<doc id="1739544" url="https://pl.wikipedia.org/wiki?curid=1739544" title="Statek-arka">
Statek-arka

Statek-Arka lub statek wielopokoleniowy – hipotetyczny statek kosmiczny, podróżujący na wielkich odległościach międzygwiezdnych z prędkością mniejszą od prędkości światła w próżni. Ponieważ przewidywany czas podróży jest bardzo długi, liczony w dziesięcioleciach, a nawet stuleciach, statek musi być samowystarczalnym habitatem, w którym podróżują całe wielopokoleniowe rodziny. Jest to częsty motyw spotykany w fantastyce naukowej.
Po raz pierwszy statek-arkę opisał John Bernal w powieści "The World, The Flesh, &amp; The Devil" z 1929.
Kilkakrotnie można spotkać motyw statku-arki w filmach serii "Star Trek". Specyficznym, wymarłym statkiem tego rodzaju zdaje się być Rama z powieści "Spotkanie z Ramą" Arthura C. Clarke’a.
Badanie problemów psychologicznych, które mogą się narodzić podczas takiej podróży to temat opowiadania J.G. Ballarda "Trzynastu do Centaura".
Fantastyka poszła nawet krok dalej, opisując całe ciała niebieskie wykorzystywane do podróży międzygwiezdnych. Utwory wykorzystujące taki motyw to np. "Wędrowiec" Fritza Leibera, "Pierścień" Larry’ego Nivena czy serial telewizyjny "Kosmos 1999".

</doc>
<doc id="1739546" url="https://pl.wikipedia.org/wiki?curid=1739546" title="Stanisław Beniger">
Stanisław Beniger

Stanisław Beniger (ur. 7 maja 1907 w Kielcach, zm. 1 października 1975 w Warszawie) – polski inżynier związany z Warszawą, wiceprezydent stolicy (1947–1950), poseł do Krajowej Rady Narodowej oraz na Sejm Ustawodawczy RP. 
Życiorys.
Ukończył gimnazjum państwowe w Kielcach, po czym studiował na Wydziale Matematyczno-Przyrodniczym Uniwersytetu Warszawskiego i Wydziale Elektrycznym Politechniki Warszawskiej. Już w młodości działał w ruchu socjalistycznym, za co był aresztowany. W czasie II wojny światowej związany z PPR pracował w Elektrowni Warszawskiej. W 1943 pomagał Żydom w trakcie likwidacji getta warszawskiego. Po 1944 kierował odbudową Elektrowni, której został prezesem (1944–1947). Od 1947 do 1950 pracował jako wiceprezydent Warszawy. Od 1950 był dyrektorem Elektrociepłowni Żerań. W 1952 objął obowiązki dyrektora przedsiębiorstwa dostaw energetycznych. Od 1959 zatrudniony w Banku Inwestycyjnym (jako dyrektor oddziału wojewódzkiego oraz radca prezesa banku). 
W 1944 oddelegowany do Stronnictwa Demokratycznego, zakładał partyjną organizację na Pradze. Był wiceprzewodniczącym Wojewódzkiego Komitetu SD, członkiem Rady Naczelnej i Centralnego Komitetu. W 1945 nominowany do Krajowej Rady Narodowej. Dwa lata później został posłem do Sejmu Ustawodawczego RP. Zasiadał w trzech Komisjach: Przemysłowej (jako wiceprzewodniczący), Skarbowo-Budżetowej oraz Odbudowy. Później wstąpił do PZPR.
Odznaczony Krzyżem Oficerskim i Kawalerskim Orderu Odrodzenia Polski. Pochowany na Cmentarzu Wojskowym na Powązkach w Warszawie (kwatera 33D-2-9).

</doc>
<doc id="1739547" url="https://pl.wikipedia.org/wiki?curid=1739547" title="Żydowskie życie w Białymstoku">
Żydowskie życie w Białymstoku

Żydowskie życie w Białymstoku (ang. "Jewish Life in Białystok") – film dokumentalny z 1939 roku autorstwa Saula Goskinda i Icchaka Goskinda ukazujący Białystok przed II wojną światową.
W filmie można obejrzeć historyczny wygląd miasta z nieistniejącymi już budynkami i instytucjami. Ukazuje m.in. Ratusz, Rynek Kościuszki, dzielnicę Piaski, synagogi Białegostoku – Starą, Wielką i Chóralną, dom rodzinny Ludwika Zamenhofa, Bibliotekę im. Szolema Alejchema, Gimnazjum Hebrajskie, Żydowską Szkołę Rzemieślniczą, fabryki tkackie i Sanatorium Towarzystwa Ochrony Zdrowia.
Film dostępny jest w archiwum filmów żydowskich Stevena Spielberga.

</doc>
<doc id="1739548" url="https://pl.wikipedia.org/wiki?curid=1739548" title="Jewish Life in Białystok">
Jewish Life in Białystok



</doc>
<doc id="1739549" url="https://pl.wikipedia.org/wiki?curid=1739549" title="Jan Protasowicz">
Jan Protasowicz

Jan Protasowicz, Jan Benedyktowicz Protasowicz z Mohilnej h. Jastrzębiec (zm. po 1608) – pisarz, autor . 
Życiorys.
Pochodził z rodziny ruskich bojarów i uważa się, że był najpewniej sędzią grodzkim wileńskim. Dedykacja zaś jego encyklopedii "Januszowi Skuminowi Pisarzowi Wielkiego Księstwa Litewskiego i Staroście bracławskiemu" umiejscawia autora wśród urzędników państwowych wileńszczyzny.
W oficynie wileńskiej Jana Karcana wydał w 1595-1608 pięć utworów wierszowanych, w tym "Konterfet Człowieka Starego" (1597) oraz "Inventores rerum, albo krótkie opisanie kto co wynalazł i do używania ludziom podał" (1608) – , w której jako pierwszy w Polsce dane ułożył w porządku alfabetycznym.

</doc>
<doc id="1739551" url="https://pl.wikipedia.org/wiki?curid=1739551" title="Mordechaj Ardon">
Mordechaj Ardon

Mordechaj Ardon, pierwotnie Maks Bronstein (, ur. 13 lipca 1896 w Tuchowie, zm. 18 czerwca 1992) – izraelski artysta i malarz polskiego pochodzenia.
W 1933 wyemigrował do Palestyny. Jego najbardziej znanym dziełem są tzw. Okna Ardona, będące wielkimi witrażami, których elementy wzorowane są na motywach z Kabały. Obecnie znajdują się w Narodowej Bibliotece Izraela w Jerozolimie.

</doc>
<doc id="1739552" url="https://pl.wikipedia.org/wiki?curid=1739552" title="Yūsuke Fujimoto">
Yūsuke Fujimoto

 – japoński kickbokser wagi ciężkiej, w latach 2000-2010 zawodnik K-1. Dwukrotny zwycięzca K-1 GP Azji.
Kariera sportowa.
W K-1 zadebiutował w styczniu 2000 roku na gali "K-1 Rising", wygrywając z Masanobu Yamanaką przez techniczny nokaut. Pierwszy poważny sukces osiągnął w 2003 roku, gdy został finalistą GP Japonii. W ostatniej walce przegrał po dodatkowej rundzie z Musashim. W 2005 roku zajął drugie miejsce w WGP na Hawajach (w finale przegrał z Garym Goodridgem).
W czerwcu 2006 roku wygrał swój pierwszy turniej K-1 – triumfował w GP Azji w Seulu. Sukces ten powtórzył rok później, gdy wygrał turniej w Hongkongu. Dwukrotnie bezskutecznie próbował zakwalifikować się do finału K-1 World GP. W 2006 roku w walce eliminacyjnej w Osace został znokautowany przez Ernesto Hoosta, a w 2007 roku w Seulu przez Jun’ichi Sawayashiki. 
W 2007 roku wziął udział w 4-osobowym turnieju, którego stawką było pierwsze w historii mistrzostwo K-1 w wadze ciężkiej (do 100 kg). W półfinale znokautował kopnięciem okrężnym w głowę Musashiego. 28 kwietnia w Honolulu w walce finałowej został jednak w ten sam sposób znokautowany przez Badra Hariego. 
Karierę zakończył w 2010 roku. W pożegnalnej walce podczas Finału K-1 World GP przegrał przez nokaut (niskie kopnięcie) z mistrzem It’s Showtime w wadze ciężkiej Hesdy Gergesem.

</doc>
<doc id="1739555" url="https://pl.wikipedia.org/wiki?curid=1739555" title="Biser Boew">
Biser Boew

Biser Boew (bułg. Бисер Боев), bułgarski dziennikarz, menedżer i polityk, założyciel tygodnika ekonomicznego „Capital Weekly” (1993) oraz dyrektor generalny Economedii, pierwszej grupy biznesowo-medialnej w Bułgarii (2006–2009); od 2009 członek i doradca ekonomiczny partii GERB oraz z jej ramienia kandydat na stanowisko ministra gospodarki w rządzie Bojka Borisowa.
Życiorys.
Jest absolwentem Wydziału Stosunków Międzynarodowych Akademii Ekonimicznej w Sofii. W latach 90. był dziennikarzem specjalizującym się w zagadnieniach ekonomicznych: w 1993 był współzałożycielem tygodnika „Capital Weekly”, a następnie pracował w redakcjach „Pari Daily”, „Banker Weekly” oraz w bułgarskim oddziale Agencji Reutera. 
W 2005 roku został dyrektorem ds. sprzedaży w Agency for Investment Information Ltd, która była m.in. wydawcą „Capital Weekly” i „Banker Weekly”. Rok później otrzymał propozycję objęcia stanowiska dyrektora generalnego Economedii, pierwszej w Bułgarii grupy biznesowo-medialnej, do której należą m.in. „Dnewnik” i „Sofia Echo”, jedne z najpopularniejszych dzienników w kraju. 
9 lipca 2009 roku podał się do dymisji, a dzień później został przedstawiony jako członek zespołu ekonomicznego kierowanej przez Bojka Borisowa partii GERB, która pięć dni wcześniej wygrała wybory parlamentarne. Media do ostatniej chwili przedstawiały go jako ministra gospodarki rządzie Borisowa, jednak ostatecznie premier powierzył to stanowisko Trajczowi Trajkowowi.

</doc>
<doc id="1739557" url="https://pl.wikipedia.org/wiki?curid=1739557" title="Ashraf Saber">
Ashraf Saber

Ashraf Saber (ur. 2 kwietnia 1973 w Rzymie) – włoski lekkoatleta, specjalizujący się w biegach na 400 metrów przez płotki i na 400 metrów.
Osiągnięcia.
W 1996 Saber reprezentował Włochy podczas igrzysk olimpijskich w Atlancie, jednak nie dotarł do finałów biegu na 400 metrów przez płotki oraz sztafety 4 x 400 metrów.

</doc>
<doc id="1739558" url="https://pl.wikipedia.org/wiki?curid=1739558" title="Kinoteatr Apollo">
Kinoteatr Apollo

Kinoteatr Apollo – działające w Białymstoku do 1939 roku kino żydowskie. Obecnie w budynku kina przy ul. Sienkiewicza 22 mieści się m.in. księgarnia, szkoła językowa i apteka.
Budynek wpisany jest do rejestru zabytków pod nr rej.: A-220 z 30.03.1987.
Historia.
Kino należało do Fromy i Benjamina Wajnsztadtów. Budynek wyróżniał się jedną z największych w mieście sal, która mogła pomieścić 800 osób. Kinoteatr przeszedł do historii po projekcji filmu Ben Hur z Ramónem Novarro, który wywołał negatywną reakcję lokalnej prasy żydowskiej. Zagraniczni korespondenci pisali fikcyjne historie o zdemolowaniu kina, porwaniu właścicieli, spaleniu filmu na stosie i ogłoszeniu w mieście stanu wyjątkowego spowodowanego rozruchami ulicznymi.
Budynek kinoteatru Apollo jest jednym z punktów otwartego w czerwcu 2008 r. Szlaku Dziedzictwa Żydowskiego w Białymstoku opracowanego przez grupę doktorantów i studentów UwB – wolontariuszy Fundacji Uniwersytetu w Białymstoku.

</doc>
<doc id="1739562" url="https://pl.wikipedia.org/wiki?curid=1739562" title="Pierre-François Bouchard">
Pierre-François Bouchard

Pierre-François Bouchard (ur. 29 kwietnia w Orgelet 1772, zm. 5 sierpnia w Givet 1832) - francuski porucznik wojsk inżynieryjnych.
Znany dzięki odkryciu Kamienia z Rosetty w egipskim mieście portowym Rosetta (obecnie Raszid) 15 lipca 1799.
Życiorys.
Pierre-François Bouchard był synem mistrza stolarskiego z gór Jury. W roku 1793 trafił do wojska i w Paryżu otrzymał rangę grenadiera, a następnie został pilotem sterowca w Meudon, pod rozkazami Contégo. Już po przekroczeniu limitu wieku jako pilot sterowca został przyjęty do Szkoły Politechnicznej i jako elew przybył do Egiptu, do Komisji Nauki i Sztuki. Po zdaniu w Kairze egzaminu końcowego w wieku 27 lat został mianowany porucznikiem wojsk inżynieryjnych w mieście Rosetta, żeby zbudować tam twierdzę obronną na lewym brzegu Nilu. Bouchard kazał usunąć fundamenty starej egipskiej fortecy datowanej na XV wiek, podczas prac, 15 lipca, jego ludzie odkryli blok czarnego granitu około 1 m wysokości, 73 cm szerokości i 27 cm grubości, a na nim teksty w trzech różnych pismach.

</doc>
<doc id="1739565" url="https://pl.wikipedia.org/wiki?curid=1739565" title="Franz Bendl">
Franz Bendl

Franz Bendl (ur. 1888, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Schütze.
Z zawodu robotnik rolny. W lipcu 1944 został wcielony do Wehrmachtu. W październiku 1944 przeniesiono go do Waffen-SS i przydzielono do służby wartowniczej w obozie Dachau. Brał udział w ewakuacji obozu do Garmisch w końcach kwietnia 1945.
Po zakończeniu wojny Bendl został osądzony przez amerykański Trybunał Wojskowy w Dachau w dniach 16–17 października 1947. Oskarżonego skazano na 20 lat więzienia za zbrodnie popełnione podczas marszu śmierci z Dachau. Bendlowi udowodniono między innymi katowanie więźniów kolbą karabinu (dwa razy ze skutkiem śmiertelnym), wypchnięcie jednego z więźniów z pędzącej ciężarówki i zabieranie więźniom racji żywnościowych, na skutek czego kilkunastu z nich zmarło z głodu podczas ewakuacji. Wyrok zatwierdzono 15 stycznia 1948.

</doc>
<doc id="1739566" url="https://pl.wikipedia.org/wiki?curid=1739566" title="Jezioro Okrągłe (Równina Wełtyńska)">
Jezioro Okrągłe (Równina Wełtyńska)

Jezioro Okrągłe – jezioro położone w zachodniej części Pobrzeża Szczecińskiego na Równinie Wełtyńskiej, w województwie zachodniopomorskim, w powiecie gryfińskim, w gminie Gryfino. 
Powierzchnia jeziora wynosi 2,91 ha.

</doc>
<doc id="1739569" url="https://pl.wikipedia.org/wiki?curid=1739569" title="Folusznik">
Folusznik

Folusznik – rzemieślnik trudniący się przygotowywaniem tkanin i czyszczeniem ubrań.
Miejscem pracy folusznika był folusz. Folusznik folował sukno w celu zagęszczenia tkaniny i oczyszczenia jej z tłuszczów i klejów.
W polskim tłumaczeniu Nowego Testamentu greckie "gnapheus", występujące w 9. rozdziale Ewangelii Marka, tłumaczone jest jako "folusznik" (Mk 9,3). Pojęcie to występuje również w Starym Testamencie (2 Krl 18,17; Iz 7,3 oraz 36,2; Mal 3,2).

</doc>
<doc id="1739570" url="https://pl.wikipedia.org/wiki?curid=1739570" title="Jelcz T120/3">
Jelcz T120/3

Jelcz T120/3 Ewa – polski autobus dalekobieżny produkowany przez Jelcz w latach 1998-2004. Konstrukcja nawiązująca do modelu T120.

</doc>
<doc id="1739571" url="https://pl.wikipedia.org/wiki?curid=1739571" title="Ostrość">
Ostrość



</doc>
<doc id="1739577" url="https://pl.wikipedia.org/wiki?curid=1739577" title="Gesta Francorum">
Gesta Francorum

Gesta Francorum, De Gesta Francorum et aliorum Hierosolimitanorum (łac. "Czyny Franków i innych pielgrzymów jerozolimskich") – łacińska kronika I wyprawy krzyżowej spisana w latach ok. 1100-1101 przez nieznanego z imienia autora z kręgu Boemunda I. Wydana drukiem po raz pierwszy w Hanowerze w 1612 r.

</doc>
<doc id="1739578" url="https://pl.wikipedia.org/wiki?curid=1739578" title="Premier Division (1994/1995)">
Premier Division (1994/1995)

Premier Division (1994/1995) – był to 98. sezon szkockiej pierwszej klasy rozgrywkowej w piłce nożnej. Sezon rozpoczął się 13 sierpnia 1994, a zakończył się 13 maja 1995. Brało w niej udział 10 zespołów, które grały ze sobą systemem „każdy z każdym”. Tytuł mistrzowski obroniło Rangers, dla którego był to 45. tytuł mistrzowski w historii klubu. Tytuł króla strzelców zdobył Tommy Coyne, który strzelił 16 bramek.
Zasady rozgrywek.
W rozgrywkach brało udział 10 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 36 spotkań).
Wyniki spotkań.
Mecze 1–18.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 19–36.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże.
Aberdeen, 9. drużyna Premier Division oraz Dunfermline Athletic, 2. zespół Scottish First Division, spotkały się w dwumeczu o miejsce w kolejnym sezonie Premier Division. Aberdeen zwyciężyło w dwumeczu 6:2, dzięki czemu utrzymało się w szkockiej ekstraklasie. 

</doc>
<doc id="1739581" url="https://pl.wikipedia.org/wiki?curid=1739581" title="Premier Division (1993/1994)">
Premier Division (1993/1994)

Premier Division (1993/1994) – był to 97. sezon szkockiej pierwszej klasy rozgrywkowej w piłce nożnej. Sezon rozpoczął się 7 sierpnia 1993, a zakończył się 14 maja 1994. Brało w niej udział 12 zespołów, które grały ze sobą systemem „każdy z każdym”. Tytuł mistrzowski obroniło Rangers, dla którego był to 44. tytuł mistrzowski w historii klubu. Tytuł króla strzelców zdobył Mark Hateley, który strzelił 22 bramki.
Zasady rozgrywek.
W rozgrywkach brało udział 12 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 44 spotkania).
Wyniki spotkań.
Mecze 1–22.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 23–44.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739583" url="https://pl.wikipedia.org/wiki?curid=1739583" title="Chanajki">
Chanajki

Chanajki – dawna dzielnica Białegostoku, zniszczona w czasie II wojny światowej. Tereny dawnej dzielnicy aktualnie wchodzą w skład osiedli: Centrum i Przydworcowego.
Historia.
Osiedle powstało w XVIII-XIX wieku. Wyróżniało się drewnianą zabudową parterową oraz fabryką gwoździ. W materiałach historycznych opisywane jako przedwojenna dzielnica biedoty miejskiej. Osiedle zostało zniszczone podczas okupacji niemieckiej. Po II wojnie światowej zostało zabudowane nowymi blokami. W latach 2006–2012 powstała na jego terenie Opera i Filharmonia Podlaska – Europejskie Centrum Sztuki w Białymstoku.
Chanajki zostały oznaczone jako jeden z punktów otwartego w czerwcu 2008 r. Szlaku Dziedzictwa Żydowskiego w Białymstoku, opracowanego przez grupę doktorantów i studentów Uniwersytetu w Białymstoku – wolontariuszy Fundacji UwB.
Układ urbanistyczny.
Dzielnica obejmowała przedwojenne, w większości krótkie ulice z otoczenia ulicy Sosnowej, m.in. uliczki Kijowską, Mińską, Odeską, Palestyńską, i Syjońską. Dzisiejsze ulice leżące w granicach powojennego osiedla mieszkaniowego to ul. Sosnowa od skrzyżowania z ul. Krakowską, ul. Młynowa i Rynek Sienny.

</doc>
<doc id="1739585" url="https://pl.wikipedia.org/wiki?curid=1739585" title="Adam Szengut">
Adam Szengut

Adam Szengut (Adam Schöngut, Adam Dobrzański; ur. 28 maja 1907 w Krakowie, zm. 13 lutego 1974 w Warszawie) – polski aktor teatralny pochodzenia żydowskiego, aktor Teatru Żydowskiego w Warszawie.
Zaczął występować w 1927. Do wybuchu wojny grał w zespołach objazdowych. Następnie pracował w kopalni węgla w Donbasie. W latach 1942-46 był aktorem teatru w Taszkencie. Po powrocie do Polski występował w teatrach amatorskich i objazdowych. W sezonie 1958-59 był w Teatrze Muzycznym w Warszawie. Od 1960 do końca życia w Teatrze Żydowskim w Warszawie grał drobne role.
Kariera.
Teatr Żydowski w Warszawie

</doc>
<doc id="1739588" url="https://pl.wikipedia.org/wiki?curid=1739588" title="Jezioro Bagienne (Równina Wełtyńska)">
Jezioro Bagienne (Równina Wełtyńska)

Jezioro Bagienne – jezioro typu bagiennego położone w zachodniej części Pobrzeża Szczecińskiego na Równinie Wełtyńskiej, w województwie zachodniopomorskim, w powiecie gryfińskim, w gminie Gryfino.
Powierzchnia jeziora wynosi 2,1 ha. Jezioro znajduje się na południe od wsi Chlebowo.

</doc>
<doc id="1739589" url="https://pl.wikipedia.org/wiki?curid=1739589" title="Złoty umysł">
Złoty umysł

Złoty Umysł – Mistrz Popularyzacji Wiedzy to konkurs organizowany przez Prezesa Polskiej Akademii Nauk dla młodych naukowców wyróżniających się działalnością popularnonaukową.
Główne zasady konkursu.
Zgodnie z regulaminem konkursu nagroda może być przyznawana osobom, które:
Laureaci konkursu.
Rok 2008 (III edycja konkursu)
Rok 2007 (II edycja konkursu)
Rok 2006

</doc>
<doc id="1739592" url="https://pl.wikipedia.org/wiki?curid=1739592" title="Premier Division (1992/1993)">
Premier Division (1992/1993)

Premier Division (1992/1993) – był to 96. sezon szkockiej pierwszej klasy rozgrywkowej w piłce nożnej. Sezon rozpoczął się 1 sierpnia 1992, a zakończył się 15 maja 1993. Brało w niej udział 12 zespołów, które grały ze sobą systemem „każdy z każdym”. Tytuł mistrzowski obroniło Rangers, dla którego był to 43. tytuł mistrzowski w historii klubu. Tytuł króla strzelców zdobył Ally McCoist, który strzelił 34 bramki.
Zasady rozgrywek.
W rozgrywkach brało udział 12 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 44 spotkania).
Wyniki spotkań.
Mecze 1–22.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 23–44.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739593" url="https://pl.wikipedia.org/wiki?curid=1739593" title="FC Gütersloh">
FC Gütersloh

FC Gütersloh 2000 – niemiecki klub piłkarski, mający siedzibę w mieście Gütersloh, w kraju związkowym Nadrenia Północna-Westfalia.
Historia.
Klub został założony w 1978 roku z połączenia dwóch innych klubów sportowych: "Sport Verein Arminia" i "Deutsche Jugendkraft Gütersloh", w nadziei, że nowy klub będzie bardziej wzmocniony niż poprzednie dwa. Z końcem lat 70. klub należał do "Amateur Oberliga Westfalen" (III. liga), lecz po nieudanym sezonie spadł do "Verbandsliga Westfalen" (IV. liga). W 1996 roku zespół awansował do 2. Bundesligi, co było największym sukcesem drużyny. Następnie w sezonie 1998/99 klub z powrotem spadł do 3. Bundesligi (powodem był dług w wysokości 7 mln marek niemieckich). Następnie po tym incydencie klub został rozwiązany. Klub został ponownie założony w 2000 roku, gdzie rozpoczął sezon w "Oberliga Westfalen" (IV), później występował w "Oberliga NRW" (V. liga). 
Po powtarzających się problemach finansowych w styczniu 2017 r. klub złożył wniosek o niewypłacalność, jednakże pod koniec maja 2017 r. ogłoszono nowych sponsorów drużyny, czym przedłużono istnienie klubu. 
W derbach rywalizuje z klubem SC Verl.

</doc>
<doc id="1739595" url="https://pl.wikipedia.org/wiki?curid=1739595" title="Polonez op. 40 nr 1 (Chopin)">
Polonez op. 40 nr 1 (Chopin)



</doc>
<doc id="1739598" url="https://pl.wikipedia.org/wiki?curid=1739598" title="Laza Kostić">
Laza Kostić

Lazar „Laza” Kostić (cyr. Лазар „Лаза” Костић; ur. 31 stycznia 1841 w Kovilju, zm. 9 grudnia 1910 w Wiedniu) – serbski poeta romantyczny.
Więziony za liberalne poglądy. Pisał liryki miłosne i patriotyczne, ballady, tragedie historyczne, m.in. "Maksim Crnojević", rozprawy filozoficzno-estetyczne. Awangardowi poeci XX wieku uznali go za swojego prekursora. Zajmował się również przekładaniem dzieł Williama Szekspira.

</doc>
<doc id="1739599" url="https://pl.wikipedia.org/wiki?curid=1739599" title="Premier Division (1991/1992)">
Premier Division (1991/1992)

Premier Division (1991/1992) – był to 95. sezon szkockiej pierwszej klasy rozgrywkowej w piłce nożnej. Sezon rozpoczął się 10 sierpnia 1991, a zakończył się 2 maja 1992. Brało w niej udział 12 zespołów, które grały ze sobą systemem „każdy z każdym”. Tytuł mistrzowski obroniło Rangers, dla którego był to 42. tytuł mistrzowski w historii klubu. Tytuł króla strzelców zdobył Ally McCoist, który strzelił 34 bramki.
Zasady rozgrywek.
W rozgrywkach brało udział 12 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 44 spotkania).
Wyniki spotkań.
Mecze 1–22.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 23–44.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739602" url="https://pl.wikipedia.org/wiki?curid=1739602" title="Premier Division (1990/1991)">
Premier Division (1990/1991)

Premier Division (1990/1991) – był to 94. sezon szkockiej pierwszej klasy rozgrywkowej w piłce nożnej. Sezon rozpoczął się 25 sierpnia 1990, a zakończył się 11 maja 1991. Brało w niej udział 10 zespołów, które grały ze sobą systemem „każdy z każdym”. Tytuł mistrzowski obroniło Rangers, dla którego był to 41. tytuł mistrzowski w historii klubu. Tytuł króla strzelców zdobył Tommy Coyne, który strzelił 18 bramek.
Zasady rozgrywek.
W rozgrywkach brało udział 10 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 36 spotkań).
Wyniki spotkań.
Mecze 1–18.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 19–36.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739605" url="https://pl.wikipedia.org/wiki?curid=1739605" title="Jezioro Chlebowskie">
Jezioro Chlebowskie

Jezioro Chlebowskie – jezioro położone w zachodniej części Pobrzeża Szczecińskiego na Równinie Wełtyńskiej, w województwie zachodniopomorskim, w powiecie gryfińskim, w gminie Gryfino. 
Powierzchnia jeziora wynosi 12,5 ha. Jezioro znajduje się na południe od wsi Chlebowo.
Wzdłuż zachodniego brzegu przebiega droga ekspresowa S3.

</doc>
<doc id="1739607" url="https://pl.wikipedia.org/wiki?curid=1739607" title="Parafia Niepokalanego Poczęcia Najświętszej Maryi Panny w Katowicach">
Parafia Niepokalanego Poczęcia Najświętszej Maryi Panny w Katowicach

Parafia Niepokalanego Poczęcia Najświętszej Maryi Panny w Katowicach – rzymskokatolicka parafia należąca do dekanatu Katowice-Śródmieście. Jest to najstarsza rzymskokatolicka parafia w Katowicach, erygowana 14 czerwca 1873. Parafia jest właścicielem katolickiego cmentarza przy ul. Francuskiej.

</doc>
<doc id="1739608" url="https://pl.wikipedia.org/wiki?curid=1739608" title="Koncert klarnetowy A-dur (KV 622)">
Koncert klarnetowy A-dur (KV 622)



</doc>
<doc id="1739613" url="https://pl.wikipedia.org/wiki?curid=1739613" title="KDT">
KDT



</doc>
<doc id="1739615" url="https://pl.wikipedia.org/wiki?curid=1739615" title="Trzęsienie ziemi w San Juan (1944)">
Trzęsienie ziemi w San Juan (1944)

Trzęsienie ziemi w San Juan- trzęsienie ziemi, które nawiedziło prowincje San Juan w Argentynie dnia 15 stycznia 1944 roku. Siła trzęsienia jest szacowana od 6,7 do 7,8 stopni w skali Richtera. W jego wyniku w znacznej mierze została zniszczona stolica prowincji San Juan oraz śmierć poniosło 10 tys. mieszkańców miasta (10% ówczesnej populacji). Trzęsienie uważane jest za najgorszą klęskę żywiołową w historii Argentyny.
Trzęsienie wystąpiło o godzinie 20:52, 15 stycznia 1944. Epicentrum znajdowało się 30 km na północ od stolicy prowincji w pobliżu La Laja w departamencie Albardón. Około 90% budynków w mieście uległa zniszczeniu, uważa się, że przyczyną zniszczeń na taką skalę była słaba jakość wykonania domów, a nie siła trzęsienia ziemi.
Odbudowa miasta była pierwszą na tak dużą skale planowaną budową w Argentynie. Pierwszy jej etap rozpoczął się w Peronizmie. Po zamachu stanu w 1955 odbudowa była kontynuowana przez prezydenta Pedro Eugenio Aramburu. Początkowo po trzęsieniu ziemi pojawiła się debata nt odbudowy miasta w innym miejscu, które jest mniej podatne na wstrząsy.

</doc>
<doc id="1739616" url="https://pl.wikipedia.org/wiki?curid=1739616" title="Scottish Premier League (2005/2006)">
Scottish Premier League (2005/2006)

Scottish Premier League (2005/06) – był to 109. sezon szkockiej pierwszej klasy rozgrywkowej w piłce nożnej. Sezon rozpoczął się 29 lipca 2005, a zakończył się 7 maja 2006. 
Tytułu mistrzowskiego nie obroniło Rangers. Nowym mistrzem Szkocji został Celtic, dla którego był to 40. tytuł mistrzowski w historii klubu. Tytuł króla strzelców zdobył Kris Boyd, który strzelił 32 bramki.
Zasady rozgrywek.
W rozgrywkach Scottish Premier League brało udział 12 zespołów, które grały ze sobą łącznie po 3 spotkania (kolejki 1–33). 
Zgodnie z zasadami obowiązującymi w lidze szkockiej, po rozegraniu 33. kolejek liga została podzielona na dwie części - spadkową i mistrzowską. Każda z drużyn w danej grupie zagrała mecze z pozostałą piątką zespołów ze swojej części tabeli. 
Wyniki spotkań.
Mecze 1-22.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 23-33.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 34–38.
Po 33 meczach nastąpił podział na dwie grupy: mistrzowską i spadkową. W obu grupach każdy z zespołów rozgrywał po 5 spotkań, które zaliczane były do tabeli ligowej sprzed podziału. Zespoły grające w grupie mistrzowskiej były klasyfikowane na koniec sezonu na pozycjach 1-6, a zespoły grupy spadkowej na miejscach 7-12 niezależnie od liczby punktów zdobytych w sezonie.
Grupa mistrzowska.
 
 
 
 
 
 
 
 
 
 
 
 
 
 
 
 
 
 
Grupa spadkowa.
 
 
 
 
 
 
 
 
 
 
 
 
 
 
 
 
 
 
Widzowie na trybunach.
Średnia liczba widzów na meczach SPL w sezonie 2005/06 jest przedstawiona poniżej:

</doc>
<doc id="1739620" url="https://pl.wikipedia.org/wiki?curid=1739620" title="Guillaume Bieganski">
Guillaume Bieganski

Guillaume Bieganski (ur. 3 listopada 1932 w Libercourt, zm. 8 października 2016 w Lunel) – francuski piłkarz polskiego pochodzenia. Zawodnik reprezentacji Francji w latach 1953–1961.

</doc>
<doc id="1739623" url="https://pl.wikipedia.org/wiki?curid=1739623" title="Premier Division (1989/1990)">
Premier Division (1989/1990)

Premier Division (1989/1990) – był to 93. sezon szkockiej pierwszej klasy rozgrywkowej w piłce nożnej. Sezon rozpoczął się 12 sierpnia 1989, a zakończył się 5 maja 1990. Brało w niej udział 10 zespołów, które grały ze sobą systemem „każdy z każdym”. Tytuł mistrzowski obroniło Rangers, dla którego był to 40. tytuł mistrzowski w historii klubu. Tytuł króla strzelców zdobył John Robertson, który strzelił 17 bramek.
Zasady rozgrywek.
W rozgrywkach brało udział 10 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 36 spotkań).
Wyniki spotkań.
Mecze 1–18.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 19–36.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739624" url="https://pl.wikipedia.org/wiki?curid=1739624" title="Mosman">
Mosman

Gmina Mosman - jednostka samorządowa wchodząca w skład aglomeracji Sydney, położona przy zatoce Port Jackson "(Sydney Harbour)". Zamieszkuje ją 28414 mieszkańców, powierzchnia wynosi 9 km². Obecny burmistrz: Dom Lopez.
Gmina jest jednocześnie dzielnicą Mosman, która obejmuje następujące miejscowości:
Gmina zarządza i utrzymuje również następujące obiekty:
Handel.
Centrum handlowe Mosman znajduje się wzdłuż ulicy Military Road na której położone są butiki, kawiarnie i restauracje. Centrum handlowe rozciąga się od skrzyżowania ulic: Bradley’s Head Road i Middle Head Road i biegnie dalej na północ, aż do drogi Spit Road.
Male centrum handlowe o nazwie Bridgepoint zlokalizowany jest w Spit Junction. Na terenie którego znajdują się: markety, kawiarnie, sklepy obuwnicze oraz biura.
Edukacja.
Szkoły na terenie dzielnicy:

</doc>
<doc id="1739625" url="https://pl.wikipedia.org/wiki?curid=1739625" title="Parafia św. Michała Archanioła w Katowicach">
Parafia św. Michała Archanioła w Katowicach

Parafia Świętego Michała Archanioła w Katowicach – rzymskokatolicka parafia należąca do dekanatu Katowice-Śródmieście, erygowana 21 lutego 1981. Należy do niej osiedle Brynów.
Parafia dysponuje dwoma kościołami: pw. św. Michała Archanioła, pw. Matki Kościoła Niepokalanej Jutrzenki Wolności z towarzyszącą kaplicą Miłosierdzia Bożego. 

</doc>
<doc id="1739632" url="https://pl.wikipedia.org/wiki?curid=1739632" title="Premier Division (1988/1989)">
Premier Division (1988/1989)

Premier Division (1988/1989) – był to 92. sezon szkockiej pierwszej klasy rozgrywkowej w piłce nożnej. Sezon rozpoczął się 13 sierpnia 1988, a zakończył się 13 maja 1989. Brało w niej udział 10 zespołów, które grały ze sobą systemem „każdy z każdym”. Tytułu mistrzowskiego nie obronił Celtic. Nowym mistrzem Szkocji zostało Rangers, dla którego był to 39. tytuł mistrzowski w historii klubu. Tytuł króla strzelców zdobyli Mark McGhee i Charlie Nicholas, którzy strzelili po 16 bramek.
Zasady rozgrywek.
W rozgrywkach brało udział 10 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 36 spotkań).
Wyniki spotkań.
Mecze 1–18.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 19–36.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739635" url="https://pl.wikipedia.org/wiki?curid=1739635" title="Płytka prototypowa">
Płytka prototypowa

Płytka prototypowa lub płytka uniwersalna (ang. "breadboard") – w elektronice narzędzie pozwalające na szybkie tworzenie prototypów obwodów drukowanych bez konieczności ich każdorazowego przygotowywania i wytrawiania.
Opis.
Płytką prototypową może być dowolny rodzaj wyposażenia pozwalający na szybkie tworzenie prototypowych obwodów elektrycznych. Angielski termin "breadboard" (deska chlebowa) wskazuje na historyczne korzenie w deskach do krojenia chleba, do których elektronicy-amatorzy przymocowywali elementy elektroniczne i przewody za pomocą gwoździ lub pinezek.
Współcześnie płytki prototypowe wytwarzane są taśmowo, w wielu rozmiarach i modelach odpowiednich do skali obwodów, które powinny być zamodelowane. Dwoma najpopularniejszymi typami płytek prototypowych są płytki drukowane, do których elementy są następnie przylutowywane, oraz płytki stykowe, niewymagające montażu poza umieszczeniem styków w przeznaczonych do tego otworach.
Typy płytek prototypowych.
Płytki improwizowane.
Płytki prototypowe mogą być bardzo proste. Historyczne ich korzenie sięgają wczesnych czasów radia, gdy radioamatorzy budowali układy na deskach, do których przytwierdzali elementy za pomocą gwoździ lub pinezek. Często, aby ułatwić sobie pracę, elektronik najpierw mocował schemat układu do budowy, a następnie na nim montował poszczególne elementy.
Płytki fabrykowane.
Współcześnie potrzeby elektroników zaspokaja rozbudowany przemysł, wytwarzający rozmaite typy i modele płytek prototypowych. Typy te najłatwiej podzielić ze względu na typ montażu.
Płytki lutowane.
Płytki prototypowe przeznaczone do lutowania są to płytki laminatowe z nadrukowanym regularnym wzorem ścieżek, pokryte siatką otworów. W otworach tych umieszcza się styki układów scalonych i przewody do ich połączenia, a następnie przylutowuje do ścieżek tak, jak w normalnych płytkach drukowanych.
Stripboardy.
"Stripboard" jest to typ płytki uniwersalnej pokrytej regularną siatką otworów, połączonych równoległymi ścieżkami biegnącymi przez całą długość płytki. Powoduje to, że styki umieszczone w poszczególnych ścieżkach są ze sobą połączone elektrycznie. Przez odpowiednie łączenie i przerywanie ścieżek możliwe jest uzyskanie żądanej struktury obwodu.
Aby ułatwić prototypowanie przy użyciu stripboardów, dostępne są specjalizowane programy, takie jak "Stripboard Magic", które automatycznie generują odpowiednie połączenia i przerwy, konieczne do wykonania danego obwodu.
Alternatywy.
Nie wszystkie układy da się zrealizować przy użyciu płytek prototypowych. Ze względu na stosunkowo duże szerokości i długości ścieżek łączących elementy układy o wysokich częstotliwościach pracy, w których opór, pojemność i induktancja pasożytnicza, jak również układ elementów, odgrywają znaczącą rolę, nie dają się zmontować przy użyciu płytek uniwersalnych.
Oprócz względów technicznych, decyzja o użyciu płytki prototypowej jest również kwestią gustu. Część elektroników preferuje projektowanie płytek drukowanych od początku, nawet jeśli powoduje to konieczność ponownego trawienia w przypadku nanoszenia poprawek.

</doc>
<doc id="1739636" url="https://pl.wikipedia.org/wiki?curid=1739636" title="Czynnik normujący">
Czynnik normujący

Czynnik normujący – w pierścieniu Euklidesa dla danego elementu o niezerowej normie element dający w iloczynie element o normie jednostkowej.

</doc>
<doc id="1739637" url="https://pl.wikipedia.org/wiki?curid=1739637" title="Tornado w San Justo">
Tornado w San Justo

Tornado w San Justo – tornado, które uderzyło w miasto San Justo w prowincji Santa Fe w Argentynie, dnia 10 stycznia 1973. Tornado spowodowało śmierć 65 osób, 350 zostało rannych oraz 500 domów zostało zniszczonych lub uszkodzonych. Tornado osiągnęło siłę F5 w Skali Fujity.

</doc>
<doc id="1739640" url="https://pl.wikipedia.org/wiki?curid=1739640" title="Premier Division (1987/1988)">
Premier Division (1987/1988)

Premier Division (1987/1988) – był to 91. sezon szkockiej pierwszej klasy rozgrywkowej w piłce nożnej. Sezon rozpoczął się 8 sierpnia 1987, a zakończył się 7 maja 1988. Brało w niej udział 12 zespołów, które grały ze sobą systemem „każdy z każdym”. Tytułu mistrzowskiego nie obroniło Rangers. Nowym mistrzem Szkocji został Celtic, dla którego był to 35. tytuł mistrzowski w historii klubu. Tytuł króla strzelców zdobył Tommy Coyne, który strzelił 33 bramki.
Zasady rozgrywek.
W rozgrywkach brało udział 12 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 44 spotkania).
Wyniki spotkań.
Mecze 1–22.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 23–44.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739641" url="https://pl.wikipedia.org/wiki?curid=1739641" title="MKS Stąporków">
MKS Stąporków



</doc>
<doc id="1739646" url="https://pl.wikipedia.org/wiki?curid=1739646" title="Sopot Festival 1978">
Sopot Festival 1978

Sopot Festival 1978 – 18. edycja Międzynarodowego Festiwalu Piosenki i zarazem 2. edycja Międzynarodowego Festiwalu Interwizji. Wydarzenie miało miejsce w Operze Leśnej w dniach 23-26 sierpnia 1978 roku. Konkurs prowadzili Irena Dziedzic i Jacek Bromski. Wygrała Ałła Pugaczowa z piosenką „Всё могут короли”.
Grand Prix.
Nagrodę „Grand Prix Festiwalu Interwizji” otrzymała Ałła Pugaczowa ze Związku Radzieckiego, która zaśpiewała piosenkę „Всё могут короли” („"Wsio mogut koroli"”). Natomiast w konkursie wytwórni fonograficznych, wyróżnieniem „Grand Prix du Disque” uhonorowany został zespół Dream Express, który przedstawił interpretację utworu „Just Wanna Dance with You”.

</doc>
<doc id="1739648" url="https://pl.wikipedia.org/wiki?curid=1739648" title="Dawid Przybyszewski">
Dawid Przybyszewski

Dawid Przybyszewski (ur. 9 października 1981 w Toruniu) – polski koszykarz grający na pozycji środkowego w zespole Jeziora Tarnobrzeg.
W 2005 rozegrał pięć spotkań w barwach Chicago Bulls podczas letniej ligi NBA w Las Vegas, spędzając na parkiecie średnio 7 minut w meczu (1,6 punktu, 1,2 zbiórki).

</doc>
<doc id="1739650" url="https://pl.wikipedia.org/wiki?curid=1739650" title="Guaranteed Rate Field">
Guaranteed Rate Field

Guaranteed Rate Field – baseballowy stadion znajdujący się w Chicago w stanie Illinois przy 333 West 35th Street mogący pomieścić 40615 widzów. Wybudowany w 1991 roku jako pierwszy nowy obiekt sportowy w Chicago po 1929 roku. W chwili oddania do użytku nosił nazwę Comiskey Park i mógł pomieścić 44321 widzów. W trakcie różnych modernizacji jego pojemność zmieniała się. W 2003 roku mógł pomieścić 47098 widzów. Na stadionie swoje mecze rozgrywa profesjonalny zespół Major League Baseball Chicago White Sox.
W latach 2003–2016 stadion nosił nazwę U.S. Cellular Field.

</doc>
<doc id="1739651" url="https://pl.wikipedia.org/wiki?curid=1739651" title="Léon Glovacki">
Léon Glovacki

Léon Glovacki (ur. 19 lutego 1928 w Libercourt we Francji, zm. 9 września 2009 w Genewie w Szwajcarii) – francuski piłkarz polskiego pochodzenia, zawodnik reprezentacji Francji w latach 1953–1955, występując w 11 meczach i strzelając 1 gola.
Kariera trenerska.
Po zakończeniu kariery Léon Glovacki został trenerem CL Dijon, w którym był 4 lata, potem został przeniósł się do AC Avignon, gdzie spędził kolejne dwa lata, a następnie został trenerem Annecy FC. Funkcję tę pełnił przez rok.

</doc>
<doc id="1739655" url="https://pl.wikipedia.org/wiki?curid=1739655" title="Parafia Świętych Apostołów Piotra i Pawła w Katowicach">
Parafia Świętych Apostołów Piotra i Pawła w Katowicach

Parafia Świętych Apostołów Piotra i Pawła w Katowicach – rzymskokatolicka parafia należąca do dekanatu Katowice-Śródmieście, erygowana w 1902 roku. Należy do niej południowa część Śródmieścia.
Działalność społeczno-oświatowa.
Katolicka Fundacja Dzieciom w Parafii św. ap. Piotra i Pawła.
Parafia leży w centrum miasta, ale także w tej jego części, gdzie skutki przeobrażeń gospodarczych przyniosły poważne problemy społeczne. By zapobiec poszerzaniu się sfery biedy, zwłaszcza wśród rodzin wielodzietnych i zaniedbanych moralnie przy parafii powstała ochronka, następnie założono fundację. W 1998 roku fundacja powołała do życia świetlicę środowiskową. Obecnie pod opieką fundacji znajduje się około 80 dzieci w wieku szkolnym i 50 w wieku przedszkolnym. Wkrótce świetlica środowiskowa ulegnie przekształceniu w części z profilaktyczno-wychowawczej na socjoterapeutyczną. Fundacja niesie stałą pomoc dzieciom zakresie wyżywienia i wypoczynku oraz rozrywki. Zadaniem fundacji jest realizowanie profilaktyki zdrowotnej dzieci w okresie wakacji i ferii zimowych. W tym celu prowadzony jest dom pobytu dziennego dla dzieci w wieku przedszkolnym i szkolnym. 
Przy parafii działają ponadto: chór parafialny, Dzieci Maryi, Oaza Młodzieży, Oaza Rodzin, grupa Odnowy w Duchu Świętym, III Zakon Franciszkański, Kółko Misyjne, Zespół Charytatywny, Koło Związku Górnośląskiego, parafialny oddział Akcji Katolickiej, ministranci, Apostolstwo Dobrej Śmierci, grupa szkaplerzna.

</doc>
<doc id="1739658" url="https://pl.wikipedia.org/wiki?curid=1739658" title="Wydawnictwo Podatkowe Gofin">
Wydawnictwo Podatkowe Gofin

Wydawnictwo Podatkowe „Gofin” sp. z o.o. – wydawca specjalistycznych czasopism, serwisów internetowych, programów komputerowych i aplikacji mobilnych z zakresu podatków, rachunkowości, prawa pracy, ubezpieczeń społecznych. Działa od 1989 roku.
Historia.
W lutym 1989 wydawnictwo zarejestrowano pod nazwą Zakład Doradztwa i Organizacji, aby rozpocząć wydawanie miesięcznika „Informacja dla Służb Ekonomiczno-Finansowych” skierowanego do głównych księgowych i służb finansowo-księgowych (obecnie czasopismo wydawane jest co 10 dni pod tytułem „Biuletyn Informacyjny dla Służb Ekonomiczno-Finansowych”). Duże zainteresowanie tematyką księgową i podatkową sprawiło, że w 1998 rozpoczęto wydawanie kolejnych czasopism: „Zeszyty Metodyczne Rachunkowości”, „Poradnik VAT”, „Przegląd Podatku Dochodowego” oraz cyklicznego programu komputerowego „Podatki”.
W 1999 uruchomiono pierwszą stronę internetową wydawnictwa GOFIN.PL. Początkowo strona prezentowała tylko profil działalności wydawnictwa oraz jego ofertę wydawniczą. Z czasem na stronie zaczęło pojawiać się coraz więcej dodatkowych informacji, pomocy dla księgowych oraz serwisów tematycznych. W 2000 zmieniono nazwę przedsiębiorstwa na Wydawnictwo Podatkowe GOFIN.
W 2004 rozpoczęto wydawanie „Gazety Podatkowej”. Było to pierwsze cykliczne wydawnictwo GOFIN-u dostępne nie tylko w prenumeracie (jak wszystkie wcześniejsze czasopisma), ale również w sprzedaży kioskowej. Gazeta wydawana jest w poniedziałki i czwartki. W internetowej wersji „Gazety Podatkowej”, która została uruchomiona w tym samym czasie, oprócz aktualnych informacji i pomocy, dostępne jest także archiwum wszystkich numerów i dodatków od pierwszego wydania Gazety.
Kolejne lata w wydawnictwie to przede wszystkim szereg nowych serwisów internetowych, m.in.: „Interpretacje urzędowe”, „Orzecznictwo dla firm”, „Baza pytań Czytelników”, „Przewodnik Księgowego on-line”, „Przewodnik Kadrowego on-line”, „Indeks Księgowań FIRMA”, „Przewodnik VAT on-line”, „Indeks Księgowań BUDŻET”, a także serwis w całości poświęcony tematyce sfery budżetowej o nazwie „Serwis Budżetowy”.
Od 2018 w ofercie Wydawnictwa Podatkowego GOFIN zaczęły pojawiać się również aplikacje na urządzenia mobilne, ułatwiające dostęp do treści księgowych (w tym także do e-wydań) np. w smartfonach: „GOFIN NEWS”, „GOFIN Serwis Głównego Księgowego”, „GOFIN Serwis Budżetowy”, „GOFIN Gazeta Podatkowa”.
Publikacje.
Wydawnictwa papierowe:
Wydawnictwa internetowe:
Programy komputerowe:
Aplikacje mobilne:
Wydawnictwo Podatkowe Gofin w swojej ofercie ma również publikacje książkowe. Jest także administratorem popularnego forum podatkowo-księgowego.

</doc>
<doc id="1739659" url="https://pl.wikipedia.org/wiki?curid=1739659" title="Muschi">
Muschi



</doc>
<doc id="1739664" url="https://pl.wikipedia.org/wiki?curid=1739664" title="Przystanek Woodstock (album Dżemu)">
Przystanek Woodstock (album Dżemu)

Przystanek Woodstock – dwupłytowy album koncertowy Dżemu wydany w 2009 roku z koncertów z Przystanku Woodstock odpowiednio z 2003 oraz z 2004 roku.
Wcześniej wydano zapis koncertów w postaci DVD.

</doc>
<doc id="1739665" url="https://pl.wikipedia.org/wiki?curid=1739665" title="K. 134">
K. 134



</doc>
<doc id="1739666" url="https://pl.wikipedia.org/wiki?curid=1739666" title="Pinus amamiana">
Pinus amamiana

Pinus amamiana Koidzumi – gatunek drzewa iglastego z rodziny sosnowatych ("Pinaceae"). Występuje w południowej Japonii na wyspach Yakushima i Tanegashima, położonych na południe od wyspy Kiusiu.
Biologia i ekologia.
Jedna wiązka przewodząca w liściu, trzy kanały żywiczne.
Gatunek jednopienny. Pylenie w maju, nasiona dojrzewają w październiku następnego roku.
Występuje na kamiennych zboczach, na wysokościach 100–800 m n.p.m. Na wyspie Yakushima rosną trzy populacje, na Tanegashimie jedna. Gęstość populacji na Tanegashimie jest mała, co skutkuje samozapylaniem i zmniejszoną produkcją nasion zdolnych do kiełkowania.
Systematyka i zmienność.
Pozycja gatunku w obrębie rodzaju "Pinus":
Gatunek traktowany był także jako odmiana sosny Armanda: "Pinus armandii" var. "amamiana" (Koidzumi) Hatus. 1974. Obecnie zaakceptowany jako odrębny gatunek, spokrewniony bardziej z "P. morrisonicola" i "P. parviflora".
Zagrożenia.
Międzynarodowa Unia Ochrony Przyrody przyznała temu gatunkowi kategorię zagrożenia EN ("endangered"), uznając go za zagrożonego wyginięciem w niedalekiej przyszłości. Głównym źródłem zagrożenia jest wycinanie w celu pozyskania surowca drzewnego, co prowadzi do warunków niesprzyjających naturalnemu odnawianiu drzewostanu.
Część populacji chroniona jest w obrębie Parku Narodowego Kirishima-Yaku.
Zastosowanie.
Jako drzewo ozdobne sadzona w parkach, m.in. w mieście Kagoshima, na wyspie Kiusiu.
Ponieważ sosna ta osiąga duże rozmiary i wytwarza wysokiej jakości drewno, od dawna wycinana jest jako źródło surowca drzewnego. Doprowadziło to do nadmiernej eksploatacji drzewostanów, na granicy wyniszczenia. Wycinka dużych okazów na wyspie Tanegashima podlegała kontroli administracyjnej od XVI do XIX w. (np. 1755 r. zezwolono na ścięcie 218 drzew o obwodzie 210–420 cm). Na przełomie XIX i XX w. wiele drzew zostało przeznaczonych na budowę domów i produkcję łódek rybackich (canoe) – ze względu na zawartość żywicy drewno tej sosny jest dosyć odporne na działanie wody.

</doc>
<doc id="1739667" url="https://pl.wikipedia.org/wiki?curid=1739667" title="Parafia Chrystusa Króla w Katowicach">
Parafia Chrystusa Króla w Katowicach

Parafia Chrystusa Króla – rzymskokatolicka parafia znajdująca się w Katowicach. Parafia należy do archidiecezji katowickiej i dekanatu Katowice-Śródmieście.
Parafia została erygowana 20 grudnia 1957 roku przy katowickiej archikatedrze.
Przy parafii od 1947 roku działa Chór Mieszany Archikatedry pw. Chrystusa Króla w Katowicach (od 1 sierpnia 1957 roku Chór Katedralny). W 1971 roku jego dyrygentem wyłonionym w drodze konkursu został Krzysztof Kaganiec.

</doc>
<doc id="1739678" url="https://pl.wikipedia.org/wiki?curid=1739678" title="Capital City (serial telewizyjny)">
Capital City (serial telewizyjny)

Capital City – serial telewizyjny produkcji brytyjskiej opowiadający o życiu maklerów giełdowych, pracujących w fikcyjnym banku Shane-Longman w Londynie. Wyprodukowany przez wytwórnię Euston Films, był emitowany w latach 1989-1990, w Polsce zaprezentował go drugi program TVP od 2 lipca 1990.
Jedną z głównych ról zagrała polska aktorka, mieszkająca w Wielkiej Brytanii – Joanna Kańska. W epizodzie pojawiła się Julia Ormond, a także inny polski aktor Tomasz Borkowy.
W 1989 ukazała się powieść, autorstwa Michaela Feeneya Callana, będąca zbeletryzowaną wersją serialu; polskie tłumaczenie wydała oficyna CONECTA Publisher w 1991.

</doc>
<doc id="1739679" url="https://pl.wikipedia.org/wiki?curid=1739679" title="Benno Möhlmann">
Benno Möhlmann

Benno Hans Möhlmann (ur. 1 sierpnia 1954 w Lohne) – niemiecki piłkarz występujący na pozycji pomocnika.
Kariera piłkarska.
Möhlmann zawodową karierę rozpoczynał w drugoligowym klubie Preußen Münster. Grał tam w latach 1972-1978. W 1978 roku przeszedł do pierwszoligowego Werderu Brema. W Bundeslidze zadebiutował 12 sierpnia 1978 w przegranym 1:3 meczu z Fortuną Düsseldorf. W Werderze od czasu debiutu od czasu debiutu był podstawowym graczem. 2 września 1978 w wygranym 3:2 pojedynku z MSV Duisburg strzelił pierwszego gola w trakcie gry w Bundeslidze. W sezonach 1982/1983, 1984/1985 oraz 1985/1986 wywalczył z klubem wicemistrzostwo Niemiec. W Werderze spędził 9 lat. W tym czasie rozegrał tam 230 ligowych spotkań i zdobył 33 bramki.
W 1987 roku podpisał kontrakt z Hamburgerem SV, również występującym w Bundeslidze. Pierwszy ligowy mecz w nowym klubie zaliczył 17 października 1987 przeciwko VfB Stuttgart (3:0). W HSV od początku pełnił rolę rezerwowego. Spędził tam dwa sezony, w ciągu których zagrał w 25 ligowych meczach i strzelił 2 gole. W 1989 roku zakończył karierę.
Kariera trenerska.
Po zakończeniu kariery Möhlmann został asystentem trenera w Hamburgerze SV. tę funkcję pełnił przez rok. W 1992 roku objął stanowisko trenera Hamburgera SV. Pierwszy mecz pod jego wodzą HSV rozegrał 26 września 1992 z SG Wattenscheid 09 (2:2). W HSV Möhlmann pracował przez trzy lata. W tym czasie najwyższą pozycją zajętą z klubem była 11. w sezonie 1992/1993.
W listopadzie 1995 podpisał kontrakt z Eintrachtem Brunszwik, grającym w Regionallidze Nord (III liga). W sezonach 1995/1996 oraz 1996/1997 prowadzony przez Möhlmanna klub zajął 2. miejsce w lidze. W październiku 1997 został trenerem drugoligowego SpVgg Greuther Fürth. Pracował tam przez trzy lata, a w tym czasie najlepszym miejscem wywalczonym z klubem była 7. w sezonie 1999/2000.
W październiku 2000 przeszedł do Arminii Bielefeld, również grającej w 2. Bundeslidze. W sezonie 2000/2001 awansował z nią do Bundesligi, ale w następnym sezonie powrócił został zdegradowany do 2. Bundesligi. W lutym 2004 odszedł z Arminii do SpVgg Greuther Fürth. Tym razem trenował do końca sezonu 2006/2007. W sezonie 2007/2008 był szkoleniowcem Eintrachtu Brunszwik (Regionalliga Nord), a od początku sezonu 2008/2009 ponownie trenuje Greuther Fürth.

</doc>
<doc id="1739680" url="https://pl.wikipedia.org/wiki?curid=1739680" title="Benno Mohlmann">
Benno Mohlmann



</doc>
<doc id="1739683" url="https://pl.wikipedia.org/wiki?curid=1739683" title="Washington Stula">
Washington Stula

Washington Stula (lub Estula) - piłkarz urugwajski, napastnik.
Jako piłkarz klubu CA Cerro wziął udział w turnieju Copa América 1947, gdzie Urugwaj zajął trzecie miejsce. Stula zagrał w trzech meczach - Boliwią (w 26 zmienił Juana Riephoffa, a w 46 zmienił go José García), Paragwajem (w 28 zmienił go Raúl Sarro) i Peru (tylko w drugiej połowie - w przerwie meczu zmienił Héctora Magliano).

</doc>
<doc id="1739684" url="https://pl.wikipedia.org/wiki?curid=1739684" title="Dywizja Pancerna Feldherrnhalle (III Rzesza)">
Dywizja Pancerna Feldherrnhalle (III Rzesza)

Dywizja Pancerna Feldherrnhalle (niem. "Panzer-Division Feldherrnhalle ") – niemiecka dywizja pancerna z okresu II wojny światowej.
Historia dywizji.
Dywizja powstała 27 listopada 1944 roku na Węgrzech w wyniku przebudowy resztek rozbitej pod Mińskiem Dywizji Grenadierów Pancernych Feldherrnhalle (wcześniej 60 Dywizja Piechoty). W okresie listopad 1944 – luty 1945 dywizja walczyła na Węgrzech i brała udział w niemieckich próbach odblokowania Budapesztu. 11 lutego dywizja wyrwała się z okrążonej stolicy Węgier, jednak została rozbita zanim osiągnęła linie niemieckie. 
Kolejny raz dywizję odbudowano w Słowacji w marcu 1945 r., gdzie wchłonęła resztki 182 i 711 Dywizji Piechoty. Walczyła do końca wojny kończąc szlak bojowy na wschód od Pragi w kotle Deutsch-Brod.
Po powstaniu Dywizji Pancernej Feldherrnhalle 2, do nazwy jednostki dodano numer 1.
Podległość.
1944 :
1945:

</doc>
<doc id="1739686" url="https://pl.wikipedia.org/wiki?curid=1739686" title="Washington Estula">
Washington Estula



</doc>
<doc id="1739695" url="https://pl.wikipedia.org/wiki?curid=1739695" title="Claude Mauriac">
Claude Mauriac

Claude Mauriac (ur. 25 kwietnia 1914 w Paryżu, zm. 22 marca 1996 tamże) – francuski pisarz, dziennikarz i krytyk. Zaliczany do nurtu nowej powieści. 
Życiorys.
Syn François Mauriaca, pisarza francuskiego, laureata Nagrody Nobla z dziedziny literatury w 1952 r.
W latach 1944–1949 był sekretarzem Charles’a de Gaulle’a. W latach 1949–1953 był redaktorem naczelnym oraz wydawcą czasopisma "Liberté de l'esprit". W latach 1946–1977 był felietonistą i krytykiem filmowym dla gazet „Le Figaro” oraz „Le Figaro Littéraire”.
W 1959 r. otrzymał Prix Médicis za "Le Dîner en ville".
Zasiadał w jury 14. MFF w Cannes w 1961 r.
Twórczość.
Napisał cykl "Le Dialogue intérieur", na który składają się 4 powieści: "Toutes les femmes sont fatales" (1957), "Le Dîner en ville" (1959), "La Marquise sortit à cinq heures" (1961) oraz "L’Agrandissement" (1963). Jego najbardziej znane dzieło to "Le Temps immobile" (1974–1988) – dziesięciotomowy zbiór wspomnień składający się z listów, dokumentów, fragmentów dzieł innych pisarzy oraz wpisów pamiętnikowych Mauriana. Jest również znany z "L’Alittérature contemporaine" – zbioru esejów XX wiecznych pisarzy.
W Polsce wydano "Taras Malagaru" ("Terrasse de Malagar") – tom czwarty zbioru "Le Temps immobile".

</doc>
<doc id="1739697" url="https://pl.wikipedia.org/wiki?curid=1739697" title="Hvězda Cheb">
Hvězda Cheb

Fotbalový klub Hvězda Cheb – czeski klub piłkarski grający obecnie w piątej lidze, mający siedzibę w mieście Cheb.
Historia.
Klub powstał w 1951 roku jako VSJ Sokolovo Cheb. W 1979 roku po raz pierwszy awansował do pierwszej ligi czechosłowackiej i grał w niej nieprzerwanie do 1992 roku. Jednak z powodu kłopotów finansowych został zdegradowany do drugiej ligi. W 1993 roku zajął w niej 4. miejsce i wraz z pięcioma innymi zespołami wywalczył awans do pierwszej ligi czeskiej. W 1994 roku zajął najwyższą, 4. pozycję w historii. W 1996 roku pojawiły się kolejne problemy finansowe i klub ogłosił bankructwo. W 2001 roku Union Cheb został reaktywowany jako FK Union Cheb 2001. W 2003 roku awansował do czwartej ligi, a w 2006 roku do trzeciej. Od lata 2008 roku występuje w piątej lidze (Karlovarsky Kraj Prebor). W roku 2011 klub częściowo powrócił do historycznej nazwy "FK Hvězda Cheb" (gwiazda) nie przyjmując jednak członu "Rudá" (Czerwona). W Sezonie 2012/2013 zespół zajął pierwsze miejsce w V lidze i awansował do IV klasy rozgrywkowej.

</doc>
<doc id="1739698" url="https://pl.wikipedia.org/wiki?curid=1739698" title="FK Union Cheb 2001">
FK Union Cheb 2001



</doc>
<doc id="1739699" url="https://pl.wikipedia.org/wiki?curid=1739699" title="Słobodarka">
Słobodarka

Słobodarka – dawna wieś leżąca na terenie dzisiejszego rejonu rożyszczeńskiego na Ukrainie. W okresie międzywojennym na terenie gminy Rożyszcze. Podczas rzezi wołyńskiej silny ośrodek samoobrony polskich mieszkańców przed oddziałami ukraińskich nacjonalistów. Zlikwidowana podczas II wojny światowej w związku z budową radzieckiego lotniska polowego.

</doc>
<doc id="1739701" url="https://pl.wikipedia.org/wiki?curid=1739701" title="Gabriel (de Vylder)">
Gabriel (de Vylder)

Gabriel, imię świeckie Guido de Vylder (ur. 13 czerwca 1946 w Lokeren, zm. 26 października 2013 w Maastricht) – arcybiskup Komany, zwierzchnik Zachodnioeuropejskiego Egzarchatu Parafii Rosyjskich w jurysdykcji patriarchatu Konstantynopola.
Życiorys.
Młodość.
Urodził się w rodzinie katolickiej. Jako najstarszy syn miał w zamyśle ojca przejąć rodzinną firmę. Po wypełnieniu służby wojskowej podjął jednak studia teologiczne i filozoficzne w seminarium duchownym w Gandawie, które ukończył w 1974, a następnie studia podyplomowe na Uniwersytecie Katolickim w Louvain (do 1976). W seminarium przygotowywał się do święceń kapłańskich w Kościele katolickim, których jednak nie przyjął. Jak sam wspominał, przeszedł kryzys wiary w związku z wprowadzaniem w życie postanowień Soboru Watykańskiego II. Wówczas zetknął się z prawosławiem i jeszcze w 1974 oficjalnie przyjął tę religię w parafii św. Andrzeja w Gandawie.
Praca duszpasterska.
27 czerwca 1976 został wyświęcony na kapłana w soborze św. Aleksandra Newskiego w Paryżu i udał się do Maastricht, gdzie objął parafię św. Jana Chryzostoma. Współtworzył parafie prawosławne w Deventer, Bredzie i Antwerpii.
12 grudnia 1992 został przeniesiony do parafii św. Aleksandra Newskiego i św. Serafina z Sarowa w Liège, zaś w roku następnym arcybiskup Jerzy (Wagner) uczynił go odpowiedzialnym za parafie w dekanacie Belgii, Holandii i Niemiec. 11 maja 1994 w paryskiej cerkwi św. Sergiusza z Radoneża złożył śluby zakonne. Rok później otrzymał godność igumena, zaś w grudniu 1998 – archimandryty. W tym samym czasie ponownie objął obowiązki proboszcza parafii w Maastricht, nie rezygnując z pełnionych już funkcji. Jako kapłan kontynuował starania na rzecz upowszechniania w parafiach egzarchatu nabożeństw w językach miejscowych – francuskim i niderlandzkim. Od 2000 zasiadał w Komisji Dyscyplinarnej egzarchatu.
Biskup.
24 czerwca 2001 został wyświęcony na biskupa pomocniczego Zachodnioeuropejskiego Egzarchatu Parafii Rosyjskich. W czasie choroby ówczesnego zwierzchnika egzarchatu Sergiusza kilkakrotnie pełnił funkcję "locum tenens". Ta sama sytuacja powtórzyła się po śmierci Sergiusza w 2003. W tym samym roku Święty Synod Patriarchatu Konstantynopolitańskiego potwierdził decyzję zgromadzenia generalnego kleru i świeckich Zachodnioeuropejskiego Egzarchatu Parafii Rosyjskich, który wybrał biskupa Gabriela na nowego zwierzchnika egzarchatu. Jego intronizacja odbyła się w czerwcu 2004 w soborze św. Aleksandra Newskiego w Paryżu w obecności przedstawicieli innych struktur prawosławnych we Francji: arcybiskupa Innocentego, zwierzchnika eparchii chersoneskiej Rosyjskiego Kościoła Prawosławnego i biskupa Sylwana, biskupa pomocniczego arcybiskupstwa Europy zachodniej i południowej Rumuńskiego Kościoła Prawosławnego. Arcybiskup Gabriel był równocześnie rektorem Instytutu św. Sergiusza w Paryżu, zasiadał w Radzie Kościołów Chrześcijańskich we Francji i w Zgromadzeniu Biskupów Prawosławnych we Francji.
9 stycznia 2013 zapowiedział swoje odejście z urzędu w związku z pogarszającym się stanem zdrowia. Przeprowadził się do Maastricht i tam kontynuował leczenie. Zmarł w październiku tego samego roku. Został pochowany w krypcie cerkwi Zaśnięcia Matki Bożej na cmentarzu prawosławnym w Sainte-Geneviève-des-Bois.

</doc>
<doc id="1739704" url="https://pl.wikipedia.org/wiki?curid=1739704" title="Polonia Bytom w sezonie 1948">
Polonia Bytom w sezonie 1948

Ten artykuł przedstawia wyniki meczów piłkarskich Polonii Bytom w sezonie 1948.
Liga.
W 1948 roku Polonia uczestniczyła w rozgrywkach I ligi. Drużyna grała w wiśniowych koszulkach i błękitnych spodenkach. Piłkarze zdobyli 23 punkty w 26 meczach, strzelili 48 bramek, a stracili 55 i zajęli dziesiąte miejsce w lidze.

</doc>
<doc id="1739706" url="https://pl.wikipedia.org/wiki?curid=1739706" title="Parafia św. Szczepana w Katowicach">
Parafia św. Szczepana w Katowicach

Parafia Świętego Szczepana w Katowicach-Bogucicach – rzymskokatolicka parafia należąca do dekanatu Katowice-Bogucice, erygowana w XIV wieku. Swym zasięgiem obejmuje dzielnicę Bogucice.
Duchowni pełniący posługę duszpasterską w parafii św. Szczepana w Katowicach.
Byli (wybór)
Obecni
Inni księża:

</doc>
<doc id="1739710" url="https://pl.wikipedia.org/wiki?curid=1739710" title="Zarośnięcie zastawki trójdzielnej">
Zarośnięcie zastawki trójdzielnej

Zarośnięcie zastawki trójdzielnej, atrezja zastawki trójdzielnej (łac. "atresia tricuspidalis") – wrodzona sinicza wada serca charakteryzującą się niedrożnością zastawki przedsionkowo-komorowej związanej z morfologicznie prawą komorą serca wskutek braku lub zarośnięcia ujścia zastawki trójdzielnej. Wadzie towarzyszy ubytek przegrody międzyprzedsionkowej, powiększenie pierścienia zastawki dwudzielnej, powiększenie lewej komory i hipoplazja prawej komory. Wada jest przedstawicielem fizjologii serca jednokomorowego. Ponieważ komora systemowa jest morfologiczną lewą komorą, pacjenci z atrezją zastawki trójdzielnej mają zwykle lepsze rokowanie w porównaniu z innymi wadami o fizjologii serca jednokomorowego.
Epidemiologia.
Stanowi około 1% – 3% wszystkich wad serca. Jest trzecią co do częstości wadą siniczą serca po tetralogii Fallota i przełożeniu wielkich pni tętniczych.
Klasyfikacja.
Atrezja zastawki trójdzielnej dzieli się na kilka typów w zależności od rodzaju połączeń komorowo-tętniczych oraz na podtypy w zależności od ukrwienia płuc.
Objawy kliniczne.
Objawy kliniczne zależą od anomalii anatomicznych.
U chorych z ubytkiem przegrody międzykomorowej stwierdza się szmer skurczowy wzdłuż lewego brzegu mostka. Zanikanie tego szmeru może być objawem zamykania się ubytku. W przypadku zwężenia zastawki płucnej słyszalny jest szmer śródskurczowy nad tętnicą płucną, ton II jest rozdwojony, w przypadku zarośnięcia pnia ton II jest pojedynczy.
Leczenie.
U noworodków z hipoksją ważne jest utrzymanie drożności przewodu tętniczego za pomocą wlewu prostaglandyn. Konieczne bywa wykonanie atrioseptektomii balonowej (zabieg Rashkinda) w celu powiększenia połączenia pomiędzy przedsionkami. Wykonuje się również wycięcie przegrody międzyprzedsionkowej (operacja Blalock-Hanlon). Anatomiczna korekcja tej wady nie jest możliwa ze względu na hipoplazję prawej komory. Większość pacjentów wymaga operacji paliatywnych, zwiększających lub zmniejszających przepływ płucny. W tym celu wykonywane jest założenie podwiązki na pień płucny (tak zwany banding), zespolenie systemowo-płucne, żylno-płucne. Za definitywną operację zarośnięcia zastawki trójdzielnej uznaje się operację Fontana, polegającą na połączeniu żyły głównej górnej i dolnej z tętnicą płucną bez użycia serca jako pompy dla przepływu płucnego, który zapewniany jest przez ciśnienie panujące w układzie żył głównych. Zapewnia ona oddzielenie krążenia płucnego od ogólnoustrojowego bez obciążania objętościowego lewej komory.
Rokowanie.
Rokowanie u pacjentów nieleczonych jest złe – 50% z nich umiera do 6 miesiąca życia, około 75% do 1 roku życia.

</doc>
<doc id="1739713" url="https://pl.wikipedia.org/wiki?curid=1739713" title="Malta (Austria)">
Malta (Austria)

Malta – gmina w Austrii, w kraju związkowym Karyntia, w powiecie Spittal an der Drau. Leży ok. 20 kilometrów na północ od Spittal an der Drau. Liczy 2036 mieszkańców (według danych z 1 stycznia 2015 roku).
Geografia.
Gmina Malta położona jest w alpejskiej dolinie Maltatal, przez którą przepływa rzeka Malta. Dolinę otaczają m.in. szczyty Großer Hafner (3076 m n.p.m.), Reitereck (2790 m n.p.m.), Stubeck (2370 m n.p.m.), Reisseck (2965 m n.p.m.), Hochalmspitze (3360 m n.p.m.), Ankogel (3246 m n.p.m.) i Keeskogel (2884 m n.p.m.). Rzeka Malta wypływa ze sztucznego zbiornika wodnego znajdującego się u stóp przykrytego w dużej mierze lodowcem masywu Hochalmspitze. Ponad 8 tysięcy hektarów gminy Malta wchodzi w skład Parku Narodowego Wysokich Taurów "(Nationalpark Hohe Tauern)".
Turystyka i sport.
W porównaniu do popularnych alpejskich kurortów, takich jak położone dalej na zachód Heiligenblut am Großglockner czy Zell am See, Malta jest znacznie rzadziej odwiedzana przez turystów. W dużej mierze wpływa na to brak rozbudowanej bazy narciarskiej, co ogranicza turystykę zimową.
Latem również nie jest tłoczno, choć w Maltatal panują świetne warunki do uprawiania turystyki górskiej i nordic walkingu, wspinaczki, jazdy rowerem górskim oraz paralotniarstwa.
Ciągnąca się przez całą dolinę doskonałej jakości droga przechodzi w pewnym momencie w długą na czternaście kilometrów, płatną Malta Hochalmstrasse – szosę wspinającą się aż do położonej na wysokości 1902 m n.p.m. zapory tworzącej sztuczne jezioro Speicher Kölnbrein. Na miejscu znajduje się obszerny parking, górska restauracja oraz punkt wypadowy do spacerów oraz wędrówek w wyższe partie gór, między innymi w kierunku górskiego schroniska Osnabrücker Hütte (2032 m n.p.m.) oraz lodowca.
Jedną z turystycznych atrakcji doliny Malty jest również najwyższy wodospad Karyntii – liczący ponad 200 metrów wysokości Fallbach.
Zarówno w Malcie, jak i w innych miejscowościach położonych w dolinie, znajduje się szereg hoteli oraz pensjonatów, a także dwa campingi – rozbudowany Terrassencamping Maltatal w Malcie i znacznie spokojniejszy Camping Zechner pomiędzy Maltą a Gmünd in Kärnten.

</doc>
<doc id="1739717" url="https://pl.wikipedia.org/wiki?curid=1739717" title="Muhammad Mahdi al-Dżawahiri">
Muhammad Mahdi al-Dżawahiri

Muhammad Mahdi al-Dżawahiri, arab. محمد مهدي الجواهري (ur. ok. 1900 w An-Nadżafie, zm. 27 lipca 1997 w Damaszku) – iracki poeta uważany za przedstawiciela nurtu neoklasycznego poezji arabskiej, znany przede wszystkim ze swojej poezji politycznej. 
Życiorys.
Al-Dżawahiri urodził się w rodzinie szyickich ulemów z Nadżafu i odebrał tradycyjne wykształcenie w zakresie nauk religijnych i literatury. Nie pociągała go kariera religijna, szybko jednak odkrył w sobie zamiłowanie do literatury i zaczął publikować wiersze w rodzącej się właśnie irackiej prasie. W 1927 przeniósł się do Bagdadu, gdzie pracował jako nauczyciel, szybko jednak popadł w konflikt z dyrektorem generalnym oświaty Satim al-Husrim, który był przeciwny zatrudnianiu szyitów i doprowadził do jego zwolnienia. Dzięki rodzinnym znajomościom Al-Dżawahiriemu udało się jednak dostać na dwór króla Fajsala (1921–1933), gdzie miał spędzić następne trzy lata. W 1930 zrezygnował z pozycji na dworze, ponieważ okazała się ona nie do pogodzenia z treścią niektórych jego wierszy. W następnych latach miał utrzymywać się z bycia nauczycielem i dziennikarzem. 
W latach 1930–1961 redagował w sumie dwanaście z reguły krótko istniejących gazet, które były często zamykane ze względu na wyrażane przez niego na ich łamach bezkompromisowe opinie dotyczące m.in. wolności słowa. W latach 1947–1948 zasiadał w irackim parlamencie, zrezygnował jednak ze swojego mandatu w proteście przeciwko postanowieniom traktatu brytyjsko-irackiego z 1948 roku. W trakcie protestów przeciwko traktatowi (znanych jako Al-Wasba – „Zryw”) zginął jego brat, któremu poświęcił jeden ze swoich najbardziej znanych wierszy, "Mój brat Dżafar". W tym okresie zaczął być coraz bardziej kojarzony z iracką lewicą i wziął udział w Światowym Kongresie Intelektualistów w Obronie Pokoju we Wrocławiu w 1948. Po tym, jak premier Nuri as-Sa’id wprowadził stan wojenny, napisał niektóre z najważniejszych ze swoich poezji politycznych, takie jak "Głodujący", "Upadek, ciemność" i "Ciężkie jak żelazo".
W latach 1952–1953 był przetrzymywany w obozie w Abu Ghurajb. W 1954 zdecydował się napisać kasydę z okazji koronacji Fajsala II (1953–1958) i jego sytuacja uległa polepszeniu, chociaż później miał żałować tego kroku. Po obaleniu monarchii przez rewolucję 1958 roku został obsypany zaszczytami przez nowy rząd, zostając m.in. Prezesem Związku Literatów Irackich. Szybko jednak popadł w konflikt z Abd al-Karimem Kasimem i w 1961, gdy dowiedział się, że przygotowywany jest zamach na jego życie, udał się na wygnanie do Pragi. Do ojczyzny powrócił w 1968 na zaproszenie liderów partii Baas, którzy dokonali zamachu stanu i do uznania prawa do rządzenia potrzebowali wsparcia poety, który był już wówczas narodowym symbolem. Przyjaźnił się z Salih Mahdim Ammaszem i co najmniej akceptował rządy prezydenta Al-Bakra i Saddama Husajna w latach 70., gdy tworzyli oni tzw. Front Narodowy wspólnie z irackimi komunistami. Po antykomunistycznym zwrocie do jakiego doszło w 1979, w następnym roku opuścił Irak i dzielił swoje wygnanie pomiędzy Pragę i Damaszek, gdzie ostatecznie zmarł.
Twórczość.
Al-Dżawahiri od najmłodszych lat studiował klasyczną poezję arabską, przy czym do jego ulubionych poetów mieli należeć Al-Buhturi i Al-Mutanabbi. Ze współczesnych pisarzy najbardziej wpłynęli na niego arabscy poeci neoklasyczni, tacy jak Szauki, Hafiz, Badawi al-Dżabal i Ar-Rusafi. Jego twórczość także zaliczana jest do nurtu neoklasycznego i przez całe życie pozostał wierny klasycznemu metrum oraz gatunkom poetyckim, takim jak kasyda. Ten konserwatyzm w zakresie poetyki łączył jednak z postępowymi, lewicowymi poglądami społecznymi. W swojej twórczości „komentował wydarzenia polityczne w kraju i w całym świecie arabskim, tworząc niezwykle patetyczne neoklasycystyczne ody, chętnie czytane przez wielu Arabów”. Wiele z jego utworów po raz pierwszy było prezentowanych w trakcie publicznych recytacji w obecności rozentuzjazmowanych tłumów. Niektóre ze stosowanych przez niego środków poetyckich, jak np. częste powtórzenia, wiąże się z tym publicznym charakterem jego poezji. Pisał także elegie (jest autorem m.in. elegii na śmierć króla Fajsala), poezję bachiczną ("chamrijjat") oraz erotyczną, jego realizacje w tym zakresie są jednak uważane za mniej udane. Jego największych osiągnięć upatruje się w poezji politycznej, w której „nie ma sobie równych wśród [arabskich] poetów neoklasycznych”. Dzięki wielkiemu talentowi i żywemu patriotyzmowi zdobył sobie ogromne uznanie zarówno wśród krytyki literackiej, jak i najszerszych warstw irackiego społeczeństwa. Jego twórczość odpowiadała zapotrzebowaniu irackiej publiczności na poezję zaangażowaną, a zarazem kontynuującą dawne arabskie tradycje literackie. Z tego powodu Al-Dżawahiri jest uważany za „ostatniego wielkiego klasyka szkoły tradycyjnej”. Za jego życia nazywano go „Księciem Poetów” lub „Wielkim Dżawahirim”.

</doc>
<doc id="1739718" url="https://pl.wikipedia.org/wiki?curid=1739718" title="Wojskowa Straż Kolejowa">
Wojskowa Straż Kolejowa



</doc>
<doc id="1739720" url="https://pl.wikipedia.org/wiki?curid=1739720" title="Straż Kolejowa">
Straż Kolejowa



</doc>
<doc id="1739721" url="https://pl.wikipedia.org/wiki?curid=1739721" title="Droga wojewódzka nr 499">
Droga wojewódzka nr 499

Droga wojewódzka nr 499 (DW499) – droga wojewódzka leżąca na obszarze województwa kujawsko-pomorskiego o długości 8 km. Trasa ta łączy Ostaszewo oraz drogę krajową numer 91 z miejscowością Mirakowo oraz drogą wojewódzką numer 599. Droga leży na terenie powiatu toruńskiego.

</doc>
<doc id="1739722" url="https://pl.wikipedia.org/wiki?curid=1739722" title="Koniuszek serca">
Koniuszek serca

Koniuszek serca () – część lewej komory serca. Podczas skurczu komór opiera się o przednią ścianę klatki piersiowej i uderza w nią w V przestrzeni międzyżebrowej, ok. 1,5 cm w prawo od linii środkowoobojczykowej lewej.

</doc>
<doc id="1739723" url="https://pl.wikipedia.org/wiki?curid=1739723" title="Tęgogłowik wielobarwny">
Tęgogłowik wielobarwny

Tęgogłowik wielobarwny, brodacz wielkodzioby ("Semnornis ramphastinus") – gatunek małego ptaka z rodziny tukanowatych (Ramphastidae). Występuje w Andach zachodniej Kolumbii i Ekwadoru, jest tam endemitem. Ma podwyższone ryzyko wyginięcia.
Podgatunki i występowanie.
Wyróżnia się dwa podgatunki, które zamieszkują:
Morfologia.
Występuje prawie niewidoczny dymorfizm płciowy – samiec ma na głowie czarny czubek, a samica ma gładkie ciemię. Gruby, kremowy dziób, na końcu trochę ciemniejszy. Jest zakończony czarnym paskiem, nie sięga do końca dzioba, wygląda jak opaska. Ma czerwone oczy. Cały wierzch głowy czarny, aż do karku i tam ma równy, nierozmazany koniec. Spodnia część głowy, łącznie z gardłem i najbardziej górną częścią piersi jasnoszara, jednolita. Wchodzi trochę na czarną czapeczkę, a dalej rozmywa się w białą plamę. Ta plama po lewej ma jakby gładki trójkąt zagięty w lewo i zwrócony dolną, płaską częścią do środka plamy (śr. p.). Po prawej stronie białe półkole zwrócone spodem do śr. p.; nad nim jakby koniec zaokrąglonego długopisu, zwrócony spodem do śr. p. Potem idzie trochę do góry i zakręca do jednego z wierzchołków lewego trójkąta. Szary „śliniaczek” kończy jakby na przedłużeniu linii końca ciemienia. Wierzch ciała i barkówki oliwkowe. Kuper i pokrywy nadogonowe żółte, a wierzch ciała rozmyty na nie. Pierś czerwona, najpierw kontrastowa, a potem coraz bardziej się rozmywa. Pomiędzy nią a wierzchem ciała jest jeden, żółtooliwkowy, trochę trójkątny kawałek. Skrzydła są podobne jak u kawki – czarne, granatowo połyskujące na całej powierzchni. Ma szare nogi z dwoma palcami do przodu i do tyłu. Poza tym cały spód ciała żółty. Nad pokrywami nadogonowymi widać trochę brązowego. Ogon taki jak skrzydła.
Status.
IUCN uznaje tęgogłowika wielobarwnego za gatunek bliski zagrożenia (NT, "Near Threatened") nieprzerwanie od 1994 roku. Liczebność populacji nie została oszacowana, ale ptak ten opisywany jest jako rzadki ("uncommon"). Trend liczebności populacji jest uznawany przez BirdLife International za spadkowy ze względu na utratę siedlisk i nielegalny odłów do niewoli (jako ptak klatkowy). Gatunek jest wymieniony w załączniku III konwencji CITES.

</doc>
<doc id="1739724" url="https://pl.wikipedia.org/wiki?curid=1739724" title="Trzęsienie ziemi w regionie La Platy (1888)">
Trzęsienie ziemi w regionie La Platy (1888)

Trzęsienie ziemi w La Plata – trzęsienie ziemi o sile 5,5 stopni w skali Richtera, które dnia 5 czerwca 1888 roku, o godzinie 3:20 () nawiedziło region La Platy. Epicentrum znajdowało się około 15 km na południowy zachód od Colonia del Sacramento w Urugwaju i 42 km na wschód od stolicy Argentyny Buenos Aires. Hipocentrum zlokalizowane było na głębokości 30 km.
Uszkodzenia wystąpiły wzdłuż rzeki La Plata. W Buenos Aires i Montevideo wystąpiły niewielkie szkody, ponieważ wówczas w obydwu miastach nie było wysokich budynków oraz kolei podziemnej.

</doc>
<doc id="1739725" url="https://pl.wikipedia.org/wiki?curid=1739725" title="Parafia Imienia Najświętszej Marii Panny i św. Bartłomieja w Piekarach Śląskich">
Parafia Imienia Najświętszej Marii Panny i św. Bartłomieja w Piekarach Śląskich

Parafia Imienia Najświętszej Maryi Panny i św. Bartłomieja w Piekarach Śląskich – rzymskokatolicka parafia należąca do dekanatu Piekary Śląskie, erygowana w 1303. Jest najstarsza parafią w mieście.

</doc>
<doc id="1739726" url="https://pl.wikipedia.org/wiki?curid=1739726" title="Łuna 6">
Łuna 6

Łuna 6 – jedna z bezzałogowych sond kosmicznych radzieckiego programu Łuna. Została wystrzelona 8 czerwca 1965 w kierunku Księżyca z kosmodromu Bajkonur w Kazachstanie. Celem sondy było lądowanie na powierzchni Księżyca, ale w wyniku błędu w czasie korekty trajektorii lotu, minęła Księżyc o 159 612,8 km.
Była to dziewiąta próba miękkiego lądowania na powierzchni Księżyca, podejmowana przez radziecki program kosmiczny. Konstrukcja i wyposażenie były podobne do Łuny 5. 
Wieloczłonowa rakieta nośna wprawiła sondę najpierw w bliskoziemski ruch satelitarny, a później uruchomiono silnik ostatniego członu rakiety i sonda odleciała w kierunku orbity Księżyca. W czasie lotu ku Księżycowi urządzenia naukowe, pomiarowe i telemetryczne sondy były włączane i wyłączane automatycznie oraz na sygnał radiowy z Ziemi, a stacje obserwacyjne na terytorium ZSRR śledziły jej lot i odbierały sygnały z sondy. W dniach 8 i 9 czerwca łączono się z sondą 12 razy, a wszystkie urządzenia działały normalnie. W dniu 9 czerwca w godzinach wieczornych wysłano sygnały radiowe, które uruchomiły urządzenia sterujące sondy i odpowiednio ją zorientowały, a następnie uruchomiły silnik sondy w celu dokładnego skierowania jej w planowanym kierunku. Silnika nie udało się jednak wyłączyć, na skutek czego przestał pracować dopiero po całkowitym zużyciu paliwa rakietowego. Powstałe odchylenia okazały się niemożliwe do skorygowania, a kierunek lotu sondy zmienił się tak bardzo, że aparat minął Księżyc w odległości 160 tys. km, zamiast znaleźć się wieczorem 11 czerwca w jego pobliżu i łagodnie na nim wylądować. Późniejsze dochodzenie wykazało, że powodem tego był błąd człowieka.
Mimo że tor lotu sondy był zupełnie inny od zaplanowanego, kontrola naziemna postanowiła wykorzystać sondę do przeprowadzenia symulacji elementów podejścia do lądowania. Próby te zakończyły się sukcesem.
Łuna 6 minęła Księżyc 11 czerwca 1965 roku i weszła na orbitę heliocentryczną. Kontakt z sondą udało się utrzymać do odległości 600 tys. km od Ziemi.

</doc>
<doc id="1739727" url="https://pl.wikipedia.org/wiki?curid=1739727" title="Ćmiankowate">
Ćmiankowate

Ćmiankowate (Psychodidae) – rodzina owadów z rzędu muchówek.
Charakterystyka rodziny.
Psychodidae zwane ćmiankowatymi, to rodzina drobnych, szybko polatujących muchówek, które zewnętrznie przypominają małe motyle lub komary. Rodzina ta liczy około 450 gatunków. Występują one w wielu regionach świata, prawie na wszystkich kontynentach. W Ameryce Północnej odnotowano 113 gatunków z 21 rodzajów, w USA i Kanadzie stwierdzono występowanie około 90 gatunków. W Polsce łącznie stwierdzono 45 gatunków z 22 rodzajów (dane z 2007 roku).
Psychodidae zamieszkują różne strefy klimatyczne, zaś najbogatszy i najbardziej zróżnicowany skład gatunkowy występuje w regionach tropikalnych. Najmniejsze gatunki osiągają 1,8 mm, największe dochodzą do 5 mm.
W układzie systematycznym Psychodidae jest rodziną muchówek należących do Nematocera (muchówek długoczułkich), wchodzi ona w skład infrarodziny Psychodomorpha. 
W skład rodziny ćmiankowatych wchodzi 6 podrodzin (Duckhouse, 1973), tylko 2 spośród nich zagrażają zdrowiu publicznemu i zwierzętom, a mianowicie Psychodinae i Phlebotominae.
Dorosłe Psychodinae w przeciwieństwie do Phlebotominae cechują się względnie krótkimi częściami aparatu gębowego, krótkimi segmentami czułków, krótkimi nogami, dachówkowatym ułożeniem skrzydeł wzdłuż ciała.
Morfologia.
Ciało krótkie, owłosione, barwy od żółtej poprzez szarości do czerni. Zaplecze nagie, powiększone, tylna część wypukła. Tułów z nagim lub owłosionym przedpleczem, szew pleuralny zesklerotyzowany, różnorodnie owłosiony lub nagi, szew poprzeczny "scutum" nie V-kształtny. Śródplecze zwykle duże. Odwłok z pierwszym sternum czasem nie zesklerotyzowanym; sternum drugie całe sklerotyzowane, podzielone na skleryty lub niesklerotyzowane.
Skrzydła duże, krótkie, szerokiem owalne, eliptyczne, lancetowate, zazwyczaj ostro zakończone, zwykle gęsto owłosione z żyłkami medialnymi i 4-5 radialnymi. Podłużne żyłki skrzydeł zwykle dobrze rozwinięte, zwidłowania żyłek nieobecne lub ograniczone do połowy bazalnej skrzydeł, kostalna żyłka biegnie wzdłuż brzegu skrzydeł do obszaru analnego. Brak komórki dystalnej; podłużne żyłki dobrze rozwinięte, skrzyżowania żyłek często niewyraźne, zwykle ograniczone do trzeciej bazalnej skrzydła; żyłka analna zredukowana. Podczas spoczynku ułożone dachówkowato ułożone ponad odwłokiem przy końcu.
Głowa z długimi czułkami. 
Czułki zazwyczaj mają 12 do 16 segmentów. Każdy z segmentów zwykle porośnięty okółkowato szczecinkami.
Mostek oczny nieobecny bądź niekompletny. Oczy złożone z fasetek.
Na głowie brak przyoczek. Głaszczki szczękowe długie mają od 3 do 5 segmentów, przedostatni segment z wgłębieniem czuciowym ssawki zwykle bardzo krótki, zaś u krwiopijnych gatunków mogą być dłuższe sięgające wysokości głowy. 
Odwłok Psychodinae ma zwykle od 6-8 segmentów.
Stadia rozwojowe.
Larwy.
Larwy Psychodidae są małe (zwykle mniejsze niż 5 mm), cylindryczne lub nieco spłaszczone, pozbawione narządów ruchu; ciało zazwyczaj ciemno zabarwione. Na szczycie odwłoka obecny syfon oddechowy. Każdy segment odwłoka podzielony na 3 annule. Przy ostatnim segmencie annuli obecne małe grzbietowe płytki
Tułów niewyraźnie grubszy niż reszta ciała. Spłaszczone formy posiadają rzędy dysków na części brzusznej. Larwy oddychają za pomocą syfonu wystawionego ponad wodę.
Larwy prowadzą ziemnowodny tryb życia, rozwijają się na powierzchni wód, unoszących się glonów, w błocie, gnoju; w mokrych i wilgotnych miejscach bogatych w materię organiczną, na grzybach, mikroorganizmach.
"Pericoma" żyje w potokach, strumieniach i źródłach. "Psychoda sp". często w wodach zanieczyszczonych.
Larwy z rodzaju "Pericoma" mają długie kolce lub piórowate formy, zaś u gatunków z rodzaju "Telmatoscopus" i "Psychoda" są słabo rozwinięte.
Larwy "Psychoda alternata" są bardzo odporne na zanieczyszczenia, niskie pH, niską zawartość rozpuszczonego tlenu oraz na wysokie temperatury
W środkowoeuropejskich warunkach larwy przedstawicieli tej rodziny zwykle charakteryzują się niską wrażliwością na zanieczyszczenie wód. W systemie oceny jakości wód na podstawie wskaźnika BMWP-PL mają najniższą punktację.
Imagines.
Imagines posiadają krótkie i szerokie skrzydła. Dorosłe owady są niewielkie. Występują przez cały rok w miejscach ustępowych. Latem często w miejscach wilgotnych, na liściach roślin.
Dorosłe Psychodinae składają jednorazowo od 20-100 jaj z których wylęgają się młode w ciągu 2 dni. Okres larwalny trwa 9-15 dni, okres poczwarki 1-2 dni.
Przedstawiciele z rodzaju "Psychoda" rozwijają się w różnych rodzajach nawozu i rozkładającej się materii organicznej, Ich cykl rozwojowy trwa od 8 dni do miesiąca. Imago żyje do 5 dni.
Cykl rozwojowy u niektórych Psychodidae trwa nawet do roku.

</doc>
<doc id="1739729" url="https://pl.wikipedia.org/wiki?curid=1739729" title="Mohammad Ali Dżamalzade">
Mohammad Ali Dżamalzade

Mohammad Ali Dżamalzade, pers. محمد علی جمالزاده (ur. 13 stycznia 1892 w Isfahanie, zm. 8 listopada 1997 w Genewie) – irański pisarz uważany za pioniera współczesnej perskiej prozy, ważna postać irańskiego życia intelektualnego w XX wieku i tłumacz z języków europejskich na perski.
Był synem słynnego kaznodziei okresu rewolucji konstytucyjnej Dżamaloddina Esfahaniego (zm. 1908). Od szesnastego roku życia przebywał poza Iranem, ucząc się najpierw w Libanie, a potem kończąc prawo w Szwajcarii i Francji. W latach 1916 - 1922 współtworzył emigracyjne czasopismo "Kawe" w Berlinie i był to najbardziej twórczy okres w jego życiu. Od 1931 mieszkał w Genewie, gdzie pracował w Międzynarodowej Organizacji Pracy.
W 1921 opublikował zbiór krótkich opowiadań, "Jeki bud jeki nabud" ("Był raz sobie..."), które przyniosły mu sławę i są uważane za pierwszy przykład nowoczesnej perskiej prozy, czerpiącej z języka potocznego. Wrogie reakcje tradycyjnych kół literackich i klas religijnych sprawiły, że powrócił do twórczości literackiej dopiero po dwudziestu latach. Inne jego ważniejsze utwory to powieści "Dar al-madżanin" ("Przytułek dla obłąkanych", 1942), "Gholtaszan diwan" ("Zły sąsiad", 1946), "Szahraj-e mahszar" ("Równina zmarwychwstania", 1947) i "Raheab-name" ("Kroniki drenażu", 1948) oraz nowela "Szurabad", która została przetłumaczona także na język polski.
Przez całe życie pozostał wierny oświeceniowemu ideałowi literatury, która miała dla niego wymiar moralistyczny i dydaktyczny. Poprzez swoją twórczość dążył do unowocześnienia Iranu i zmiany panującej tam autokracji. Był jawnym zwolennikiem przyswojenia przez Iran kultury zachodniej, ale jednocześnie obawiał się utraty tożsamości swojej ojczyzny w wyniku tego procesu, stąd dążąc do stworzenia nowoczesnego języka perskiego zarazem starał się zachować jego unikalny charakter.
Życiorys.
Dzieciństwo i młodość.
Był najstarszym dzieckiem słynnego kaznodziei okresu rewolucji konstytucyjnej Dżamaloddina Esfahaniego. Jego matką była Marjam Chanum, córka isfahańskiego notabla Mirzy Hasan-Bagher Chana. Początkowo pobierał tradycyjne nauczanie religijne, by później przenieść się do szkoły prowadzonej przez postępowego duchownego, gdzie nauczano także nieco arytmetyki i angielskiego. W 1902 rodzina przeniosła się do Teheranu i zaczął uczęszczać do jednej z niewielu ówcześnie nowoczesnych szkół, gdzie nauczano m.in. geografii, matematyki, arabskiego i francuskiego pod kierunkiem najlepszych nauczycieli. Dżamalzade nie miał jednak żadnego nauczyciela perskiego, którego później musiał uczyć się sam już podczas swojego pobytu za granicą. Jako najstarszy syn często brał także udział w aktywnościach swojego ojca, jako młody człowiek mając okazje poznać wiele najwybitniejszych osobistości ruchu konstytucyjnego.
W kwietniu 1908 został wysłany do Bejrutu by uczęszczać do Gimnazjum św. Łazarza, prowadzonego przez lazarytów. Kilka miesięcy później jego ojciec zginął w wyniku represji wobec politycznej opozycji wprowadzonych przez Mohammada Ali Szaha (1907 - 1909). To w gazetce szkolnej Gimnazjum św. Łazarza Dżamalzade miał publikować swoje pierwsze próby pisarskie. W 1910, po krótkim pobycie w Kairze, udał się najpierw do Paryża, a potem do Lozanny, gdzie zaczął studiować prawo. W 1911 przeniósł się do Dijon, gdzie ukończył prawo w 1914. W tym samym roku ożenił się z Josephine, swoją szwajcarską koleżanką ze studiów w Dijon.
Okres berliński.
Wkrótce po wybuchu I wojny światowej jeden z dawnych przywódców konstytucjonalistów, a obecnie irański działacz emigracyjny, Hasan Taghizade, zaprosił wybranych irańskich emigrantów przebywających w Europie do ustanowienia Komitetu Irańskich Nacjonalistów (pers. Komita-je Mellijun-e Irani) w Berlinie. Dżamalzade był jednym z najmłodszych członków grupy, do której oprócz niego należeli m.in. Mahmud Chan Ghazwini, Ebrahim Purdawud i Hosejn Kazemzade Iranszahr. Działający pod egidą niemieckiego rządu Komitet, który po raz pierwszy zebrał się w styczniu 1915, miał walczyć z kolonialnymi interesami Wielkiej Brytanii i Rosji w Iranie. W 1915 Dżamalzade znalazł się w Bagdadzie, gdzie wraz ze swoimi towarzyszami stworzył gazetę "Rastakiz", istniejącą od sierpnia 1915 do marca 1916. Następnie próbowali oni wywołać powstanie kurdyjskich i lurskich plemion w Kermanszahu i Lorestanie, te działania zakończyły się jednak niepowodzeniem. Wraz z postępami rosyjskich armii w Iranie i brytyjskich w Iraku aktywiści musieli uciekać do Berlina. W 1917 wraz z innymi członkami Komitetu Dżamalzade wziął udział w Kongresie Socjalistycznym w Sztokholmie.
Podczas nieobecności Dżamalzade w Berlinie Taghizade i Ghazwini założyli czasopismo "Kawe", które miało wychodzić od 24 stycznia 1916 do 30 marca 1922. W trakcie I wojny światowej miało ono wymiar przede wszystkim polityczny, jednak w styczniu 1920 Taghizade ogłosił, że "Kawe" będzie odtąd poświęcone głównie nauce, literaturze i historii. Miało ono walczyć o przyswojenie europejskiej cywilizacji w Iranie, promować perski język i literaturę, bronić narodowej jedności oraz walczyć o wolność w Iranie i poza nim. Czasopismo miało w Iranie liczne grono czytelników. Czas współpracy z "Kawe" był prawdopodobnie najpłodniejszym okresem w życiu Dżamalzade. Zachęcony do tego przez Ghazwiniego, zapoznał się wówczas z pracami europejskich orientalistów, takich jak E.G. Browne, Josef Markwart, Wilhelm Geiger i Oskar Mann. Bazując na ich pracach oraz własnych badaniach w latach 1916 - 1921 opublikował szereg artykułów na temat perskiego języka, poezji i historii, w tym serię piętnastu artykułów na temat historii stosunków Iranu z Rosją. W 1918 wydał także książkę "Bezcenny Skarb. Gospodarcza historia Iranu", która została przychylnie oceniona przez Journal of the Royal Asiatic Society i przetłumaczona na niemiecki, chociaż jej publikacja w tym języku została wstrzymana ze względu na trudności wojenne.
Prawdziwą sławę przyniosło Dżamalzade wydanie w 1921 zbioru pięciu opowiadań "Jeki bud jeki nabud" ("Był raz sobie..."), który ze względu na swój lekceważący stosunek do obowiązujących dotychczas w literaturze perskiej konwencji wzbudził zarówno sensację, jak i ogromne kontrowersje, spotykając się z oskarżeniami o bluźnierstwo (szerzej na ten temat zobacz sekcja „Twórczość” poniżej). Pod koniec 1921 berlińskiej grupie zgrupowanej wokół "Kawe" skończyły się pieniądze i inne zasoby i musiano zaprzestać wydawania pisma. Dżamalzade znalazł zatrudnienie w ambasadzie Iranu w Berlinie, najpierw jako tłumacz, a potem dyrektor ds. studenckich. Nadal publikował artykuły o charakterze naukowym, był to jednak niestabilny i trudny okres w jego życiu, do czego przyczyniło się także poczucie niezadowolenia z zapanowania autokracji Rezy Szaha (1925 - 1941) w Iranie oraz śmierć jego żony.
Okres genewski.
W 1931 poślubił swoją drugą żonę, Niemkę Margaret Eggert, i przeniósł się do Genewy, by zatrudnić się w Międzynarodowej Organizacji Pracy (ILO) przy ONZ. Pracował tam aż do swojej emerytury w 1956, monitorując warunki pracy głównie na Bliskim Wschodzie i w Azji Południowej i podróżując wraz z delegacjami ILO do Indii, Iraku, Iranu i Turcji. Jego naukowa i literacka twórczość uległa ponownemu ożywieniu po abdykacji Rezy Szaha w 1941, kiedy to opublikował szereg powieści, zbiorów opowiadań i publikowanych w nowo powstałych czasopismach artykułów. Począwszy od 1942 wydał takie powieści jak "Dar al-madżanin" ("Przytułek dla obłąkanych", 1942), "Gholtaszan diwan" ("Zły sąsiad", 1946), "Szahraj-e mahszar" ("Równina zmarwychwstania", 1947) i "Raheab-name" ("Kroniki drenażu", 1948). Opublikował także dramat/powieść "Masume-je Szirazi" ("Masume z Szirazu", 1954) i kilka zbiorów opowiadań, takich jak "Sargozaszt-e Amu Hosejn-Ali" ("Historia wujka Hosejna-Alego", 1942), "Talk o Szirin" ("Słodkogorzkie", 1956), "Szahkar" ("Arcydzieło", 1957), "Kohne o now" ("Stare i nowe", 1959), "Gajr az Choda hiczkas nabud" ("Nie było nikogo prócz Boga", 1960). Do później wydanych zbiorów opowiadań należały "Aseman o risman" ("Kogut i byk", 1964), "Ghesseha-je kuta bara-je riszdar" ("Krótkie historie dla brodatych dzieci", 1974) i "Ghesse-je ma be sar resid" ("Koniec historii", 1978). Skompilował także słownik zwrotów kolokwialnych "Farhang-e loghat-e amiane" (1962) oraz tom poświęcony charakterystyce Irańczyków zatytułowany "Cholghijat-e ma Iranian" (1966).
Chociaż mieszkając w Genewie odwiedzał Iran jedynie przez krótkie okresy czasu to zachowywał łączność z intelektualnym i literackim życiem kraju czytając książki i czasopisma oraz korespondując z autorami. W rezultacie pozostawił po sobie obszerne tomy korespondencji, które zaczęły być publikowane już za jego życia. Począwszy od 1977 zaczął przekazywać swoje kolekcje książek oraz archiwa bibliotece Uniwersytetu Teherańskiego, zaś część tantiem ze swoich książek przeznaczał na stypendia, instytucje edukacyjne oraz różne organizacje dobroczynne w Isfahanie. Przez całe życie był przeciwnikiem autokracji i stąd z radością powitał rewolucję islamską, gdyż przyniosła ona ze sobą obalenie monarchii, którą postrzegał jako ucieleśnienie despotyzmu w irańskiej historii. Jeszcze w latach 80. miał nadzieję, że jakaś forma socjalizmu lub socjalisttycznej demokracji, właściwa specyficznie dla Iranu, okaże się idealnym typem rządu dla jego kraju. W sumie „w łatwości z jaką świętował obalenie monarchii i być może z dozą naiwności, jaka przyszła wraz z podeszłym wiekiem, nie potrafił lub nie wyobrażał sobie powstania innej formy dyktatury w ramach republiki o natywistycznej ideologii”. Zmarł w wieku 105 lat i został pochowany w Genewie.
Twórczość.
Jeki bud jeki nabud.
"Jeki bud jeki nabud", debiutancki zbiór opowiadań Dżamalzade, zajmuje wyjątkowe miejsce zarówno w jego twórczości, jak i historii perskiej literatury. Te pięć krótkich humorystycznych opowiadań wbrew klasycznej konwencji literackiej nie tylko obfituje w kolokwializmy, „lecz w dodatku z europejskiego dystansu pokazuje w krytycznym świetle społeczne i polityczne obyczaje Irańczyków”. Były to pierwsze współczesne opowiadania w języku perskim i „ta książka położyła fundament pod współczesną prozę, wskazała kierunek pierwszemu pokoleniu twórców fikcji w Iranie oraz ustanowiła reputację Dżamalzade jako literackiej osobistości”.
Zbiór poprzedzał wstęp programowy, określający zadania nowej prozy, która miała być zrozumiała także dla mniej wykształconego czytelnika, a bawiąc i fascynując powinna przekazywać wiedzę o świecie, przedstawiać aktualne problemy, uczyć postaw obywatelskich i zaszczepiać krytycyzm. Pisarze powinni ożywić współczesny perski, unikając stylizowanego, specjalistycznego i zawiłego języka. Intencje Dżamalzade dobrze ukazuje już pierwsze opowiadanie, "Farsi szekar ast" ("Perski jest słodki"), w którym zwykły Irańczyk z prowincji, wtrącony do więzienia z nieznanych mu powodów, próbuje uzyskać informację co do przyczyn swej niedoli od napuszonego ulema oraz wykształconego na zachodzie modernisty. Obaj są jednak dla niego niezrozumiali, pierwszy ze względu na pompatyczne frazy swojego teologicznego arabsko-perskiego, drugi zaś ze względu na używanie dziwnych obcych słów właściwych dla młodego frankofona. „Jest to oryginalna i niezwykle śmieszna historia zawierająca wyśmienite parodie sposobów mówienia po persku przez europocentryczną i religijną elitę”.
Nowatorstwo "Jeki bud jeki nabud" zostało natychmiast rozpoznane i docenione przez wielu czytelników. Jednocześnie jednak ze względu na złamanie dotychczasowych literackich konwencji (w szczególności używanie potocznego perskiego) oraz zjadliwą satyrę dotykającą szczególnie klas religijnych książka wzbudziła ogromne zgorszenie i ataki tradycyjnych środowisk literackich, a nawet oskarżenia o bluźnierstwo. Ta mieszanka sławy i kontrowersji oraz gniew ulemów musiały mieć znajomy wydźwięk dla Dżamalzade, którego ojciec był przedmiotem ataków konserwatywnych klas religijnych w jego dzieciństwie. Na następne dwadzieścia lat Dżamalzade zamilkł i kolejne jego dzieła z zakresu literackiej fikcji pojawiły się dopiero w latach 40. 
"Jeki bud jeki nabud" zajmuje szczególne miejsce w historii perskiej literatury jako zbiór pierwszych krótkich opowiadań napisanych w tym języku, różny od tradycyjnych opowieści, które zazwyczaj działy się niejako poza konkretnym miejscem i czasem, zaś ich bohaterowie nie posiadali własnego głosu czy języka. W odróżnieniu od dotychczasowej dydaktycznej prozy ruchu konstytucyjnego opowiadania Dżamalzade zawierały w pełni rozwinięte fikcyjne postacie, a nie tylko słabo zarysowane karykatury. Zbiór był także pierwszym w perskiej literaturze przykładem europejskiego realizmu oraz napisany był bezpośrednim, współczesnym językiem perskim, którego korzenie można odnaleźć w publicystyce okresu konstytucyjnego.
Późniejsi krytycy wskazywali także na słabości prozy Dżamalzade, w szczególności zaś brak rozwoju postaci w jego opowiadaniach oraz fakt, iż często przypominają one bardziej pewne społeczne typy, niż całkowicie rozwinięte indywidualności. Pomimo wszelkich deklaracji Dżamalzade pozostał on zatem bliżej konwencji tradycyjnych perskich opowieści niż jego następcy, tacy jak Sadegh Hedajat czy Sadegh Czubak. To oraz lekki ton jego opowiadań może wyjaśniać dlaczego miał on mniejszy niż oni wpływ na pokolenie najmłodszych pisarzy.
Powieści.
Dżamalzade powrócił do pisania dzieł z zakresu literackiej fikcji dopiero po upadku Rezy Szaha w 1941, co było związane z poluzowaniem rygorów cenzury i nowym klimatem intelektualnym w Iranie. Jego pierwszą nową książką była powieść "Dar al-madżanin" ("Przytułek dla obłąkanych", 1942), historia domu wariatów w którym zamknięte są interesujące postacie posiadające swoje własne filozofie, zwyczaje i idiosynkrazje. Głównym motorem powieści jest humor, chociaż pojawia się w niej też krytyka społeczeństwa, w którym wrażliwe jednostki wolą żyć w odosobnieniu niż w społeczeństwie. W jednej z postaci tej powieści, Monsieur, można bez trudu rozpoznać sympatyczny portret Sadegha Hedajata.
Tematem "Gholtaszan diwan" ("Zły sąsiad", 1946) jest odwieczna walka dobra ze złem. Jej głównymi bohaterami są dwaj mieszkańcy Teheranu należący do klasy średniej: kupiec Hadżi Szejch i jego sąsiad, tytułowy Gholtaszan diwan. Zrażony do Hadżiego po tym gdy ten odmawia mu ręki swojej córki swoimi intrygami Gholtaszan ostatecznie doprowadza do jego ruiny i wzbudza ku niemu ogólną nienawiść, podczas gdy sam zostaje powszechnie szanowanym filantropem. Powieść rozgrywa się na tle współczesnej historii Iranu, w szczególności czasów rewolucji konstytucyjnej i I wojny światowej. Charakteryzuje ją umiejętne i kompleksowe przedstawienie głównych bohaterów uwikłanych w relacje z niezrównoważonym społeczeństwem. Z uwagi na powyższe oraz „gorzkie poczucie humoru piętnujące niesprawiedliwość niektórzy krytycy uznają "Gholtaszan diwan" za najdojrzalszą z powieści Dżamalzade”.
"Szahraj-e mahszar" ("Równina zmarwychwstania", 1947) jest fantazją na temat Dnia Zmartwychwstania, inspirowaną prawdopodobnie pamfletem "Roja-je sadegha" ("Prawdomówny sen") napisanym niegdyś przez ojca Dżamalzade. O ile jednak pamflet jego ojca miał wydźwięk poważny i jednoznacznie moralistyczny, przywołując odpowiedzialność despotów przed bożym sądem, to jego syn ucieka się do humoru i satyry, przedstawiając zaświaty jako miejsce, gdzie od kary można uciec za pomocą sprytnych słów lub żartu, zdobywającego przychylność Boga. Generalnie Boga i jego aniołów charakteryzuje miłosierdzie i wyrozumiałość, jednak nie mają oni litości dla przedstawicieli klas religijnych, których grzechy są znacznie cięższej natury niż innych ludzi. W końcowej części powieści narrator prowadzi filozoficzną dyskusję z Szatanem, który pozostaje w dobrych stosunkach z Bogiem i wyprasza u niego jego powrót na Ziemię.
Głównym bohaterem "Raheab-name" ("Kroniki drenażu", 1948) jest studiujący w Europie student, który po powrocie do Iranu na letnie wakacje podejmuje się naprawy drenażu w zepsutej instalacji wodnej swojego sąsiedztwa, która była tradycyjnym elementem siedzib ludzkich w Iranie zanim zaczęto zakładać kanalizację na wzór zachodni (zob. Kanat). Na własny koszt i po pokonaniu wielu trudności udaje mu się doprowadzić drenaż do porządku, ale po zakończeniu prac okazuje się, że jego sąsiedzi, pomimo wcześniejszych uzgodnień, nie chcą mu zwrócić jego wydatków. Naiwny i kulturalny student nie jest teraz w stanie wrócić do Europy i zmuszony jest opuścić dom swoich przodków. Pozbawiony złudzeń i przeklinając moralny upadek swoich rodaków szuka schronienia w malutkim pokoiku przy dziedzińcu miejscowej świątyni. W odróżnieniu od wielu innych książek Dżamalzade "Kroniki drenażu" są dziełem od początku przemyślanym i wyjątkowo spójnym, bardzo jasno wykładającym racje autora. Z uwagi na powyższe oraz znakomitą charakterystykę współczesnych Irańczyków są one uznawane za jedną z jego najlepszych powieści.
Późniejsze zbiory opowiadań.
Generalnie utwory zawarte w późniejszych zbiorach opowiadań Dżamalzade uważane są za gorsze od tych z "Jeki bud jeki nabud". Niektóre z nich zostały napisane dużo wcześniej i wydane w różnych czasopismach, przy czym wśród nich takie jak "Kabab-e ghaz" ("Pieczona kaczka"), "Ghajr az Choda hiczkas nabud", "Palang" ("Leopard"), "Noparast" ("Modernista") i "Doszman-e kuni" ("Śmiertelny wróg") są słynne albo ze względu na ich humor, albo świeżość, wigor i patos charakteryzujące wczesną twórczość Dżamalzade. Poza tym jednak zaczyna dominować rozwlekłość, wylewność i zaduma okraszone poetyckimi cytatami i przysłowiami. Część z tych późniejszych krótkich form koncentruje się na poetyckich i filozoficznych spekulacjach, podczas gdy przedmiotem innych są warunki życia w skorumpowanym społeczeństwie współczesnego Iranu lub rozgoryczenie młodych współczesnych intelektualistów. Spośród tych późniejszych historii ze szczególnie przychylnym przyjęciem krytyki spotkała się "Szurabad", która została przetłumaczona m.in. na niemiecki, francuski i włoski (ta nowela została przełożona także na język polski i ukazała się w czwartym numerze Przeglądu Orientalistycznego z 1963).
W sumie wydaje się istnieć ostre rozgraniczenie pomiędzy wczesnymi dziełami fikcji literackiej napisanymi przez Dżamalzade oraz jego późniejszymi tworami. Te wcześniejsze charakteryzowało nowatorstwo formy i oryginalność idei, cięty humor, spójność oraz wierność klasycznym podziałom w ramach opowiadania (rozwój, punkt kulminacyjny, rozwiązanie). Późniejsza twórczość zaczyna natomiast przejawiać tendencje do rozwlekłości, uwag z pozycji mędrca oraz mistycznych i filozoficznych spekulacji. Korzysta także często z klasycznej poezji, przy czym brakuje w niej czasami ładu i porządku. W swojej późniejszej twórczości w coraz większym stopniu rezygnował z fikcji na rzecz erudycji. Styl Dżamalzade, charakteryzujący się częstym używaniem (aż do nadużywania) kolokwializmów pozostał jednak w dużej mierze taki sam przez całe jego życie.
Przekłady.
Znający biegle francuski, niemiecki i arabski Dżamalzade był zdolnym tłumaczem. Jego przekłady Bernardina de Saint Pierre, Moliera, Ibsena, Schillera i Van Loona były publikowane w różnych perskich czasopismach. Napisał także wiele artykułów na temat europejskich pisarzy i intelektualistów, w tym m.in. Maksima Gorkiego, Friedricha Nietzsche, Jamesa Joyce'a i Anatole France'a, chcąc przybliżyć ich perskiej czytającej publiczności.

</doc>
<doc id="1739730" url="https://pl.wikipedia.org/wiki?curid=1739730" title="Syfon (zoologia)">
Syfon (zoologia)



</doc>
<doc id="1739734" url="https://pl.wikipedia.org/wiki?curid=1739734" title="Składanki">
Składanki



</doc>
<doc id="1739737" url="https://pl.wikipedia.org/wiki?curid=1739737" title="Gatunki">
Gatunki



</doc>
<doc id="1739739" url="https://pl.wikipedia.org/wiki?curid=1739739" title="Batalion Zapasowy 4 Pułku Piechoty Legionów">
Batalion Zapasowy 4 Pułku Piechoty Legionów



</doc>
<doc id="1739740" url="https://pl.wikipedia.org/wiki?curid=1739740" title="Oponent">
Oponent



</doc>
<doc id="1739743" url="https://pl.wikipedia.org/wiki?curid=1739743" title="Borch III">
Borch III

Borch III – polski herb szlachecki, odmiana hrabiowska.
Opis herbu.
Na tarczy pięciodzielnej z poprzecznym pasem (niezakrywającym V pola) przez środek w polu I herb Pomorza złożony z 9 pól: w I złotym gryf kaszubski czarny w lewo, w II błękitnym gryf szczeciński czerwony, w III srebrnym gryf pomorski czerwony, w IV srebrnym wendyjski gryf w pasy zielone i czerwone w lewo, w V w pas od góry w polu czerwonym pół gryfa srebrnego, od dołu szachownica srebrno-błękitna, w VI czerwonym smok srebrny z podwiniętym ogonem, w VII złotym gryf czarny w lewo ze skrzydłem srebrnym, w VIII złotym dwa ostrzewia (pnie sękate) czerwone ukośnie skrzyżowane z różą czerwoną w każdym skrzyżowaniu, w IX czerwonym krzyż srebrny z rozdartymi ramionami.
W polu II błękitnym mitra książęca.
W polu III błękitnym dwa miecze ukośnie skrzyżowane ostrzami na dół.
W polu IV czerwonym gryf srebrny inflancki.
W polu V złotym trzy kawki czarne (dwie i jedna - jak w herbie Borch I).
Na pasie srebrnym z prawej strony napis w dwóch wierszach: TRES IN UNO, z lewej trójkąt złoty wierzchołkiem do góry. 
Nad tarczą korona hrabiowska, a nad nią trzy hełmy: 
I w koronie baronowskiej niemieckiej, a nad nim kawka czarna między dwoma czarnymi orlimi skrzydłami.
II w koronie baronowskiej francuskiej, a nad nią pół gryfa czarnego w lewo.
III w czapce mistrza inflanckiego, a nad nią pół gryfa białego w prawo. 
Z prawej strony tarczę podtrzymuje Krzyżak z dwoma skrzyżowanymi mieczami w prawej ręce, w lewej trzymający błękitną chorągiew z krzyżem kawalerskim złotym, w lewej zaś biały orzeł z głową w lewo, w lewej łapie trzymający chorągiew z literami SR (skrót od "Sigismundus Rex"). 
Z hełmów zwiesza się czerwony płaszcz podbity gronostajem, osłaniający cały herb. 
Pod tarczą wstęga z dewizą: "OMNE TRINVM PERFECTVM" (wszystko złożone z trzech jest doskonałe).
Najwcześniejsze wzmianki.
Nadany z tytułem hrabiowskim za Zygmunta Augusta. Potwierdzony w 1781 w Świętym Cesarstwie Rzymskim, w 1845 zaś w Królestwie Polskim.

</doc>
<doc id="1739744" url="https://pl.wikipedia.org/wiki?curid=1739744" title="Lubniewice (stacja kolejowa)">
Lubniewice (stacja kolejowa)

Lubniewice – nieistniejąca już stacja kolejowa w Lubniewicach, w powiecie sulęcińskim, w województwie lubuskim, w Polsce. Została zbudowana w 1912 roku przez KPEV. W 1950 roku nastąpiło jej zamknięcie i likwidacja.

</doc>
<doc id="1739749" url="https://pl.wikipedia.org/wiki?curid=1739749" title="Centrum im. Ludwika Zamenhofa w Białymstoku">
Centrum im. Ludwika Zamenhofa w Białymstoku

Centrum im. Ludwika Zamenhofa – miejska instytucja kultury utworzona w Białymstoku przy ul. Warszawskiej 19 na wniosek Prezydenta Miasta Białegostoku z okazji organizacji w mieście w dniach od 25 lipca do 1 sierpnia 2009 roku 94. Światowego Kongresu Esperanto. 
Historia.
Oficjalne otwarcie Centrum dla obywateli Białegostoku miało miejsce 21 lipca 2009 roku. Początkowo było ono oddziałem Białostockiego Ośrodka Kultury, od stycznia 2011 roku było samodzielną placówką kultury. W styczniu 2017 roku CLZ ponownie weszło w skład Białostockiego Ośrodka Kultury.
Centrum Zamenhofa proponuje zwiedzającym wystawę stałą „Białystok młodego Zamenhofa” oraz liczne wystawy czasowe, koncerty, projekcje filmowe, przedstawienia teatralne. W Centrum organizowane są też regularnie dyskusje panelowe, wykłady i promocje literackie. W 2012 roku CLZ wydało komiks Joanny Karpowicz "Pocztówki z Białegostoku", a w 2013 roku "I love Podlasie" Małgorzaty Józefowicz. W 2014 roku ukazał się kolejny komiks "Doktor Esperanto", którego autorem był Wojciech Łowicki, a autorem rysunków Daniel Baum. 
Centrum Zamenhofa organizuje też szereg warsztatów edukacyjnych dla dzieci i młodzieży, wdraża nowoczesne projekty społeczno-edukacyjne, takie jak Żywa Biblioteka czy gra terenowa „Poznaj Białystok”.
Budynek.
Kamienica, w której mieści się Centrum im. Ludwika Zamenhofa, została włączona do otwartego w czerwcu 2008 Szlaku Dziedzictwa Żydowskiego w Białymstoku, opracowanego przez grupę doktorantów i studentów Uniwersytetu w Białymstoku – wolontariuszy Fundacji Uniwersytetu w Białymstoku. Budynek ten uwzględniono również w otwartym w czerwcu 2009 Szlaku Esperanto i wielu kultur.
Biblioteka języka esperanto.
12 maja 2010 roku w budynku Centrum im. Ludwika Zamenhofa otwarto Esperanto-Libraro, filię Książnicy Podlaskiej im. Łukasza Górnickiego w Białymstoku. Jest ona pierwszą w Polsce publiczną biblioteką ze zbiorami w języku esperanto oraz poświęconymi temu językowi.

</doc>
<doc id="1739750" url="https://pl.wikipedia.org/wiki?curid=1739750" title="Batalion Zapasowy 2 Pułku Piechoty Legionów">
Batalion Zapasowy 2 Pułku Piechoty Legionów



</doc>
<doc id="1739751" url="https://pl.wikipedia.org/wiki?curid=1739751" title="Szlichtyngowa (stacja kolejowa)">
Szlichtyngowa (stacja kolejowa)

Szlichtyngowa – stacja kolejowa na linii nr 372 w Szlichtyngowej, w województwie lubuskim, w Polsce.

</doc>
<doc id="1739752" url="https://pl.wikipedia.org/wiki?curid=1739752" title="Batalion Zapasowy 3 Pułku Piechoty Legionów">
Batalion Zapasowy 3 Pułku Piechoty Legionów



</doc>
<doc id="1739753" url="https://pl.wikipedia.org/wiki?curid=1739753" title="Ali Bilgin">
Ali Bilgin

Ali Bilgin (ur. 17 grudnia 1981 w Essen) – turecki piłkarz występujący na pozycji pomocnika.
Kariera.
Bilgin jako junior grał w klubach Ballfreunde Bergeborbeck, Rot-Weiss Essen, MSV Duisburg oraz ponownie Rot-Weiss Essen, do którego trafił w 1997 roku. W sezonie 2000/2001 został włączony do jego pierwszej drużyny, grającej w Regionallidze Nord. W barwach Rot-Weiss Essen zadebiutował 4 maja 2001 w wygranym 3:0 ligowym pojedynku z KFC Uerdingen 05. W tamtym meczu strzelił także gola. Przez pierwsze dwa lata pełnił rolę rezerwowego w swoim klubie, a od początku sezonu 2002/2003 stał się jego podstawowym graczem. W sezonie 2003/2004 awansował z klubem do 2. Bundesligi, ale po roku został zdegradowany z klubem do Regionalligi. W pierwszej drużynie Rot-Weiss Essen spędził sześć sezonów. W tym czasie rozegrał tam 120 ligowych spotkań i zdobył 23 bramki.
W 2006 roku przeszedł do tureckiego Antalyasporu. W pierwszej lidze tureckiej zadebiutował 13 sierpnia 2006 w bezbramkowo zremisowanym meczu z Sakaryasporem. 9 września 2006 w przegranym 2:4 spotkaniu z Fenerbahçe SK zdobył pierwszą bramkę w trakcie gry w lidze tureckiej. W sezonie 2006/2007 zajął z klubem 16. miejsce w lidze i spadł z nim do drugiej ligi. Wówczas odszedł z klubu.
Za 500 tysięcy euro przeszedł do pierwszoligowego Fenerbahçe SK. Zadebiutował tam 5 sierpnia 2007 w wygranym 2:1 meczu o Superpuchar Turcji z Beşiktaşem JK. W Fenerbahçe od czasu debiutu pełni rolę rezerwowego. W sezonie 2007/2008 wywalczył z klubem wicemistrzostwo Turcji. W sezonie 2008/2009 dotarł z klubem do finału Pucharu Turcji, ale jego przegrał tam 2:4 z Beşiktaşem. W 2010 roku odszedł do Kayserisporu. Grał też w Kasımpaşa, Göztepe i Sportfreunde Lotte.

</doc>
<doc id="1739755" url="https://pl.wikipedia.org/wiki?curid=1739755" title="Bobolice (stacja kolejowa)">
Bobolice (stacja kolejowa)

Bobolice – nieistniejąca już stacja kolejowa w Bobolicach, w powiecie koszalińskim, w województwie zachodniopomorskim, w Polsce.

</doc>
<doc id="1739756" url="https://pl.wikipedia.org/wiki?curid=1739756" title="Ołeksandr Nartow">
Ołeksandr Nartow

Ołeksandr Nartow, ukr. Олександр Нартов (ur. 21 maja 1988) – ukraiński lekkoatleta, skoczek wzwyż.
Osiągnięcia.
W 2008 Nartow reprezentował Ukrainę podczas igrzysk olimpijskich w Pekinie, 39. miejsce w eliminacjach nie dało mu awansu do finału.

</doc>
<doc id="1739758" url="https://pl.wikipedia.org/wiki?curid=1739758" title="Oleksandr Nartov">
Oleksandr Nartov



</doc>
<doc id="1739761" url="https://pl.wikipedia.org/wiki?curid=1739761" title="Ksenofont z Efezu">
Ksenofont z Efezu

Ksenofont z Efezu, Ksenofont z Cypru, Xenophon – powieściopisarz grecki z przełomu II i III wieku, autor składającego się z 5 ksiąg romansu "Opowieści efeskie" (inne nazwy: "Ephesiaka", "Historia efezyjska o Anthei i Habrokomasie"). O jego życiu nie zachowały się żadne informacje.

</doc>
<doc id="1739768" url="https://pl.wikipedia.org/wiki?curid=1739768" title="Resko Północne">
Resko Północne

Resko Północne – nieczynna stacja kolejowa w Resku, w województwie zachodniopomorskim, w Polsce. 
W 1947 roku zmieniono niemiecką nazwę stacji – "Regenwalde Nord Bahnhof", na polską nazwę "Resko Dworzec Północny". W 2012 roku rozpoczęto fizyczną likwidację stacji oraz układu torowego.

</doc>
<doc id="1739769" url="https://pl.wikipedia.org/wiki?curid=1739769" title="XXV symfonia (KV 183, 173d B)">
XXV symfonia (KV 183, 173d B)

XXV Symfonia g-moll (KV 183/173d B) − symfonia Wolfganga Amadeusa Mozarta skomponowana w październiku 1773. :
Pierwsza z dwóch symfonii kompozytora w moll (druga to XL symfonia (KV 550)).
Części "Symfonii".
&lt;score vorbis="1"&gt;
\relative c {
 \tempo "Allegro con brio"
 \key g \minor
 g8 g4 g g g8 |
 d8 d4 d d d8 |
 es8 es4 es es es8 |
 fis,8 fis4 fis fis fis8 |
&lt;/score&gt;

</doc>
<doc id="1739772" url="https://pl.wikipedia.org/wiki?curid=1739772" title="Premier Division (1986/1987)">
Premier Division (1986/1987)

Premier Division (1986/1987) – był to 90. sezon szkockiej pierwszej klasy rozgrywkowej w piłce nożnej. Sezon rozpoczął się 9 sierpnia 1986, a zakończył się 9 maja 1987. Brało w niej udział 12 zespołów, które grały ze sobą systemem „każdy z każdym”. Tytułu mistrzowskiego nie obronił Celtic. Nowym mistrzem Szkocji zostało Rangers, dla którego był to 38. tytuł mistrzowski w historii klubu. Tytuł króla strzelców zdobył Brian McClair, który strzelił 35 bramek.
Zasady rozgrywek.
W rozgrywkach brało udział 12 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 44 spotkania).
Wyniki spotkań.
Mecze 1–22.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 23–44.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739773" url="https://pl.wikipedia.org/wiki?curid=1739773" title="Premier Division (1985/1986)">
Premier Division (1985/1986)

Premier Division (1985/1986) – był to 89. sezon szkockiej pierwszej klasy rozgrywkowej w piłce nożnej. Sezon rozpoczął się 10 sierpnia 1985, a zakończył się 3 maja 1986. Brało w niej udział 10 zespołów, które grały ze sobą systemem „każdy z każdym”. Tytułu mistrzowskiego nie obroniło Aberdeen. Nowym mistrzem Szkocji został Celtic, dla którego był to 34. tytuł mistrzowski w historii klubu. Tytuł króla strzelców zdobył Ally McCoist, który strzelił 24 bramki.
Zasady rozgrywek.
W rozgrywkach brało udział 10 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 36 spotkań).
Wyniki spotkań.
Mecze 1–18.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 19–36.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739774" url="https://pl.wikipedia.org/wiki?curid=1739774" title="Jeśli zimową nocą podróżny">
Jeśli zimową nocą podróżny

Jeśli zimową nocą podróżny (wł. "Se una notte d’inverno un viaggiatore") – powieść autorstwa Itala Calvina, wydana w 1979.
Styl.
Każdy z 10 początków powieści, wkomponowanych w fabułę utworu i liczących od 10 do 15 stron, stanowi parodię, ale i hołd określonemu stylowi pisania lub też grupie autorów XX wieku. Można doszukać się tu odniesień do książek Robbe-Grilleta, rosyjskiej powieści rewolucyjnej, do autorów takich jak Kafka, Borges, ale i do paryskiego kryminału, amerykańskiej powieści uniwersyteckiej, thrillera psychologicznego, japońskiej powieści miłosnej oraz do latynoamerykańskiego realizmu magicznego czy symbolizmu Andrieja Biełego. W tym kontekście wycinki z utworów stanowią zarys literatury współczesnej, choć wymykają się one przyporządkowaniu określonemu stylowi czy gatunkowi. Cała powieść posiada formę metafikcji: jest to dzieło o zamiłowaniu do czytania i miłości do książek i jest ono zarazem przesycone owymi emocjami.

</doc>
<doc id="1739775" url="https://pl.wikipedia.org/wiki?curid=1739775" title="Scone (stacja kolejowa)">
Scone (stacja kolejowa)

Scone – stacja kolejowa w miejscowości Scone, w regionie Hunter, w stanie Nowa Południowa Walia, w Australii. Otwarcie stacji nastąpiło 17 kwietnia 1871 roku.
Usługi.
Scone jest punktem wyjściowym dla pociągów linii Hunter NSW TrainLink z Hamilton (Newcastle) i przystankiem dla pociągów Xplorer. Istnieją trzy lokalne połączenia do/z Hamilton w dni powszednie i dwa w weekendy. Codziennie istnieje połączenie Xplorer w kierunku północnym do Armidale i Moree i połączeniem do Sydney.
Stacja posiada jeden peron i nie jest wyposażone w żadne kasy i automaty biletowe. Bilety można zakupić w lokalnym domu kultury. Usługi linii Hunter zostały wprowadzone przez CityRail we wrześniu 1990 r.

</doc>
<doc id="1739777" url="https://pl.wikipedia.org/wiki?curid=1739777" title="Symfonia nr 5 cis-moll">
Symfonia nr 5 cis-moll



</doc>
<doc id="1739778" url="https://pl.wikipedia.org/wiki?curid=1739778" title="Ramin Dżahanbeglu">
Ramin Dżahanbeglu

Ramin Dżahanbeglu (ur. 1956 w Teheranie) – irański filozof przebywający w Kanadzie. W 2006 był więziony w Iranie przez cztery miesiące.

</doc>
<doc id="1739781" url="https://pl.wikipedia.org/wiki?curid=1739781" title="Pinus wangii">
Pinus wangii

Pinus wangii Hu &amp; W.C.Cheng – gatunek drzewa iglastego z rodziny sosnowatych ("Pinaceae"). Występuje w Chinach (południowo-wschodnie Junnan) i Wietnamie (Mai Chou).
Biologia i ekologia.
W przekroju poprzecznym igły trójkątne, o jednej wiązce przewodzącej i trzech kanałach żywicznych.
Występuje na wysokości 500–1800 m n.p.m., rozsiany w wiecznie zielonych lasach rosnących na zboczach wapiennych wzgórz.
Systematyka i zmienność.
Pozycja gatunku w obrębie rodzaju "Pinus"
Zagrożenia.
Międzynarodowa organizacja IUCN przyznała temu gatunkowi kategorię zagrożenia EN ("endangered"), czyli o wysokim ryzyku wymarcia w niedalekiej przyszłości. Głównym źródłem zagrożenia jest wycinanie drzewostanów. 
Zastosowanie.
Surowiec drzewny wykorzystywany jest jako materiał konstrukcyjny, do budowy mostów i wyrobu mebli.

</doc>
<doc id="1739782" url="https://pl.wikipedia.org/wiki?curid=1739782" title="Szkoła Oficerów Wojsk Radiotelegraficznych">
Szkoła Oficerów Wojsk Radiotelegraficznych



</doc>
<doc id="1739784" url="https://pl.wikipedia.org/wiki?curid=1739784" title="Louise Ritter">
Louise Ritter

Dorothy Louise Ritter (ur. 18 lutego 1958 w Dallas) – amerykańska lekkoatletka, skoczkini wzwyż.
Na Igrzyskach Olimpijskich w Seulu 30 września 1988 zdobyła złoty medal. Wyrównała wówczas swój rekord życiowy (2,03 m), który ustanowiła 8 lipca 1988 w Austin, rezultat ten do 2010 był rekordem Stanów Zjednoczonych. Ma w swoim dorobku również brązowy medal mistrzostw świata (Helsinki 1983). Do jej osiągnięć należy również złoty medal Igrzysk panamerykańskich (San Jose 1979). Czterokrotnie była mistrzynią Stanów Zjednoczonych na otwartym stadionie (1979, 1983, 1985, 1986) i pięciokrotnie w hali (1979, 1980, 1983, 1988, 1989)

</doc>
<doc id="1739785" url="https://pl.wikipedia.org/wiki?curid=1739785" title="Maltatal">
Maltatal

Maltatal – dolina rzeki Malta, w austriackiej Karyntii, rozciągająca się od miejscowości Gmünd in Kärnten po kocioł zamknięty szczytami Ankogelgruppe. Źródła rzeki znajdują się pod lodowcem, spływającym z masywu Hochalmspitze. Po przyłączeniu wód potoku Gössbach Malta wpada do rzeki Lieser.
W Maltatal znajduje się kilka miejscowości, z których największą jest Malta.

</doc>
<doc id="1739787" url="https://pl.wikipedia.org/wiki?curid=1739787" title="FC Gutersloh">
FC Gutersloh



</doc>
<doc id="1739788" url="https://pl.wikipedia.org/wiki?curid=1739788" title="Trikke">
Trikke

Trikke (wym. "trajk") – trójkołowy pojazd poruszany siłą ludzkich mięśni. Jazda za pomocą trikke'a polega na poruszaniu się slalomem po drodze i przypomina poruszanie się przy jeździe na nartach.
Po płaskiej nawierzchni za pomocą trikke'a można poruszać się z szybkością do 30 km/h.

</doc>
<doc id="1739790" url="https://pl.wikipedia.org/wiki?curid=1739790" title="Historia Cypru">
Historia Cypru

Początki Cypru.
Według legendy to miejsce narodzin Afrodyty. Z terenu Cypru pochodzą pierwsze w Europie ślady gospodarki neolitycznej. Około roku 8500 p.n.e. teren wyspy skolonizowany został przez osadników z obszaru wybrzeża ekumeny haplogrupy J. Wraz z ludźmi na wyspę dotarły pierwsze zwierzęta hodowlane oraz nasiona roślin uprawnych. Epoka chalkolitu na wyspie trwała od 3800 do 2300 p.n.e., zaś epoka brązu od 1600 do 1050 p.n.e. Cypr prawdopodobnie można utożsamiać z Alasziją, państwem znanym z tekstów egipskich, hetyckich, babilońskich i innych, datowanych na XVIII-XI w. p.n.e. Według nich Alaszija była wielkim eksporterem miedzi. Na wyspie znaleziono liczne ślady przetwórstwa miedzi z tej epoki; rozrzut importów cypryjskich potwierdzają rozległe kontakty Cypru ze wschodnią częścią basenu Morza Śródziemnego, a w późnej epoce brązu nawet z częścią zachodnią. Podczas wykopalisk odkryto pozostałości wielu miast portowych z tego okresu m.in. Enkomi, Palaipafos, Kition, Hala Sultan Tekke. Takie utożsamienie, dotąd jedynie hipotetyczne, zostało potwierdzone w 1997 przez wyniki analiz fizykochemicznych tabliczek glinianych zawierających korespondencję od władcy państwa Alaszija do króla Egiptu, odnalezionych w archiwum pałacowym w Tell el-Amarna.
Lata 1200-1050 p.n.e. to okres perturbacji zapoczątkowany przez najazd tzw. ludów morza i napływ na wyspę imigrantów z Lewantu i Egei. Wówczas Cypr odegrał ważną rolę pośrednika w rozprzestrzenieniu technologii obróbki żelaza w Grecji właściwej. Około 1050 roku na wyspie osiedlili się na stałe Mykeńczycy; zaś wschodnia część wyspy była kolonizowana przez Fenicjan.
Starożytność.
Początek epoki żelaza na Cyprze przypadł na czas rozdrobnienia na miasta-królestwa: Salamis, Kition (kolonia fenicka), Amathos, Pafos, Kurion, Soli, Marion, Thamassos, Idalion, Chytri. Pod koniec VIII w. p.n.e. Cypr pozostawał pod dominacją asyryjską. W VII w. prawdopodobnie był niezależny, ale już na początku VI w. podlegał Egiptowi. W 545 p.n.e. państwo dobrowolnie poddało się Persom i wspierało ich operacje militarne w Egipcie i na Bliskim Wschodzie. Po reorganizacji imperium perskiego przez Dariusza I Cypr znalazł się w piątej satrapii wraz z Fenicją i Syro-Palestyną. Miasta Cypru (z wyjątkiem Amathos) przystąpiły do powstania jońskiego (499-494 p.n.e.) przeciw Persom; dwie ważne bitwy lądowa i morska zostały stoczone pod Salaminą. Przegrana bitwa lądowa przesądziła o klęsce powstania. W latach 480-479 p.n.e. statki cypryjskie prowadziły walki wspólnie z flotą perską przeciw Grekom. W trakcie walk ateńsko-perskich wyspa bardzo ucierpiała, głównie podczas prowadzonej przez Kimona kampanii, która miała wyzwolić Cypr spod panowania perskiego. Po śmierci Kimona doszło w miastach do przewrotów; w ich wyniku władzę objęli przywódcy properscy (z wyjątkiem Salaminy, gdzie rządził progrecki Euagoras). W 331 p.n.e. królestwa cypryjskie opowiedziały się po stronie Aleksandra III Wielkiego podczas oblężenia Tyru. Spadkobiercy Aleksandra III Wielkiego pozbawili władzy niezależne cypryjskie miasta-królestwa, a wyspa przypadła w udziale Ptolemeuszom. W I w. p.n.e. wyspa stanowiła teren przetargowy w rozgrywkach między Ptolemeuszami a Rzymianami. Cypr został włączony do imperium rzymskiego 38 r. p.n.e.
W pierwszej połowie I w. n.e. nastąpił początek chrystianizacji Cypru, związany z działalnością apostołów św. Pawła i św. Barnaby (45-46 r.). W 325 roku liczna delegacja kościoła cypryjskiego wzięła udział w powszechnym Soborze Nicejskim I. W głównych miastach Cypru (Salamina, Pafos, Kurion, Soli) powstały pierwsze bazyliki chrześcijańskie, a na całej wyspie wiele klasztorów. Po podziale Cesarstwa Rzymskiego (396 r. n. e.) Cypr stał się częścią Cesarstwa Wschodniorzymskiego.
Średniowiecze.
Najazd Arabów w 618 zapoczątkował panowanie islamu, który został odrzucony przez ludność Cypru. Po 691 roku islam był ponownie przywracany przez muzułmanów za pomocą ekspedycji morskich w 743, 805 i 912 r. Panowanie bizantyńskie zostało przywrócone w wyniku akcji zbrojnej cesarza Nicefora II Fokasa w latach 963-964. Jako część cesarstwa bizantyńskiego Cypr przetrwał do 1191 roku, kiedy król angielski Ryszard I Lwie Serce opanował wyspę, uwięził jej władcę Izaaka Komnena i sprzedał ją templariuszom. Templariusze natomiast w 1192 odsprzedali ją byłemu królowi Jerozolimy, Gwidonowi de Lusignan.
Za panowania francuskiej dynastii Lusignanów nastąpił rozwój feudalizmu zachodnioeuropejskiego oraz przejściowa romanizacja wyższych warstw społeczeństwa wyspy. Narzucanie ludności Cypru obcych zwyczajów feudalnych oraz całego systemu nowych obciążeń przyczyniło się do buntów (zwłaszcza ludności wiejskiej), które ze wzmożoną siłą wystąpiły w XIV w., m.in. w 1331, 1345, 1373. Po wyparciu w 1291 krzyżowców z Palestyny Cypr był odosobnioną enklawą zachodnioeuropejskich feudałów i kupców we wschodnim basenie Morza Śródziemnego. W drugiej połowie XIII w. na wyspie rozpoczęła się ingerencja włoskich republik kupieckich: Pizy, Genui, Wenecji. W latach 1376-1464 portowe miasto Famagusta znalazło się we władaniu Genueńczyków. Najazd floty egipskiej mameluków, po którym nastąpiły bunty w rejonie Limassol i Pafos, zmusiły władcę Cypru do płacenia trybutu na rzecz sułtanów egipskich. 
W marcu 1432 r. do Wiślicy dotarło poselstwo wysłane przez Janusa liczące ponad 200 osób, na czele którym stanął Baldwin de Noris, marszałek Jerozolimy. Poselstwo zostało gorąco przyjęte przez ówczesnego władcę polskiego, Władysława Jagiełły. W imieniu swojego władcy, Baldwin de Noris przekazał prośbę skierowaną do Władysława Jagiełły, prosząc o udzielnie pożyczki w wysokości 200 tys. florenów, dzięki której Janus mógłby zaciągnąć wojsko i odzyskać niezależność od mameluków, w zamian, oferując władcy polskiemu królestwo Cypru. Aby przypieczętować porozumienie, król Janus prosił, aby jego syn, Jan, poślubił córkę Jagiełły, Jadwigę. Propozycja władcy Cypru została odrzucona przez władcy Polski, ponieważ Jagiełło był zajęty walką z Tatarami, i także problemami na Litwie, a poza tym, jego córka, Jadwiga, zmarła dawno temu.
W 1474 Cypr stał się faktycznym protektoratem Wenecji. Wdowa po Jakubie II (1440-1473), matka Jakuba III (zm. 1474), Wenecjanka Katarzyna Cornaro, sprawowała samodzielne rządy jako królowa Cypru do 1489 roku. W niezbyt jasnych okolicznościach sprzedała ona wyspę Wenecjanom, którzy w 1571 zostali z niej wyparci przez Turków osmańskich.
Panowanie Osmańskie.
Cypr stał się jednym z paszałyków imperium osmańskiego i stanowił w latach 1765-1803 udzielne ziemie (tur. hass) naczelnego admirała floty tureckiej, a następnie wielkiego wezyra. W 1785 reaktywowano zarząd głównego dowódcy floty nad wyspą, który miał zawiadywać Cyprem wspólnie z sułtańskim dragomanem, zarządcą podatków i pełnomocnikiem gubernatora w sprawach administracyjnych.
Na przełomie XVIII i XIX w. ucisk finansowy wobec ludności cypryjskiej znacznie się nasilił, co wywołało jej sprzeciw i powstania w 1804 i 1821. Próby reform, związanych także z eksperymentami politycznymi w samym Stambule (1821-1856) okazały się nieskuteczne. Rozwijał się nadal proceder odsprzedawania dzierżaw z podatków publicznych (iltizam), w tym także tych pochodzących z dóbr kościelnych cypryjskiego Kościoła prawosławnego. W walce wyzwoleńczej Grecji zapoczątkowanej w 1821 roku uczestniczyło wielu Cypryjczyków. Zrodziła się wówczas idea połączenia (enosis) Cypru z Grecją, forsowana zwłaszcza przez cypryjski autokefaliczny Kościół prawosławny. Po przegranej Turków w wojnie rosyjsko-tureckiej (1877-1878) udało się Wielkiej Brytanii, zmierzającej do stworzenia strategicznej bazy we wschodniej części basenu Morza Śródziemnego, narzucić Turkom tzw. konwencję cypryjską (4 czerwca 1878), na której mocy przyznano Brytyjczykom prawo okupacji i administrowania wyspą.
XX wiek.
W następstwie przystąpienia Turcji do koalicji z Niemcami 5 listopada 1914 Wielka Brytania dokonała formalnej aneksji Cypru, co zostało oficjalnie uznane w traktacie lozańskim (1923). W 1925 roku Wielka Brytania ogłosiła Cypr swoją kolonią, ustanawiając na wyspie rządy gubernatora. Panowanie brytyjskie, znajdujące odbicie w samowoli administracji kolonialnej oraz w narzucaniu ludności obcej kultury, doprowadziły w październiku 1931 do wybuchu powstania krwawo stłumionego przez wojska brytyjskie. Patrioci cypryjscy, dążąc do obalenia obcych rządów, propagowali w nowych warunkach ideę połączenia Cypru z Grecją, co znalazło oddźwięk w kołach nacjonalistów greckich głoszących hasła utworzenia Wielkiej Grecji. 15 stycznia 1950 roku z inicjatywy zwierzchnika Kościoła cypryjskiego, arcybpa Makariosa III, odbył się plebiscyt, w którym większość ludności opowiedziała się za zjednoczeniem z Grecją; jednak władze brytyjskie nie uznały wyników plebiscytu. W tej sytuacji cypryjscy Grecy w 1955 powołali Narodową Organizację Cypryjskich Bojowników (EOKA) na czele z generałem Jeorjosem Griwasem. Partyzantka Griwasa, dopuszczająca się aktów terroru na Brytyjczykach, spowodowała wprowadzenie przez administrację kolonialną stanu wyjątkowego (1955-1959). Narodowy ruch Greków cypryjskich, powiązany z ideą enosis, wywołał z kolei protesty i akty terroru tureckiej mniejszości wyspy. Strony konfliktu odwołały się o pomoc do Grecji i Turcji. W następstwie rezolucji ONZ doszło do rokowań z udziałem Wielkiej Brytanii, Grecji i Turcji. W ich wyniku 16 sierpnia 1960 proklamowano niepodległą Republikę Cypryjską. Jej prezydentem został arcybiskup Makarios III, wiceprezydentem zaś Turek cypryjski, Fazil Kucuk. Zgodnie z nową konstytucją władza wykonawcza należała do prezydenta, wiceprezydenta oraz powołanego przez nich rządu liczącego 10 członków (7 narodowości greckiej i 3 tureckiej). Konstytucja przyznawała wiceprezydentowi oraz ministrom prawo weta wobec wszystkich decyzji prezydenta w sprawach polityki zagranicznej, obronności i gospodarki. W tym samym roku Cypr został przyjęty do ONZ, a rok później stał się członkiem brytyjskiej Wspólnoty Narodów.
W 1963 Makarios podjął próbę rewizji pierwszej konstytucji Cypru, faworyzującej Turków i paraliżującej poczynania władzy wykonawczej. Wystąpił z 13-punktowym planem, przewidującym m.in. zniesienie prawa weta dla wiceprezydenta Turka oraz zniesienie zapisu, który uzależniał przyjęcie każdego projektu od odrębnej większości głosów posłów przedstawicieli obu społeczności. Doprowadziło to w grudniu 1963 do wybuchu pierwszej wojny domowej między Grekami a Turkami. 4 marca 1964 Rada Bezpieczeństwa ONZ uchwaliła rezolucję o wysłaniu na Cypr sił pokojowych w celu rozdzielenia zwaśnionych stron. Rok później Turcy cypryjscy wycofali się ze stanowisk w rządzie i parlamencie zagwarantowanych przez konstytucję. 27 kwietnia 1967 wiceprezydent Kucuk i Rauf Denktaş powołali, niezgodnie z ustawą zasadniczą, tymczasową administrację turecką wyspy. Ponawiane pertraktacje pomiędzy stronami konfliktu oraz próby mediacji międzynarodowej nie przyniosły rezultatów, za co Turcy cypryjscy i część opinii światowej winili prezydenta Makariosa. W maju 1974 mniejszość turecka wystąpiła z projektem federacji Cypru jako unii dwóch państw, jednak projekt ten został odrzucony przez Makariosa. 15 lipca 1974 terrorystyczna organizacja EOKA 2 w porozumieniu z juntą ateńską ogłosiła przewrót wojskowy i prezydenturę gen. Nikosa Sampsona. 20 lipca tegoż roku na północy wyspy miał miejsce desant wojsk tureckich. Doszło do dwudniowej wojny pomiędzy wojskami tureckimi a cypryjską Gwardią Narodową. Tymczasowym prezydentem został Glafkos Kliridis, wówczas przewodniczący Zjednoczonego Demokratycznego Frontu Narodowego. 22 lipca 1974 na prośbę Grecji nastąpiło zawieszenie broni, a sprawa cypryjska powróciła na forum międzynarodowych debat. Pod koniec 1974 roku Makarios powrócił na Cypr i ponownie objął urząd prezydenta, sprawując go do śmierci w 1977.
W lutym 1975 Turcy ogłosili powstanie Federalnego Państwa Turków Republiki Cypryjskiej, które uznała tylko Turcja. W 1977 prezydentem został Spiros Kiprianu, przewodniczący Partii Demokratycznej, jednak nie zdołał doprowadzić do przełomu w konflikcie pomiędzy społecznościami wyspy. Parlament Turków cypryjskich 15 listopada 1983 podjął decyzję o proklamowaniu niezależnego państwa o nazwie Republika Turecka Cypru Północnego (RTCP). Mimo intensywnych prób mediacji ze strony organizacji międzynarodowych, podział wyspy na dwa państwa utrwalił się. W części tureckiej, wspieranej przez władze w Ankarze, rozpoczęła się akcja sprowadzania na Cypr nowych grup ludności tureckiej w celu wyraźniej zmiany stosunków demograficznych na wyspie na jej korzyść. W 1988 prezydentem Cypru został George Vasiliou, kandydat niezależny. W lipcu 1990 podjęto starania o przyjęcie Cypru do EWG, co uzależniono od zakończenia konfliktu grecko-tureckiego. 19 lutego 1993 prezydentem Cypru został Glafkos Kliridis. Jako że był zwolennikiem ścisłej współpracy Cypru z Grecją, ponownie wybrano go na prezydenta 15 lutego 1998. W listopadzie 1998 Komisja Europejska podjęła uchwałę w sprawie negocjacji dotyczących przystąpienia Cypru do Unii Europejskiej. W kwietniu 2003 Cypr podpisał traktat akcesyjny z Unią Europejską. Traktat wszedł w życie 1 maja 2004. 1 stycznia 2008 roku Cypr stał się członkiem strefy euro.

</doc>
<doc id="1739795" url="https://pl.wikipedia.org/wiki?curid=1739795" title="Parafia Matki Bożej Szkaplerznej w Warce">
Parafia Matki Bożej Szkaplerznej w Warce

Parafia pw. Matki Bożej Szkaplerznej w Warce – parafia rzymskokatolicka należąca do dekanatu wareckiego, archidiecezji warszawskiej, metropolii warszawskiej Kościoła katolickiego. Siedziba parafii mieści się w Warce. Parafia erygowana w 1993, wydzielona z parafii św. Mikołaja Biskupa w Warce.
Historia.
Kościół i klasztor wybudowany w latach 1630–1730 wraz z wyposażeniem jest najcenniejszym zabytkiem w Warce i jednym z cenniejszych na Mazowszu, związany jest z życiem rodziny Pułaskich, szczególnie Kazimierza Pułaskiego bohatera Polski i Stanów Zjednoczonych, a także Piotra Wysockiego bohatera Powstania Listopadowego, który dzieciństwo spędził w pobliskim pałacu w Winiarach, a kościół i szkoła przy nim były miejscem rozwoju i kształcenia młodego Kazimierza.
W klasztorze także mieszkał bł. ks. Rafał Chyliński – franciszkanin słynący z heroicznego wspierania ubogich, ogłoszony błogosławionym przez Jana Pawła II. W podziemiach kościoła złożone są szczątki książąt mazowieckich z XIV w., w tym księcia Trojdena, który ustanowił prawa miejskie Warki oraz matki Kazimierza Pułaskiego Marianny z Zielińskich Pułaskiej.
Za udział i związek franciszkanów w powstaniu styczniowym car wydał dekret usuwających franciszkanów z kościoła oraz kasatę klasztoru i kościoła. Ludność Warki na znak żałoby w Warce i w całej Polsce pomalowała ołtarze świątyni na kolor czarny. Okres po powstaniu styczniowym przyniósł ogromne straty w substancji zabytkowej. W latach 1870 zamarło wszelkie życie liturgiczne, duszpasterskie i społeczne przy klasztorze.
Arcybiskup Warszawy wraz z diecezjalnymi księżmi podjął próbę ratowania kościoła i klasztoru poprzez organizację przy nim duszpasterstwa. Kościół pofranciszkański na przeszło sto lat stał się jedynym ośrodkiem życia religijnego i społecznego w Warce.
Kościół był niszczony zarówno w pierwszej, jak i w drugiej wojnie światowej.
W kościele jest przechowywany bardzo stary, z wieku XV–XVI obraz Matki Bożej Wareckiej, który jest najstarszym i najcenniejszym zabytkiem Warki. Przyciąga warecczan i mieszkańców okolicy, stając się centrum kultu na ziemi wareckiej.
Spoczywają w nim szczątki książąt mazowieckich, przeniesione w 1859 ze zniszczonej świątyni Dominikanów. Wyposażenie świątyni stanowią barokowe ołtarze i rokokowa ambona.
Działalność.
Przy kościele i klasztorze jest prowadzona działalność formacyjno-edukacyjna, a także pomocy osobom uzależnionym od alkoholu, także prowadzi się intensywną pracę z młodzieżą, jest bogate życie religijne, społeczne, kulturalne, prowadzi się także szeroką akcje pomagania ubogim.

</doc>
<doc id="1739796" url="https://pl.wikipedia.org/wiki?curid=1739796" title="Polonia Bytom w sezonie 2009/2010">
Polonia Bytom w sezonie 2009/2010

Ten artykuł przedstawia wyniki meczów piłkarskich Polonii Bytom w sezonie 2009/2010.

</doc>
<doc id="1739797" url="https://pl.wikipedia.org/wiki?curid=1739797" title="Weißensee">
Weißensee

Geografia.
Polska.
Dawna nazwa miejscowości:

</doc>
<doc id="1739798" url="https://pl.wikipedia.org/wiki?curid=1739798" title="Lista najlepiej sprzedających się singli">
Lista najlepiej sprzedających się singli

Lista przedstawia najlepiej sprzedające się single na świecie, jednak nie jest oficjalna, gdyż nie istnieje organizacja, która rejestrowałaby światową sprzedaż albumów i singli. Dlatego też dane sprzed 1980 roku są niekompletne, a w podsumowaniu brakuje części utworów z tamtego okresu. Ograniczone są również informacje na temat singli nieanglojęzycznych.

</doc>
<doc id="1739800" url="https://pl.wikipedia.org/wiki?curid=1739800" title="Parafia św. Mikołaja Biskupa w Warce">
Parafia św. Mikołaja Biskupa w Warce

Parafia pw. Świętego Mikołaja Biskupa w Warce – parafia rzymskokatolicka należąca do dekanatu wareckiego, archidiecezji warszawskiej, metropolii warszawskiej Kościoła katolickiego. Siedziba parafii mieści się w Warce.
Parafia erygowana w XIV wieku. Obecny kościół parafialny pochodzi z XVII wieku, wskutek wielokrotnych przebudowań zatracił pierwotny charakter.
Obszar parafii.
Ulice i miejscowości przynależące do parafii.
Źródło: strona internetowa parafii
Do parafii przynależą ulice: Baczyńskiego,  Batalionów Chłopskich, Bielańska, Błękitna, Broniewskiego, Długa nr 2 – 18, Fabryczna, Farna, Filtrowa, Gałczyńskiego, Gośniewska, Grójecka, Kolejowa, Konopnickiej, Krasińskiego, Krawczyka, Krótka, Lipowa, Lotników, Mickiewicza, Mostowa, Niemojewska, Nowakowskiego, Nowy Zjazd, Obwodowa, Orzeszkowej, Osiedlowa, Plac Czarnieckiego, Polna od nr 16, Prusa, Pruska, Puławska, Reymonta, Ropelewskiej, Różana, Sadowa, Senatorska, Sienkiewicza, Słowackiego, Solec, Spółdzielcza „Symfonia”, Tęczowa, Tuwima, Warszawska, Wąwóz, Wichradzka, Wójtowska, Wspólna, Wysockiego do nr 15, Zawadzkiego, Zielna, Osiedle XXXV-lecia, Osiedle P. Wysockiego 
oraz miejscowości: Gąski, Gośniewice, Jeżówek, Kępa Niemojewska, Laski, Murowanka, Piaseczno, Prusy, Wichradz.

</doc>
<doc id="1739804" url="https://pl.wikipedia.org/wiki?curid=1739804" title="Premier Division (1984/1985)">
Premier Division (1984/1985)

Premier Division (1984/1985) – był to 88. sezon szkockiej pierwszej klasy rozgrywkowej w piłce nożnej. Sezon rozpoczął się 11 sierpnia 1984, a zakończył się 11 maja 1985. Brało w niej udział 10 zespołów, które grały ze sobą systemem „każdy z każdym”. Tytuł mistrzowski obroniło Aberdeen, dla którego był to 4. tytuł mistrzowski w historii klubu. Tytuł króla strzelców zdobył Frank McDougall, który strzelił 22 bramki.
Zasady rozgrywek.
W rozgrywkach brało udział 10 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 36 spotkań).
Wyniki spotkań.
Mecze 1–18.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 19–36.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739807" url="https://pl.wikipedia.org/wiki?curid=1739807" title="Greg Bell">
Greg Bell

Gregory Curtis „Greg” Bell (ur. 7 listopada 1930 w Terre Haute, w stanie Indiana) – amerykański lekkoatleta skoczek w dal, mistrz olimpijski z Melbourne z 1956.
Największym sukcesem Bella jest zdobycie złotego medalu w skoku w dal na igrzyskach olimpijskich w 1956 w Melbourne. Ustanowił wówczas rekord olimpijski skokiem na odległość 7,83 m. W 1959 zajął 2. miejsce na igrzyskach panamerykańskich w Chicago. Jego rekord życiowy z 1957 – 8,09 m był wówczas drugim wynikiem w historii po rekordzie świata Jessego Owensa 8,13 m.
Bell zdobył mistrzostwo Stanów Zjednoczonych (AAU) w skoku w dal na otwartym stadionie w 1955 i 1959 oraz w hali w 1958. Był również akademickim mistrzem USA (NCAA) w 1956 i 1957. 
Ukończył studia na Indiana University w 1961 jako lekarz dentysta. Pracował potem w tym zawodzie w Logansport w Indianie.

</doc>
<doc id="1739809" url="https://pl.wikipedia.org/wiki?curid=1739809" title="Technik żywienia i gospodarstwa domowego">
Technik żywienia i gospodarstwa domowego

Technik żywienia i gospodarstwa domowego - tytuł nadawany absolwentom szkół średnich lub policealnych studiów zawodowych po zdaniu zewnętrznego egzaminu zawodowego.
Kompetencje i umiejętności technika żywienia i gospodarstwa domowego upoważniają m.in. do

</doc>
<doc id="1739810" url="https://pl.wikipedia.org/wiki?curid=1739810" title="Kościół św. Oskara w Hamburgu">
Kościół św. Oskara w Hamburgu

Kościół św. Oskara w Hamburgu (niem. St. Ansgar (Hamburg)) - jest położony 200 m na wschód od kościoła św. Michała w dzielnicy Nowe Miasto (Neustadt); jest on ścisłe powiązany z kościołem św. Michała, który od niego właśnie wywodzi swój początek.
Dzisiejszy wygląd kościoła jest rezultatem powojennej odbudowy.

</doc>
<doc id="1739811" url="https://pl.wikipedia.org/wiki?curid=1739811" title="Premier Division (1983/1984)">
Premier Division (1983/1984)

Premier Division (1983/1984) – był to 87. sezon szkockiej pierwszej klasy rozgrywkowej w piłce nożnej. Sezon rozpoczął się 20 sierpnia 1983, a zakończył się 15 maja 1984. Brało w niej udział 10 zespołów, które grały ze sobą systemem „każdy z każdym”. Tytułu mistrzowskiego nie obroniło Dundee United. Nowym mistrzem Szkocji zostało Aberdeen, dla którego był to 3. tytuł mistrzowski w historii klubu. Tytuł króla strzelców zdobył Brian McClair, który strzelił 23 bramki.
Zasady rozgrywek.
W rozgrywkach brało udział 10 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 36 spotkań).
Wyniki spotkań.
Mecze 1–18.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 19–36.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739814" url="https://pl.wikipedia.org/wiki?curid=1739814" title="Altenau (Dolna Saksonia)">
Altenau (Dolna Saksonia)

Altenau - dawne miasto uzdrowiskowe w Niemczech, w kraju związkowym Dolna Saksonia, w powiecie Goslar, wchodzące w skład gminy zbiorowej Oberharz. Leży u podnóży gór Harzu, pomiędzy miastem Clausthal-Zellerfeld, a szczytem Brocken, na trasie drogi krajowej B498. 1 stycznia 2015 zostało połączone z gminą Schulenberg im Oberharz tworząc Altenau-Schulenberg im Oberharz, dzielnicę miasta Clausthal-Zellerfeld.
Administracja.
Skład Rady Miasta po wyborach w 2006 roku:

</doc>
<doc id="1739815" url="https://pl.wikipedia.org/wiki?curid=1739815" title="Technik kelner">
Technik kelner

Technik kelner – tytuł nadawany absolwentom szkół średnich lub policealnych studiów zawodowych po zdaniu zewnętrznego egzaminu zawodowego.
Kompetencje i umiejętności technika kelnera upoważniają do pracy w zakresie organizowania żywienia zbiorowego w:

</doc>
<doc id="1739816" url="https://pl.wikipedia.org/wiki?curid=1739816" title="Franciszek Ludwik Stevich">
Franciszek Ludwik Stevich

Franciszek Ludwik Stevich (także František Ludvík Stevich) (ur. 4 października 1814 w Zaloňovie, zm. 17 sierpnia 1877 w Kuksie) – czeski muzyk działający na ziemiach polskich.
Życiorys.
Od połowy lat 30. XIX wieku wzięty nauczyciel muzyki w Lublinie. W latach 1841-1843 nauczyciel śpiewu kościelnego w Gimnazjum Gubernialnym Lubelskim, a potem w Aleksandryskim Instytucie Wychowania Panien w Puławach, z którym przeniósł się do Warszawy. Krótko był profesorem Instytutu Muzycznego w Warszawie.
Skomponował m.in. dwie msze polskie, pieśni kościelne, walce na fortepian, uwerturę. Był także publicystą ("Ruch Muzyczny").
W Lublinie ożenił się z Marcjanną Górecką. Mieli troje dzieci: Ludwikę Wilhelminę (ur. 1838), Rozalię Zofię Marię (1841-1842) i Stanisława Dominika Michała (ur. 1850).

</doc>
<doc id="1739817" url="https://pl.wikipedia.org/wiki?curid=1739817" title="Premier Division (1982/1983)">
Premier Division (1982/1983)

Premier Division (1982/1983) – był to 86. sezon szkockiej pierwszej klasy rozgrywkowej w piłce nożnej. Sezon rozpoczął się 4 września 1982, a zakończył się 14 maja 1983. Brało w niej udział 10 zespołów, które grały ze sobą systemem „każdy z każdym”. Tytułu mistrzowskiego nie obronił Celtic. Nowym mistrzem Szkocji zostało Dundee United, dla którego był to pierwszy tytuł mistrzowski w historii klubu. Tytuł króla strzelców zdobył Charlie Nicholas, który strzelił 29 bramek.
Zasady rozgrywek.
W rozgrywkach brało udział 10 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 36 spotkań).
Wyniki spotkań.
Mecze 1–18.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 19–36.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739819" url="https://pl.wikipedia.org/wiki?curid=1739819" title="Demografia średniowiecza">
Demografia średniowiecza

Demografia średniowiecza zajmuje się badaniem demografii w Europie w okresie średniowiecza. Składa się na nią szacowanie liczby ludności, jej zmian oraz migracji. Na wiele sposobów, demografia była kluczowym czynnikiem zmian w historii średniowiecza.
Demografia.
Liczbę ludności w Europie średniowiecznej można podzielić na poszczególne okresy:
Lata 400–1000.
Wraz z końcem starożytności nastąpił duży spadek liczby ludności, osiągając minimum ok. 542 roku, w okresie dżumy Justyniana, ostatniej wielkiej zarazy w Europie przed czarną śmiercią w XIV wieku. Szacunki całkowitej liczby ludności Europy są oparte na domysłach, lecz przyjmuje się, że w czasach Karola Wielkiego było to między 25 a 30 milionów, z czego 15 milionów żyło na terenie państwa Karolingów, obejmującego Francję, Niderlandy, połowę Niemiec, Austrię i Włochy. W tym czasie mieszkanie w pojedynkę, a nie w większej społeczności, było bardzo niebezpieczne, dlatego istniały zatłoczone skupiska otoczone niezamieszkanymi terenami.
Lata 1000–1250.
W XI wieku ludzie zaczęli zajmować dzikie okolice, osuszając bagna i wycinając lasy, a następnie rozpoczynając uprawę na tych terenach. W tym samym czasie, podczas Ostsiedlung, Niemcy osiedlili się na wschód od Łaby i Soławy, terytoriach zajmowanych głównie przez Słowian połabskich. Krzyżowcy poszerzali państwa krzyżowe, część Półwyspu Iberyjskiego została odbita z rąk Maurów (zobacz: rekonkwista) a Normanowie skolonizowali południowe Włochy. Te przemieszczenia i podboje są częścią większego zjawiska ekspansji ludności i przesiedleń, które pojawiły się w Europie w tym okresie. Powody tej ekspansji i kolonizacji to:
Zakres pańszczyzny, która wiązała chłopów do ziemi, zaczął słabnąć wraz z rozwojem gospodarki opartej na pieniądzu. Ziemi było pod dostatkiem, podczas gdy brakowało ludzi do jej oczyszczania i uprawy. Lordowie posiadający prawa do ziemi poszukiwali nowych sposobów, żeby sprowadzić i zatrzymać siłę roboczą. Zaczęły się pojawiać centra miejskie, przyciągające poddanych perspektywą wolności. Wraz z zasiedlaniem nowych regionów, zarówno wewnętrznych jak i zewnętrznych, liczba ludności w naturalny sposób wzrastała.
Lata 1250–1350.
Przed 1300 w Europie żyło zbyt wielu ludzi i produkcja zboża była niewystarczająca. Populacja Anglii, która w 1086 wynosiła 1 milion, wzrosła do ok. 5–7 milionów. Francja w 1328 roku (która wtedy zajmowała mniejszy obszar niż obecnie) liczyła 18–20 milionów mieszkańców, a liczba ta nie została przekroczona aż do nowożytności. Toskania miała 2 miliony w 1300 roku i dopiero w 1850 ponownie osiągnęła tę wartość. Szacuje się, że całkowita populacja w Europie osiągnęła 70–100 milionów.
Lata 1350–1500.
Do XIV wieku granice przestały się poszerzać, a kolonizacja wewnętrzna ustała, jednak liczba ludności wciąż pozostawała wysoka. Wtedy nastąpiło załamanie demograficzne. Zaczęło się od wielkiego głodu w latach 1315–17, następnie wybuchła wojna stuletnia, po czym przez Europę w latach 1348–1350 przetoczyła się czarna śmierć. W efekcie liczba ludności zaczęła gwałtownie spadać.
Okres od 1348 do 1420 roku to czas największych strat. W niektórych regionach nawet 70%.

</doc>
<doc id="1739823" url="https://pl.wikipedia.org/wiki?curid=1739823" title="Premier Division (1981/1982)">
Premier Division (1981/1982)

Premier Division (1981/1982) – był to 85. sezon szkockiej pierwszej klasy rozgrywkowej w piłce nożnej. Sezon rozpoczął się 29 sierpnia 1981, a zakończył się 15 maja 1982. Brało w niej udział 10 zespołów, które grały ze sobą systemem „każdy z każdym”. Tytuł mistrzowski obronił Celtic, dla którego był to 33. tytuł mistrzowski w historii klubu. Tytuł króla strzelców zdobył George McCluskey, który strzelił 21 bramek.
Zasady rozgrywek.
W rozgrywkach brało udział 10 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 36 spotkań).
Wyniki spotkań.
Mecze 1–18.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 19–36.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739825" url="https://pl.wikipedia.org/wiki?curid=1739825" title="Nayim">
Nayim

Nayim, właśc. Mohammed Ali Amar (ur. 5 listopada 1966 w Ceucie) – piłkarz hiszpański grający na pozycji środkowego pomocnika.
Kariera klubowa.
Nayim pochodzi z Ceuty, hiszpańskiej enklawy na terytorium Maroka. Treningi rozpoczął w tamtejszym klubie AD Ceuta. W wieku 13 lat przeszedł do FC Barcelona. 26 października 1986 roku zadebiutował w Primera División w wygranym 4:0 domowym meczu z UD Las Palmas. W zespole prowadzonym przez Terry’ego Venablesa nie przebił się jednak do składu i częściej grał w rezerwach Barcelony. W Barcelonie rozegrał łącznie 7 ligowych meczów.
Latem 1988 roku Nayim przeszedł do angielskiego Tottenhamu Hotspur za 400 tysięcy funtów. 21 lutego 1989 roku zaliczył w jego barwach debiut w Division One, w wygranym 2:1 domowym meczu z Norwich City. W swoim pierwszym sezonie w Tottenhamie rozegrał 11 spotkań, w których strzelił 2 gole (w meczach z Southamptonem i West Ham United). W 1990 roku dotarł z Tottenhamem do półfinału Pucharu Ligi Angielskiej – w rozgrywkach tych strzelił 3 gole w 4 meczach. W kolejnym sezonie pięciokrotnie zdobywał bramki w Division One, a wiosną 1991 wystąpił w wygranym 2:1 finale Pucharu Anglii z Nottingham Forest. W sezonie 1991/1992 ustrzelił hat-tricka w 1/4 finału Pucharu Anglii w meczu z Manchesterem City (4:2). Ogółem przez cztery lata gry w Tottenhamie rozegrał 144 mecze, w których zdobył 18 goli.
Latem 1993 roku Nayim został zawodnikiem Realu Saragossa, który zapłacił za niego pół miliona funtów. W 1994 roku wywalczył z Realem Puchar Króla, a w 1995 roku dotarł z tym klubem do finału Pucharu Zdobywców Pucharów. Wystąpił w wygranym 2:1 finale z Arsenalem – w 120. minucie meczu strzałem z linii środkowej pokonał Davida Seamana i przyczynił się do wywalczenia przez Real pierwszego europejskiego trofeum w historii klubu.
W 1997 roku Nayim odszedł z Saragossy i podpisał kontrakt z CD Logroñés, grającym w Segunda División. W drugiej lidze Hiszpanii grał trzy lata i w 2000 roku zdecydował się zakończyć piłkarską karierę.
Kariera reprezentacyjna.
Nayim ma za sobą występy w reprezentacji Hiszpanii U-19, U-20 i U-21.

</doc>
<doc id="1739829" url="https://pl.wikipedia.org/wiki?curid=1739829" title="Technik hotelarstwa">
Technik hotelarstwa

Technik hotelarstwa – tytuł nadawany absolwentom szkół ponadgimnazjalnych, ponadpodstawowych lub policealnych studiów zawodowych po zdaniu zewnętrznego egzaminu zawodowego.
Absolwent szkoły kształcącej w zawodzie technik hotelarstwa może być zatrudniony na stanowiskach technika w:

</doc>
<doc id="1739830" url="https://pl.wikipedia.org/wiki?curid=1739830" title="Lista najlepiej sprzedających się singli w Australii">
Lista najlepiej sprzedających się singli w Australii

Lista przedstawia najlepiej sprzedające się single w historii w Australii, certyfikowane przez Australian Recording Industry Association. Wszystkie z nich pokryły się co najmniej trzykrotną platyną (210 000 kopii). Od 1989 roku ARIA przyznaje platynowe certyfikaty sprzedaży singlom sprzedanym w Australii w liczbie 70 000 egzemplarzy, ale single wydane wcześniej uzyskiwały certyfikaty przy sprzedaży większej niż obecnie.
Źródła.
Australian Recording Industry Association (ang.)

</doc>
<doc id="1739831" url="https://pl.wikipedia.org/wiki?curid=1739831" title="Premier Division (1980/1981)">
Premier Division (1980/1981)

Premier Division (1980/1981) – był to 84. sezon szkockiej pierwszej klasy rozgrywkowej w piłce nożnej. Sezon rozpoczął się 9 sierpnia 1980, a zakończył się 2 maja 1981. Brało w niej udział 10 zespołów, które grały ze sobą systemem „każdy z każdym”. Tytułu mistrzowskiego nie obronił Aberdeen. Nowym mistrzem Szkocji został Celtic, dla którego był to 32. tytuł mistrzowski w historii klubu. Tytuł króla strzelców zdobył Frank McGarvey, który strzelił 23 bramki.
Zasady rozgrywek.
W rozgrywkach brało udział 10 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 36 spotkań).
Wyniki spotkań.
Mecze 1–18.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 19–36.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739832" url="https://pl.wikipedia.org/wiki?curid=1739832" title="Shirak Giumri">
Shirak Giumri



</doc>
<doc id="1739833" url="https://pl.wikipedia.org/wiki?curid=1739833" title="Parafia Najświętszego Serca Jezusowego we Włodawie">
Parafia Najświętszego Serca Jezusowego we Włodawie

Parafia Najświętszego Serca Jezusowego we Włodawie – parafia rzymskokatolicka we Włodawie.
Parafia erygowana w 1993. Obecny kościół parafialny został konsekrowany 7 maja 2006 roku. Mieści się przy ulicy Chełmskiej.
Od 1993 roku przy parafii działa Chór „Fletnia Pana” Parafii Najświętszego Serca Jezusowego we Włodawie, założony w 1978 roku.
Terytorium parafii obejmuje część Włodawy oraz miejscowości: Adamki, Adampol, Korolówka, Korolówka-Kolonia, Luta, Okuninka, Suchawa, a także Krukowo.

</doc>
<doc id="1739837" url="https://pl.wikipedia.org/wiki?curid=1739837" title="Państwowy Zakład Wydawnictw Lekarskich">
Państwowy Zakład Wydawnictw Lekarskich



</doc>
<doc id="1739839" url="https://pl.wikipedia.org/wiki?curid=1739839" title="Gmina wiejska Kraśnik">
Gmina wiejska Kraśnik



</doc>
<doc id="1739840" url="https://pl.wikipedia.org/wiki?curid=1739840" title="Gmina miejska Kraśnik">
Gmina miejska Kraśnik



</doc>
<doc id="1739841" url="https://pl.wikipedia.org/wiki?curid=1739841" title="Parafia św. Ludwika we Włodawie">
Parafia św. Ludwika we Włodawie

Parafia św. Ludwika we Włodawie – parafia rzymskokatolicka we Włodawie, obsługiwana przez ojców paulinów.
Parafia erygowana w 1556. Obecny kościół parafialny, murowany, wybudowany został przez Ludwika Pocieja w 1717 roku w stylu późnobarokowym, konsekrowany w 1788 roku przez pomocniczego biskupa chełmskiego Melchiora Jana Kochowskiego. Mieści się przy ulicy Klasztornej.
Parafia ma księgi metrykalne prowadzone od roku 1820 i kronikę parafialną założoną w roku 1913.
Terytorium parafii.
Włodawa - ulice: Armii Krajowej, Broniewskiego, Cicha, Czerwonego Krzyża(od skrzyżowania z ul. Partyzantów i ul. Pocztową oraz bl. nr 17), Czworobok, Długa (n-ry parzyste), Furmańska, Garnizonowa, Graniczna, Jasna (numery nieparzyste), 11 Listopada, Jurydyka, Klasztorna, Klonowa, Kołłątaja, Konopnickiej, Kopernika, Kotlarska, Kościelna, Kościuszki, Koszarowa, Krótka, Krzywa, Lipowa, Lotnicza, Lubelska (do skrzyżowania z ul. Długą), Modrzewskiego, Mielczarskiego, Mostowa, Nadrzeczna, Nadstawna, Niecała, Ogrodowa, Okunińska, Pancerniaków, 9 Pułku Artylerii Ciężkiej, Piłsudskiego, Pocztowa, Podzamcze, Polna, Północna, Przechodnia (do skrzyżowania z ul. Pocztową - domy wolnostojące), Przemysłowa, Reymonta (do skrzyżowania z ul. Żeromskiego - bl. nr 12 i 14), Rymarska, Rynek, Sądowa, Sejmowa, Słoneczna, Sokołowskiego, Sokołowa, Spokojna, Staszica, Szkolna, Szpitalna, Tartaczna, Targowa, Trębacka, 1000-lecia P.P. (do skrzyżowania z ul. Jasną i Czerwonego Krzyża - bl. nr 3/9; 4; 6; 10; 11; 12; 15; 17), Wąska, Wąwozowa, Widokowa, Wiejska, Witosa, Wojska Polskiego, Zamknięta, Zielna, Żeromskiego (bl. nr 3 i domy wolnostojące - numery nieparzyste), Żołnierska.
Pozostałe miejscowości: Szuminka, Suszno.
Parafia liczy 6750 wiernych.

</doc>
<doc id="1739843" url="https://pl.wikipedia.org/wiki?curid=1739843" title="Cerkiew Chrystusa Zbawiciela, św. Katarzyny i św. Serafina z Sarowa w San Remo">
Cerkiew Chrystusa Zbawiciela, św. Katarzyny i św. Serafina z Sarowa w San Remo

Cerkiew Chrystusa Zbawiciela, św. Katarzyny i św. Serafina z Sarowa – prawosławna cerkiew w San Remo, wzniesiona w 1913, w jurysdykcji eparchii brytyjskiej i zachodnioeuropejskiej Rosyjskiego Kościoła Prawosławnego poza granicami Rosji. Siedziba parafii.
Historia.
W 1864 caryca Maria Aleksandrowna przebywała w celach zdrowotnych w San Remo. Zachwycona miastem, postanowiła w celu upamiętnienia swojej wizyty wznieść cerkiew, która służyłaby osiadłej w San Remo społeczności rosyjskiej oraz kuracjuszom przybyłym z tego kraju. Za życia carycy do budowy cerkwi jednak nie doszło. Dopiero w 1910 wielki książę Sergiusz Michajłowicz Romanow, sam mieszkaniec San Remo, zawiązał komitet budowy cerkwi, na czele którego stał najpierw on sam, a następnie książę Szeremetiew. Zyskał również poparcie cara Mikołaja II, który – podobnie jak w wypadku budowy innych cerkwi prawosławnych dla społeczności rosyjskich za granicą – ogłosił powszechną zbiórkę pieniędzy na potrzeby prac. Działkę budowlaną pod przyszłą cerkiew przekazał inny rosyjski arystokrata, hrabia Talevicz. Projekt budynku przygotował architekt rosyjski Aleksiej Szczusiew, natomiast kierownikiem budowy był architekt włoski Pietro Agosti. Kamień węgielny został położony w listopadzie 1912, zakończenie budowy miało miejsce rok później. Poświęcenie cerkwi mogło się odbyć jednak dopiero w 1922 i od tego momentu są w niej regularnie odprawiane nabożeństwa.
W 1940 upadek bomby spowodował poważne zniszczenia w cerkwi. Do 1953 nabożeństwa odbywały się jedynie w jej krypcie. Obiekt został jednak starannie odrestaurowany w latach 60. XX wieku, z pomocą finansową miasta.
W 2018 r. Patriarchat Konstantynopolitański ogłosił rozwiązanie Zachodnioeuropejskiego Egzarchatu Parafii Rosyjskich, do którego od końca lat 20. należała parafia w San Remo. Tworzone przez rosyjskich emigrantów parafie miały odtąd podlegać lokalnym, z reguły greckim biskupom patriarchatu. W związku z tą decyzją rada parafialna zdecydowała o przejściu w jurysdykcję eparchii genewskiej i zachodnioeuropejskiej Rosyjskiego Kościoła Prawosławnego poza granicami Rosji, co nastąpiło w styczniu 2019 r. Po utworzeniu w czerwcu 2019 r. eparchii brytyjskiej i zachodnioeuropejskiej Rosyjskiego Kościoła Prawosławnego poza granicami Rosji, parafia weszła w skład nowej administratury.
Architektura.
Obiekt naśladuje moskiewskie siedemnastowieczne budownictwo sakralne. Cerkiew wzniesiona jest na planie kwadratu i zwieńczona pięcioma cebulastymi kopułami z krzyżami prawosławnymi, wyłożonymi mozaiką, zgrupowanymi wokół największej, centralnej. Wejście do budynku prowadzi przez przedsionek, do którego wiodą drzwi z portalem z kolorowej cegły. Ponad drzwiami znajduje się niewielka kopuła, po jej obydwu stronach – płaskorzeźby w kształcie oślich łuków. Na fasadzie wykonano ponadto mozaikę z wizerunkiem Oka Opatrzności. Okna świątyni są półkoliste. Powyżej wejścia znajduje się kolejny rząd oślich łuków podtrzymywanych przez półkolumny. Obok cerkwi znajduje się wolno stojąca dzwonnica zwieńczona pojedynczą kopułą.
Wnętrze obiektu jest skromne. W cerkwi znajduje się trójrzędowy ikonostas. Główne ikony Matki Bożej i Chrystusa są kopiami wizerunków znajdujących się odpowiednio w cerkwi św. Cyryla w Kijowie oraz w soborze św. Włodzimierza w tym samym mieście. Również malowidło na suficie narteksu, przedstawiające Matkę Bożą, jest kopią fresku Wiktora Wasniecowa z soboru św. Włodzimierza. W budynku znajdują się trzy ołtarze poświęcone patronom cerkwi.

</doc>
<doc id="1739847" url="https://pl.wikipedia.org/wiki?curid=1739847" title="Lista najlepiej sprzedających się singli we Francji">
Lista najlepiej sprzedających się singli we Francji

Lista przedstawia najlepiej sprzedające się single w historii we Francji. Została ona oficjalnie zaprezentowana na antenie telewizji M6 6 lutego 2004 roku.

</doc>
<doc id="1739848" url="https://pl.wikipedia.org/wiki?curid=1739848" title="Bruno Rodzik">
Bruno Rodzik

Bruno Rodzik (ur. 29 maja 1935 w Giraumont we Francji jako Bronislaw Rodzik, zm. 12 kwietnia 1998 w Nicei) – francuski piłkarz polskiego pochodzenia, zawodnik reprezentacji Francji na Euro 1960.

</doc>
<doc id="1739849" url="https://pl.wikipedia.org/wiki?curid=1739849" title="Eric Andersen">
Eric Andersen

Eric Andersen (ur. 1940 w Antwerpii) – jeden z pierwszych artystów grupy Fluxus. Mieszka i pracuje w Kopenhadze.
Działał jako jeden z prekursorów mail art (sztuka poczty). Jego prace często odczytuje się jako zalążki sztuki konceptualnej. W latach 70. XX wieku współpracował z duńską grupą artystów prowadzącą Galerie 38 i Kanal 2 w Kopenhadze, gdzie zapraszani byli również polscy artyści konceptualni Jarosław Kozłowski i Jacek Tylicki.
Andersen był częstym gościem krajów byłego Bloku Wschodniego. Już w roku 1966 wraz z grupą Fluxus prowadził 3-dniowy performance w Pradze. W Polsce wystawiał w Galerii Akumulatory 2 w Poznaniu, w Galerii Potocka w Krakowie i w Galerii Awangarda we Wrocławiu.

</doc>
<doc id="1739851" url="https://pl.wikipedia.org/wiki?curid=1739851" title="Huta Piotrowicka">
Huta Piotrowicka



</doc>
<doc id="1739854" url="https://pl.wikipedia.org/wiki?curid=1739854" title="Karol Chmel">
Karol Chmel

Karol Chmel (ur. 6 października 1953 w Zvoleniu) – słowacki poeta i tłumacz. 
Życie.
Studiował andragogikę na Uniwersytecie Jana Amosa Komeńskiego w Bratysławie. Pracował i pracuje jako redaktor w wydawnictwach i czasopismach (był między innymi redaktorem w wydawnictwie Smena i w piśmie „OS”, redagował i redaguje pismo „Fragment K”, zatrudniony jest w wydawnictwie Kalligram). 
Twórczość poetycka.
Wydał tomy wierszy "Máš čo nemáš" (1985, Masz, czego nie masz), "Ovocnejší strom" (1989, Bardziej owocne drzewo), "Spray, modrá mentalita" (1998, Spray, niebieska mentalność), "O nástrojoch, náradí a iných veciach vypustených z ruky" (2004, O narzędziach, przyrządach i innych rzeczach, co wypadły z ręki) oraz "Chiaroscuro. Poznámky, opisy, palimpsesty" (2009, Charoscuro. Zapiski, opisy, palimpsesty).
W Polsce jego wiersze drukowały kwartalnik „Akcent” oraz miesięcznik „Tygiel Kultury”. Największy ich blok znajduje się w opracowanej przez Leszka Engelkinga antologii trzech poetów słowackich "Oko za ząb".
Działalność translatorska.
Obok twórczości poetyckiej uprawia przekład artystyczny z języka polskiego (m.in. Marcin Baran, Leszek Engelking, Darek Foks, Natasza Goerke, Witold Gombrowicz, Zbigniew Herbert, Tadeusz Konwicki, Jerzy Kronhold, Ryszard Krynicki, Ewa Lipska, Czesław Miłosz, Jacek Podsiadło, Tadeusz Różewicz, Jarosław Marek Rymkiewicz, Marcin Świetlicki, Olga Tokarczuk, Adam Zagajewski) oraz serbskiego, chorwackiego i słoweńskiego (np. Danilo Kiš, Borislav Pekić, Aleš Debeljak, Edvard Kocbek, Bora Ćosić).

</doc>
<doc id="1739857" url="https://pl.wikipedia.org/wiki?curid=1739857" title="WWF Canadian Championship">
WWF Canadian Championship

WWF Canadian Championship było krótkotrwałym tytułem mistrzowskim profesjonalnego wrestlingu promowanym przez federację World Wrestling Federation w latach 1985-86. W sierpniu 1985, World Wrestling Federation przejęło federację z Montreal, "International Wrestling" (Lutte Internationale). Po dołączeniu do rosteru WWF, główna gwiazda IW Dino Bravo była głoszona jako WWF Canadian Champion w niektórych miastach w Kanadzie do stycznia 1986, kiedy mistrzostwo zostało porzucone.

</doc>
<doc id="1739859" url="https://pl.wikipedia.org/wiki?curid=1739859" title="Aberdeen (stacja kolejowa w Australii)">
Aberdeen (stacja kolejowa w Australii)

Aberdeen – stacja kolejowa w miejscowości Aberdeen, w regionie Hunter, w stanie Nowa Południowa Walia, w Australii. Otwarcie stacji nastąpiło 20 października 1870 roku.
Peron i usługi.
Stacja ma jeden peron i pętlę mijania. Jest on obsługiwany przez NSW TrainLink linię Hunter kursującą między Hamilton (Newcastle) i Scone. Pociągi kursują na tej trasie trzy razy dziennie w dni powszednie i dwa w weekendy.
Jest również obsługiwana przez codzienny kurs w kierunku północnym TrainLink Xplorer do Armidale i Moree z kursem do Sydney.
W 2010 roku stacja została odnowiona i zbudowano nową wiatę i mury oporowe.

</doc>
<doc id="1739862" url="https://pl.wikipedia.org/wiki?curid=1739862" title="WWF Intercontinental Tag Team Championship">
WWF Intercontinental Tag Team Championship

WWF Intercontinental Tag Team Championship było krótko-trwającym tytułem dywizji tag team profesjonalnego wrestlingu promowanym przez federację World Wrestling Federation w 1991 roku. Tytuły zostały porzucone jeszcze tego samego roku, kiedy to WWF zawiesiło współpracę z UWF Japan. Tytuł był pobocznym mistrzostwem w dywizji tag team, gdyż od lat działał pierwszorzędny WWF Tag Team Championship.

</doc>
<doc id="1739863" url="https://pl.wikipedia.org/wiki?curid=1739863" title="Premier Division (1979/1980)">
Premier Division (1979/1980)

Premier Division (1979/1980) – był to 83. sezon szkockiej pierwszej klasy rozgrywkowej w piłce nożnej. Sezon rozpoczął się 11 sierpnia 1979, a zakończył się 7 maja 1980. Brało w niej udział 10 zespołów, które grały ze sobą systemem „każdy z każdym”. Tytułu mistrzowskiego nie obronił Rangers. Nowym mistrzem Szkocji zostało Aberdeen, dla którego był to 2. tytuł mistrzowski w historii klubu. Tytuł króla strzelców zdobył Doug Somner, który strzelił 25 bramek.
Zasady rozgrywek.
W rozgrywkach brało udział 10 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 36 spotkań).
Wyniki spotkań.
Mecze 1–18.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 19–36.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739866" url="https://pl.wikipedia.org/wiki?curid=1739866" title="Gutowiec (stacja kolejowa)">
Gutowiec (stacja kolejowa)

Gutowiec – stacja kolejowa w Gutowcu w województwie pomorskim. Stacja znajduje się około 700 metrów od centrum miejscowości. Dworzec z Gutowcu powstał w 1902, 29 lat po otwarciu linii kolejowej przechodzącej przez wieś.
W roku 2017 stacja obsługiwała 20–49 pasażerów na dobę.
Położenie.
Stacja kolejowa w Gutowcu znajduje się w północnej części miejscowości, około 700 metrów od centrum, pomiędzy zasadniczą częścią wsi a Gutowcem-Wybudowanie. Dworzec znajduje się przy ulicy Dworcowej 11, w pobliżu skrzyżowania z ulicą Krótką.
Historia.
Linia kolejowa nr 203 powstała w ramach budowy Królewskiej Kolei Wschodniej (niem. "Königliche Ostbahn"). Głównym zadaniem tej inwestycji było połączenie Berlina z dużymi miastami położonymi na wschodzie – Gdańskiem i Królewcem. Pobocznym zadaniem inwestycji miała być stymulacja gospodarcza tego terenu. Tereny te były biedne, pozbawione większych miast. W 1842 nadwyżki budżetowe w skarbie pruskim spowodowały, że inwestycja została rozpoczęta. Sama linia, łącząca Chojnice z Tczewem, powstała w latach 1871-1873&lt;ref name="ŚK 7/2001"&gt;&lt;/ref&gt;.
Pomiędzy Chojnicami a Czerskiem linia została podzielona na trzy równe odcinki. Na krańcach tych odcinków powstały stacje Rytel oraz Gutowiec. Stacja w Rytlu powstała od razu w 1873&lt;ref name="ŚK 8/2004"&gt;&lt;/ref&gt;, natomiast w Gutowcu dopiero w 1902&lt;ref name="ŚK 8/2012"&gt;&lt;/ref&gt;.
W pierwszej dekadzie XX wieku, ze względu na planowe zwiększenie znaczenia roli odcinka Chojnice – Czersk&lt;ref name="ŚK 7/2011"&gt;&lt;/ref&gt;, zdecydowano się na rozbudowę linii do czterech torów. Wybuch I wojny światowej spowodował jednak, że linia straciła na znaczeniu i plan nie został zrealizowany. W dwudziestoleciu międzywojennym stacja znajdowała się na szlaku transgranicznego tranzytu uprzywilejowanego&lt;ref name="ŚK 11/2009"&gt;&lt;/ref&gt;.
Podczas powojennej odbudowy sieci kolejowej zdjęto jedną parę torów pomiędzy Tczewem a Chojnicami. Na przełomie lat 70. i 80. drugie tory na większości trasy zostały odbudowane, jednak pomiędzy Gutowcem a Krojantami linia została jednotorowa.
Linia kolejowa.
Przez stację kolejową przebiega linia kolejowa nr 203. Na szlakach przyległych od strony Chojnic jest jednotorowa, natomiast od strony Czerska – dwutorowa. Dawniej cała linia była dwutorowa.
Infrastruktura.
Budynek dworca jest piętrowy, otynkowany, trójbryłowy, pokryty dachówką. Perony są niezadaszone. Peron numer jeden znajduje się na wysokości 30 cm nad główką szyny, a peron drugi – na wysokości 60 cm. Nawierzchnia peronów jest utwardzona płytami chodnikowymi. Na stacji funkcjonują semafory kształtowe. Oprócz budynku dworca na stacji znajdują się magazyn i toaleta.
Pociągi.
Przez stację przejeżdżają lokalne pociągi regionalne łączące Chojnice z Tczewem. Pociąg przyspieszony Tur relacji Chojnice – Gdynia Główna przejeżdża przez stację bez zatrzymania&lt;ref name="ŚK 6/2010"&gt;&lt;/ref&gt;. Relacja ta, jako jedna z ostatnich, została przejęta przez autobusy szynowe&lt;ref name="ŚK 9/2008"&gt;&lt;/ref&gt;. Oprócz tego przez stację przejeżdżały pociągi towarowe, obsługujące lokalny przemysł&lt;ref name="ŚK 11/2007"&gt;&lt;/ref&gt;.

</doc>
<doc id="1739867" url="https://pl.wikipedia.org/wiki?curid=1739867" title="Lista najlepiej sprzedających się singli w Wielkiej Brytanii">
Lista najlepiej sprzedających się singli w Wielkiej Brytanii

Lista przedstawia najlepiej sprzedające się single każdego roku na UK Singles Chart w Wielkiej Brytanii. Sekcja sprzedanych kopii oznacza, ile egzemplarzy singla rozeszło się tylko w danym roku.

</doc>
<doc id="1739870" url="https://pl.wikipedia.org/wiki?curid=1739870" title="Million Dollar Championship">
Million Dollar Championship

Million Dollar Championship był tytułem mistrzowskim profesjonalnego wrestlingu promowanym przez federację WWE (poprzednio World Wrestling Federation), a został stworzony dla "Million Dollar Mana" Teda DiBiasego. Pas Million Dollar został zaprojektowany przez Terry'ego Betterridge'a z Betteridge Jewelers w Greenwich, Connecticut. Był on stworzony ze złota, wraz z trzema znakami dolara zrobionymi z cyrkonii, a także z trzema małymi diamentami z tyułu. Koszt utworzenia wyniósł 125 000 dolarów.
Historia.
Ted DiBiase nie był w stanie wygrać WWF Championship, przegrywając finałową walkę turnieju o ten tytuł na WrestleManii IV na rzecz "Macho Mana" Randy'ego Savage'a. Podczas wakacji 1988, DiBiase połączył siły z André the Giantem i stworzył drużynę o nazwie "The Mega Bucks", pomagając sobie nawzajem w walce przeciwko WWF Championom.
Sfrustrowany DiBiase zdecydował, że skoro nie może wygrać lub kupić WWF Championship, utworzy swój własny pas mistrzowski. W 1989 DiBiase przedstawił nowy tytuł mistrzowski, który nazwał Million Dollar Championship. Tytuł nigdy nie był oficjalnie zatwierdzonym tytułem przez WWF i rzadko kiedy DiBiase bronił swojego "tytułu".
Jake "The Snake" Roberts ukradł tytuł podczas rywalizacji z DiBiasem na początku 1990. Doprowadziło to do faceturnu Big Boss Mana, któremu nie podobał się fakt, iż jego menadżer Slick sprzedał jego usługi na rzecz DiBiasego, aby mógł sprowadzić z powrotem tytuł do DiBiasego. Po ataku na Jake'a i kradzieży worka z wężem Robertsa (pytonem Damienem), DiBiase, Boss Man i Slick pojawili się na "The Brother Love Show", gdzie DiBiase oznajmił, że kupił usługi Boss Mana na wyłączność. Boss Man odpowiedział, że nie jest on rzeczą do kupienia i od razu oddał worek z wężem do Robertsa, który w międzyczasie był uwięziony między linami w ringu. Boss Man uwolnił Robertsa, powrócił do Brother Love Show, popchnął Slicka i ponownie powiedział DiBiasemu, że nie jest on do kupienia na czyjąś wyłączność, odchodząc przy owacji publiki i cementując jego faceturn. DiBiase i jego ochroniarz Virgil odzyskali pas od Robertsa na WrestleManii VI, kiedy to Jake został odliczony podczas ich walki w SkyDome.
Jako część rywalizacji z "Rowdy" Roddy Piperem, ochroniarz DiBiasego Virgil przeszedł faceturn i zaczął trenować z Piperem w przygotowaniu do walki z DiBiasem na SummerSlam o tytuł, który to pojedynek wygrał Virgil i stał się jedynym wrestlerem, który w tamtym okresie wygrał tytuł w legalny sposób.
Podczas drugiego panowania DiBiasego, porzucił on ten tytuł kiedy to zdobył WWF Tag Team Championship 7 lutego 1992 wraz z IRS'em.
Ted DiBiase później podarował tytuł swojemu nowemu protegowanemu "Ringmaster" Steve'owi Austinowi podczas jego debiutu w WWF na początku 1996. Kiedy Austin przegrał walkę z Savio Vegą 28 maja 1996, wedle stypulacji DiBiase musiał opuścić WWF.
Po trzynastu latach absencji, tytuł ponownie pojawił się w telewizji WWE w 2009, kiedy to DiBiase był gościnnym gospodarzem nocy, pojawiając się 6 lipca na "Raw" i posiadając przy sobie Million Dollar Championship. Niecały rok później 27 marca 2010, kiedy DiBiase został wprowadzony do WWE Hall of Fame, Ted posiadał przy sobie Million Dollar Championship, mówiąc "nigdy nie opuszcza domu beze mnie". 5 kwietnia jego syn, Ted DiBiase Jr. po rozwiązaniu tag teamu Legacy, zaczął chodzić z pasem mistrzowskim twierdząc, że jego ojciec mu go podarował. Oficjalna strona WWE potwierdziła reaktywację nieoficjalnego tytułu na profilu DiBiasego Jr. 4 października na "Raw", Goldust zaatakował DiBiasego Jr. i ukradł mistrzostwo. 8 listopada na "Raw", żona Goldusta, Aksana, ukradła Million Dollar Championship od niego. Tydzień później, Goldust ponownie ukradł tytuł od swojej "żony" i ostatecznie tytuł trafił w ręce DiBiasego Sr., który zaoferował tytuł mistrzowski synowi, lecz ten nie przyjął propozycji.
Łączna liczba posiadań.
Stan na 

</doc>
<doc id="1739871" url="https://pl.wikipedia.org/wiki?curid=1739871" title="Port lotniczy Mińsk-1">
Port lotniczy Mińsk-1

Port Lotniczy Mińsk-1 (biał. "Аэрапорт Мінск-1") – były port lotniczy w południowej części Mińska na Białorusi.
Historia.
Przed II wojną światową.
Zbudowany w 1933 r. W tym samym roku odleciał z niego pierwszy samolot, K-5. Wiosną 1934 r. wylądowały tu 3 samoloty Po-2 należące do Smoleńskiego oddziału powietrznego specjalnego przystosowania Moskiewskiego urzędu cywilnej floty powietrznej. Zostały one wkrótce przypisane do tego portu, zapoczątkowując cywilne lotnictwo Białorusi. W 1935 uruchomiono pierwsze regularne rejsy między Mińskiem i 17 regionalnymi centrami Białorusi, a w 1936 r. – pierwszy pocztowo-pasażerski rejs między Mińskiem i Moskwą.
Po II wojnie światowej.
Port lotniczy otrzymał status międzynarodowego w 1955 r. W latach 70. obsługiwał ponad milion pasażerów rocznie i był największym lotniskiem Mińska do chwili otwarcia Portu Lotniczego Mińsk-2 w 1982 r.
Zamknięcie.
W maju 2007 r. przyjęto decyzję o zamknięciu portu lotniczego Mińsk-1 i przeniesieniu zakładu remontowego poza granice miasta, na teren portu lotniczego Mińsk-2. Na zwolnionym terenie o powierzchni ok. 330 ha rosyjska firma „Itera” zamierzała zbudować za 30 mld dolarów ogromną dzielnicę „Minsk-City” z centrum usługowo-biznesowym, 80-piętrowym wieżowcem w roli dominanty architektonicznej oraz osiedlem dla 38 tys. ludzi.
Loty pasażerskie obsługiwane przez rosyjskie linie lotnicze UTair zakończyły się 29 października 2012 r., a od 23 grudnia 2015 r. zawieszono wszystkie loty (z wyjątkiem samolotów przylatujących do zakładu remontowego). Po zamknięciu lotniska dla pasażerów, budynek z 1976 roku był początkowo wykorzystany jako centrum handlowe „Aerodromny”, a w 2017 roku został zburzony. Budynek z 1957 roku, mający wartość historyczną, postanowiono zachować jako zabytek architektury.
Przez kilka następnych lat lotnisko służyło wyłącznie do obsługi Mińskiego Lotniczego Zakładu Remontowego. Ostatni odlot z lotniska miał miejsce 28 czerwca 2018 r. Do swojej bazy odleciał samolot Tu-134A-3M (RA-65917), należący do rosyjskiego przedsiębiorstwa państwowego, który przeszedł naprawy fabryczne. Następnie działalność Zakładu została ostatecznie przeniesiona na lotnisko Mińsk-2. W 2019 roku rozebrano pas startowy, drogi kołowania, platformy i budynki lotniska, w tym zakład remontowy i rozpoczęto zabudowę obszaru dawnego portu.
Budynki.
Pierwszy budynek portu wzniesiono w 1957 r. według projektu arch. Zaborskiego. W 1976 r. zbudowano obok niego nowy, w którym znalazły się kasy i poczekalnia. Na terenie portu znajdował się RUP „Miński Lotniczy Zakład Remontowy” (dawny 407. Zakład Lotnictwa Cywilnego), gdzie przeprowadzano remonty i przebudowy samolotów Tu-134, Jak-40, Jak-42.
Rejsy.
Port mógł przyjmować następujące typy samolotów: Tu-134, An-12, An-24, An-26, An-72, An-74, Jak-40, Jak-42, a także wszystkie typy śmigłowców.
Jedyny pas portu – do startów i lądowań – miał długość 2000 m, szerokość 60 m i mógł obsługiwać statki powietrzne o masie startowej do 63 ton.
Od 1982 r. rejsy odbywały się w kierunkach: Moskwa, Kijów, Królewiec, Witebsk, Homel i Mohylew.
Miejsce represji.
Badacze sowieckich zbrodni popełnionych na terytorium Białorusi wskazują teren byłego lotniska jako miejsce, gdzie dokonywano represji. Historyk Ihar Kuzniacou uważa, że jest to jedno z kilku miejsc, gdzie mogą spoczywać zamordowani przez NKWD polscy oficerowie z tzw. “białoruskiej listy katyńskiej”.

</doc>
<doc id="1739872" url="https://pl.wikipedia.org/wiki?curid=1739872" title="Lektura nadobowiązkowa">
Lektura nadobowiązkowa

Lektura nadobowiązkowa () – druga powieść Borisa Akunina z cyklu "Przygody magistra" ().
Fabuła.
Powieść, jak wszystkie z cyklu „Przygody magistra” składa się z dwóch powieści. Jeden rozdział powieści dziejącej się współcześnie naprzemiennie z rozdziałem powieści dziejącej się w przeszłości. Akcja pierwszej dzieje się w roku 1795 w ostatnim roku panowania Katarzyny II, drugiej na początku XXI wieku, rok 2001.
W czasach Katarzyny II: siedmioletni Mitrydat, niesłychanie zdolne dziecko z fenomenalną pamięcią, z którym ojciec wiąże ogromne nadzieje na własne miejsce przy dworze carycy, jako opiekuna geniusza, a z czasem jej faworyta, staje się świadkiem spisku mającego na celu uśmiercenie imperatrycy. Malec za pomocą swego rozumu próbuje uratować ją przed śmiercią z rąk zamachowców. W wyniku nieprzewidzianego splotu wydarzeń natrafia on na Daniłę Fondorina byłego kamerskretarza carycy, który postanawia uwierzyć chłopcu i obiecuje pomóc.
W roku 2001 Nicholas Fandorin brytyjski baronet, który zamieszkał w Moskwie otrzymuje wyrok wydany na siebie przez nieznaną organizację i aby ratować swoje życie rozpoczyna własne śledztwo, które doprowadza go do genialnego chirurga plastycznego o imieniu Mirat (nietypowe imię – skrót od pierwszych sylab pokojowego atomu (ros. мирный атом)) który, na co dzień operuje i poprawia urodę moskiewskich celebrytek. Mirat również otrzymał taki sam wyrok. Okazuje się jednak, że zagrożenie nie jest skierowane bezpośrednio i dotyczy działalności oraz przeszłości bohaterów.

</doc>
<doc id="1739874" url="https://pl.wikipedia.org/wiki?curid=1739874" title="Premier Division (1978/1979)">
Premier Division (1978/1979)

Premier Division (1978/1979) – był to 82. sezon szkockiej pierwszej klasy rozgrywkowej w piłce nożnej. Sezon rozpoczął się 12 sierpnia 1978, a zakończył się 31 maja 1979. Brało w niej udział 10 zespołów, które grały ze sobą systemem „każdy z każdym”. Tytułu mistrzowskiego nie obronił Rangers. Nowym mistrzem Szkocji został Celtic, dla którego był to 31. tytuł mistrzowski w historii klubu. Tytuł króla strzelców zdobył Andy Ritchie, który strzelił 22 bramki.
Zasady rozgrywek.
W rozgrywkach brało udział 10 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 36 spotkań).
Wyniki spotkań.
Mecze 1–18.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 19–36.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739876" url="https://pl.wikipedia.org/wiki?curid=1739876" title="F.M.">
F.M.

F.M. (ros. Ф. М.) – trzecia, dwutomowa powieść Borisa Akunina z cyklu "Przygody magistra" (ros. Приключения магистра).
Tytuł.
Rozszyfrowanie akronimu F.M. ma szesnaście wariantów – każdy rozdział książki ma tytuł składający się z dwóch słów, z których pierwsze zaczyna się na literę „F”, drugie na literę „M” i czytelnik może wybrać, które rozwinięcie jest najbardziej pasującym. W tłumaczeniu na język polski rozwinięcia akronimu jako tytuły rozdziałów zostało zachowane.
Fabuła.
F.M opowiada o przygodach Nicolasa Fandorina, wnuka Erasta Fandorina. Nicolas jako Anglik zamieszkał w Moskwie i prowadzi własną firmę konsultingową. W kręgu jego zainteresowań jako, magistra historii, są stare dokumenty, które skupuje. Przez przypadek w jego ręce trafia fragment przeznaczonego do sprzedaży nieznanego rękopisu Fiodora Dostojewskiego (utracony wariant „Zbrodni i kary”). Okazuje się jednak, że cena rękopisu jest na tyle wysoka, że ktoś jeszcze zabiega o zgromadzenie całości. Przeciwnik jest bardzo sprytny i nie przebiera w środkach by osiągnąć cel.
W powieści została podana zagadka dla czytelników, rozwiązując którą można było otrzymać sygnet z prawie czterokaratowym brylantem. Jednak konkurs uległ zakończeniu, zagadka nie została odgadnięta i zapadła decyzja by sygnet sprzedać na aukcji.

</doc>
<doc id="1739878" url="https://pl.wikipedia.org/wiki?curid=1739878" title="Premier Division (1977/1978)">
Premier Division (1977/1978)

Premier Division (1977/1978) – był to 81. sezon szkockiej pierwszej klasy rozgrywkowej w piłce nożnej. Sezon rozpoczął się 13 sierpnia 1977, a zakończył się 2 maja 1978. Brało w niej udział 10 zespołów, które grały ze sobą systemem „każdy z każdym”. Tytułu mistrzowskiego nie obronił Celtic. Nowym mistrzem Szkocji został Rangers, dla którego był to 37. tytuł mistrzowski w historii klubu. Tytuł króla strzelców zdobył Derek Johnstone, który strzelił 25 bramek.
Zasady rozgrywek.
W rozgrywkach brało udział 10 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 36 spotkań).
Wyniki spotkań.
Mecze 1–18.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 19–36.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739879" url="https://pl.wikipedia.org/wiki?curid=1739879" title="Fitz Hugh Lane">
Fitz Hugh Lane

Fitz Hugh Lane, też Fitz Henry Lane, właśc. Nathaniel Rogers Lane (ur. 19 grudnia 1804 w Gloucester, zm. 14 sierpnia 1865 tamże) – amerykański malarz i ilustrator.
Życiorys.
Urodził się i wychował w Gloucester w Massachusetts, gdzie powrócił w końcu 1840, po kilku latach nauki w Bostonie. Był inwalidą, gdyż w wyniku przebytej w dzieciństwie choroby Heinego-Medina, cierpiał na niedowład jednej nogi. Artysta całe życie był związany z Gloucester i Bostonem, gdzie zdobył uznanie jako malarz marynista.
Twórczość.
Fitz Hugh Lane malował przede wszystkim wybrzeża Massachusetts i Maine, oraz obrazy o tematyce marynistycznej. Obecnie jego styl zaliczany jest do luminizmu i podkreślane są związki z Hudson River School i transcendentalizmem. Artysta koncentrował się na efektach związanych ze światłem, jego prace posiadają specyficzną aurę spokoju i kontemplacji natury, którą podkreśla ciepła kolorystyka. Lane miał wpływ na wielu innych artystów m.in. Benjamina Champneya i Williama Bradforda.

</doc>
<doc id="1739880" url="https://pl.wikipedia.org/wiki?curid=1739880" title="Rezerwat przyrody Jedlnia">
Rezerwat przyrody Jedlnia

Rezerwat przyrody Jedlnia – leśny rezerwat przyrody położony w powiecie radomskim (województwo mazowieckie), po obu stronach szosy Radom – Kozienice w odległości 12 km od Radomia. Leży w obrębie Kozienickiego Parku Krajobrazowego.
Celem utworzenia rezerwatu jest ochrona starych drzewostanów (150 - 200 lat) pochodzenia naturalnego, porastających północny brzeg zalewu w Jedlni-Letnisko. Dominują tu sosna zwyczajna, dąb bezszypułkowy i szypułkowy z domieszką brzozy, jodły i grabu. Szczególnie cenna jest sosna, rzadko poza rezerwatem dorastająca tego wieku. W runie występują m.in. chronione: buławnik czerwony i lilia złotogłów oraz rzadkie gatunki ziół: żankiel zwyczajny, miodunka wąskolistna i turzyca pagórkowata.
Na terenie rezerwatu znajdują się zbiorowe mogiły około 850 osób pomordowanych przez hitlerowców podczas II wojny światowej.
Turystyka.
Przez rezerwat przechodzi szlak turystyczny

</doc>
<doc id="1739881" url="https://pl.wikipedia.org/wiki?curid=1739881" title="Premier Division (1976/1977)">
Premier Division (1976/1977)

Premier Division (1976/1977) – był to 80. sezon szkockiej pierwszej klasy rozgrywkowej w piłce nożnej. Sezon rozpoczął się 4 września 1976, a zakończył się 10 maja 1977. Brało w niej udział 10 zespołów, które grały ze sobą systemem „każdy z każdym”. Tytułu mistrzowskiego nie obronił Rangers. Nowym mistrzem Szkocji został Celtic, dla którego był to 30. tytuł mistrzowski w historii klubu. Tytuł króla strzelców zdobył Willie Pettigrew, który strzelił 21 bramek.
Zasady rozgrywek.
W rozgrywkach brało udział 10 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 36 spotkań).
Wyniki spotkań.
Mecze 1–18.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 19–36.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739882" url="https://pl.wikipedia.org/wiki?curid=1739882" title="Muswellbrook (stacja kolejowa)">
Muswellbrook (stacja kolejowa)

Muswellbrook – stacja kolejowa w miejscowości Muswellbrook, w stanie Nowa Południowa Walia, w Australii. Otwarcie stacji nastąpiło 19 maja 1869 roku.
Peron i usługi.
Stacja ma jeden działający peron i jeden zamknięty na południowym krańcu. Muswelbrook jest obsługiwany przez pociągi NSW TrainLink linii Hunter kursujące między Hamilton (Newcastle) i Scone. Istnieją trzy połączenia w każdym kierunku w dni powszednie, a dwa w weekendy. Ponadto w dni powszednie istnieje połączenie, która kończy/rozpoczyna się Muswellbrook.
Przez wiele lat w latach 80. XX wieku stacja była zamknięta, a transport był prowadzony drogą samochodową. Odnowiona stację otwarto ponownie 14 marca 1988 roku.
Jest również obsługiwana przez codziennie połączenie New South Wales Xplorer w kierunku północnym do Armidale i Moree z połączeniem do Sydney.
Na początku 2007 roku, Australian Rail Track Corporation rozpoczęło pracę nad wydłużeniem mijanki na stacji tak, aby pomieścić 1500 metrowe pociągi. Po zakończeniu, pociągi towarowe będą przejeżdżać przez obszar stacji przy prędkości 80 km/h, poprawiając czas podróży.

</doc>
<doc id="1739884" url="https://pl.wikipedia.org/wiki?curid=1739884" title="Katherine MacGregor">
Katherine MacGregor

Katherine MacGregor, "Scottie/Scotty MacGregor", urodzona 12 stycznia 1925 w Glendale, zm. 13 listopada 2018 w Woodland Hills) – amerykańska aktorka telewizyjna.
Zadebiutowała w roku 1954, niewielką rolą w filmie "On the Waterfront". W kolejnych kilkudziesięciu latach wystąpiła w kilkunastu innych produkcjach, z których największą i najbardziej znaczącą okazała się pamiętna rola pani Oleson z serialu "Domek na prerii", w którą wcielała się przez dziesięć kolejnych lat, od 1974 począwszy. W międzyczasie występowała również w przedstawieniach broadwayowskich i off-broadwayowskich.
Po zakończeniu pracy na planie serialu, całkowicie zrezygnowała z występów w telewizji na rzecz lokalnego teatru. Obecnie, publicznie pojawia się sporadycznie, głównie w programach i spotkaniach związanych z jej udziałem w "Domku".
W latach 50. jej mężem był aktor Bert Remsen. Mieszkała w niedalekim sąsiedztwie swojej serialowej córki; Alison Arngrim.

</doc>
<doc id="1739885" url="https://pl.wikipedia.org/wiki?curid=1739885" title="Premier Division (1975/1976)">
Premier Division (1975/1976)

Premier Division (1975/1976) – był to 79. sezon szkockiej pierwszej klasy rozgrywkowej w piłce nożnej. Sezon rozpoczął się 30 sierpnia 1975, a zakończył się 4 maja 1976. Brało w niej udział 10 zespołów, które grały ze sobą systemem „każdy z każdym”. Tytuł mistrzowski obronił Rangers, dla którego był to 36. tytuł mistrzowski w historii klubu. Tytuł króla strzelców zdobył Kenny Dalglish, który strzelił 24 bramki.
Zasady rozgrywek.
W rozgrywkach brało udział 10 drużyn, walczących o tytuł mistrza Szkocji w piłce nożnej. Każda z drużyn rozegrała po 4 mecze ze wszystkimi przeciwnikami (razem 36 spotkań).
Wyniki spotkań.
Mecze 1–18.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 19–36.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739887" url="https://pl.wikipedia.org/wiki?curid=1739887" title="Julio Terra">
Julio Terra

Julio Ulises Terra Guerra (ur. 1920, zm. 28 października 1985 w Cúcucie) - piłkarz urugwajski, obrońca.
Jako piłkarz klubu River Plate Montevideo wziął udział w turnieju Copa América 1947, gdzie Urugwaj zajął trzecie miejsce. Terra zagrał w trzech meczach - z Chile (tylko w drugiej połowie - w przerwie meczu zmienił Mario Lorenzo), Peru i Argentyną.
Grał później w Kolumbii - początkowo w klubie Cúcuta Deportivo, następnie w 1954 roku razem z klubem Atlético Nacional zdobył tytuł mistrza Kolumbii. Grał także klubie Independiente Medellín.

</doc>
<doc id="1739888" url="https://pl.wikipedia.org/wiki?curid=1739888" title="Division One (1974/1975)">
Division One (1974/1975)

Division One (1974/1975) – był to 78. w historii sezon szkockiej pierwszej klasy rozgrywkowej w piłce nożnej. Sezon rozpoczął się 31 sierpnia 1974, a zakończył się 26 kwietnia 1975. Brało w niej udział 18 zespołów, które grały ze sobą systemem „każdy z każdym”. Tytułu mistrzowskiego nie obronił Celtic. Nowym mistrzem Szkocji zostało Rangers, dla którego był to 35. tytuł w historii klubu. Koronę króla strzelców zdobyli Andy Gray i Willie Pettigrew, którzy strzelili po 20 bramek.
Zasady rozgrywek.
W rozgrywkach brało udział 18 drużyn, walczących o tytuł mistrza Szkocji w piłce nożnej. Każda z drużyn rozegrała po 2 mecze ze wszystkimi przeciwnikami (razem 36 spotkań).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1739891" url="https://pl.wikipedia.org/wiki?curid=1739891" title="Jörg Lucke">
Jörg Lucke

Jörg Lucke (ur. 7 stycznia 1942 w Berlinie) – niemiecki wioślarz (NRD), dwukrotny złoty medalista olimpijski.
W 1968 triumfował we dwójce bez sternika - płynął wspólnie z Heinzem-Jürgenem Bothe. Cztery lata później był członkiem zwycięskiej dwójki ze sternikiem. Był medalistą mistrzostw świata i Europy oraz wielokrotnym mistrzem NRD. Był zawodnikiem Sportclub Berlin-Grünau.

</doc>
<doc id="1739892" url="https://pl.wikipedia.org/wiki?curid=1739892" title="Jorg Lucke">
Jorg Lucke



</doc>
<doc id="1739894" url="https://pl.wikipedia.org/wiki?curid=1739894" title="Division One (1973/1974)">
Division One (1973/1974)

Sezon (1973/1974) – siedemdziesiąty ósmy sezon w historii rozgrywek. Mistrzem kraju został Celtic Glasgow. Awans uzyskały zespoły Airdrieonians i Kilmarnock. Do Scottish Football League First Division spadły zespoły East Fife i Falkirk.

</doc>
<doc id="1739896" url="https://pl.wikipedia.org/wiki?curid=1739896" title="Thy Mighty Contract">
Thy Mighty Contract

Thy Mighty Contract – pierwszy album studyjny greckiego zespołu black metalowego Rotting Christ. Został wydany 11 listopada 1993 roku, zarówno w wersji kasetowej jak i na płycie CD. W roku 1997 
wytwórnia muzyczna Century Media Records dokonał reedycji albumu, wzbogacając go o dwa bonusowe utwory.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1739898" url="https://pl.wikipedia.org/wiki?curid=1739898" title="Division One (1972/1973)">
Division One (1972/1973)

Sezon (1972/1973) – siedemdziesiąty siódmy sezon w historii rozgrywek. Mistrzem kraju został Celtic Glasgow. Awans uzyskały zespoły Clyde i Dunfermline Athletic. Do Scottish Football League First Division spadły zespoły Kilmarnock i Airdrieonians.

</doc>
<doc id="1739901" url="https://pl.wikipedia.org/wiki?curid=1739901" title="Robert Siatka">
Robert Siatka

Robert Siatka (ur. 20 czerwca 1934 w Le Martinet we Francji) – francuski piłkarz polskiego pochodzenia, zawodnik reprezentacji Francji na Euro 1960.
Po zakończeniu kariery Robert wrócił do swojego macierzystego klubu i został trenerem następnie był trenerem Olympique Avignonnais, FC Bourges.
Łącznie wystąpił 259 meczach ligowych w Stade de z Reims strzelając 17 goli oraz rozegrał 22 gier (2 bramki) dla Nantes.

</doc>
<doc id="1739903" url="https://pl.wikipedia.org/wiki?curid=1739903" title="Julio Ulises Terra">
Julio Ulises Terra



</doc>
<doc id="1739904" url="https://pl.wikipedia.org/wiki?curid=1739904" title="Wielka Schizma Wschodnia">
Wielka Schizma Wschodnia



</doc>
<doc id="1739909" url="https://pl.wikipedia.org/wiki?curid=1739909" title="Division One (1971/1972)">
Division One (1971/1972)

Sezon (1971/1972) – siedemdziesiąty szósty sezon w historii rozgrywek. Mistrzem kraju został Celtic Glasgow. Awans uzyskały zespoły Dumbarton i Arbroath. Do Scottish Football League First Division spadły zespoły Clyde i Dunfermline Athletic.

</doc>
<doc id="1739910" url="https://pl.wikipedia.org/wiki?curid=1739910" title="Cheontae">
Cheontae



</doc>
<doc id="1739912" url="https://pl.wikipedia.org/wiki?curid=1739912" title="Xuejun Ma">
Xuejun Ma



</doc>
<doc id="1739915" url="https://pl.wikipedia.org/wiki?curid=1739915" title="Division One (1970/1971)">
Division One (1970/1971)

Sezon (1970/1971) – siedemdziesiąty piąty sezon w historii rozgrywek. Mistrzem kraju został Celtic Glasgow. Awans uzyskały zespoły Partick Thistle i East Fife. Do Scottish Football League First Division spadły zespoły St Mirren i Cowdenbeath.

</doc>
<doc id="1739916" url="https://pl.wikipedia.org/wiki?curid=1739916" title="Howden Ganley">
Howden Ganley

James Howden Ganley (ur. 24 grudnia 1941 w Hamilton) – nowozelandzki kierowca wyścigowy.
Kariera.
Świat wyścigów samochodowych zainspirował go podczas Grand Prix Nowej Zelandii w Ardmore w 1955 roku. Po ukończeniu szkoły pracował jako reporter dla gazet zajmujących się tematyką motoryzacji i wyścigów samochodowych.
Karierę jako kierowca rozpoczął w 1960 roku. Dwa lata później przeniósł się do Wielkiej Brytanii celem dalszego rozwoju. Początkowo pracował tam jako mechanik, ale po kilku latach znalazł zatrudnienie w roli inżyniera technicznego zespołu McLaren, głównie przy serii Can-Am. Równocześnie kontynuował starty w niższych kategoriach wyścigowych (Formuła Junior, Formuła 3, Formuła 5000).
Formuła 1.
W 1970 roku został wicemistrzem brytyjskiej Formuły 5000, co przyciągnęło uwagę zespołu BRM. W efekcie mógł zadebiutować w Formule 1, gdzie w latach 1971-1972 zdobył łącznie dziewięć punktów. Jego najlepszym wynikiem było czwarte miejsce (osiągnięte dwukrotnie).
W 1973 roku przeniósł się do ISO-Marlboro, prywatnego projektu Franka Williamsa. Jedyny punkt w tym sezonie zdobył podczas chaotycznego Grand Prix Kanady, gdzie w pewnym momencie ogłoszono nawet jego zwycięstwo.
W 1974 roku nie znalazł stałego zatrudnienia. Na początku sezonu zanotował dwa starty w ekipie Marcha, ale następną ofertę otrzymał dopiero po kilku miesiącach od japońskiego zespołu Maki. W Brands Hatch nie zdołał zakwalifikować się do wyścigu, natomiast podczas treningu przed Grand Prix Niemiec zaliczył poważny wypadek wskutek awarii zawieszenia. W jego efekcie doznał kontuzji kostki i zdecydował się zakończyć karierę w F1.
Łącznie w Formule 1 zanotował 35 startów, zdobył 10 punktów.
Kontynuował występy w serii samochodów sportowych (Interseries, Can-Am) do 1978 roku.
Tiga Race Cars.
W 1976 roku wraz z innym kierowcą wyścigowym, Timem Schenkenem, założył firmę samochodową Tiga Race Cars. Planował wystawienie bolidu w Formule 1 w sezonie 1978 (kierowcą miał zostać Mikko Kozarowitzky), ale projekt nie doszedł do skutku z przyczyn finansowych. Zespół startował jednak w niższych kategoriach, m.in. w Formule 2 i Formule Ford oraz w serii samochodów sportowych (Can-Am, IMSA).
Ostatecznie sprzedał swoje udziały w Tiga w 1987 roku.
Życie prywatne.
W 1971 roku, przy okazji wyścigu Can-Am na torze Riverside, poznał Judy Kondratieff, amerykańską zawodniczkę, startującą w wyścigach samochodowych. Zostali małżeństwem cztery lata później, mieli dwoje dzieci (syn Eric, córka Erin). Judy Ganley zmarła na raka w 2007 roku.
Zajmuje funkcję wiceprezydenta British Racing Drivers’ Club, w którego strukturach działa od 1993 roku.

</doc>
<doc id="1739917" url="https://pl.wikipedia.org/wiki?curid=1739917" title="XXV Symfonia (KV 183)">
XXV Symfonia (KV 183)



</doc>
<doc id="1739918" url="https://pl.wikipedia.org/wiki?curid=1739918" title="Mołdawia na Letniej Uniwersjadzie 2009">
Mołdawia na Letniej Uniwersjadzie 2009

Mołdawię na Letniej Uniwersjadzie w Belgradzie reprezentowało 22 zawodników. Mołdawia zdobyła 3 medale (1 złoty , 1 srebrny i 1 brązowy).
Mołdawia nie wystartowała w żadnym sporcie zespołowym

</doc>
<doc id="1739919" url="https://pl.wikipedia.org/wiki?curid=1739919" title="Droga krajowa nr A4">
Droga krajowa nr A4



</doc>
<doc id="1739920" url="https://pl.wikipedia.org/wiki?curid=1739920" title="Prokopowicz">
Prokopowicz

Znane postacie noszące nazwisko Prokopowicz:

</doc>
<doc id="1739922" url="https://pl.wikipedia.org/wiki?curid=1739922" title="Technik ochrony środowiska">
Technik ochrony środowiska

Technik ochrony środowiska - tytuł nadawany absolwentom szkół średnich lub policealnych studiów zawodowych po zdaniu zewnętrznego egzaminu zawodowego.
Absolwent szkoły kształcącej w zawodzie technik ochrony środowiska może być zatrudniony w:

</doc>
<doc id="1739924" url="https://pl.wikipedia.org/wiki?curid=1739924" title="Victor Sawdon Pritchett">
Victor Sawdon Pritchett

V.S. Pritchett, właśc. sir Victor Sawdon Pritchett (ur. 16 grudnia 1900 w Ipswich, zm. 20 marca 1997 w Londynie) – angielski pisarz oraz krytyk literacki.
Życiorys.
Urodził się w mało zamożnej rodzinie z klasy średniej. Jego ojciec był biznesmenem, jednakże nie odnosił sukcesów. Z powodu częstych przeprowadzek oraz problemów w domu Pritchett był zmuszony zakończyć swoją edukację w wieku 15 lat. Pracował w hurtowni skór. W wieku 20 lat przeprowadził się do Paryża, gdzie podejmował się różnych prac. W wieku 23 lat poślubił Evelyn Vigors, jednakże małżeństwo nie było udane i zakończyło się rozwodem na początku lat 30. Później ożenił się z Dorothy Roberts, z którą był związany do końca życia.
Początkowo pisał dla "Christian Science Monitor", gdzie publikował swoje eseje, a później został korespondentem zagranicznym gazety. Jako korespondent przebywał w Irlandii oraz Hiszpanii, a pod koniec współpracy z gazetą przebywał również w Stanach Zjednoczonych.
Po zakończeniu współpracy z "Christian Science Monitor" przeprowadził się do Londynu, gdzie w latach 1926–1965 publikował w czasopiśmie "New Statesman". Po wojnie publikował także w "The New Yorker". Wykładał na uniwersytetach w Wielkiej Brytanii oraz Stanach Zjednoczonych. W 1968 r. został odznaczony Orderem Imperium Brytyjskiego w klasie Komandor (CBE), w 1975 r. Odznaką Rycerza Kawalera, a w 1993 r. Orderem Towarzyszy Honoru.
W latach 1974–1976 był prezesem PEN Clubu.
Twórczość.
Znany ze swoich esejów oraz opowiadań. Jego opowiadania zostały opublikowane w kilku tomach, m.in. " You Make Your Own Life" (1938), "Collected Stories" (1956), "When My Girl Comes Home" (1961), "The Camberwell Beauty" (1974) oraz "A Careless Widow" (1989). W 1990 r. opublikowano zbiór ponad 40 opowiadań Pritchetta – "The Complete Short Stories". Jego eseje zostały zebrane m.in. w "The Myth Makers" (1979) oraz "A Man of Letters" (1985). Był autorem książek podróżniczych ("Marching Spain" (1928) czy "At Home and Abroad" (1989)) oraz dwóch pamiętników (" A Cab at the Door" (1968) oraz "Midnight Oil" (1971)). Napisał kilka powieści, za nasłynniejszą uważa się "Mr. Beluncle" (1951). Napisał również biografie Balzaca, Turgieniewa oraz Czechowa.
Odnosił sukcesy jako krytyk literacki. Jego recenzje książek oraz eseje pojawiały się regularnie w "New Statesman" oraz w "The Nation".

</doc>
<doc id="1739925" url="https://pl.wikipedia.org/wiki?curid=1739925" title="Non Serviam">
Non Serviam

Non Serviam – drugi album studyjny Rotting Christ, wydany w 1994 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1739927" url="https://pl.wikipedia.org/wiki?curid=1739927" title="Scottish Premier League (2006/2007)">
Scottish Premier League (2006/2007)

Scottish Premier League (2006/07) – był to 110. sezon szkockiej pierwszej klasy rozgrywkowej w piłce nożnej. Sezon rozpoczął się 29 lipca 2006, a zakończył się 20 maja 2007. 
Tytuł mistrzowski obronił Celtic, dla którego był to 41. tytuł mistrzowski w historii klubu. Tytuł króla strzelców zdobył Kris Boyd, który strzelił 20 bramek.
Zasady rozgrywek.
W rozgrywkach Scottish Premier League brało udział 12 zespołów, które grały ze sobą łącznie po 3 spotkania (kolejki 1–33). 
Zgodnie z zasadami obowiązującymi w lidze szkockiej, po rozegraniu 33. kolejek liga została podzielona na dwie części - spadkową i mistrzowską. Każda z drużyn w danej grupie zagrała mecze z pozostałą piątką zespołów ze swojej części tabeli.
Wyniki spotkań.
Mecze 1-22.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 23-33.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 34–38.
Po 33 meczach nastąpił podział na dwie grupy: mistrzowską i spadkową. W obu grupach każdy z zespołów rozgrywał po 5 spotkań, które zaliczane były do tabeli ligowej sprzed podziału. Zespoły grające w grupie mistrzowskiej były klasyfikowane na koniec sezonu na pozycjach 1-6, a zespoły grupy spadkowej na miejscach 7-12 niezależnie od liczby punktów zdobytych w sezonie.
Grupa mistrzowska.
 
 
 
 
 
 
 
 
 
 
 
 
 
 
 
 
 
 
Grupa spadkowa.
 
 
 
 
 
 
 
 
 
 
 
 
 
 
 
 
 
 
Widzowie na trybunach.
Średnia liczba widzów na meczach SPL w sezonie 2006/07 jest przedstawiona poniżej:

</doc>
<doc id="1739929" url="https://pl.wikipedia.org/wiki?curid=1739929" title="Alice Springs (stacja kolejowa)">
Alice Springs (stacja kolejowa)

Alice Springs – stacja kolejowa w mieście Alice Springs, na obszarze Terytorium Północnego, w Australii.

</doc>
<doc id="1739930" url="https://pl.wikipedia.org/wiki?curid=1739930" title="Level Of Detail">
Level Of Detail



</doc>
<doc id="1739933" url="https://pl.wikipedia.org/wiki?curid=1739933" title="Tom Regan">
Tom Regan

Tom Regan (ur. 28 listopada 1938 w Pittsburghu, zm. 17 lutego 2017) – amerykański filozof specjalizujący się w teorii praw zwierząt. W latach 1967–2001 profesor Uniwersytetu Stanowego w Karolinie Północnej. Głosił teorię praw zwierząt opartą na prawach, w przeciwieństwie do Petera Singera korzystającego z filozofii utylitarystycznej.
Poglądy.
Był autorem książek nt. filozofii praw zwierząt, które stały się jednym z głównych źródeł inspiracji ruchu wyzwolenia zwierząt. Twierdzi w nich, że zwierzęta niebędące ludźmi mają prawa moralne. Wywodzi swoje wnioski z filozofii Kanta, choć odrzuca jego przekonanie, że etyczne traktowanie należy się tylko istotom racjonalnym. Wskazuje, że sami przyznajemy wartość (a w konsekwencji traktujemy je zgodnie z wymaganiami etyki) noworodkom czy ludziom znacznie upośledzonym umysłowo, a jednak nie różnią się oni w żaden istotny sposób od zwierząt. Wprowadził on pojęcie „podmiotu życia” (ang. "subject-of-a-life"), czyli istoty, która ma wewnętrzną wartość (ang. "inherent value"), której przysługują podstawowe prawa, w tym np. prawo do życia, wolności od cierpienia, wolności i poszanowania godności. Jego zdaniem, by należeć do tej grupy nie trzeba być czynnym podmiotem moralnym (racjonalnie działającym, mającym prawa i obowiązki moralne człowiekiem; ang. "moral agent"), a wystarczy być adresatem moralnym/pasywnym podmiotem moralnym ("moral patient").
„Podmioty życia”, to istoty, które „mają przekonania i dążenia. odczuwają, mają pamięć i poczucie przyszłości, w tym ich własnej przyszłości, przeżycia emocjonalne wraz z wrażeniami bólu i przyjemności, zdolność do działania pozwalającego na realizację własnych dążeń i osiąganie własnych celów, własne interesy i zdolność do ich wyboru, trwałą psychofizyczną indywidualność oraz własne dobro polegające na tym, że ich doznania mogą być dla nich pozytywne lub negatywne logicznie niezależnie od ich użyteczności dla innych i nie są przedmiotem realizacji interesów kogokolwiek innego”.
Do tej grupy ponad wszelką wątpliwość zaliczają się – zdaniem Regana – wszystkie normalne ssaki starsze niż rok.
Amerykanin twierdzi, że jeśli chcemy być sprawiedliwi, to musimy przyznać podstawowe prawa części zwierząt lub odebrać je części ludzi. Skoro nie jesteśmy skłonni uczynić tego drugiego, słuszną rzeczą jest zrobienie tego pierwszego – argumentuje. Regan rozszerza zatem imperatyw kategoryczny Kanta na wszystkie „podmioty życia”. Zgodnie z postulowaną przez Amerykanina nową zasadą wszystkie istoty należące do tej kategorii należy traktować jako cele same w sobie, a nie jako środki do celu. W praktyce pociąga to za sobą radykalne konsekwencje praktyczne: zakaz spożywania mięsa, zakaz polowań, wykorzystywania zwierząt w celach rozrywkowych bądź naukowych.

</doc>
<doc id="1739934" url="https://pl.wikipedia.org/wiki?curid=1739934" title="LOD">
LOD



</doc>
<doc id="1739938" url="https://pl.wikipedia.org/wiki?curid=1739938" title="Port lotniczy Stara Zagora">
Port lotniczy Stara Zagora

Port lotniczy Stara Zagora – port lotniczy położony w Starej Zagorze, w Bułgarii. Obsługuje połączenia krajowe.

</doc>
<doc id="1739940" url="https://pl.wikipedia.org/wiki?curid=1739940" title="Hew Strachan">
Hew Strachan

Hew Francis Anthony Strachan, DL, FRSE (ur. 1 września 1949 w Edynburgu) – szkocki historyk wojskowości, znany głównie dzięki pracom na temat struktury British Army oraz I wojny światowej.
Życiorys.
W 1968 roku przez trzy miesiące był marynarzem na statku handlowym The Ben Line Steamers. W 1973 roku był członkiem ekspedycji, która w Sudanie szukała pozostałości z czasów starożytności. W 1971 ukończył Corpus Christi College w Cambridge z tytułem licencjata ("Bachelor of Arts"), a w 1975 z tytułem magistra.
W latach 1992-2001 był profesorem historii najnowszej na University of Glasgow. Obecnie wykładowca na Oxford University.
Członek Royal Society of Edinburgh i Royal Historical Society.

</doc>
<doc id="1739942" url="https://pl.wikipedia.org/wiki?curid=1739942" title="Port lotniczy Kasane">
Port lotniczy Kasane

Port lotniczy Kasane – międzynarodowy port lotniczy położony w mieście Kasane, w Botswanie.

</doc>
<doc id="1739944" url="https://pl.wikipedia.org/wiki?curid=1739944" title="Semnornis ramphastinus">
Semnornis ramphastinus



</doc>
<doc id="1739945" url="https://pl.wikipedia.org/wiki?curid=1739945" title="Zbigniew Białecki (1925–2010)">
Zbigniew Białecki (1925–2010)

Zbigniew Julian Białecki (ur. 29 lipca 1925 w Dubnie, zm. 15 czerwca 2010) – polski polityk, poseł na Sejm PRL VII i VIII kadencji.
Życiorys.
Syn Stanisława i Zofii. W czasie II wojny światowej ochotniczo wstąpił do 1 Armii Wojska Polskiego. Skierowany do Oficerskiej Szkoły Artylerii w Riazaniu. W szeregach 2 Warszawskiej Dywizji Piechoty przeszedł szlak bojowy od Wisły do Łaby. Po zdemobilizowaniu w 1947 podjął pracę w administracji, później w Komitecie Powiatowym Polskiej Partii Robotniczej w Nidzicy w ówczesnym województwie olsztyńskim (wstąpił do tej partii w lutym 1947). Zajmował kolejno stanowisko I sekretarza Komitetów Powiatowych PZPR w Piszu (1949–1951), Olsztynie (1951), Braniewie (1963–1964) oraz Iławie (1966–1966). Dodatkowo od 1957 do 1964 kierował Komitetem Miejskim PZPR w Białymstoku, a w latach 1954–1957 i 1969–1975 zajmował stanowiska kierownika wydziałów i sekretarza w Komitetach Wojewódzkich w Olsztynie i Białymstoku.
W 1963 uzyskał wykształcenie wyższe ekonomiczne w Wyższej Szkole Nauk Społecznych przy KC PZPR. I sekretarz Komitetu Wojewódzkiego Polskiej Zjednoczonej Partii Robotniczej w Suwałkach (od marca 1975) oraz I sekretarz KW PZPR w Olsztynie, a także szef WRN w Suwałkach. Zastępca członka KC PZPR. W 1976 uzyskał mandat posła na Sejm PRL VII kadencji w okręgu Suwałki z ramienia PZPR. Zasiadał w Komisji Pracy i Spraw Socjalnych. W 1980 uzyskał reelekcję, w Sejmie VIII kadencji zasiadał w tej samej komisji.
Został pochowany na Cmentarzu Komunalnym w Olsztynie.

</doc>
<doc id="1739947" url="https://pl.wikipedia.org/wiki?curid=1739947" title="Port lotniczy Fregate Island">
Port lotniczy Fregate Island

Port lotniczy Fregate Island (IATA: FRK, ICAO: FSSF) – port lotniczy położony na Fregate Island (Seszele). Obsługuje czarterowe połączenia lotnicze helikopterem z Mahé dla gości ośrodka wypoczynkowego "Fregate Island Private", położonego na wyspie.

</doc>
<doc id="1739949" url="https://pl.wikipedia.org/wiki?curid=1739949" title="Mały komentarz">
Mały komentarz



</doc>
<doc id="1739951" url="https://pl.wikipedia.org/wiki?curid=1739951" title="Zapożyczenia z języków indyjskich">
Zapożyczenia z języków indyjskich

Zapożyczenia z języków indyjskich – wyrazy zapożyczone w języku polskim lub innych językach, pochodzące pierwotnie z języków indyjskich. Do języków nieindyjskich, zawierających szczególnie duży procent słów pochodzenia indyjskiego, można zaliczyć język malajski / indonezyjski oraz inne języki Azji Południowo-Wschodniej, a także język suahili, w którym zapożyczenia z hindustani stanowią około 1% słownictwa. Ze względu na bezpośrednie kontakty językiem europejskim zawierającym stosunkowo dużo zapożyczeń z języków indyjskich jest język angielski. Niektóre z nich poprzez angielski zostały przejęte również przez inne języki europejskie. Do języka polskiego trafiły najczęściej bezpośrednio z języka angielskiego. Oprócz wielu słów, które stały się w taki sposób internacjonalizmami, w języku angielskim funkcjonuje wiele wyrazów pochodzenia indyjskiego, na co dzień nieużywanych w innych językach, np. "thug", "juggernaut", "cheetah", "mulligatawny", "cot", "dinghy", "dacoit", "toddy", "pukka", "pundit" itd.
Języki, z których pochodzą zapożyczenia indyjskie.
Najważniejszym językiem, z którego pochodzą hinduizmy jest sanskryt. W czasach nowożytnych wzrosło znaczenie języka hindi, jako źródła zapożyczeń. Pojedyncze słowa wywodzą się z tamilskiego, np. „ryż” z "arisi" (również ostatecznie z sanskrytu), poprzez arabski i języki zachodnioeuropejskie, czy też „weranda”. Innym przykładem są słowa zapożyczone z języka bengalskiego poprzez angielski, np. „bungalow”.
Sposób przedostania się do języka polskiego.
Najczęstszym pośrednikiem był język angielski, rzadziej, często wtórnie, język francuski i portugalski. Dużo rzadsze są zapożyczenia, które przedostały się do języka polskiego za pośrednictwem języka rosyjskiego.
Zapożyczenia pośrednie.
Niektóre z zapożyczeń w języku polskim, mimo że kojarzone z Indiami, i istotnie używane w Indiach, pochodzą w rzeczywistości z innych języków, zwłaszcza z arabskiego (sahib, fakir) i perskiego (np. bazar).

</doc>
<doc id="1739954" url="https://pl.wikipedia.org/wiki?curid=1739954" title="Amine Ltaief">
Amine Ltaief



</doc>
<doc id="1739957" url="https://pl.wikipedia.org/wiki?curid=1739957" title="Hieronim Blaszyński">
Hieronim Blaszyński

Hieronim Blaszyński (ur. 21 września 1930 w Maleninie, zm. 9 lipca 2018) – polski rolnik i polityk, poseł na Sejm PRL VII i VIII kadencji.
Życiorys.
Wykształcenie podstawowe, z zawodu rolnik. W 1953 wstąpił do Polskiej Zjednoczonej Partii Robotniczej. Sekretarz podstawowej organizacji partyjnej PZPR w Maleninie, członek egzekutywy komitetu gminnego partii w Witkowie i członek komitetu wojewódzkiego PZPR w Koninie. W 1976 uzyskał mandat posła na Sejm PRL VII kadencji w okręgu Konin, w trakcie której zasiadał w Komisji Leśnictwa i Przemysłu Drzewnego oraz w Komisji Rolnictwa i Przemysłu Spożywczego. W 1980 uzyskał reelekcję, tejże kadencji zasiadał w tych samych komisjach, a następnie w Komisji Rolnictwa, Gospodarki Żywnościowej i Leśnictwa. Pod koniec życia pełnił funkcję prezesa witkowskiego koła Związku Kombatantów RP i Byłych Więźniów Politycznych.
Otrzymał Medal 10-lecia Polski Ludowej i Medal 30-lecia Polski Ludowej.

</doc>
<doc id="1739959" url="https://pl.wikipedia.org/wiki?curid=1739959" title="Ret">
Ret



</doc>
<doc id="1739961" url="https://pl.wikipedia.org/wiki?curid=1739961" title="Cyloni">
Cyloni

Cyloni to nazwa cywilizacji robotów, walczącej z ludzkością w seriach filmów science fiction "Battlestar Galactica". 
Battlestar Galactica (serial telewizyjny 1978).
W pierwszej serii Cyloni to roboty, zbudowane setki lat wcześniej przez gadokształtną rasę Cylonów, od której wzięły swoją nazwę. Rasa potem wyginęła, pozostawiając po sobie rozwijające się mechanizmy. W tej serii Cyloni mieli postać tradycyjnych robotów o metalowych korpusach.
Galactica 1980.
W kontynuacji serialu pojawiają się epizodycznie humanoidalni, choć mechaniczni Cyloni.
Battlestar Galactica (serial telewizyjny 2004).
W nowej serii Cyloni są wytworami ludzi, stworzonymi by spełniać różne funkcje służebne. Cyloni w którymś momencie zbuntowali się przeciw swym stwórcom i wdali w krwawą wojnę. Wojna skończyła się rozejmem, po którym Cyloni zniknęli na wiele lat w niewiadomym obszarze kosmosu. W tym czasie ich społeczność ewoluowała, a same roboty zaczęły przyjmować inne postacie, w tym stworzenia humanoidalne, nie do odróżnienia od człowieka. Po ponad 40 latach Cyloni wrócili i zaatakowali 12 kolonii kobolu, obracając je w perzynę. Ocalały niedobitki, z tytułowym okrętem "Battlestar Galactica" na czele. Tak masowe zniszczenie było możliwe dzięki wcześniejszej silnej infiltracji ziemskich kolonii przez nieznanych ludziom humanoidalnych Cylonów. Jak się okazuje, także kolonialne statki są silnie przez nich obsadzone.
Cyloni o ludzkich postaciach występują w 12 typach, w wielu egzemplarzach. Niektóre egzemplarze są do tego stopnia zakonspirowane, że nieświadome swojej prawdziwej natury (np. Sharon Valerii- Numer Osiem). Cyloni mechaniczni występują pod postaciami humanoidalnych Centurionów, statków-robotów - Raiderów oraz statków-baz. Wszystkie mają komponenty biologiczne.
Cyloni posiadają swoją monoteistyczną religię, w odróżnieniu od religii ludzi bazującej na mitologii greckiej i rzymskiej. Cyloni swoje działanie motywują właśnie pobudkami religijnymi, tj. wypełnianiem woli bożej.

</doc>
<doc id="1739962" url="https://pl.wikipedia.org/wiki?curid=1739962" title="Cylon">
Cylon

Cylon – miasto w Stanach Zjednoczonych, w stanie Wisconsin, w hrabstwie St. Croix.

</doc>
<doc id="1739964" url="https://pl.wikipedia.org/wiki?curid=1739964" title="Muchomór">
Muchomór



</doc>
<doc id="1739967" url="https://pl.wikipedia.org/wiki?curid=1739967" title="Twierdza w Sagres">
Twierdza w Sagres

Twierdza w Sagres (pt. "Fortaleza de Sagres") – położona na przylądku Ponta de Sagres, gdzie w XV wieku miała się mieścić szkoła kartografów króla Henryka Żeglarza. Twierdza została zniszczona przez Francisa Drake'a w 1587 roku i następnie przez trzęsienie ziemi w 1755 roku. Odbudowana poddana została przebudowie w latach 40. XX wieku. Z pierwotnej twierdzy zachował się jedynie kościół Matki Bożej Łaskawej położony wewnątrz twierdzy.

</doc>
<doc id="1739969" url="https://pl.wikipedia.org/wiki?curid=1739969" title="Receptory beta-adrenergiczne">
Receptory beta-adrenergiczne



</doc>
<doc id="1739970" url="https://pl.wikipedia.org/wiki?curid=1739970" title="Receptory alfa-adrenergiczne">
Receptory alfa-adrenergiczne



</doc>
<doc id="1739971" url="https://pl.wikipedia.org/wiki?curid=1739971" title="Trinity College">
Trinity College



</doc>
<doc id="1739972" url="https://pl.wikipedia.org/wiki?curid=1739972" title="Feniks-Iliczowiec Kalinine">
Feniks-Iliczowiec Kalinine



</doc>
<doc id="1739973" url="https://pl.wikipedia.org/wiki?curid=1739973" title="Lipiany (stacja kolejowa)">
Lipiany (stacja kolejowa)

Lipiany - nieczynna stacja kolejowa w Lipianach, w województwie zachodniopomorskim, w Polsce.

</doc>
<doc id="1739974" url="https://pl.wikipedia.org/wiki?curid=1739974" title="Feniks-Illicziwec Kalinine">
Feniks-Illicziwec Kalinine



</doc>
<doc id="1739975" url="https://pl.wikipedia.org/wiki?curid=1739975" title="Mały komentarz (Kopernik)">
Mały komentarz (Kopernik)

Mały komentarz (oryg. "Commentariolus") – pierwsze znane dzieło astronomiczne napisane przez polskiego astronoma Mikołaja Kopernika w 1512 lub 1513 roku. W dziele tym Kopernik przedstawia siedem założeń dotyczących ruchu sfer w układzie heliocentrycznym. Do 1878 roku "Commentariolus" istniał w formie rękopiśmienniczej. W tym roku po raz pierwszy opublikował go Maximilian Curte z kopii wiedeńskiej. W 1881 roku odnaleziono inną kopię w Sztokholmie i wydano ją drukiem.
Postulaty:

</doc>
<doc id="1739979" url="https://pl.wikipedia.org/wiki?curid=1739979" title="Christian Kulik">
Christian Kulik

Christian Kulik (ur. 6 grudnia 1952 w Zabrzu) – niemiecki piłkarz polskiego pochodzenia. Występował na pozycji pomocnika. Spędził 10 sezonów w Bundeslidze z Borussią Mönchengladbach.

</doc>
<doc id="1739980" url="https://pl.wikipedia.org/wiki?curid=1739980" title="Commentariolus">
Commentariolus



</doc>
<doc id="1739983" url="https://pl.wikipedia.org/wiki?curid=1739983" title="Csaba Tabajdi">
Csaba Tabajdi

Csaba Sándor Tabajdi (ur. 26 czerwca 1952 w Kiskunfélegyházie) – węgierski polityk i dyplomata, długoletni poseł krajowy, deputowany do Parlamentu Europejskiego V (w 2004), VI i VII kadencji.
Życiorys.
W 1974 ukończył studia ekonomiczne na Uniwersytecie Ekonomicznym im. Karola Marksa w Budapeszcie. Uzyskał w 1984 stopień kandydata nauk w zakresie filozofii. Od 1974 do 1983 pracował w dyplomacji w ramach Ministerstwa Spraw Zagranicznych (m.in. jako "attaché" kulturalny placówki w Moskwie). Do czasu rozwiązania w 1989 był członkiem Węgierskiej Socjalistycznej Partii Robotniczej. W latach 80. pozostawał etatowym pracownikiem partii komunistycznej jako analityk w Komitecie Centralnym. W latach 1989–1990 był wiceministrem spraw zagranicznych.
Po przemianach politycznych wstąpił do postkomunistycznej Węgierskiej Partii Socjalistycznej. Od 1990 nieprzerwanie do 2004 sprawował mandat posła do Zgromadzenia Narodowego. W tym samym czasie wchodził w skład Zgromadzenia Parlamentarnego Rady Europy. W okresie 1994–1998 pełnił funkcję sekretarza stanu w kancelarii premiera. Był też przez dwa lata radnym sejmiku komitatu Bács-Kiskun.
W 2004 z ramienia socjalistów uzyskał mandat posła do Parlamentu Europejskiego V kadencji, następnie wybrany w tym samym roku na VI kadencję. W wyborach w 2009 uzyskał reelekcję na okres VII kadencji. Przystąpił do grupy Postępowego Sojuszu Socjalistów i Demokratów, a także Komisji Rolnictwa i Rozwoju Wsi oraz Komisji Petycji. W PE zasiadał do 2014.

</doc>
<doc id="1739984" url="https://pl.wikipedia.org/wiki?curid=1739984" title="Triarchy of the Lost Lovers">
Triarchy of the Lost Lovers

Triarchy of the Lost Lovers – trzeci album studyjny greckiego zespołu Rotting Christ wydany w roku 1996.
Lista utworów.
Opracowano na podstawie materiału źródłowego.

</doc>
<doc id="1739985" url="https://pl.wikipedia.org/wiki?curid=1739985" title="Canon der Finsternisse">
Canon der Finsternisse



</doc>
<doc id="1739991" url="https://pl.wikipedia.org/wiki?curid=1739991" title="Sudety (czasopismo)">
Sudety (czasopismo)

Sudety – miesięcznik poświęcony Sudetom.
Miesięcznik jest wydawany we Wrocławiu od marca 2001 przez Oficynę Wydawniczą ATUT. Pismo jest poświęcone przyrodzie, kulturze i historii polskich, czeskich i niemieckich Sudetów. Na jego łamach materiały publikowane są przez przewodników, pracowników naukowych wyższych uczelni oraz przez pracowników parków narodowych. Redaktorem naczelnym jest dr hab. Romuald M. Łuczyński. Współpracownikami są m.in. prof. Edward Białek, Waldemar Brygier, prof. Bogusław Czechowicz i kierownik jeleniogórskiej filii Archiwum Państwowego we Wrocławiu Ivo Łaborewicz. Ponadto czasopismo jest polecane przez doradców metodycznych Wrocławskiego Centrum Doskonalenia Nauczycieli jako pomoc dydaktyczna.
W marcu 2003 miesięcznik Sudety otrzymał wyróżnienie w ogólnopolskim Konkursie im. Mieczysława Orłowicza za „wysoki poziom publicystyki turystycznej i konsekwentne wcielanie w życie idei pisma entuzjastów i miłośników gór" (konkurs organizowany jest przez Polską Organizację Turystyczną przy współudziale Stowarzyszenia Dziennikarzy RP i Klubu Publicystyki Turystycznej). Ponadto wiosną 2005 czasopismo otrzymało ministerialną odznakę „Zasłużony dla Turystyki".

</doc>
<doc id="1739994" url="https://pl.wikipedia.org/wiki?curid=1739994" title="Zita Gurmai">
Zita Gurmai

Zita Gurmai (ur. 1 czerwca 1965 w Budapeszcie) – węgierska polityk, posłanka, deputowana do Parlamentu Europejskiego V (w 2004), VI i VII kadencji.
Życiorys.
W 1988 ukończyła studia na Uniwersytecie Ekonomicznym w Budapeszcie, doktoryzowała się w 1991. Do 2002 pracowała na różnych stanowiskach w spółkach prawa handlowego, a także krótko w instytucie historii politycznej. W latach 90. zorganizowała dwie fundacje działające na rzecz praw kobiet i zwiększania ich aktywności w życiu publicznym.
W 1993 wstąpiła do Węgierskiej Partii Socjalistycznej, dwa lata później została koordynatorką środowiska kobiet w ramach tego ugrupowania. W 1999 objęła funkcję wiceprzewodniczącej zrzeszenia kobiet w ramach Międzynarodówki Socjalistycznej. Od 2002 do 2004 zasiadała w węgierskim Zgromadzeniu Narodowym.
Od 2003 była obserwatorem w Parlamencie Europejskim, a od maja do lipca 2004 eurodeputowaną w ramach delegacji krajowej. W wyborach w 2004 z ramienia socjalistów została wybrana na posłankę do PE VI kadencji. W wyborach w 2009 uzyskała reelekcję na okres VII kadencji. Przystąpiła do grupy Postępowego Sojuszu Socjalistów i Demokratów, a także Komisji Praw Kobiet i Równouprawnienia. Objęła również funkcję wiceprzewodniczącej Komisji Spraw Konstytucyjnych. Po odejściu z PE została specjalnym doradcą jednego z komisarzy europejskich.
W wyniku wyborów w 2018 powróciła do Zgromadzenia Narodowego. Mandat poselski utrzymała również w 2022.

</doc>
<doc id="1739995" url="https://pl.wikipedia.org/wiki?curid=1739995" title="Parafia Zbawiciela Świata w Ostrołęce">
Parafia Zbawiciela Świata w Ostrołęce

Parafia pw. Zbawiciela Świata w Ostrołęce – rzymskokatolicka parafia należąca do dekanatu Ostrołęka – św. Antoniego, diecezji łomżyńskiej, metropolii białostockiej. Jej proboszcz piastuje także funkcję wicedziekana dekanatu.
Historia parafii.
Pod koniec lat 80. XX wieku pojawił się pomysł powstania nowego kościoła w rozrastającej się wojewódzkiej Ostrołęce dlatego też Ostrołęka nie mogła wciąż trwać w ramach dwóch śródmiejskich parafii. W dniu 21 grudnia 1986 r. został ustanowiony rektorat jako samodzielny ośrodek duszpasterski. Parafia pw. Zbawiciela Świata została erygowana 3 grudnia 1989 r. przez biskupa łomżyńskiego Juliusza Paetza. Powstała z terytorium parafii św. Antoniego Padewskiego w Ostrołęce i parafii Rzekuń.
Już w roku 1985 staraniem ks. Józefa Biernackiego proboszcza parafii św. Antoniego w Ostrołęce i wikariusza ks. Jerzego Goska została zbudowana tymczasowa drewniana kaplica, która służyła wiernym do 1996 r., kiedy to uległa całkowitemu zniszczeniu w dniu 4 grudnia 1996 r. na skutek pożaru. Wówczas do sprawowania czynności liturgicznych zostały przystosowane podziemia plebanii.
W latach 1996–2000 staraniem ks. prob. Jana Świerada został wybudowany murowany kościół pw. Zbawiciela Świata, według projektu arch. Walentego Jana Deptuły z Ostrołęki. W budującej się świątyni od 24 grudnia 1998 r. były już na stałe sprawowane czynności liturgiczne. W dniu 17 grudnia 2000 r. kościół parafialny pw. Zbawiciela Świata został pobłogosławiony przez bp łomżyńskiego Stanisława Stefanka.
Murowana plebania, została zbudowana w roku 1993 staraniem ks. prob. Piotra Zabielskiego.
Zasięg parafii.
Do parafii należą wierni z miejscowości: Dzbenin (1 km) oraz z Ostrołęki mieszkający przy ulicach:

</doc>
<doc id="1739997" url="https://pl.wikipedia.org/wiki?curid=1739997" title="Nerwiak przyzwojowy chromochłonny">
Nerwiak przyzwojowy chromochłonny



</doc>
<doc id="1739998" url="https://pl.wikipedia.org/wiki?curid=1739998" title="A Dead Poem">
A Dead Poem

A Dead Poem – czwarty album studyjny greckiego zespołu black metalowego Rotting Christ. Został nagrany w Woodhouse Studios w Hagen, w maju 1997 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1740000" url="https://pl.wikipedia.org/wiki?curid=1740000" title="Koszalin Wąskotorowy">
Koszalin Wąskotorowy

Koszalin Wąskotorowy – wąskotorowa stacja kolejowa w Koszalinie, w województwie zachodniopomorskim, w Polsce. Jest stacją początkową Koszalińskiej Kolei Wąskotorowej.
Położenie.
Stacja Koszalin Wąskotorowy znajduje się w centrum miasta w pobliżu stacji Koszalin. Dworzec znajduje się na ulicy Kolejowej 4.
Historia.
Stacja powstała 10 listopada 1898 roku jako stacja styczna do stacji normalnotorowej. 
Na terenie stacji wybudowano zapadnię transporterową do załadunku wagonów normalnotorowych na platformy wąskotorowe serii Tddyyhp (zachowana do dziś), a także rampę typu czołowego do załadunku taboru wąskotorowego na platformy normalnotorowe (tor normalny został rozebrany).
Linia kolejowa.
Do Koszalina Wąskotorowego dochodzi linia kolejowa Koszalin Wąskotorowy – Bobolice Wąskotorowe. Linia jest niezelektryfikowana, wąskotorowa o rozstawie szyn 1000 mm. Obecnie jest użytkowana na odcinku do Rosnowa.
Ruch pociągów.
Ruch planowych pociągów pasażerskich wstrzymano 1 października 2001. Ruch pasażerski (turystyczny) wznowiono we wrześniu 2008.
Infrastruktura.
Budynek dworcowy jest zbudowany z cegły, częściowo otynkowany.

</doc>
<doc id="1740004" url="https://pl.wikipedia.org/wiki?curid=1740004" title="Chyna">
Chyna

Chyna (ur. jako Joan Marie Laurer 27 grudnia 1969 w Rochester w stanie Nowy Jork, zm. 20 kwietnia 2016 w Redondo Beach w stanie Kalifornia) – amerykańska wrestlerka, kulturystka oraz aktorka telewizyjna i pornograficzna.
Rozpoczęła karierę wrestlerki w federacji World Wrestling Federation w 1997, gdzie występowała pod pseudonimem ringowym Chyna i była określana jako „Dziewiąty cud świata”. Była również założycielką ugrupowania D-Generation X, dwukrotną (i jedyną żeńską) posiadaczką WWF Intercontinental Championship oraz jednokrotną WWF Women’s Championship. Była pierwszą w historii uczestniczką Royal Rumble matchu oraz turnieju King of the Ring, a także pierwszą pretendentką do WWF Championship. Po opuszczeniu WWF w 2001, Chyna okazjonalnie występowała w New Japan Pro-Wrestling i Total Nonstop Action Wrestling.
Poza wrestlingiem, dwukrotnie pozowała w "Playboyu", a także występowała epizodycznie w produkcjach telewizyjnych. Wystąpiła w sześciu produkcjach pornograficznych; zadebiutowała w 2004 w filmie „One Night in Chyna”, wraz z przyjacielem-wrestlerem Seanem Waltmanem.
Kariera profesjonalnej wrestlerki.
Wczesna kariera (1995–1997).
Joanie Laurer była trenowana przez Władysława „Killera” Kowalskiego w jego szkółce wrestlingowej umiejscowionej w Malden w Massachusetts. W swojej pierwszej walce zawalczyła z mężczyzną przebranym za kobietę. Pracowała dla różnych federacji niezależnych jako Joanie Lee.
Laurer poznała Paula „Triple H’a” Levesque’a i Shawna Michaelsa po jednym z show w 1996. Po obejrzeniu kilku pojedynków z jej udziałem, Levesque i Michaels chcieli zatrudnić ją w WWF jako swoją ochroniarkę. Vince McMahon, właściciel WWF, na samym początku nie był do niej przekonany twierdząc, że widownia nie uwierzy, iż kobieta może być lepsza od mężczyzny w ringu. Czekając na decyzję McMahona, Laurer otrzymała propozycję od World Championship Wrestling (WCW), którego przedstawiciele chcieli, aby została jedyną kobiecą członkinią ugrupowania New World Order. Ta początkowo przyjęła ofertę, lecz ostatecznie została zatrudniona w WWF przez Shane’a McMahona.
World Wrestling Federation.
D-Generation X (1997–1999).
Laurer zadebiutowała w WWF jako Chyna, 16 lutego 1997 na gali , podczas walki Huntera Hearst Helmsleya z Goldustem. Siedząca na widowni przy barierkach Chyna zaczęła dusić Marlenę, menedżerkę Goldusta. Jej pierwotnym wizerunkiem w federacji była ochroniarka Triple H’a, a później ugrupowania D-Generation X. Znana była z interweniowania w walkach i wykonywania "low blowów" (ciosów w krocze).
W styczniu 1999, Chyna wzięła udział w Royal Rumble matchu na gali Royal Rumble, stając się pierwszą kobietą w historii tego rodzaju starcia. Dzień później na tygodniówce "Raw is War", Chyna przeszła na ciemną stronę zdradzając Triple H’a i sprzymierzając się z wrogimi mu Vince’em McMahonem i Kanem. Laurer połączyła siły z Kanem na gali , i wspólnie z nim zawalczyła z X-Pacem i Triple H’em. Na WrestleManii XV, Chyna zaatakowała Kane’a podczas jego walki z Triple H’em. Jeszcze tej samej nocy, Chyna i Triple H odwrócili się od D-Generation X, pomagając Shane’owi McMahonowi wygrać walkę z X-Pacem. Duo stało się częścią stajni The Corporation, jak i późniejszego Corporate Ministry. Po rozwiązaniu obu grup, Chyna pozostała po stronie Triple H’a; ich współpraca dobiegła końca pod koniec 1999.
Intercontinental Champion (1999–2000).
W czerwcu 1999, Chyna stała się pierwszą kobietą, która zakwalifikowała się do turnieju King of the Ring. Później stała się również pierwszą żeńską pretendentką do WWF Championship, lecz utraciła tę pozycję na rzecz Mankinda. Niedługo potem, Chyna przeszła na dobrą stronę podczas długiej rywalizacji z Jeffem Jarrettem. Na gali Unforgiven odbyła z nim walkę o WWF Intercontinental Championship; nie udało jej się zdobyć tytułu. Otrzymała jednak walkę rewanżową i miesiąc później na gali No Mercy pokonała Jarretta o tytuł w „Good Housekeeping matchu”, stając się pierwszą i jedyną żeńską posiadaczką tego mistrzostwa. Zyskała sympatię Miss Kitty, która stała się jej menedżerką.
Po zdobyciu mistrzostwa, Chyna rozpoczęła nową rywalizację z Chrisem Jericho i pokonała go na gali Survivor Series. W grudniu przegrała z nim walkę o tytuł na gali Armageddon. Rywale zawalczyli ze sobą w kolejnym rewanżu, 30 grudnia na odcinku tygodniówki "SmackDown!", który zakończył się podwójnym przypięciem. W rezultacie, Stephanie McMahon-Helmsley ogłosiła ich podwójnymi mistrzami. Na gali Royal Rumble, Jericho i Chyna bronili tytułu (każdy na własną rękę) przeciwko Hardcore Holly’emu w Triple Threat matchu; walkę wygrał Jericho i to on stał się niekwestionowanym mistrzem. Panowanie Chyny jako jednego z „podwójnych mistrzów” nie jest oficjalnie uznawane przez WWE.
Połączenie sił z Eddiem Guerrero i odejście z federacji (2000–2001).
Niedługo po utracie Intercontinental Championship, Chyna stała się scenariuszową dziewczyną Eddiego Guerrero. Para zmierzyła się o Intercontinental Championship z Valem Venisem i Trish Stratus na SummerSlam; w wyniku starcia, Chyna stała się nową posiadaczką pasa mistrzowskiego. Dwa tygodnie później jednak utraciła tytuł na rzecz Guerrero w Triple Threat matchu z Kurtem Anglem. Chyna i Guerrero rozstali się w listopadzie 2000 roku.
W międzyczasie, Laurer zapozowała nago dla magazynu "Playboy". Fakt ten został wykorzystany w scenariuszach WWF i doprowadził do debiutu grupy Right to Censor. Chyna rozpoczęła rywalizację z Ivory, członkinią Right to Censor. Kulminacją rywalizacji była walka zawodniczek o Women’s Championship na gali Royal Rumble w styczniu 2001. Podczas walki Chyna doznała kontuzji szyi. Powróciła na WrestleManii X-Seven i pokonała Ivory w walce o mistrzostwo. Pokonała Litę na gali Judgment Day i niedługo później zawiesiła pas mistrzowski.
30 listopada 2001, Laurer odeszła z WWF.
New Japan Pro-Wrestling (2002).
Chyna zadebiutowała w New Japan Pro-Wrestling (NJPW) na gali New Japan Thirtieth Anniversary Show w 2002; była sędzią jednego z pojedynków gali. Jesienią odbyła kilka walk dla federacji. Jej ostatnim starciem w NJPW była walka drużynowa, w której wraz z Masahiro Chono pokonała Kazunariego Murakamiego i Makaia #2.
Total Nonstop Action Wrestling (2011).
Chyna zadebiutowała w Total Nonstop Action Wrestling (TNA) 12 maja na odcinku "Impact!". Została przedstawiona jako biznesowa wspólniczka Kurta Angle’a. Wzięła udział w Battle Royalu, z którego wyeliminowała rywala Angle’a, Jeffa Jarretta. Na gali SacrificeChyna i Angle pokonali Jeffa i Karen Jarrettów.
Kariera aktorki pornograficznej.
Laurer zadebiutowała w pornografii filmem "1 Night in Chyna", w którym wystąpiła wraz ze swoim przyjacielem Seanem Waltmanem. Film został opublikowany w 2004 i sprzedał się w nakładzie ponad 100 tys. sztuk. W 2009, Laurer wystąpiła w "Another Night in Chyna", a w 2011 – w "Backdoor to Chyna". Dwukrotnie wystąpiła też jako She-Hulk w parodiach "The Avengers". Laurer była dwukrotną zdobywczynią nagród AVN; w 2006 otrzymała nagrodę za najlepiej sprzedający się tytuł roku ("1 Night in Chyna"), a w 2012 za najlepszy film z udziałem celebryty ("Backdoor to Chyna").
Inne media.
Gry komputerowe.
Chyna była jedną z grywalnych postaci w pięciu grach komputerowych:
Playboy.
Laurer dwukrotnie zapozowała nago dla magazynów "Playboya": w listopadzie 2000 i w 2002, tuż po jej odejściu z WWF. Wystąpiła też w filmie dokumentalnym "Playboya –" "Joanie Lauren, Nude Wrestling Superstar".
Literatura.
W 2001, Laurer opublikowała swoją autobiografię, "Chyna, The 9th Wonder of the World: If They Only Knew".
Życie prywatne.
Laurer ukończyła studia na University of Tampa.
W latach 1996–2000, Laurer spotykała się z wrestlerem Paulem „Triple H’em” Levesquem. W 2003 związała się z Seanem Waltmanem. Para zaręczyła się, po czym rozeszła, a następnie ponownie zaręczyła. W styczniu 2005, Laurer została aresztowana za stosowanie przemocy domowej wobec Waltmana.
W listopadzie 2007, Laurer oficjalnie zmieniła swoje imię i nazwisko na „Chyna”.
Laurer była uzależniona od narkotyków (kokainy) i alkoholu. W styczniu 2005, Sean Waltman wyznał, że Laurer walczy nie tylko z używkami, lecz również z chorobą psychiczną. W programie „The Surreal Life” wyznała, że próbowała popełnić samobójstwo. Miała złe stosunki z członkami jej rodziny; pogodziła się z matką w lutym 2015.
Podczas pobytu w Japonii, Laurer uczyła języka angielskiego w szkołach i nawróciła się na mormonizm.
Śmierć.
20 kwietnia 2016, w domu Laurer w Redondo Beach w Kalifornii znaleziono jej martwe ciało. W chwili śmierci miała 46 lat. Brała leki na nerwicę lękową i bezsenność. Przyczyną jej śmierci było przypadkowe przedawkowanie przepisanych leków.

</doc>
<doc id="1740006" url="https://pl.wikipedia.org/wiki?curid=1740006" title="Jorgo Chatzimarkakis">
Jorgo Chatzimarkakis

Georgios "Jorgo" Chatzimarkakis (ur. 21 kwietnia 1966 w Duisburgu) – niemiecki polityk i politolog greckiego pochodzenia, poseł do Parlamentu Europejskiego VI i VII kadencji.
Życiorys.
Ukończył nauki polityczne na Uniwersytecie w Bonn, studiował też na Uniwersytecie Oksfordzkim. W 2000 uzyskał doktorat w dziedzinie politologii. Utracił go jednak w 2011 decyzją Uniwersytetu w Bonn w związku z potwierdzeniem plagiatu.
Pracował jako referent w administracji Bundestagu, a także urzędnik Ministerstwa Spraw Zagranicznych. Od 1999 był wspólnikiem w przedsiębiorstwach zajmujących się doradztwem gospodarczym. Należał do założycieli Niemiecko-Hellenistycznego Stowarzyszenia Gospodarczego.
Został działaczem Wolnej Partii Demokratycznej, w 1995 wszedł w skład zarządu federalnego FDP, a w 2002 objął funkcję sekretarza generalnego partii w Kraju Saary. Zasiadał też we władzach Partii Europejskich Liberałów, Demokratów i Reformatorów. W 2004 uzyskał mandat posła do Parlamentu Europejskiego. W wyborach w 2009 skutecznie ubiegał się o reelekcję.

</doc>
<doc id="1740008" url="https://pl.wikipedia.org/wiki?curid=1740008" title="Edward Arthur Milne">
Edward Arthur Milne

Edward Arthur Milne (ur. 14 lutego 1896 w Hull, Yorkshire, zm. 21 września 1950 w Dublinie) – angielski matematyk, astrofizyk i kosmolog, twórca teorii alternatywnej do teorii względności, prezes Królewskiego Towarzystwa Astronomicznego.
Życiorys.
Pochodził z rodziny nauczycieli, po ukończeniu szkoły w Hull rozpoczął studia w Trinity College na Uniwersytecie Cambridge
. Wada wzroku nie pozwoliła mu na aktywny udział w I wojnie światowej, ale w 1916 roku działał w zespole prowadzącym badania nad obroną przeciwlotniczą. W 1919 roku powrócił do Cambridge, a w 1920 został asystentem dyrektora w tamtejszym Solar Physics Observatory. Pracował tam przez pięć lat, kolejne trzy spędził na University of Manchester, gdzie wykładał matematykę. W 1929 roku objął stanowisko profesora matematyki ("Rouse Ball Professor of Mathematics") na Oxford University. Wraz z Harrym Plaskettem znacznie rozwinęli astrofizykę na tej uczelni. 
Prowadził badania nad matematyczną teorią struktur gwiazdowych, opisał sposób, w jaki molekuły wydostają się z atmosfery gwiezdnej i planetarnej, co pozwoliło na wyjaśnienie pochodzenia wiatru gwiazdowego. 
Milne stał się znany dzięki przeprowadzeniu z sir R. H. Fowlerem pionierskich badań ciśnień na różnych poziomach gwiezdnych atmosfer. Wykazał też, że Słońce może wyrzucać atomy z prędkością do 1600 km/s. W 1929 zajął się problematyką powstawania gwiazd i procesami zachodzącymi w ich wnętrzu. Wyniki tych badań pozwoliły wyjaśnić powstawanie białych karłów.
W późniejszym czasie zwrócił swoje zainteresowania w stronę kosmologii. Był twórcą alternatywnej teorii względności kinematycznej (nie zyskała ona uznania, ale spowodowała zintensyfikowanie badań w tej dziedzinie) oraz modelu kosmologicznego, zwanego modelem Milne’a.
Wyróżnienia i nagrody.
Jego imieniem nazwano krater Milne na Księżycu.

</doc>
<doc id="1740011" url="https://pl.wikipedia.org/wiki?curid=1740011" title="Serrasalmidae">
Serrasalmidae



</doc>
<doc id="1740012" url="https://pl.wikipedia.org/wiki?curid=1740012" title="E. Arthur Milne">
E. Arthur Milne



</doc>
<doc id="1740013" url="https://pl.wikipedia.org/wiki?curid=1740013" title="Sleep of the Angels">
Sleep of the Angels

Sleep of the Angels – piąty album studyjny greckiego zespołu black metalowego Rotting Christ. Wydawnictwo ukazało się 9 marca 1999 roku nakładem wytwórni muzycznej Century Media Records. Nagrania zarejestrowano w Woodhouse Studios w Hagen we wrześniu 1998 roku. Gościnnie na albumie wystąpił gitarzysta i producent muzyczny Waldemar Sorychta.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1740014" url="https://pl.wikipedia.org/wiki?curid=1740014" title="Jincheol Ieom">
Jincheol Ieom



</doc>
<doc id="1740017" url="https://pl.wikipedia.org/wiki?curid=1740017" title="Jajang">
Jajang



</doc>
<doc id="1740020" url="https://pl.wikipedia.org/wiki?curid=1740020" title="Thomas Cichon">
Thomas Cichon

Thomas Cichon (ur. 9 czerwca 1975 w Rudze Śląskiej jako Tomasz Cichoń) – niemiecki piłkarz polskiego pochodzenia, obrońca. Przez dziewięć lat grał w 1. FC Köln, był też zawodnikiem VfL Osnabrück. W Bundeslidze rozegrał 131 spotkań i zdobył 1 bramkę. Wnuk Helmuta Cichonia.

</doc>
<doc id="1740021" url="https://pl.wikipedia.org/wiki?curid=1740021" title="Mat głupców">
Mat głupców



</doc>
<doc id="1740024" url="https://pl.wikipedia.org/wiki?curid=1740024" title="Przemysław Hałuszczak">
Przemysław Hałuszczak

Przemysław Tomasz Hałuszczak (ur. 22 marca 1964 w Poznaniu) – polski gitarzysta, absolwent Wydziału Instrumentalnego Akademii Muzycznej w Poznaniu w klasie gitary klasycznej (st. wykł. Henryk Jóźwiak). Dyplom magistra sztuki uzyskał w 1990 r.
W okresie poprzedzającym studia, będąc uczniem PSM II st. w Poznaniu był laureatem ogólnopolskich konkursów gitarowych w Strzelcach Krajeńskich i Zamościu. Również w tym okresie nawiązuje pierwsze kontakty zawodowe z poznańskimi teatrami: Teatrem Polskim, Teatrem Nowym, Wielkim oraz Filharmonią Poznańską. Jest także angażowany jako muzyk sesyjny w wielu nagraniach m.in. przez Krzysztofa Krawczyka i Urszulę Sipińską.
W trakcie studiów specjalizuje się w muzyce hiszpańskiej i południowo-amerykańskiej oraz czyni pierwsze próby we flamenco – stylu różniącym się znacznie od znanej mu dotąd gitary klasycznej, czego efektem jest między innymi współpraca z zespołem Super Duo. W tym okresie po raz pierwszy koncertuje za granicą kolejno: w krajach byłego ZSRR, Niemczech Zachodnich i Szwajcarii. Po studiach nawiązał współpracę ze Zdzisławem Dworzeckim, cenionym animatorem życia muzycznego w Poznaniu, czego efektem są pierwsze trasy koncertowe w całej Polsce. Z tego okresu interesującym wydarzeniem był cykl koncertów pt. "Barwy gitary" z udziałem Jarosława Śmietany (jazz) oraz Wojciecha Hoffmana (heavy metal). Powstaje pierwsza solowa kaseta pt. "Canciones y danzas para guitarra". Równolegle z solową działalnością koncertową, nawiązuje współpracę z Polskim Teatrem Tańca – Baletem Poznańskim, gdzie wykonuje solową partię gitary w spektaklu "Carmen". Premiera była zarazem pożegnalnym przedstawieniem Ewy Wycichowskiej w roli tytułowej. W tym samym czasie akompaniuje piosenkarce Hannie Banaszak występując z nią początkowo w duecie, a następnie tworzy Trio Przemysława Hałuszczaka towarzyszące artystce.
Obecna działalność.
Od 1998 roku gra wyłącznie solowe koncerty, korzystając czasami z muzycznego wsparcia przyjaciół: Zbigniewa Łowżyła, Dominika Dębskiego, Jacka Winkiela i Rafała Zapały. Do bardziej interesujących wyjątków należy współpraca z Henrykiem Machalicą w ramach cyklu Verba Sacra oraz współtworzenie spektaklu pt. "Spowiedź Ojca Pio" z Aleksandrem Machalicą. Bardzo istotnym wydarzeniem w życiu artysty jest nagranie CD "Concierto de Aranjuez" z orkiestrą Filharmonii Poznańskiej pod dyrekcją Jose Maria Florencjo Juniora. Koncert połączony z wydaniem płyty, odbył się w Auli UAM w Poznaniu, w I rocznicę śmierci kompozytora Joaquín Rodrigo.
Kolejnym ważnym wydarzeniem było spotkanie z wybitnym wirtuozem gitary flamenco Rafael Cortez. Hiszpan w istotny sposób wpłynął na technikę gry Przemysława Hałuszczaka, który do tej pory wykonywał utwory flamenco nie konfrontując się z autentycznymi wykonawcami tego stylu. Należy nadmienić, że artysta gra obecnie na gitarze należącej ówcześnie do Rafaela, a jest to jedna z najbardziej cenionych gitar flamenco – Hermanos Conde – 1997. W 2006 ukazuje się najnowszy album "Flamenco" zawierający znane utwory największych gitarzystów takich jak: Paco de Lucía, Paco Peña, Manolo Franco, Manolo Sanlúcar, Vicente Amigo, Tomatito, Moraito oraz Oscar Herrero. Obecnie artysta koncertuje w towarzystwie Moniki Łukaszewicz (gitara, cajon, śpiew) oraz pianisty Jarosława Kostki. Trwają przygotowania do nagrań kolejnej płyty "Jazz meets Flamenco" będącej połączeniem tych dwóch stylów muzycznych.
Od roku 2001 Przemysław Hałuszczak prowadzi Szkołę Gitary w Poznaniu.

</doc>
<doc id="1740029" url="https://pl.wikipedia.org/wiki?curid=1740029" title="Mścisław Frankowski">
Mścisław Frankowski

Mścisław Frankowski (ur. 6 grudnia 1900 w Strzępiniu, zm. 20 marca 1942 w Berlinie) – powstaniec wielkopolski, urzędnik, działacz Stronnictwa Narodowego, jeden z założycieli konspiracyjnej Narodowej Organizacji Bojowej.
Życiorys.
Urodził się w Strzępiniu koło Grodziska Wielkopolskiego w nauczycielskiej rodzinie Frankowskich. Po ukończeniu gimnazjum w Grodzisku Wielkopolskim podjął pracę w lokalnej gazecie „Rolnik”.
1918-1939.
Pod koniec pierwszej wojny światowej, w 1918, został wcielony do pruskiej armii, z której zdezerterował. Gdy 27 grudnia 1918 wybuchło Powstanie Wielkopolskie, wstąpił do Kompanii Grodziskiej, z którą walczył w potyczkach pod Kargową, Rakoniewicami i Pniewami. Po zakończeniu powstania wziął udział w wojnie polsko-bolszewickiej. Walczył m.in. pod Zubarejowicami.
Po zdemobilizowaniu zatrudnił się jako urzędnik w starostwie powiatowym w Grodzisku, a później w Nowym Tomyślu. W 1924 wstąpił do Stronnictwa Narodowego, gdzie pełnił szereg kierowniczych funkcji w regionie wielkopolskim. W latach 30. zajmował się kolejno Wydziałem Młodych SN, a później wszedł w skład kierownictwa Okręgowej Straży Porządkowej. Razem z bratem Marianem Frankowskim redagował endeckie czasopismo „Polska Narodowa”.
25 sierpnia 1939 został zmobilizowany do 56 pułku piechoty i w czasie kampanii wrześniowej walczył nad Bzurą i w obronie Warszawy.
Konspiracja.
Po kapitulacji wrócił do Poznania, gdzie 16 listopada 1939 razem z innymi przedwojennymi działaczami Stronnictwa Narodowego założył Narodową Organizację Bojową. Frankowski został mianowany komendantem rejonu Poznań-Zachód. Jego brat Marian Frankowski został natomiast szefem Wydziału Propagandy. Obaj zajmowali się redagowaniem i kolportowaniem podziemnej prasy. Jednocześnie NOB podejmował akcje dywersyjne, polegające na włamaniach do niemieckich magazynów wojskowych i kradzieży broni. Jako przedwojenny działacz SN był poszukiwany przez Gestapo, dlatego w listopadzie 1939 przybrał nazwisko Stefan Norski, posługiwał się również fałszywymi dokumentami na to nazwisko oraz utlenił włosy i zaczął nosić okulary.
NOB działał w skrajnie trudnych warunkach, gdyż na terenach Wielkopolski utworzono Kraj Warty, który został włączony formalnie do III Rzeszy. Gestapo bardzo szybko, bo już zimą 1939, wpadło na trop NOB i zwerbowało do współpracy jej członka Zenona Ciemniejewskiego pseudonim „Modrzew”. Dzięki informacjom zebranym przez konfidenta, Gestapo mogło przeprowadzić w grudniu 1940 masowe aresztowania działaczy NOB. Mścisław Frankowski został aresztowany 6 grudnia 1940 i trafił do poznańskiej siedziby Gestapo mieszczącej się w przedwojennym Domu Żołnierza. Tam był przesłuchiwany i prawdopodobnie torturowany. Następnie został przewieziony do poznańskiego Fortu VII. Wiosną 1941 przeniesiony został najpierw do więzienia we Wronkach, a następnie w Elbągu. Wreszcie trafił do Berlina, gdzie został formalnie oskarżony o przygotowania do zdrady stanu (Wielkopolska była wówczas formalnie częścią III Rzeszy).
Śmierć.
18 grudnia 1941, razem z innymi działaczami Narodowej Organizacji Bojowej, został skazany przez niemiecki Trybunał Ludowy na karę śmierci. Wyrok wykonano poprzez zgilotynowanie w więzieniu Plötzensee 20 marca 1942. Zwłoki Mścisława Frankowskiego oraz innych skazanych przekazano dla badań naukowych do Instytutu Anatomiczno-Biologicznego Uniwersytetu Humboldtów w Berlinie.
Życie prywatne.
W 1937 ożenił się z Felicją Smolibowską, z którą miał córkę Barbarę (ur. 1938).
Śledztwo IPN i upamiętnienie.
W październiku 2003 poznański oddział Instytutu Pamięci Narodowej wszczął śledztwo mające na celu ustalenie tożsamości i ukaranie sędziów, którzy wydali na Mścisława Frankowskiego oraz jego kolegów wyrok śmierci. Śledczym udało się dotrzeć do dokumentów Trybunału Ludowego i odtworzyć skład sędziowski oraz nazwisko kata, jednak w czerwcu 2009 śledztwo umorzono z powodu śmierci podejrzanych.
29 kwietnia 1993 na terenie Fortu VII, gdzie przetrzymywano Mścisława Frankowskiego, odsłonięto tablicę upamiętniającą działaczy NOB zabitych przez Niemców. Kolejny monument, tym razem poświęcony konspiratorom zamieszkującym poznańską dzielnicę Junikowo, do których zaliczał się Frankowski, odsłonięto 26 września 2004. Tablica ta znajduje się na terenie parafii rzymskokatolickiej pw. św. Andrzeja Boboli w Poznaniu.

</doc>
<doc id="1740030" url="https://pl.wikipedia.org/wiki?curid=1740030" title="Węgorzyno (stacja kolejowa)">
Węgorzyno (stacja kolejowa)

Węgorzyno – stacja kolejowa w Węgorzynie, w województwie zachodniopomorskim, w Polsce. 
W roku 2017 stacja obsługiwała 50–99 pasażerów na dobę.

</doc>
<doc id="1740038" url="https://pl.wikipedia.org/wiki?curid=1740038" title="Sześćdziesiątnicy (Rosja)">
Sześćdziesiątnicy (Rosja)

Sześćdziesiątnicy – subkultura radzieckiej inteligencji z pokolenia urodzonego w dekadzie 1925–1935 i publikującego swoje utwory w latach 60. XX wieku. 
Poglądy tej grupy ukształtowały się pod wpływem stalinizmu, wielkiej wojny ojczyźnianej oraz odwilży chruszczowskiej. Określenia tego użył po raz pierwszy krytyk literacki Stanisław Rassadin w artykule opublikowanym pod takim tytułem w miesięczniku młodzieżowym "Junost'" (1960) i związanym z opowieścią W. Aksionowa „Koledzy”.

</doc>
<doc id="1740039" url="https://pl.wikipedia.org/wiki?curid=1740039" title="Pinus dalatensis">
Pinus dalatensis

Pinus dalatensis Ferré – gatunek drzewa iglastego z rodziny sosnowatych ("Pinaceae"). Występuje w centralnym i południowo-centralnym Wietnamie i Laosie.
Biologia i ekologia.
Nasiona zaczynają dojrzewać w lutym i marcu, osiągają dojrzałość od października do grudnia. Siewki wykształcają 8–10 liścieni.
Występuje w górach, na wysokościach powyżej 1500 m n.p.m. (1400–2300 m), w gęstych, wilgotnych, wiecznie zielonych lasach podzwrotnikowych. Często razem z "P. krempfii", "P. kesiya", "Dacrydium elatum" i "Fokienia hodginsii". Rośnie w grupach od kilku do ok. 30 drzew, otoczonych przeważnie przez drzewa liściaste.
Systematyka i zmienność.
Synonimy: "Pinus wallichiana" A.B.Jacks. var. "dalatensis" (Ferré) Silba.
Pozycja gatunku w obrębie rodzaju "Pinus":
W obrębie populacji i pomiędzy nimi istnieje duża zmienność w morfologii igieł, szyszek i pędów, dlatego gatunek dzielony jest na podgatunki i odmiany:
Populacja "P. dalatensis" znaleziona w Laosie została także opisana jako odrębny gatunek "Pinus anemophila" Businsky.
Zagrożenia.
W 1998 r. międzynarodowa organizacja IUCN uznała ten gatunek za narażony na wyginięcie i przyznała mu kategorię zagrożenia VU ("Vulnerable"). W 2007 r. zmieniła klasyfikację na kategorię DD ("data deficient"), w związku z niepewnym statusem systematycznym taksonu. Kategoria ta oznacza, że nie ma dostatecznych danych o sytuacji taksonu, aby ocenić stopień jego zagrożenia. W 2010 r. ponownie poddano takson ocenie i przyznano mu status NT ("near threatened"), uznając za bliski zagrożeniu. Podstawą do nadania tej kategorii był rozmiar powierzchni zajmowanej przez populacje (mniej niż 2 tys. km²), występowanie w mniej niż 10 lokalizacjach oraz niewielkie zmniejszenie liczebności oraz pogorszenie jakości siedlisk.

</doc>
<doc id="1740040" url="https://pl.wikipedia.org/wiki?curid=1740040" title="Michał Sieczkowski">
Michał Sieczkowski

Michał Sieczkowski (ur. 26 kwietnia 1978 w Łodzi) – polski aktor telewizyjny, teatralny i filmowy, reżyser.
Życiorys.
Związany z warszawskim Teatrem Polonia. Był asystentem Andrzeja Seweryna i Krystiana Lupy. Jako reżyser debiutował w 2005 r. spektaklem "Sallinger". Na ekranie debiutował w czeskim filmie "Pramen zivota" (2000). Jest prezesem Fundacji Sztuki Arteri i kuratorem międzynarodowego festiwalu sztuki "MARZYCIELE/DREAMERS 2010", będącego przedsięwzięciem tej fundacji i Nowego Teatru w Warszawie.
Życie prywatne.
W lipcu 2009 roku powiedział publicznie, że jest gejem. Jego partnerem jest czeski reżyser Lukáš Trpišovský.

</doc>
<doc id="1740041" url="https://pl.wikipedia.org/wiki?curid=1740041" title="Parafia św. Jakuba Apostoła w Ośnie Lubuskim">
Parafia św. Jakuba Apostoła w Ośnie Lubuskim

Parafia św. Jakuba Apostoła w Ośnie Lubuskim − parafia rzymskokatolicka, administracyjnie należąca do dekanatu Rzepin diecezji zielonogórsko-gorzowskiej, metropolii szczecińsko-kamieńskiej w Polsce, erygowana 9 maja 1895.

</doc>
<doc id="1740043" url="https://pl.wikipedia.org/wiki?curid=1740043" title="Parafia Chrystusa Zbawiciela, św. Katarzyny i św. Serafina z Sarowa w San Remo">
Parafia Chrystusa Zbawiciela, św. Katarzyny i św. Serafina z Sarowa w San Remo

Parafia Chrystusa Zbawiciela, św. Katarzyny i św. Serafina z Sarowa – parafia prawosławna w San Remo, należąca do eparchii brytyjskiej i zachodnioeuropejskiej Rosyjskiego Kościoła Prawosławnego poza granicami Rosji. 
Powstanie parafii prawosławnej w San Remo wiązało się z popularnością tego miasta jako uzdrowiska oraz miejsca wypoczynku arystokracji rosyjskiej. Wielu bogatych Rosjan przebywało w San Remo przez cały rok lub większą jego część, posiadając w mieście własne wille. Jednak dopiero od końca XIX wieku w mieście odbywały się nieregularnie nabożeństwa prawosławne, odprawiane przez kapłanów przybyłych z Rosji w prywatnych domach (głównie Villi Gloria, własności rodziny Striekałow). W 1908 na cmentarzu komunalnym w San Remo wzniesiono kaplicę św. Mikołaja. W latach 1912–1913 zbudowana została cerkiew Chrystusa Zbawiciela, św. Katarzyny i św. Serafina z Sarowa. 
W pierwszych latach istnienia parafia należała do eparchii petersburskiej Rosyjskiego Kościoła Prawosławnego, jej pierwszym proboszczem został mnich Warsonofiej z petersburskiej ławry św. Aleksandra Newskiego. Nie mieszkał on jednak na stałe w San Remo i nie mógł wrócić do parafii po I wojnie światowej. Jego obowiązki spełniał ks. Michaił Stelmasenko, proboszcz parafii przy cerkwi we Florencji, a następnie kapłan przybyły z cerkwi w Mentonie. Lata 20. XX wieku stanowiły trudny okres dla parafii, której wierni – dotąd zamożni emigranci – stracili większość majątku w czasie rewolucji październikowej. 
Parafia należała do Zachodnioeuropejskiego Egzarchatu Rosyjskiego Kościoła Prawosławnego od momentu jego powołania. W momencie przejścia przez jego zwierzchnika metropolitę Eulogiusza pod jurysdykcję patriarchy Konstantynopola parafia znalazła się w Zachodnioeuropejskim Egzarchacie Parafii Rosyjskich. Cały czas w parafii służyli kapłani narodowości rosyjskiej. 
Od 1966 parafia posiada osobowość prawną, na mocy dekretu prezydenckiego. 
W 2018 r. Patriarchat Konstantynopolitański ogłosił rozwiązanie Zachodnioeuropejskiego Egzarchatu Parafii Rosyjskich. Tworzone przez rosyjskich emigrantów parafie miały odtąd podlegać lokalnym, z reguły greckim biskupom patriarchatu. W związku z tą decyzją rada parafialna zdecydowała o przejściu w jurysdykcję eparchii genewskiej i zachodnioeuropejskiej Rosyjskiego Kościoła Prawosławnego poza granicami Rosji, co nastąpiło w styczniu 2019 r.
Po utworzeniu w czerwcu 2019 r. eparchii brytyjskiej i zachodnioeuropejskiej Rosyjskiego Kościoła Prawosławnego poza granicami Rosji, parafia weszła w skład nowej administratury. 

</doc>
<doc id="1740044" url="https://pl.wikipedia.org/wiki?curid=1740044" title="Tallinna FK Sport">
Tallinna FK Sport

Tallinna FK Sport – estoński klub piłkarski z siedzibą w Tallinnie.
Historia.
Chronologia nazw: 
Klub został założony w 1912. Występował w najwyższej lidze Mistrzostw Estonii. 7 razy zdobył tytuł mistrzowski i puchar Estonii. W okresie Związku Radzieckiego występował w rozgrywkach lokalnych. W 1983 jako Tallinna KKSM zadebiutował w Drugiej lidze, strefie 5 Mistrzostw ZSRR, w której występował do 1989. W 1990 uczestniczył w rozgrywkach Mistrzostw krajów nadbałtyckich. Po zakończeniu sezonu został rozwiązany.
W 2003 został reaktywowany i występował w 3 lidze. W 2007 zajął pierwsze miejsce ale na początku 2008 został ponownie rozwiązany.

</doc>
<doc id="1740057" url="https://pl.wikipedia.org/wiki?curid=1740057" title="Caraquet">
Caraquet

Caraquet – miasto w Kanadzie, na wschodzie prowincji Nowy Brunszwik, w hrabstwie Gloucester, na Półwyspie Akadiańskim. Caraquet jest jednym z najważniejszych ośrodków kultury akadiańskiej.
Liczba mieszkańców Caraquet wynosi 4 156. Język francuski jest językiem ojczystym dla 98,5%, angielski dla 1,3% mieszkańców (2006).

</doc>
<doc id="1740064" url="https://pl.wikipedia.org/wiki?curid=1740064" title="Gubernatorzy prowincji Królestwa Francji">
Gubernatorzy prowincji Królestwa Francji

Do roku 1789, istniały we Francji trzy rodzaje podziału terytorialnego:
Gubernatorzy poszczególnych prowincji.
Béarn i Nawarra.
1725-16 V 1741 Louis Antoine Amand, książę de Gramont (1688-1741)
22 V 1741-11 V 1745 Louis Antoine, książę de Gramont (1689-1745)
15 V 1745-1 I 1791 Antoine Antonin, książę de Gramont (1722-1801)
Boulonnais.
W 1752 roku oddzielona od Pikardii.
Dombes.
książęta:
gubernatorzy:
opactwo Etival-en-Charnie.
opaci:
Lotaryngia i Bar.
kanclerze Księstwa Lotaryngii:
opactwo żeńskie Remiremont.
księżniczka-ksieni:

</doc>
<doc id="1740065" url="https://pl.wikipedia.org/wiki?curid=1740065" title="Tracadie-Sheila">
Tracadie-Sheila

Tracadie-Sheila – miasto w Kanadzie, na wschodzie prowincji Nowy Brunszwik, w hrabstwie Gloucester, na Półwyspie Akadiańskim. Miasto powstało poprzez połączenie miasta Tracadie ze wsią Sheila.
Liczba mieszkańców Tracadie-Sheila wynosi 4 474. Język francuski jest językiem ojczystym dla 95,4%, angielski dla 2,7% mieszkańców (2006).

</doc>
<doc id="1740068" url="https://pl.wikipedia.org/wiki?curid=1740068" title="Dieppe">
Dieppe

Miejscowości we Francji:
Miejscowości w Kanadzie:

</doc>
<doc id="1740069" url="https://pl.wikipedia.org/wiki?curid=1740069" title="Parafia św. Mikołaja w Skwierzynie">
Parafia św. Mikołaja w Skwierzynie

Parafia św. Mikołaja w Skwierzynie – parafia rzymskokatolicka w mieście Skwierzyna, należąca do dekanatu Rokitno diecezji zielonogórsko-gorzowskiej, metropolii szczecińsko-kamieńskiej w Polsce, erygowana w XIII wieku, prowadzona przez Zgromadzenie Księży Misjonarzy św. Wincentego a Paulo. Kościół parafialny jest sanktuarium Matki Bożej Klewańskiej z cudownym obrazem Matki Bożej

</doc>
<doc id="1740072" url="https://pl.wikipedia.org/wiki?curid=1740072" title="Kościół św. Jana Chrzciciela w Płungianach">
Kościół św. Jana Chrzciciela w Płungianach

Kościół św. Jana Chrzciciela w Płungianach (lit. Plungės Šv. Jono Krikštytojo bažnyčia) – neoromańska świątynia rzymskokatolicka znajdująca się w Płungianach po lewej stronie rzeki Bobrungi przy ul. Witolda (Vytauto) 34.
Historia.
Historia budowy kościoła łacińskiego w Płungianach sięga XVI wieku. Na przełomie XVI i XVII wieku własną świątynię mieli w mieście kalwiniści. Kościół katolicki wraz ze szkołą parafialną wybudowano w 1617. Po III rozbiorze Rzeczypospolitej w mieście powstał kolejny drewniany kościół (1797). Z fundacji hrabiego Zubowa zbudowano również dzwonnicę (1850), a w 1858 kaplicę cmentarną. Dwuwieżowy kościół murowany został wzniesiony na planie krzyża łacińskiego według projektu Stefana Stulgińskiego (Steponasa Stulginskisa). Budowa trwała od 1902 do 1933. Świątynia została konsekrowana przez biskupa Justinasa Staugaitisa 24 września 1933. W latach 1938–1939 obok kościoła wzniesiono murowany dom parafialny. W 1945 proboszcza Povilasa Pukysa wywieziono na Syberię.
W 1908 na zachodnim skraju miasta zbudowano również drewnianą kaplicę Najświętszej Marii Panny z Lourdes (Švč. Mergelės Marijos Lurdo koplyčia). W latach 30. obok kaplicy powstała szkoła średnia założona przez o.o. kapucynów (po II wojnie światowej zamknięta).

</doc>
<doc id="1740075" url="https://pl.wikipedia.org/wiki?curid=1740075" title="Dieppe (Kanada)">
Dieppe (Kanada)

Dieppe – miasto w Kanadzie, na południowym wschodzie prowincji Nowy Brunszwik, w hrabstwie Westmorland, nad rzeką Petitcoudiac.
Liczba mieszkańców Dieppe wynosi 18 565. Język francuski jest językiem ojczystym dla 74,2%, angielski dla 22,8% mieszkańców (2006).

</doc>
<doc id="1740089" url="https://pl.wikipedia.org/wiki?curid=1740089" title="Hrabstwo Westmorland">
Hrabstwo Westmorland

Hrabstwo Westmorland (ang. "Westmorland County", fr. "Comté de Westmorland") – jednostka administracyjna kanadyjskiej prowincji Nowy Brunszwik leżąca na południowym wschodzie prowincji.
Hrabstwo ma 144 158 mieszkańców. Język angielski jest językiem ojczystym dla 55,1%, francuski dla 42,4% mieszkańców (2011).

</doc>
<doc id="1740094" url="https://pl.wikipedia.org/wiki?curid=1740094" title="Megapiranha">
Megapiranha

Megapiranha – rodzaj wymarłej drapieżnej ryby z rodziny piraniowatych (Serrasalmidae) żyjącej w późnym miocenie na terenie Ameryki Południowej.
W kości przedszczękowej zachowały się trzy kompletne zęby i jeden fragmentaryczny. Materiałem przypisanym do "Megapiranha paranensis" jest także izolowana korona zęba (CICYTTP–PV–P–1–125). W kości przedszczękowej mieściło się prawdopodobnie siedem zębów, a jej długość wynosiła ponad 6,9 cm. Długość całej ryby szacowano początkowo na 95–128 cm – znacznie więcej niż u większości współczesnych piraniowatych, lecz porównywalnie z paku czarnopłetwym, pirapitingą i "Piaractus mesopotamicus" – a jej masę na około 73 kg. Późniejsze oszacowania mówią o 71 cm długości i około 10 kg masy. Mimo to "Megapiranha" w porównaniu do masy ciała miała prawdopodobnie największą siłę zgryzu ze wszystkich ryb – mogła zaciskać szczęki z taką siłą, jak ważący 400 kg żarłacz biały. Według analiz przeprowadzonych przez Grubicha i współpracowników (2012) "Megapiranha" mogła zaciskać szczęki z siłą 1240–4749 N, a jej zęby wbijały się w kość na głębokość niemal 6 mm.
Według przeprowadzonej przez Cionego i in. (2009) analizy filogenetycznej "Megapiranha" jest taksonem siostrzanym dla kladu ("Pygopristis" + ("Pygocentrus" + ("Serrasalmus" + "Pristobrycon"))). Kość przedszczękowa "Megapiranha paranensis" wykazuje cechy zarówno plezjomorficzne, jak i zaawansowanych.
Gatunek typowy rodzaju, "Megapiranha paranensis", został opisany w 2009 roku przez Alberta Cionego i współpracowników na podstawie niekompletnej prawej kości przedszczękowej (MLP 96–XI–5–1) odkrytej w datowanych na torton osadów formacji Ituzaingó w pobliżu Parany w Argentynie. Nazwa "Megapiranha" odnosi się do dużych rozmiarów osiąganych przez przedstawicieli tego rodzaju oraz jego bliskiego pokrewieństwa ze współczesnymi piraniami, zaś epitet gatunkowy "paranensis" pochodzi od Río Paraná oraz leżącego nad nią miasta Paraná w Argentynie, w pobliżu którego odkryto holotyp.

</doc>
<doc id="1740096" url="https://pl.wikipedia.org/wiki?curid=1740096" title="Megapiranha paranensis">
Megapiranha paranensis



</doc>
<doc id="1740097" url="https://pl.wikipedia.org/wiki?curid=1740097" title="Hrabstwo Madawaska">
Hrabstwo Madawaska

Hrabstwo Madawaska (fr. "Comté de Madawaska", ang. "Madawaska County") – jednostka administracyjna kanadyjskiej prowincji Nowy Brunszwik leżąca na północnym zachodzie prowincji.
Hrabstwo ma 33 422 mieszkańców. Język francuski jest językiem ojczystym dla 94,7%, angielski dla 4,8% mieszkańców (2011).

</doc>
<doc id="1740099" url="https://pl.wikipedia.org/wiki?curid=1740099" title="Pałac Ogińskich w Płungianach">
Pałac Ogińskich w Płungianach

Pałac Ogińskich (lit. "Oginskių rūmai Plungėje") – neorenesansowy pałac zbudowany w 1879 w Płungianach przez rodzinę Ogińskich, obecnie mieści Muzeum Sztuki Żmudzkiej. 
Historia.
Budynek powstał na zlecenie ks. Michała Ogińskiego. Jego projekt sporządził Karol Lorenz lub Friedrich August Stüler. W 1921 w pałacu umieszczono szkołę rolniczą, która w 1934 przeniosła się do sąsiednich Plinksz. Od tego czasu gmach był użytkowany przez wojsko litewskie. Po II wojnie światowej budynek objęło w posiadanie technikum budowlane. W niepodległej Litwie pałac przekształcono w siedzibę Muzeum Sztuki Żmudzkiej (Žemaičių dailės muziejus), które mieści do dzisiaj. 
Pałac jest jednopiętrowym budynkiem zbudowanym na planie prostokąta. Na jego tyłach znajduje się dziedziniec z okrągłym basenem i fontanną. Obok budynku zbudowano neogotycką stajnię oraz dwie negogotyckie oficyny. Jedna z nich mieściła służbę pałacową, w drugiej w latach 1873–1902 ulokowana była szkoła muzyczna, w której nauki pobierał m.in. Mikalojus Konstantinas Čiurlionis (1889–1902). Pałac otacza park krajobrazowy z końca XVIII wieku rozlokowany nad Bobrugą, w którym znajduje się oranżeria będąca kopią florenckiego Pałacu Vecchio. 
Po II wojnie światowej wystrój wnętrz pałacu nie ocalał. 

</doc>
<doc id="1740101" url="https://pl.wikipedia.org/wiki?curid=1740101" title="Cierniczek południowy">
Cierniczek południowy

Cierniczek południowy, cierniczek ukraiński ("Pungitius platygaster") – gatunek ryby z rodziny ciernikowatych (Gasterosteidae).
Występowanie.
Zlewiska mórz Czarnego, Azowskiego i Aralskiego. W Dunaju dociera do Belgradu.
Opis.
W płetwie grzbietowej ma 8–11 kolców.

</doc>
<doc id="1740106" url="https://pl.wikipedia.org/wiki?curid=1740106" title="Lista gościnnych muzyków Ayreon">
Lista gościnnych muzyków Ayreon

Lista wykonawców zaproszonych do wzięcia udziału projekcie muzycnym Arjena Lucassena "Ayreon". Lista nie uwzględnia samego Arjena, który na każdym albumie Ayreon śpiewał i grał na różnych instrumentach.

</doc>
<doc id="1740107" url="https://pl.wikipedia.org/wiki?curid=1740107" title="Historia Irlandii">
Historia Irlandii

Prehistoria.
Pierwsi ludzie przybyli na wyspę zapewne w epoce mezolitu; pędzili koczowniczy tryb życia, trudnili się myślistwem, zbieractwem i rybołówstwem; w IV tysiącleciu p.n.e. z kontynentu europejskiego dotarła rewolucja neolityczna, zapoczątkowując uprawę zbóż; upowszechnił się osiadły tryb życia i hodowla. W epoce neolitu nastąpił też wielki rozwój budownictwa megalitycznego, w tym zwłaszcza grobów korytarzowych (najsłynniejszy w Newgrange; około 2000–1800 p.n.e. zapoczątkowano metalurgię brązu (miedź pozyskiwano z miejscowych złóż); w II i I tysiącleciu p.n.e. rozwijała się także obróbka złota, a wyroby z brązu i złota były przedmiotem eksportu do Brytanii i na kontynent europejski. W drugiej połowie I tysiąclecia p.n.e. upowszechniało się użycie żelaza, zastępującego stopniowo brąz; z okresem tym wiążą się początki obecności w irlandzkiej kultury lateńskiej (datowane na ok. III w. p.n.e.) oraz ludności celtyckiej.
Koncepcja istnienia wielkiej (wielkich) inwazji Celtów na Irlandię nie znalazła potwierdzenia archeologicznego. Wskazuje się raczej na możliwość najazdów niewielkich grup i/lub długotrwałego, pokojowego napływu i oddziaływania kulturowego, które doprowadziły do asymilacji miejscowej przedindoeuropejskiej ludności i wytworzenia się społeczeństwa sceltyzowanego w sensie dzielenia wspólnej kultury i języka celtyckiego. Jak się przypuszcza, spisana w średniowieczu epika irlandzka, opiewająca walki bohaterów i królów irlandzkich (tzw. epoki heroicznej), mogła stanowić odbicie rzeczywistych wydarzeń z końca I tysiąclecia p.n.e. i pierwszych wieków n.e. W IV w. n.e. Celtowie z Irlandii (Irowie) rozpoczęli łupieżcze ataki na rzymską Brytanię (byli znani przez Rzymian i w porzymskiej zachodniej Europie jako Szkoci, łac. Scotti). U schyłku starożytności i w początkach średniowiecza migrowali też na zachodnie wybrzeże obecnej Walii i Szkocji (Dalriada).
Irlandia była wówczas krajem rolniczym, a osadnictwo tworzyły pojedyncze gospodarstwa, niewielkie osady i grody oraz umocnione osady (crannog) na sztucznych wyspach na jeziorach ponieważ nie było miast. Podstawową komórkę społeczeństwa stanowiła wielka rodzina patriarchalna (fine); tradycyjne prawo, przekazywane przez brehonów, regulowało szczegółowo stosunki wewnątrz silnie zhierarchizowanego społeczeństwa, obejmującego wiele warstw od uprzywilejowanych (z królami na czele) przez ludzi wolnych po niewolnych i niewolników. Szczególną pozycję przyznawano części rzemieślników i artystów, kwalifikowanym (jak kowale, lekarze, harfiści) jako ludziom wolnym lub (np. filidowie) uprzywilejowanym. Pod względem politycznym wyspa dzieliła się na bardzo liczne, małe królestwa (tuath), rządzone przez króla (ri). Większość z nich była zależna od królów wyższego szczebla, aż po władców (ri cóicid) pięciu federacji prowincjonalnych: Connachta, Laighin, An Mhidhe, An Mhumha i Ulaidh (ob. Ulster) w V w. dominację w północnej połowie kraju zdobył ród Uí Néill, roszczący później pretensje do zwierzchnictwa nad całą Irlandię.
Starożytność do X w..
Starożytne wpływy rzymskie w Irlandii były raczej nikłe. Imperium nie podjęło próby podboju wyspy, mimo bliskości Brytanii. Efektem wpływów stało się zapewne stworzenie celtyckiego pisma ogamicznego, używanego IV-VII w. w południowej Irlandii. Chrześcijaństwo dotarło początkowo do południowych i południowo-wschodnich części wyspy, a w V-VI w. dokonała się pełna chrystianizacja ludności; nieco późniejsza tradycja zasadniczą rolę przypisała tu misji św. Patryka w połowie V w. Pierwszeństwo wśród ośrodków kościelnych zyskał Armagh. Jedną z charakterystycznych cech iryjskiego chrześcijaństwa stał się monastycyzm. Od VI w. bardzo liczne klasztory były podstawą struktury kościelnej, a także ośrodkami studiów religijnych, nauczania, sztuki i piśmiennictwa. Wzajemne oddziaływanie chrześcijaństwa i tradycji celtyckich spowodowało w VII-VIII w. rozkwit irlandzkiej sztuki i literatury (w języku łac. i staroirlandzkim); powstawały rękopiśmienne księgi religijne, rozpoczęto spisywanie przekazywanych dotąd ustnie opowieści epickich i traktatów prawnych.
Irlandia stała się centrum kulturalno-religijnym promieniującym na zachodnią Europę. Mnisi irlandzcy chrystianizowali Piktów (w ob. Szkocji) i północnych Anglosasów. Pochodzący z Irlandii uczeni i mnisi przyczynili się do odrodzenia kulturalnego w państwie Franków. Jeden z nich - św. Kolumban Młodszy w 591 r. opuścił Irlandię i udał się do Europy kontynentalnej, gdzie propagował irlandzkie ideały monastyczne i założył kilka, jak się miało później okazać, wpływowych klasztorów. 
Normanowie w Irlandii.
Od 795 Irlandia była celem najazdów wikingów. Szczególnie ucierpiały plądrowane klasztory; z czasem na wybrzeżach i w dolinach rzek najeźdźcy zakładali umocnione osady, które przekształciły się w portowe miasta handlowe i lokalne królestwa Skandynawów (jak Dublin). Napływ ludności germańskiej był tak znaczny, że pewne obszary zostały etnicznie przeobrażone, powstała nowa kultura, a nawet język (czytaj: Tynwald, Królestwo Mann i Wysp).
Skandynawskiej ekspansji sprzyjało polityczne rozbicie i skłócenie Irlandii celtyckiej. Na przełomie X i XI w. władcy irlandzcy, którzy zdołali skupić panowanie nad większością Irlandii (jak Brian Śmiały), odnieśli też zwycięstwa nad Skandynawami, kładąc kres ich dominacji. W XI-XII w. Irlandia była terenem ciągłej rywalizacji kilku prowincjonalnych królów o władzę nad całą wyspą i tytuł arcykróla Irlandii. W pierwszej połowie XII w. Irlandię objął ruch odnowy kościoła. Stworzono też jednolity system diecezjalny z 4 metropoliami (Armagh, Cashel, Dublin, Tuam).
Panowanie angielskie.
Wyprawy rycerzy anglonormandzkich w latach 1169–1170 i 1171–1172 ich suwerena, Henryka II angielskiego, zapoczątkowały podbój Irlandii przez Anglię. Mimo hołdu złożonego Henrykowi II przez większość władców irlandzkich, podbój ten miał charakter połowiczny. Domeną króla był rejon Dublina, Anglonormanowie otrzymali obszerne nadania w głębi kraju i podbijali kolejne ziemie, wznosili twierdze, ale nigdy nie zdołali opanować całej wyspy. Podległość rodzimych przywódców irlandzkich wobec angielskiej władzy miała często charakter formalny, a w drugiej połowie XIII w. ich opór przeciw Anglii wzrósł. Ograniczona liczebność kolonistów angielskich w Irlandii oraz wpływy irlandzkiej kultury prowadziły do celtyzacji części przybyszów; władza angielska usiłowała jej zapobiec przez prawne utrwalanie odrębności kolonistów (mających reprezentację w lokalnym Parlamencie, który powstał w drugiej połowie XIII w.) w stosunku do ludności miejscowej. Najbardziej znanym przejawem takiej legislacji były statuty z Kilkenny z 1366. Około 1400 teren angielskiej kolonii w Irlandii ograniczył się do niewielkiego obszaru wokół Dublina (tzw. Palisada). Pozostała część kraju była podzielona między wielkie posiadłości lordów angloirlandzkich (czyli pochodzenia anglonormandzkiego) i rodzimych rodów, o różnym stopniu lojalności wobec Korony. W XV w. gł. rolę odgrywali FitzGeraldowie (gałęzie hrabiów Desmond i Kildare) i Butlerowie (hr. Ormonde); wśród rodów rodzimych szczególną pozycję (gł. na północy kraju) utrzymywali O’Neillowie (Ui Neill). Nie zostały zarzucone irlandzkie obyczaje, stroje, pozostał język, a nawet stare prawo.
W końcu XV w. Tudorowie wszczęli działania na rzecz wzmocnienia centralnej władzy angielskiej nad Irlandią. W 1494 roku namiestnikiem Irlandii został Edward Poynings. Wprowadził on tzw. prawa Poyningsa które poddały Parlament Irlandii kontroli angielskiej. W latach 1536–1537 Henryk VIII narzucił Kościołowi w Irlandii zwierzchnictwo króla (w miejsce papieskiego), a 1541 przyjął tytuł króla Irlandii. W XVI w. rozbudowano administrację na wzór angielski i upowszechniono angielskie prawa tłumiąc bunty lokalne i wielkich rodów. Władza zyskiwała możliwość wywłaszczania rebelianckich właścicieli ziemskich i zastępowania ich lojalnymi kolonistami angielskimi. Buntujący się lordowie szukali wsparcia u papieża i w Hiszpanii. Stopniowo opór przeciw polityce angielskiej zaczął się pokrywać z podziałem religijnym. Anglikanizm stał się wyznaniem jedynie nowych kolonistów angielskich i warstwy rządzącej, natomiast ludność irlandzka i większość ludności angloirlandzkiej (tzw. Staroanglicy) pozostała przy katolicyzmie. W 1592 Elżbieta I założyła anglikański uniwersytet w Dublinie (Trinity College). Złamanie powstania 1594–1603 rodów O’Neillów i O’Donnellów położyło kres sile ostatnich wielkich rodów irlandzkich, faktycznie zakończyło podbój Irlandii przez Anglię i umożliwiło rozpoczęcie systematycznej oraz prowadzonej na szeroką skalę kolonizacji prowincji Ulster przez osadników protestanckich (anglikanów i prezbiterian) z Anglii i Szkocji.
W 1641, w sytuacji rosnącego napięcia w Anglii między Karolem I a purytańską opozycją, irlandzcy katolicy wzniecili powstanie irlandzkie 1641-1652. Zostało ono stłumione z dużym okrucieństwem przez Olivera Cromwella, po czym władza angielska zastosowała represje wobec katolickich właścicieli ziemskich, konfiskując ich posiadłości lub przesiedlając ich do ubogich hrabstw zachodnich; uzyskaną ziemię nadawano protestantom. Nie zmienił się w ten sposób charakter osadnictwa w większości Irlandii (na ziemi nadal pracowali irlandzcy chłopi), ale zapoczątkowano tworzenie w Irlandii warstwy angielskich właścicieli ziemi (landlordów). Nadzieję na zmiany przyniosło panowanie (od 1685) katolika Jakuba II, toteż 1689-1691 irlandzcy katolicy poparli go w wojnie, stoczonej na terytorium Irlandii, z Wilhelmem III Orańskim. Klęska wojsk katolickich nad Boyne w 1690 przesądziła o panowaniu Wilhelma nad Irlandią i o całkowitej hegemonii protestanckiej mniejszości nad katolicką większością kraju. Ponoszone w XVI i XVII w. przez Irlandczyków klęski były przyczyną emigracji uczestników walk do państw katolickich (tzw. Odlot Dzikich Gęsi). Często służyli oni w armii hiszpańskiej lub francuskiej. Wielu Irlandczyków studiowało w katolickich kolegiach na kontynencie.
Po 1691 nastąpiły nowe konfiskaty ziemi katolików. Wydano liczne ustawy, skierowane przeciw ludności katolickiej w Irlandii. Przywrócono obowiązek płacenia przez wszystkich mieszkańców (niezależnie od wyznania) podatku na rzecz państwowego Kościoła anglikańskiego. Zakazano katolikom zasiadania w irlandzkim Parlamencie; tzw. prawa karne uniemożliwiły katolikom obejmowania wszelkich stanowisk w urzędach i wojsku, wykonywania zawodów prawniczych, nauczania, uczenia się za granicą, kupowania ziemi lub dziedziczenia jej po protestantach. Zdecydowano o usunięciu większości duchowieństwa katolickiego z Irlandii. Wielu katolickich właścicieli ziemi przeszło na anglikanizm. Udział posiadanej przez katolików ziemi w Irlandii spadł z 59% w 1641 do 5% w 1778. Jednocześnie silne ograniczenia swobody handlu irlandzkiego uniemożliwiały eksport wyrobów z Irlandii i niszczyły możliwość rozwoju gospodarczego, powodując rosnącą nędzę kraju. Zmianę polityki brytyjskiej wymusiła wojna z kolonistami amerykańskimi 1775-1783 i popierającymi je państwami europejskimi. Władze brytyjskie zdecydowały się na złagodzenie szykan wobec katolików (Akty ulżenia katolikom), a pod naciskiem irlandzkich protestantów (wśród których wybitną rolę odgrywał H. Grattan) na zniesienie restrykcji handlowych i przyznanie 1782-83 Irlandii niezależności legislacyjnej i sądowniczej. Wkrótce dyskusje nad reformą Parlamentu, przyznaniem katolikom praw polit., a także spory o ziemie i echa rewolucji francuskiej wzmogły napięcia w kraju. W 1791 powstało Towarzystwo Zjednoczonych Irlandczyków (z Th.W. Tone’em), żądające zdecydowanych reform, a 1795 protestanckie, probrytyjskie antykatolickie Towarzystwo Orańskie (oranżyści). Przy wsparciu Francuzów zjednoczeni Irlandczycy wzniecili powstanie irlandzkie 1798. Po jego upadku rząd brytyjski przeforsował w 1800 unię realną Wielkiej Brytanii z Irlandią i rozwiązano Parlament w Dublinie, a protestanccy posłowie z Irlandii weszli do brytyjskiej Izby Gmin. W 1803 doszło do nieudanego buntu pod przywództwem R. Emmeta.
Kryzys gospodarczy w państwie brytyjskim, jaki nastąpił po zakończeniu wojen z Francją 1815, nasilił trudną sytuację na wsi irlandzkiej. Była ona przeludniona i bardzo uboga, a irlandzcy chłopi-dzierżawcy, pozbawieni praw do ziemi, znajdowali się stale w obliczu groźby usunięcia z gospodarstwa lub podniesienia przez landlorda czynszu dzierżawnego. Wzrosła emigracja (istniejąca od końca XVII w.) do bryt. kolonii. Wkrótce na scenę polityczną wrócił nie rozwiązany problem praw polit. katolików; ruch na rzecz równouprawnienia, zorganizowany i kierowany w latach 20. XIX w. przez D.O’Connella, nabrał masowego charakteru, powodując obudzenie politycznej świadomości irlandzkich rzesz katolików. Pod jego naciskiem rząd i Parlament brytyjski zdecydowały się w 1829 na równouprawnienie katolików w całym państwie. Natomiast wszczęta wkrótce potem przez O’Connella, również pokojowa i masowa, kampania z 1843 roku na rzecz rozwiązania unii z 1800 napotkała zdecydowany sprzeciw brytyjski i załamała się.
W latach 1845–1849 zaraza niszczyła plony ziemniaków, będących podstawą wyżywienia uboższych warstw ludności. Kraj dotknęła klęska głodu, która spowodowała śmierć ok. 1 mln osób i gwałtownie nasiliła emigrację z Irlandii. W ciągu 10 lat liczba ludności Irlandii spadła z 8,2 mln (1841) do 6,5 mln (1851). Powstały duże skupiska ludności irlandzkiej w przemysłowych miastach Anglii i Szkocji oraz liczna społeczność irlandzka w Stanach Zjednoczonych. Katastrofa 1845–1849 spowodowała też zmiany społeczne i gospodarcze na wsi irlandzkiej. Wzrosła przeciętna wielkość gospodarstw, produkcja rolna nabrała bardziej zróżnicowanego charakteru; mimo ustąpienia zarazy, emigracja, choć w mniejszym wymiarze, trwała nadal i populacja Irlandii ciągle się zmniejszała (4,4 mln, 1911). W latach 1800–1920 z Irlandii wyemigrowało na stałe co najmniej 8 milionów osób.
Od połowy XIX w. w polityce irlandzkiej dominowały dwie zasadnicze kwestie: zwiększenia zakresu niezależności narodowej oraz praw chłopów do ziemi. W obu walkę podejmowano w dwojaki sposób: legalny i parlamentarny oraz konspiracyjny i odwołujący się do przemocy. Do nurtu stosującego legalne działania należał zwłaszcza (od 1870) ruch na rzecz autonomii (home rule) Irlandii, kierowany kolejno przez I. Butta, Ch.S. Parnella (najwybitniejszego irlandzkiego przywódcę w 2. poł. XIX w.) i J. Redmonda. Do nurtu radykalnego należały: Młoda Irlandia w latach 40. (próba powstania 1848) oraz ruch fenian (kolejna nieudana próba powstańcza 1867) i Irlandzkie Bractwo Republikańskie (IRB). W 1869 liberalny rząd brytyjski W.E. Gladstone’a odebrał Kościołowi anglikańskiemu w Irlandii uprzywilejowany status i oddzielił Kościół od państwa. W latach 70. i 80. działalność irlandzkiego stronnictwa (pod przywództwem Parnella) w brytyjskiej Izbie Gmin, masowy ruch zorganizowany przez Irlandzką Narodową Ligę Ziemską i życzliwe podejście Gladstone’a do spraw Irlandii przyczyniły się do wzmocnienia praw chłopów do ziemi i ułatwiły im stopniowe wykupywanie jej z rąk angielskich właścicieli ziemskich. Natomiast nie zdołano przeforsować przyjęcia przez brytyjski Parlament ustawy o autonomii Irlandii. Trwająca od drugiej połowy XVIII w. zwiększona mobilność społeczeństwa i różnorodność kontaktów ze światem anglojęzycznym spowodowała, że w drugiej połowie. XIX w. język irlandzki był znany już tylko niewielkiej mniejszości mieszkańców Irlandii. W końcu XIX w. powstał ruch odrodzenia kulturowo-narodowego, organizowany zwłaszcza przez Ligę Gaelicką, propagujący: powrót do ojczystego języka, znajomość historii narodowej i celtycką kulturę (odrodzenie celtyckie).
XX wiek do 1939 roku.
Przed I wojną światową na czoło organizacji politycznej w Irlandii zaczęła się wysuwać patriotyczna Sinn Féin (pod kierunkiem A. Griffitha). W dużych miastach powstawały robotnicze związki zawodowe i ujawniły się konflikty społeczne (1913 wielki strajk w Dublinie). Powrót na arenę polityczną projektu nadania autonomii Irlandii wywołał w Ulsterze nasilenie ruchu protestanckiego unionistów (tj. zwolenników utrzymania unii Irlandii z Wielką Brytanią). W 1913 powstały paramilitarne organizacje: socjalistyczno-republikańska, unionistyczna i irlandzka narodowa. W 1916 kolejne powstanie irlandzkie (powstanie wielkanocne), wzniecone przez IRB w Dublinie pod przywództwem P. Pearse’a, także zakończyło się klęską.
W wyborach w grudniu 1918 do brytyjskiej Izby Gmin (pierwszych o charakterze powszechnym: bez cenzusu majątkowego i z udziałem kobiet) zwycięstwo w większości okręgów irlandzkich odnieśli kandydaci Sinn Féin, a w okręgach w północnej części Irlandii unioniści. Posłowie z Sinn Féin zbojkotowali Izbę Gmin, 21 stycznia 1919 zebrali się w Dublinie jako narodowe zgromadzenie irlandzkie (Dáil Éireann) i ogłosili deklarację niepodległości Irlandii. Prezydentem został Éamon de Valera. Wielka Brytania nie uznała tych działań. Wkrótce nieregularną wojnę z brytyjskimi siłami wojskowymi i policyjnymi wszczęła Irlandzka Armia Republikańska (IRA) pod przywództwem Michaela Collinsa. W 1920 Wielka Brytania zdecydowała o nadaniu autonomii osobno Irlandii południowej (26 hrabstw) i północnej (6 hrabstw z ludnością w większości protestancką), dzieląc wyspę według kryterium religijno-narodowego. W czerwcu 1921 unioniści utworzyli w Belfaście rząd Irlandii Północnej. W lipcu 1921 został zawarty rozejm między IRA i armią brytyjską a 6 grudnia 1921 podpisano brytyjsko-irlandzki traktat, który potwierdził podział Irlandii i zdecydował o stworzeniu z 26 hrabstw Irlandii południowej Wolnego Państwa Irlandzkiego (irl. "Saorstat Éireann") o statusie dominium brytyjskiego. W styczniu 1922 na czele tymczasowych władz irlandzkich stanęli: Griffith i Collins. W tym samym roku sejm irlandzki uchwalił konstytucję, traktat (ratyfikowany 1922) wywołał rozłam wśród Irlandczyków. Jego przeciwnicy, żądający pełnej niepodległości i jedności Irlandii, wszczęli w dominium wojnę domową 1922-1923, która zakończyła się ich porażką. W dominium król brytyjski reprezentowany był przez gubernatora, a funkcję rządu pełniła Rada Wykonawcza odpowiadająca przed dwuizbowym parlamentem. W 1922-1932 przewodniczącym Rady był William Thomas Cosgrave. W 1926 przeciwnicy traktatu, z de Valerą na czele, utworzyli partię Fianna Fáil, która w 1932 zwyciężyła w wyborach parlamentarnych i w latach 1932-1948 sprawowała rządy. W 1933 w opozycji do niej powstała partia Fine Gael (FG). Rząd Fianna Fáil, pod przywództwem de Valery, przystąpił do ograniczania zależności Irlandii od Wielkiej Brytanii. "Wojna ekonomiczna" 1932-1938 przyczyniła się do rozluźnienia więzów gospodarczych. Uchwalona 1937 konstytucja proklamowała suwerenność państwa pn. Éire (tj. Irlandia); 1938 został wybrany pierwszy prezydent Irlandii Douglas Hyde, a wojska brytyjskie opuściły bazy na wybrzeżu Irlandii. Konstytucja zawierała m.in. zapis określający całą wyspę Irlandię jako terytorium narodowe i uznawała prawo władz państwa irlandzkiego do jurysdykcji nad całą wyspą (tymczasowo je ograniczając do 26 hrabstw); przyznawała też uprzywilejowany status Kościołowi katolickiemu. W dziedzinie gospodarki rząd 1932-1948 wprowadził politykę interwencjonizmu państwowego i industrializacji.
10 września 1923 Irlandia została przyjęta do Ligi Narodów, w 1928 należała do państw założycieli Paktu Brianda-Kellogga.
Od 1939 roku.
Podczas II wojny światowej Irlandia zachowała neutralność. Po wojnie objęto ją planem Marshalla, w 1948 została członkiem Organizacji Europejskiej Współpracy Gospodarczej, a w 1961 OECD. W 1949 była współzałożycielem Rady Europy. W 1955 została przyjęta do Organizacji Narodów Zjednoczonych; mimo bliskich kontaktów politycznych i gospodarczych ze Stanami Zjednoczonymi i państwami Europy Zachodniej, pozostała militarnie neutralna. Rządząca w latach 1948–1951 i 1954–1957 wielopartyjna koalicja (przeciwników FF) z premierem Johnem A. Costello (z FG) proklamowała Irlandię republiką (1949). W latach 1951–1954, 1957–1973 i 1977-1981 rządy sprawowała ponownie Fianna Fáil premierami kolejno byli: Éamon de Valera, Seán Lemass, Jack Lynch, Charles Haughey), a w latach 1973–1977 koalicja Fine Gael i socjaldemokratów Partii Pracy z premierem Liamem Cosgrave’em z Fine Gael. W 1965 Irlandia zawarła układ z Wielką Brytanią o wolnym handlu, a 1973 została członkiem Wspólnot Europejskich EWG, EWWiS i Euratomu. Lata 1958–1978 były dla Irlandii mimo pewnych wahań ekonomicznych okresem szybkiego rozwoju, do którego przyczyniły się: likwidacja barier celnych, skuteczne wysiłki na rzecz przyciągnięcia firm zagranicznych, zróżnicowanie rynków eksportowych (ułatwiony dostęp do rynków państw EWG) i licząca się pomoc dla rolnictwa z funduszy EWG; zmniejszyła się zależność Irlandii od rynku brytyjskiego; uległa zmianie struktura dochodu narodowego (od drugiej połowie lat 70. przewaga przemysłu nad rolnictwem i rybołówstwem). W 1979, na skutek wzrostu cen ropy naftowej, kraj ogarnął kryzys gospodarczy, który wpłynął też na załamanie się stabilnej sytuacji politycznej: 1979-1982 doszło do 4 zmian rządów. W 1982 do władzy powróciła koalicja FG i Partii Pracy. Premierem został Garret FitzGerald z FG), a 1987 rząd Fine Gael (z Haugheyem). W latach 1989–1992 FF po raz pierwszy tworzyła rząd koalicyjny z liberalnymi Postępowymi Demokratami. Wprowadzane w drugiej połowie lat 80. działania na rzecz naprawy finansów i gospodarki państwa (oszczędności budżetowe, promowanie inwestycji zagranicznych) spowodowały spadek inflacji i bezrobocia; na początku lat 90, mimo niewielkiego wzrostu gospodarczego, znacznie wzrosło bezrobocie (do 20%).
Po wybuchu 1968-1969 konfliktu w Irlandii Północnej, rząd Irlandii przyjął w latach 70. zasadę, że konflikt należy rozwiązać pokojowo i we współpracy z Wielką Brytanią, oraz zgodził się, że zmiana statusu Irlandii Północnej może nastąpić tylko za zgodą większości jej mieszkańców; nie zrezygnowano jednak z podkreślania wagi przyszłego zjednoczenia wyspy w jedno państwo. W 1981 powstała brytyjsko-irlandzka rada międzyrządowa, a porozumienie 1985 przyznało rządowi Irlandii uprawnienia doradcze w kwestii Irlandii Północnej. W 1983–1984 główne partie Irlandii (FF, FG, Partia Pracy) oraz północnoirlandzka Socjaldemokratyczna Partia Pracy zwołały Forum Nowej Irlandii, które oprac. propozycje zmian statusu Irlandii Północnej. Działania te, jak i wszystkie inne dotyczące Irlandii Północnej w latach 80., nie przyczyniły się do rozwiązania konfliktu. Natomiast współpraca rządów: brytyjskiego oraz irlandzkiego w latach 90. przyczyniła się do zapoczątkowania procesu pokojowego. W 1991 oba rządy doprowadziły do spotkań polityków 4 partii północnoirlandzkich, 1993 wydały wspólną deklarację, a w latach 1996–1998 uczestniczyły w negocjacjach, które przyczyniły się do podpisania tzw. porozumienia wielkopiątkowego. Jego warunki (część dotyczy bezpośrednio Irlandii) zostały 22 maja 1998 zaaprobowane w referendum (przez 94% głosujących), co oznaczało m.in. zgodę na zmianę artykułów w konstytucji Irlandii, traktujących wyspę jako polityczną całość. W grudniu 1999 zmiany te weszły w życie.
Od lat 70. i 80. w bardzo dotąd konserwatywnym i religijnym społeczeństwie zaczęły być widoczne oznaki stopniowej liberalizacji poglądów. W wyniku referendum 1972 usunięto z konstytucji zapis o szczególnym statusie Kościoła katolickiego. Rozgorzały dyskusje o dopuszczalności rozwodów i przerywania ciąży, prowadząc do referendów w obu kwestiach. O ile w latach 80. zdecydowanie przeważały jeszcze poglądy konserwatywne (1983 zakaz aborcji, 1986 sprzeciw wobec legalizacji rozwodów), to wynik referendum 1992 nie był jednoznaczny (utrzymanie zakazu aborcji w Irlandii, ale zgoda na możliwość wyjazdu w tym celu za granicę), a 1995 dopuszczono możliwość rozwodów. Za przejaw zmian uważano też wybór 1990 po raz pierwszy kobiety, Mary Robinson, na stanowisko prezydenta Irlandii.
W latach 1992–1994 rządy sprawowała koalicja FF i Partii Pracy z premierem Albertem Reynoldsem (z FF), 1994-1997 koalicja FG, Partii Pracy i Lewicy Demokratycznej z Johnem Brutonem (z FG), a 1997 władzę przejął centroprawicowy rząd FF i Postępowych Demokratów z B. Ahernem (z FF). W 1993–2000 Irlandia osiągnęła bardzo wysoki wzrost gospodarczy (ponad 7% PKB rocznie), przy malejącym bezrobociu; przyczyny takiej sytuacji wiązano zwłaszcza z prowadzeniem ostrożnej polityki finansowej, sprzyjaniem obcym inwestycjom, wysokimi kwalifikacjami pracowników. W 1992 Irlandia ratyfikowała tzw. traktat z Maastricht i 1993 została członkiem Unii Europejskiej. W jej ramach należała do państw, które realizując tworzenie unii walutowej w 1999 przystąpiły do wprowadzania euro, a 2002 zastąpiła nim swą walutę narodową.

</doc>
<doc id="1740111" url="https://pl.wikipedia.org/wiki?curid=1740111" title="Wasilij Aksionow">
Wasilij Aksionow

Wasilij Pawłowicz Aksionow (ros. Василий Павлович Аксёнов; ur. 20 sierpnia 1932 w Kazaniu, Tatarska ASRR, zm. 6 lipca 2009 w Moskwie, Rosja) – rosyjski i amerykański pisarz, dramaturg filmowy, scenarzysta. Syn pisarki Jewgieniji Giznburg.
Dzieciństwo i młodość.
Ojcem Wasilija Aksionowa był członek biura komitetu obwodowego WKP(b) Tatarskiej ASRR Paweł Aksionow, a matką wykładowca Uniwersytetu Kazańskiego, filolog rosyjska i dziennikarka Jewgienija Ginzburg. Oboje rodzice w lutym – kwietniu 1937 r. zostali aresztowani przez NKWD w ramach wielkiej czystki i skazani na 10 lat więzienia i obozu. Przyrodnie rodzeństwo Wasilija – córka Pawła – Maja oraz syn Jewgenii – Aleksiej – trafiło pod opiekę dalszej rodziny, natomiast sam Wasilij, po odmowie władz przekazania go pod opiekę babć, został przymusowo umieszczony w specjalnym, znajdującym się w Kostromie, domu dziecka dla dzieci osób skazanych. W 1938 roku odszukał go tam wujek ze strony ojca i zabrał pod swoją opiekę. Następnie do 1948 r. Wasilij mieszkał u Moti Aksionowej (krewnej ze strony ojca). W tym roku jego matka, uwolniona po zakończeniu wyroku w łagrach na Kołymie, lecz skierowana na bezterminowe osiedlenie w Magadanie, uzyskała po wielokrotnych wnioskach do NKWD zgodę na to, aby syn mógł z nią zamieszkać. Wydarzenia te – spotkanie z matką i młodość przyszłego pisarza w Magadanie – zostały opisane zarówno przez Jewgienię Ginzburg w książce wspomnieniowej o latach spędzonych w łagrach i na zesłaniu „Stroma ściana” ("Крутой маршрут"), jak i przez Wasilija – w powieści autobiograficznej „Oparzenie” ("Ожог").
W 1956 r. ukończył studia na 1. Leningradzkim Instytucie Medycznym i zgodnie z nakazem pracy miał być lekarzem na statkach żeglugi wielkiej. Ostatecznie pracy tej nie otrzymał, gdyż pomimo zrehabilitowania w tym czasie obojga jego rodziców nie zostało mu przyznane zezwolenie na wyjazdy zagraniczne. Zamiast tego został lekarzem ds. kwarantanny na północy ZSRR, w Karelii, później w porcie handlowym w Leningradzie oraz w szpitalu gruźliczym w Moskwie (są źródła mówiące o tym, że był konsultantem w Moskiewskim Instytucie Naukowo-Badawczym Gruźlicy).
Pierwszy okres twórczości.
Pracując jako lekarz Aksionow zaczął pisać opowiadania. W 1956 spotkał się z Władimirem Pomierancewem, który uznał kilka z jego utworów za interesujące i przekazał je Walentinowi Katajewowi, redaktorowi naczelnemu młodzieżowego miesięcznika "Junost'". Katajew skierował do publikacji w 1958 dwa opowiadania: „Pochodnie i drogi”' ("Факелы и дороги") oraz „Półtorej jednostki lekarskiej” ("Полторы врачебных единицы").
W 1960 roku ukazuje się w "Junosti" napisana rok wcześniej opowieść (według T. Klimowicza powieść) o młodych lekarzach pod tytułem „Koledzy” ("Коллеги") autorstwa Aksionowa. Utwór zwrócił uwagę krytyki literackiej i odniósł sukces czytelniczy, a wkrótce został uznany za prekursora rosyjskiej prozy młodzieżowej. W następnym roku w tym samym miesięczniku – pisarz był już w tym czasie członkiem jego redakcji – opublikowano powieść „Gwiezdny bilet” ("Звездный билет") o przedstawicielach pokolenia – nazywanych w prasie komsomolskiej bikiniarzami (stiliagami) – moskiewskiego festiwalu młodzieży i studentów. Oba utwory były napisane stylem spowiedzi i korzystały ze slangu młodzieży rosyjskiej początku lat 60. XX wieku. W związku z nimi pojawił się termin sześćdziesiątnicy ("шестидесятники") użyty przez krytyka Stanisława Rassadina.
Kolejne utwory Aksionowa były nadal publikowane w "Junosti". Od połowy dekady w jego utworach zaczęły pojawiać się elementy absurdu, groteski, surrealizmu, baśni i fantastyki.
W 1972 roku, wspólnie z Owidiem Aleksandrowiczem Gorczakowem i Grigorijem Michajłowiczem Pożenianem, pod pseudonimem "Griwadij Gorpożaks", będącym kombinacją imion i nazwisk współautorów, napisał parodię powieści szpiegowskiej „Dżin Grin – niedotykalny”. Było to już w okresie, w którym przestano wydawać jego utwory, a oficjalna ocena jego twórczości była coraz ostrzejsza, łącznie z określeniami, iż jest nieradziecka i nieludowa. Sam pisarz pisał kolejne utwory, jak np. powieści „Wyspa Krym” czy „Oparzenie”, bez zamiaru publikacji w ZSRR. Począwszy od 1977 roku dzieła Aksionowa zaczęły się ukazywać poza ZSRR, głównie w USA.
W 1978 wsparł pomysł Wiktora Jerofiejewa i czynnie przyłączył się do opracowania, a następnie wydania w 1979 roku w samizdacie bezdebitowego almanachu MetrOpol. W związku z wykluczeniem ze Związku Pisarzy ZSRR biorących udział w wydaniu almanachu Jewgienija Popowa i Wiktora Jerofiejewa, Aksionow sam wystąpił z tej organizacji.
Po wyjeździe w 1980 roku na zaproszenie do USA został wraz z żoną Mają Karmen pozbawiony obywatelstwa ZSRR.
Pobyt w USA.
Pozbawienie obywatelstwa zmusiło pisarza do zamieszkania na stałe w USA – trwało to do 2004 roku. W tym okresie wykładał literaturę rosyjską na kilku uczelniach: w instytucie Kennana (1981–1982), uniwersytecie Waszyngtona (1982–1983), Goucher College w Towson w stanie Maryland (1983–1988), George Mason University w Fairfax w Wirginii (1988–2009). W latach 1980–1991 współpracował z radiem „Swoboda”.
Podczas pobytu w USA zostały wydane jego dotychczas niepublikowane utwory, a także powstałe już na emigracji. Aksionow w 1989 roku napisał po angielsku powieść „Żółtko jajka” – po czym dokonał jej autorskiego tłumaczenia na rosyjski.
W 1989 roku odwiedził ZSRR na zaproszenie amerykańskiego ambasadora Jacka Matlocka. Rok później odzyskał obywatelstwo radzieckie. Pracował wtedy nad trylogią o trzech pokoleniach rosyjskich inteligentów XX wieku „Moskiewska saga” – ukończył ją w 1992. Utwór ten zaznaczył zmianę stylu pisarza w kierunku języka epopei.
W 1993 roku podczas kryzysu z Radą Najwyższą opowiedział się po stronie prezydenta Jelcyna.
Ostatni okres życia.
W 2004 osiedlił się w Biarritz we Francji, ale często przebywał w Rosji. Za opublikowaną w miesięczniku „Oktiabr'” powieść „Wolterianie i wolterianki” otrzymał w 2004 roku rosyjską nagrodę Bookera. W tym samym roku A. Barszczewski nakręcił serial telewizyjny według trylogii „Moskiewska saga”.
Po udarze mózgu 15 stycznia 2008 roku był długotrwale leczony (m.in. przeszedł operację tętnicy szyjnej) w szpitalu Sklifosowskiego, ale do zdrowia nie powrócił i zmarł w szpitalu. Pochowany został na cmentarzu Wagańkowskim w Moskwie.
Wybrana twórczość.
Poniżej podane są utwory Aksionowa według roku ich powstania (T. Klimowicz w kilku przypadkach podaje inne dane):

</doc>
<doc id="1740113" url="https://pl.wikipedia.org/wiki?curid=1740113" title="Diagram przemienny">
Diagram przemienny

Diagram przemienny – w matematyce, a szczególnie w teorii kategorii, diagram składający się z obiektów (nazywanych również "wierzchołkami") i morfizmów (znanych także jako "strzałki" lub "krawędzie"), w którym wybranie dowolnej drogi skierowanej między dwoma jego obiektami prowadzi do tego samego wyniku ze względu na składanie morfizmów. Diagramy przemienne odgrywają w teorii kategorii rolę analogiczną do równań w algebrze.
Przykłady.
W następującym przykładzie przedstawiającym pierwsze twierdzenie o izomorfizmie przemienność oznacza, że formula_1
Niżej znajduje się standardowy kwadrat przemienny, w którym formula_2
Symbole.
W tekstach algebraicznych rodzaj morfizmu może być oznaczony różnymi typami strzałek: monomorfizmy za pomocą formula_3 epimorfizmy za pomocą formula_4 a izomorfizmy za pomocą formula_5 Przerywana strzałka zwykle oznacza, że w danym diagramie postuluje się istnienie wskazanego morfizmu. Jest to na tyle popularne, że w tekstach nie tłumaczy się rodzajów strzałek.
Sprawdzanie przemienności.
Przemienność ma sens dla wieloboku dowolnej skończonej liczbie boków (włączając w to nawet 1 i 2), a diagram jest przemienny, jeżeli każdy poddiagram wieloboczny jest przemienny.
Dowodzenie.
Popularną metodą dowodzenia, szczególnie w algebrze homologicznej, jest tzw. "diagram chasing" (ściganie [elementów] po diagramie). Dla danego diagramu przemiennego „dowód przez ściganie” polega na formalnym wykorzystaniu jego własności, takich jak iniektywność, czy suriektywność przekształceń albo ciągi dokładne. W wyniku tego postępowania konstruuje się sylogizm, dla którego graficzne przedstawienie w postaci diagramu jest tylko pomocą wzrokową. Nazwa ma swoje źródło w metodzie dowodzenia: „ściga” się elementy po całym diagramie, aż skonstruuje się upragniony element lub sprawdzi poprawność wyniku.

</doc>
<doc id="1740114" url="https://pl.wikipedia.org/wiki?curid=1740114" title="Larry Cohen">
Larry Cohen



</doc>
<doc id="1740115" url="https://pl.wikipedia.org/wiki?curid=1740115" title="Lodzica">
Lodzica

Lodzica, płastuga polarna ("Liopsetta glacialis") – gatunek morskiej ryby z rodziny flądrowatych (Pleuronectidae).
Występowanie.
Północno-wschodnia część Oceanu Atlantyckiego, północny Pacyfik i Ocean Arktyczny. Często wędruje w górę rzek.
Charakterystyka.
Samce mają łuski ktenoidalne, samice zaś cykloidalne.
Dorasta do 20 (maksymalnie 35) cm długości. 
Odżywianie.
Zjada głównie niewielkie mięczaki.
Rozmnażanie.
Trze się przeważnie w maju, zaś w Morzu Karskim w styczniu i lutym w temperaturze poniżej 0 °C.
Znaczenie gospodarcze.
Niewielkie, gdyż jest to ryba mała i występuje rzadko.

</doc>
<doc id="1740116" url="https://pl.wikipedia.org/wiki?curid=1740116" title="Góra Świętego Marcina">
Góra Świętego Marcina

Góra Świętego Marcina (384 m n.p.m.) – wzgórze położone na południowy wschód od centrum Tarnowa, częściowo w jego granicach administracyjnych. Stanowi północną krawędź progu Pogórza Karpackiego.
Nazwa góry (popularnie nazywanej Marcinką) pochodzi od zabytkowego kościoła św. Marcina w obecnej wsi Zawada, będącego najstarszą świątynią parafialną Tarnowa i jego najbliższych okolic. Góra św. Marcina leży w zlewni rzeki Białej, ostro załamując się nad jej doliną. Jej północny stok znajduje się w granicach administracyjnych Tarnowa, szczyt i łagodnie opadający stok południowy zajmują zabudowania Zawady. W pobliżu szczytu wzgórza niedaleko kościoła znajduje się nadajnik naziemny, należący do operatora EmiTel.
Stok północny porośnięty jest lasem wyżynnym, mieszanym, w którym dominującymi gatunkami są: dąb, buk i jesion (buczyna karpacka). Występuje tam też bluszcz pospolity, a z przedstawicieli fauny spotykamy m.in. kilka gatunków dzięciołów, borsuki, sarny i lisy. Las ten, do 1944 roku własność prywatna książąt Sanguszków, wszedł następnie w posiadanie Lasów Państwowych, a w 1963 roku został skomunalizowany. Obecnie jest jednym z miejskich parków i stanowi zaplecze rekreacyjne dla mieszkańców Tarnowa. Na terenie lasu wytyczono sieć ścieżek pieszych i rowerowych, znajduje się tam też plac zabaw dla dzieci, a poniżej krawędzi lasu – basen kąpielowy.
W wyniku badań archeologicznych, prowadzonych na zachód od szczytu Góry św. Marcina w latach 1939, 1963–1969 oraz 1978–1986, odkopano pozostałości gotyckiego zamku, zbudowanego w I połowie XIV w. przez Spytka z Melsztyna. Zamek zbudowano na nieregularnym, owalnym planie z basztą od strony zachodniej. Podzielony był na dwie części: rezydencjalną i gospodarczą, rozdzielone wykutym w skale rowem, nad którym wzniesiono most zwodzony. Na zamku znajdowała się kaplica pw. Nawiedzenia NMP, poświęcona w 1331 roku. W czasie najazdu węgierskiego w 1441 roku zamek został zdobyty i zniszczony. Odbudował go kasztelan krakowski Jan Amor Tarnowski (junior) w poł. XV wieku. Hetman wielki koronny Jan Tarnowski przebudował w I połowie XVI w. rodową rezydencję w stylu renesansowym. Od końca XVI w. zamek przechodził kolejno w ręce rodów Ostrogskich, Zasławskich, Zamoyskich, a następnie Sanguszków. W XVII w. rozpoczęto jego rozbiórkę.
W latach 80. XX w. odkryto na terenie wzgórza również pozostałości grodziska wczesnośredniowiecznego z X–XI wieku.

</doc>
<doc id="1740118" url="https://pl.wikipedia.org/wiki?curid=1740118" title="Cult Of The Black Pentagram">
Cult Of The Black Pentagram



</doc>
<doc id="1740119" url="https://pl.wikipedia.org/wiki?curid=1740119" title="Jenna Leigh Green">
Jenna Leigh Green

Jennifer Leigh Greenberg (ur. 22 sierpnia 1974 w West Hills, Kalifornia) – amerykańska aktorka filmowa i telewizyjna oraz piosenkarka, występowała w roli Libby Chessler w serialu Sabrina, nastoletnia czarownica.
Życiorys.
Jenna Leigh Green urodziła się w West Hills w stanie Kalifornia. Jej matka oraz dziadek byli aktorami, ojciec natomiast członkiem zespołu muzycznego The Academics. Swoją karierę rozpoczęła od filmu Śmierć cheerleaderki z 1994. Rok później wystąpiła w filmie Chłopcy bombowcy a w 1997 zagrała Rise bohaterkę dramatu Friends Til the End. Pojawiała się również gościnnie w serialach takich jak Dharma i Greg, Cover Me czy Extreme Ghostbusters. W 1996 roku wcieliła się w postać Libby Chessler w Sabrinie, nastoletniej czarownicy, serialu dla młodzieży emitowanym przez stacje ABC, dzięki czemu zyskała popularność. Zagrała Wandę w musicalu Sandman z 1998 oraz Jess Hayes w filmie akcji Od pierwszego wystrzału z 2002 roku. W 2004 roku wcieliła się w postać Betty bohaterkę musicalu Open House.

</doc>
<doc id="1740120" url="https://pl.wikipedia.org/wiki?curid=1740120" title="Zygmunt Robel">
Zygmunt Robel

Zygmunt Tadeusz Robel (ur. 29 listopada 1891, zm. 13 listopada 1976) – polski prawnik, urzędnik państwowy i działacz polityczny, p.o. wojewody krakowskiego (1945), pełnomocnik Rządu RP na okręg mazurski (1945–1946) i wojewoda olsztyński (1946–1947).
Życiorys.
Ukończył studia prawnicze na Uniwersytecie Lwowskim. W okresie II Rzeczypospolitej sprawował funkcję naczelnika wydziału wojskowego w Śląskim Urzędzie Wojewódzkim w Katowicach (1918–1939). 
Od 31 sierpnia 1945 pełnił obowiązki wicewojewody oraz p.o. wojewody krakowskiego. 15 grudnia 1945 zastąpił Jakuba Prawina w roli pełnomocnika Rządu RP na okręg mazurski. 29 maja 1946 objął urząd wojewody nowo utworzonego województwa olsztyńskiego. Funkcję sprawował do odwołania 8 września 1947. Na jesieni 1946 włączył się w organizację Stronnictwa Pracy na terenie Warmii i Mazur, zasiadając w jego Zarządzie Wojewódzkim. Od 1947 był dyrektorem PZU w Warszawie. W ostatnim okresie życia pełnił funkcję sekretarza Uniwersytetu Warszawskiego.
W 1947 jego żoną została Janina Jakubowska, "de domo" Grzybowska (wdowa po Stanisławie Poraj Jakubowskim, matka Leonarda Jakubowskiego), z którą zamieszkiwali przy ulicy Lwowskiej 7 (wraz z nimi zamieszkiwała Danuta Przystasz). Miał córkę Alinę.
Zmarł 13 listopada 1976. Został pochowany na cmentarzu Powązkowskim w Warszawie (kwatera 173-5-33).

</doc>
<doc id="1740121" url="https://pl.wikipedia.org/wiki?curid=1740121" title="North Sydney">
North Sydney



</doc>
<doc id="1740122" url="https://pl.wikipedia.org/wiki?curid=1740122" title="Glory for Centuries">
Glory for Centuries



</doc>
<doc id="1740127" url="https://pl.wikipedia.org/wiki?curid=1740127" title="Arbuz">
Arbuz

Arbuz, kawon ("Citrullus" Schrad.) – rodzaj roślin z rodziny dyniowatych. Obejmuje 7 gatunków. Cztery z nich rosną w południowej Afryce. "C. mucosospermus" rośnie w tropikalnej Afryce Zachodniej oraz Sudanie. Arbuz kolokwinta "C. colocynthis" rośnie w północnej Afryce, na południowych krańcach Europy i w południowo-zachodniej Azji. Duże znaczenie użytkowe ze względu na soczyste, jadalne owoce ma arbuz zwyczajny "C. lanatus" pochodzący z północno-zachodniej Afryki, prawdopodobnie udomowiony tam już ponad 5 tysięcy lat temu. W Polsce arbuz zwyczajny i kolokwinta są uprawiane, ten drugi także przejściowo dziczeje (ma status efemerofita). 
Systematyka.
Rodzaj z rodziny dyniowatych z rzędu dyniowców. W obrębie rodziny należy do podrodziny "Cucurbitoideae" i plemienia "Benincaseae".

</doc>
<doc id="1740130" url="https://pl.wikipedia.org/wiki?curid=1740130" title="Goatlord">
Goatlord



</doc>
<doc id="1740131" url="https://pl.wikipedia.org/wiki?curid=1740131" title="Goatlord (zespół muzyczny)">
Goatlord (zespół muzyczny)

Goatlord – amerykański zespół muzyczny powstały w roku 1985, poruszający się w obrębie takich gatunków muzycznych jak: black metal, death metal, doom metal. Zespół nagrał swoje pierwsze demo w czerwcu 1987 roku. W roku 1988 nagrali swoje drugie demo pt. "Sodomize the Goat" -po jego wydaniu członkowie zespołu postanowili zmienić swój styl muzyczny i w roku 1991 nagrali już trzecie w swojej karierze demo,a wkrótce po jego wydaniu
zespół zarejestrował swój pierwszy album studyjny pt. Reflections of the Solstice.

</doc>
<doc id="1740134" url="https://pl.wikipedia.org/wiki?curid=1740134" title="Juan Tulic">
Juan Tulic

Juan José Tulic – piłkarz urugwajski, bramkarz.
Jako piłkarz klubu River Plate Montevideo wziął udział w turnieju Copa América 1947, gdzie Urugwaj zajął trzecie miejsce. Tulic zagrał we wszystkich siedmiu meczach – z Kolumbią, Chile, Boliwią, Paragwajem (stracił 4 bramki), Ekwadorem (tylko w pierwszej połowie – w przerwie zastąpił go Francisco Sabini), Peru i Argentyną (stracił 3 bramki). Były to jedyne mecze reprezentacyjne w całej jego karierze piłkarskiej.
Tulic przeniósł się później do Kolumbii, gdzie na początku lat 50. grał w klubie Cúcuta Deportivo.

</doc>
<doc id="1740135" url="https://pl.wikipedia.org/wiki?curid=1740135" title="Saša Obradović">
Saša Obradović

Saša Obradović (cyr. Саша Обрадовић; ur. 29 stycznia 1969 w Belgradzie) – serbski koszykarz występujący na pozycjach rozgrywającego lub rzucającego obrońcy, mistrz świata z 1998, trzykrotny mistrz Europy (1995, 1997, 2001), wicemistrz olimpijski z Atlanty, po zakończeniu kariery zawodniczej trener koszykarski, obecnie trener AS Monaco.
W latach 1988–1994 grał w KK Crvena zvezda. Następnie był koszykarzem ALBY Berlin, Virtusu Rzym, ponownie Crvenej zvezdy i Budućnostu Podgorica (2000–2001). Karierę kończył w RheinEnergie Köln (2001–2005). W swojej karierze zdobywał tytuły mistrza Jugosławii (1993, 1994, 2001) i Niemiec (1996). Z Albą w 1995 wywalczył Puchar Koracza.
W latach 90. miał pewne miejsce w kadrze Jugosławii. Oprócz olimpijskiego srebra zdobył złoto mistrzostw świata (1998) oraz trzykrotnie triumfował w mistrzostwach Europy (1995, 1997, 2001). Brał także udział w IO 2000.
Trenerską karierę zaczynał w RheinEnergie. Wśród jego podopiecznych znajdował się m.in. Marcin Gortat (mistrzostwo Niemiec 2006). Pracował także na Ukrainie. 24 lipca 2009 podpisał jednoroczny kontrakt z Turowem Zgorzelec. Po serii porażek został zwolniony z funkcji trenera Turowa.
13 grudnia 2021 objął po raz kolejny w karierze stanowisko trenera w AS Monako.

</doc>
<doc id="1740136" url="https://pl.wikipedia.org/wiki?curid=1740136" title="Juan José Tulic">
Juan José Tulic



</doc>
<doc id="1740137" url="https://pl.wikipedia.org/wiki?curid=1740137" title="Sasa Obradović">
Sasa Obradović



</doc>
<doc id="1740138" url="https://pl.wikipedia.org/wiki?curid=1740138" title="Sasa Obradovic">
Sasa Obradovic



</doc>
<doc id="1740139" url="https://pl.wikipedia.org/wiki?curid=1740139" title="Szkoła żon">
Szkoła żon

Szkoła żon (fr. "L'école des femmes") – komedia satyryczna Moliera z 1662.
Dramaturg uczynił tematem sztuki jedną z ludzkich namiętności – zazdrość. Główną postacią utworu jest Arnolf, czterdziestoletni mieszczanin, zatwardziały kawaler, który szykuje się do zawarcia małżeństwa ze swoją wychowanicą. Jest przekonany o wrodzonej niemoralności kobiet, więc za żonę pragnie pojąć dziewczę niewinne i głupiutkie, którego naiwność i niewiedzę świadomie pielęgnuje. Jednak los bywa przewrotny...
Postacie.
Arnolf, inaczej pan Rosochacki
Anusia, naiwna młoda dziewczyna wychowywana przez Arnolfa
Horacy, zalotnik Anusi
Grzela, wieśniak, sługa Arnolfa
Agatka, wieśniaczka, służąca Arnolfa
Chryzald, przyjaciel Arnolfa
Enryk, szwagier Chryzalda
Oront, ojciec Horacego
Rejent

</doc>
<doc id="1740142" url="https://pl.wikipedia.org/wiki?curid=1740142" title="Aurela Airlines">
Aurela Airlines

Aurela – pierwsza litewska prywatna linia lotnicza z siedzibą w Wilnie, obsługująca połączenia czarterowe. Linia powstała w 1995.
Licencja zawieszona przez Litewski Urząd Lotnictwa Cywilnego 18 lutego 2013.
Flota.
Flota przewoźnika składa się z 4 samolotów.

</doc>
<doc id="1740143" url="https://pl.wikipedia.org/wiki?curid=1740143" title="Własność nieruchomości gruntowych (Indonezja)">
Własność nieruchomości gruntowych (Indonezja)

Prawo własności nieruchomości gruntowych w Indonezji jest regulowane Ustawą nr 5 z roku 1960 ("UU 5/1960") oraz aktami rządowymi. Podobnie jak całe prawo indonezyjskie, obok instytucji rodzimych (w tym zwyczajowego prawa adat), nosi wpływy prawa holenderskiego i brytyjskiego. 
Prawo wyróżnia pierwotne (5) i wtórne (4) tytuły do nieruchomości gruntowych. Pierwotne tytuły wywodzą swoją moc od państwa i podlegają państwowej rejestracji, natomiast tytuły wtórne przyznawane są umowami przez prywatnych właścicieli.
Pierwotnymi tytułami są:
Tytułami wtórnymi są:
Obywatele Indonezji mogą uzyskać każde z tych praw. Możliwość uzyskiwania pierwotnych praw do nieruchomości gruntowych przez obcokrajowców jest ograniczona. Nie mogą oni być posiadaczami pełnego prawa własności, a pozostałe prawa są im przyznawane jedynie czasowo.

</doc>
<doc id="1740145" url="https://pl.wikipedia.org/wiki?curid=1740145" title="L'école des femmes">
L'école des femmes



</doc>
<doc id="1740148" url="https://pl.wikipedia.org/wiki?curid=1740148" title="I Shall Be Released">
I Shall Be Released

I Shall Be Released – piosenka skomponowana przez Boba Dylana w roku 1967, nagrana przez niego we wrześniu 1971 r. i wydana na albumie "Bob Dylan’s Greatest Hits Vol. II" w listopadzie 1971 r.
Historia i charakter utworu.
Piosenka ta została nagrana na 12 sesji do albumu "New Morning", a właściwie na sesjach postalbumowych w Columbia Studio B w Nowym Jorku. Na album "Greatest Hits" trafiła ostatnia z czterech prób jej nagrania. Oprócz niej Dylan nagrał jeszcze: „Only a Hobo” (5 prób) „You Ain't Goin' Nowhere” (6 prób) i „Down in the Flood” (2 próby). Poza „Only a Hobo” na ten album trafiły pozostałe utwory z sesji: „You Ain’t Going Nowhere” (wersja 6) i „Down in the Flood” (wersja druga). Producentem sesji był sam Bob Dylan.
Ta jedna z najpopularniejszych kompozycji Dylana została po raz pierwszy nagrana w domowym studiu w suterenie domu grupy The Band w Woodstock w 1967 r. Wokalistą był śpiewający falsetem Richard Manuel.
Wersja Dylana ma bardziej domowe brzmienie i jest bardziej surowa muzycznie; została nagrana tylko w duecie z Happym Traumem.
Piosenka ta jest alegorią. Jej treścią jest właściwie marzenie senne bohatera-więźnia, który śni o uwolnieniu – przez łaskę, amnestię lub nawet ucieczkę.
Od momentu koncertowego debiutu akustycznej wersji piosenki zaśpiewanej z Joan Baez w czasie pierwszej tury Rolling Thunder Revue w 1975 r., kompozycja ta właściwie była stale w jego aktywnym repertuarze, jednak z przerwą w latach 1978–1984. Dylan nie zawahał się nawet przez zmianą jej słów, gdy wykonywał ją z okazji celebracji urodzin Martina Luthera Kinga Jr. w Waszyngtonie 20 stycznia 1986 r. Zmienił słowa na związane bardziej z walką o prawa obywatelskie.

</doc>
<doc id="1740151" url="https://pl.wikipedia.org/wiki?curid=1740151" title="Tu-330">
Tu-330

Tu-330 – projektowany w Biurze Konstrukcyjnym Tupolewa, rosyjski samolot transportowy będący wersją pasażerskiego samolotu Tu-204.
Historia.
23 kwietnia 1994 roku rosyjski rząd wydał zarządzenie o rozpoczęciu budowy dziesięciu egzemplarzy samolotu Tu-330 w Kazaniu. Pomimo tego zarządzenia Tu-330 jeszcze nie powstał. Planowane jest zastąpienie przez Tu-330 (oraz An-70) używanych dotychczas w wojskowym transporcie lotniczym Rosji samolotów An-12 i Ił-76. Do dnia dzisiejszego powstała drewniana makieta samolotu w naturalnej skali.
Konstrukcja.
Samolot jest transportową wersją pasażerskiego Tu-204. Unifikacja części obu samolotów ma wynieść około 75%. Pozwoli to zmniejszyć czas i koszty związane z projektowaniem nowej maszyny. Jest górnopłatem napędzanym dwoma silnikami turbowentylatorowymi PS-90A. Możliwe jest również zamontowanie innych silników rosyjskich lub zagranicznych na życzenie potencjalnego odbiorcy.

</doc>
<doc id="1740153" url="https://pl.wikipedia.org/wiki?curid=1740153" title="Klobazam">
Klobazam

Klobazam – organiczny związek chemiczny z grupy benzodiazepin, stosowany jako lek psychotropowy. Znajduje się w grupie IV-P wykazu substancji psychotropowych. Charakteryzuje się bardzo długim czasem działania. Po podaniu doustnym metabolizowana prawie całkowicie w wątrobie do czynnych farmakologicznie metabolitów: "N"-demetyloklobazamu oraz 4-hydroksyklobazamu i w niewielkich ilościach do 4-hydroksy-"N"-demetyloklobazamu. Okres półtrwania klobazamu wynosi 18–20 godzin, natomiast "N"-demetyloklobazamu około 50 godzin (może ulec wydłużeniu nawet do 80 godzin). Maksymalna dawka doustna jednorazowa: 30 mg, dobowa: 80 mg.
Klobazam ma znaczące powinowactwo do podjednostki ω2 receptora GABAA i znacznie mniejsze do podjednostki ω1 – taki profil jest charakterystyczny także dla innych pochodnych benzo["b"][1,4]diazepiny, takich jak np. arfendazam czy lofendazam.
Klobazam został zsyntetyzowany w 1960 roku przez włoską firmę Laboratori Farmaceutici Maestretti, natomiast wprowadzony do światowego lecznictwa w 1975 roku jako lek anksjolityczny, uspokajający oraz przeciwpadaczkowy pod handlowymi nazwami "Frisium" i "Urbanyl" przez firmę "Hoechst Marion Roussel", która obecnie jest spółką koncernu "Sanofi-Aventis".
W porównaniu z innymi pochodnymi benzodiazepiny klobazam w Polsce jest stosowany rzadko.

</doc>
<doc id="1740154" url="https://pl.wikipedia.org/wiki?curid=1740154" title="You Ain’t Goin’ Nowhere">
You Ain’t Goin’ Nowhere

You Ain’t Goin’ Nowhere – piosenka skomponowana przez Boba Dylana, nagrana przez niego we wrześniu 1971 r. i wydana na albumie "Bob Dylan’s Greatest Hits Vol. II" w listopadzie 1971 r.
Historia i charakter utworu.
Piosenka ta została nagrana na 12 sesji do albumu "New Morning", a właściwie na sesjach postalbumowych w Columbia Studio B w Nowym Jorku. Na album "Greatest Hits" trafiła ostatnia z sześciu prób jej nagrania. Oprócz niej Dylan nagrał jeszcze: „Only a Hobo” (5 prób) „I Shall Be Released” (4 próby) i „Down in the Flood” (2 próby). Poza „Only a Hobo” na ten album trafiły pozostałe utwory z sesji: „I Shall Be Released” (wersja 4) i „Down in the Flood” (wersja 2). Producentem sesji był sam Bob Dylan.
Ta kompozycja Dylana została po raz pierwszy nagrana w domowym studiu w suterenie domu grupy The Band w Woodstock w 1967 r. Wersja ta jest pół mówiona przez Dylana w stylu części utworów z tych sesji, takich jak np. „Lo and Behold” i „Yea! Heavy and a Bottle of Bread”.
Wersja Dylana ma bardziej domowe brzmienie i jest bardziej surowa muzycznie; została nagrana tylko w duecie z Happym Traumem, jednak jej wokalne wykonanie jest utrzymane w stylu nagrania z Woodstock.
Pierwotny tekst utworu jest dość trudny i zagmatwany, co zapewne spowodowane zostało jego ewidentnie improwizatorskim charakterem na temat znalezienia kogoś, kto chciałby nakarmić kota. Piosenka z tego punktu widzenia była oczywiście niedokończona. Jednak Dylan mimo wszystko postanowił ponownie nagrać tę kompozycję z Happym Traumem, czyli jego zdaniem warta była ponownego wysiłku i ponownego napisania tekstu.
Od strony muzycznej kompozycja jest niezwykle czarująca ze wspaniałym refrenem („Ooo-wee, ride me high”), co było charakterystyczne dla większości z ponad 150 nagranych w Woodstock piosenek.
Po raz pierwszy Dylan wykonał tę piosenkę publicznie dopiero w 1999 r., w aranżacji zbliżonej nieco do utworów z albumu The Byrds "Sweetheart of the Rodeo".

</doc>
<doc id="1740167" url="https://pl.wikipedia.org/wiki?curid=1740167" title="Chūhei Nambu">
Chūhei Nambu

 – japoński lekkoatleta, trójskoczek i skoczek w dal, mistrz i brązowy medalista olimpijski z Los Angeles z 1932.
Nambu na igrzyskach olimpijskich w 1928 w Amsterdamie zajął 4. miejsce w trójskoku, 9. miejsce w skoku w dal, a w sztafecie 4 × 100 metrów odpadł w eliminacjach.
Po ustanowieniu dwóch rekordów Japonii w skoku w dal w 1929 i 1930, 27 października 1931 w Tokio skoczył 7,98 m, co było nowym rekordem świata. Na igrzyskach olimpijskich w 1932 w Los Angeles nie wygrał jednak tej konkurencji, lecz zdobył w niej brązowy medal wynikiem 7,45. Za to w trójskoku został mistrzem olimpijskim, a jego wynik – 15,72 m – był nowym rekordem świata. W ten sposób Nambu stał się jedynym jak dotąd równoczesnym rekordzistą świata w skoku w dal i trójskoku. Na tych samych igrzyskach startował również w sztafecie 4 × 100 metrów, która w finale zajęła 5. miejsce.
Oba rekordy świata Nambu utracił w 1935. Poprawili je Jesse Owens (skok w dal) i Jack Metcalfe (trójskok).
Po zakończeniu kariery lekkoatletycznej pracował jako dziennikarz sportowy dla gazety Mainichi Shimbun. Był także działaczem sportowym. M. in. prowadził lekkoatletyczną reprezentację Japonii na igrzyskach olimpijskich w 1964 w Tokio. W 1992 otrzymał Order Olimpijski przyznany przez MKOl.
Zmarł w wieku 93 lat na zapalenie płuc.

</doc>
<doc id="1740170" url="https://pl.wikipedia.org/wiki?curid=1740170" title="Chuhei Nambu">
Chuhei Nambu



</doc>
<doc id="1740175" url="https://pl.wikipedia.org/wiki?curid=1740175" title="Marian Molenda">
Marian Molenda

Marian Molenda (ur. 24 marca 1958 w Baranowie) – polski rzeźbiarz, wykładowca akademicki.
Ukończył Państwowe Liceum Sztuk Plastycznych w Nałęczowie. W 1983 ukończył studia na Wydziale Rzeźby Państwowej Wyższej Szkoły Sztuk Plastycznych w Gdańsku w pracowni profesora Franciszka Duszeńki. Przez następne dwa lata był stypendystą ministra kultury i sztuki. Obronił następnie doktorat, później uzyskał stopień doktora habilitowanego nauki o sztukach pięknych. W 2013 otrzymał tytuł profesora.
Kieruje pracownią rzeźby na Wydziale Sztuki Uniwersytetu Opolskiego. Poza rzeźbą (głównie monumentalną), wykonuje prace z zakresu malarstwa sztalugowego i rysunku. Miał ponad 25 wystaw indywidualnych, brał także udział w kilkudziesięciu wystawach zbiorowych. 
W 2009 został odznaczony Krzyżem Kawalerskim Orderu Odrodzenia Polski.

</doc>
<doc id="1740176" url="https://pl.wikipedia.org/wiki?curid=1740176" title="Forster (miasto)">
Forster (miasto)

Forster – miejscowość w Australii, w stanie Nowa Południowa Walia, na wybrzeżu Mid North Coast, w odległości ok. 310 km na północ od Sydney. Podczas spisu ludności w roku 2006, liczba mieszkańców wspólnie z graniczącym miastem Tuncurry, wynosiła 18372 osób.
Zobacz też.
Tuncurry

</doc>
<doc id="1740181" url="https://pl.wikipedia.org/wiki?curid=1740181" title="William Petersson">
William Petersson

Reinhold William Eugen Petersson (ur. 6 października 1895 w Sandby na Olandii, zm. 10 maja 1965 w Kalmarze) – szwedzki lekkoatleta, mistrz i brązowy medalista olimpijski z Antwerpii z 1920.
Na igrzyskach olimpijskich w 1920 w Antwerpii zdobył złoty medal w skoku w dal wynikiem 7,15 m, wyprzedzając Amerykanina Carla Johnsona i swego rodaka Erika Abrahamssona, a także brązowy medal w sztafecie 4 × 100 metrów (razem z nim biegli Agne Holmström, Sven Malm i Nils Sandström).
Był mistrzem Szwecji w skoku w dal w latach 1918–1920 i 1924.
Ustanowił rekord Szwecji w skoku w dal w 1918 wynikiem 7,20 m, który potem trzykrotnie poprawiał (do 7,39 m uzyskanego 3 sierpnia 1924 w Linköping).
W późniejszych latach był działaczem IAAF.

</doc>
<doc id="1740184" url="https://pl.wikipedia.org/wiki?curid=1740184" title="Długajczyk">
Długajczyk



</doc>
<doc id="1740185" url="https://pl.wikipedia.org/wiki?curid=1740185" title="Parafia MB Bolesnej">
Parafia MB Bolesnej



</doc>
<doc id="1740190" url="https://pl.wikipedia.org/wiki?curid=1740190" title="Dekanat Ostrołęka - Nawiedzenia NMP">
Dekanat Ostrołęka - Nawiedzenia NMP



</doc>
<doc id="1740198" url="https://pl.wikipedia.org/wiki?curid=1740198" title="Wlew kroplowy">
Wlew kroplowy



</doc>
<doc id="1740201" url="https://pl.wikipedia.org/wiki?curid=1740201" title="Sclerophrys reesi">
Sclerophrys reesi

Sclerophrys reesi – słabo znany afrykański gatunek płazów bezogonowych wchodzący w skład rodziny ropuchowatych.
Systematyka.
W przeszłości zaliczano go do licznego rodzaju "Bufo".
Występowanie.
To endemiczne stworzenie występuje tylko w jednym miejscu na terenie Tanzanii. Chodzi tutaj o położoną na wysokości od 200 do 500 metrów nad poziomem morza równinę zalewową Kihansi-Kilombero.
Zwierzę prawdopodobnie zasiedla tereny trawiaste równiny zalewowej.
Rozmnażanie.
Najprawdopodobniej ma miejsce w środowisku wodnym.
Status.
Zagrożenia dla tego gatunku mogą stanowić rolnictwo, w tym nadmierny wypas zwierząt domowych, a także osadnictwo ludzkie.

</doc>
<doc id="1740205" url="https://pl.wikipedia.org/wiki?curid=1740205" title="Knowing">
Knowing



</doc>
<doc id="1740207" url="https://pl.wikipedia.org/wiki?curid=1740207" title="Tom Parker">
Tom Parker

Tom Parker, również „Pułkownik” Thomas Andrew Parker, właśc. Andreas Cornelis van Kuijk (ur. 26 czerwca 1909 w Bredzie, zm. 21 stycznia 1997 w Las Vegas) – amerykański impresario, menedżer Elvisa Presleya.
Przez wiele lat przekonywał, że urodził się w USA, lecz tak naprawdę urodził się w Bredzie i miał holenderskich rodziców. Jako menadżer Presleya przyczynił się do jego zadziwiającej i błyskotliwej kariery. Okazywał bezwzględne poświęcenie swojemu klientowi. Zrobił z niego supergwiazdę, biorąc jednocześnie znacznie więcej niż tradycyjne 10% z jego zarobku (dochodząc do 25% i aż 50% pod koniec życia Elvisa).
Życiorys.
Młodość.
Urodził się i wychowywał w Holandii jako jedno z jedenaściorga dzieci państwa Adama i Marii Kuijków. Jego ojciec był żołnierzem, a matka zajmowała się handlem obwoźnym. Rodzice i znajomi mówili na niego „Dries”. Jako dziecko nie cierpiał szkoły i notorycznie uciekał na wagary, cenił sobie wolność i nieograniczoną swobodę. Uwielbiał też cyrk, który corocznie przyjeżdżał do miasteczka, więc gdy tylko mógł, zatrudniał się w nim do prostych prac.
Kiedy w 1925 umarł jego ojciec, postanowił wyjechać do swojego wuja, który mieszkał w Rotterdamie. Tam imał się różnych zajęć. W porcie nieraz wślizgiwał się na statki płynące do Anglii. W końcu dostał się na statek płynący do Stanów Zjednoczonych, dotarł tam po 11 dniach. Po roku wrócił do Holandii, by odwiedzić swoją matkę. Szybko jednak postanowił ponownie wyjechać do USA, więc w Rotterdamie zatrudnił się jako majtek na statku. Dopłynął tam w maju 1929. Będąc nielegalnym imigrantem i w dodatku bez pieniędzy, udał się do Atlanty, by tam wstąpić do wojska. Mimo że nie był obywatelem USA i nie miał żadnych dokumentów, udało mu się wstąpić do armii. W wojsku stacjonował w bazie na Hawajach, którą dowodził kapitan Tom Parker.
Po odbyciu dwuletniej służby przyjął imię Toma Parkera jako swoje własne. Z nową tożsamością udał się do Pensacoli na Florydzie, tam zamierzał dołączyć do jakiegoś cyrku i podróżować po kraju. Nie występował jednak na scenie, lecz zajmował się sprzedażą hot dogów i waty cukrowej, rozklejał też plakaty i rozdawał ulotki. Po kilku latach odszedł z cyrku i zaczął sprzedawać zdjęcia gwiazd sportu oraz show-businessu. Na Florydzie został promotorem Gene’a Austina, który był muzykiem country. Po tym, jak się rozstali, Parker pracował jako hycel, założył też jeden z pierwszych cmentarzy dla zwierząt. Część zarobionych na tym interesie pieniędzy wysłał rodzinie w Holandii.
Prawdziwe miejsce urodzenia.
Kiedy sława Presleya wzrosła, ludzie zaczęli interesować się również Parkerem. Przez długi czas kłamał na temat swojego pochodzenia, twierdząc, że urodził się w Huntington w Zachodniej Wirginii i jako dziecko uciekł z domu, by dołączyć do swojego wujka w cyrku. Prawda o jego rzeczywistym pochodzeniu wyszła na jaw, kiedy jego rodzina z Holandii rozpoznała go stojącego razem z Elvisem na fotografiach. Przypuszczenia te potwierdziły się w 1982, kiedy Parker próbował oddalić sprawę sądową o potwierdzenie swojego holenderskiego obywatelstwa.
Prawdziwym miejscem urodzenia Parkera jest Breda w Holandii. Będąc w USA, nigdy nie wypierał się swojego holenderskiego pochodzenia (podawał jedynie fałszywe miejsce urodzenia), ale też nigdy się nim nie chwalił. Fani Presleya spekulowali, że powodem, dla którego ich idol nigdy nie występował za granicą, pomimo bardzo lukratywnych propozycji, mogła być obawa Parkera przed nieotrzymaniem amerykańskiego paszportu. Obawiał się też złożenia wniosku, za który mógłby zostać nawet deportowany jako nielegalny imigrant, chociaż jako weteran armii amerykańskiej i współmałżonek amerykańskiej obywatelki, był objęty amnestią i miał prawo do ubiegania się o obywatelstwo.
Początki kariery.
Zwrot w dotychczasowym życiu Parkera nastąpił w 1943, kiedy to do Tampy na Florydzie przybył jeden z menadżerów wytwórni MGM w poszukiwaniu zwierząt do filmu wojennego. Nawiązał współpracę z Parkerem, którego bez reszty oczarowała praca w show-businessie. Dlatego postanowił powrócić do pracy promotora. Miał już w tym pewne doświadczenie, które zdobył, współpracując z Gene’em Austinem.
Wkrótce po tym jego działania dostrzegło wydawnictwo Acuff – Rose, które chciało go zatrudnić, jednak Parker się nie zgodził, gdyż nie chciał opuszczać Tampy. Pierwszym artystą, z którego Parker zrobił gwiazdę, był muzyk country Eddy Arnold. Wiele jego piosenek szybko znalazło się na pierwszych miejscach list przebojów. Ten sukces otworzył przed „Pułkownikiem” drzwi do największych i najlepszych wydawnictw muzycznych w USA, takich jak: RCA Records, Hill &amp; Range, czy William Morris Agency. Kontakty z nimi przydały mu się w późniejszym rozwoju kariery Elvisa. W 1953 rozstał się z Arnoldem, a rok później został głównym menadżerem przedsiębiorstwa Hank Snow Attractions. To właśnie jeden z jej pracowników jako pierwszy dostrzegł nikomu nieznanego, ale bardzo utalentowanego chłopaka – Elvisa Presleya. Kiedy tylko Parker się o nim dowiedział, postanowił jak najszybciej podpisać z nim kontrakt.
Współpraca z Elvisem.
18 sierpnia 1955 Parker oficjalnie został menadżerem Presleya. Zanim jednak podpisał z nim umowę, musiał uzyskać zgodę jego rodziców, gdyż Presley był jeszcze wtedy nieletni. O ile ojciec Elvisa był zachwycony „Pułkownikiem”, o tyle matka miała pewne wątpliwości, które jednak z pomocą muzyka Hanka Snowa udało mu się rozwiać. Parker szybko zrozumiał, że prowincjonalna wytwórnia Sun Records, z którą Presley był związany, nie pomoże mu zdobyć większej sławy, więc już w listopadzie przekonał RCA Records do wykupu Elvisa od Sun Records za 40 tys. dolarów.
10 stycznia 1956 w studiu nagraniowym w Nashville Presley nagrał pierwsze piosenki dla nowej wytwórni. Jedna z nich, „Heartbreak Hotel” wydana jako singiel, niedługo potem stała się światowym hitem, a jej wykonawca – nową gwiazdą. Parker do końca życia Presleya pozostał jego menadżerem. Dbał o rozgłos i zapewniał mu dochodowe kontrakty, ale każdą biznesową decyzję podejmował instrumentalnie, kierując się jak największym zyskiem. Za wielkie pieniądze udzielał zezwoleń na wszystko, co wiązało się z jego klientem. Kiedy Elvisa powołano do wojska, Parker dostrzegł zagrożenia wynikające z jego dwuletniej nieobecności, w tym m.in. silną konkurencję w postaci innych wykonawców rock’n’rollowych. Wydawał więc niepublikowane nagrania w formie singli bądź kompilacyjnych albumów, które wyciągał z archiwum wytwórni. Oprócz tego do kupienia była cała masa gadżetów związanych z Elvisem, dzięki czemu był on cały czas obecny w umysłach potencjalnych odbiorców.
Po powrocie Presleya z wojska w 1960 chciał zmienić jego dotychczasowy wizerunek buntownika. Postanowił zrobić z niego aktora, podjął więc decyzję o wstrzymaniu koncertów i ograniczeniu sesji nagraniowych – po to, by Elvis mógł rozpocząć karierę filmową, którą kontynuował w latach 1960–1969. Dla konta bankowego Parkera był to dochodowy okres, ale dla wielu krytyków i fanów była to bankrutująca jakość muzyki Presleya. Biografowie twierdzą, że Parker był uzależniony od hazardu i potrzebował ciągle gotówki, dlatego chciał, by Presley regularnie grał w filmach.
Pod koniec lat 60. Parker zdał sobie sprawę, że czas filmowych musicali Presleya się kończy, więc postanowił przygotować jego wielki powrót na estradę. W 1968 dzięki nowej sesji nagraniowej i telewizyjnemu występowi w programie "Elvis Presley ’68 Comeback Special" artysta odzyskał swoją muzyczną reputację. Po emisji programu Parker zapowiedział, że jego klient powróci do występów na żywo, włączając w to także serię krótkich tournée po USA i wiele dochodowych kontraktów w Las Vegas. Po tych sukcesach Parker podpisał kontrakt z Hotelem International, co gwarantowało, że Presley przez czterotygodniowy okres trwania umowy będzie otrzymywał 125 tys. dolarów tygodniowo. W tym czasie doszło do tego, że Parker i Presley zgodzili się zawrzeć „spółkę” i dzielić zyskami pół na pół, co było niezwykle korzystne dla menadżera. Ponadto Parker zaczął zajmować się też innymi rzeczami niezwiązanymi z muzyką, co spowodowało, że zarabiał więcej od Presleya.
W 1973 sprzedał wszystkie dotychczasowe nagrania Presleya wytwórni RCA, za co otrzymał 15 mln dol., a Elvis – 5 mln dol.
Po śmierci Elvisa.
Po śmierci Presleya w 1977 Parker uwikłał się w spory prawne (o posiadłość) z byłą żoną piosenkarza, która zarzucała mu przyczynienie się do śmierci Elvisa, przez częste podsuwanie mu coraz większej ilości różnych pigułek. W 1983 Parker zgodził się sprzedać niektóre z najlepszych nagrań Presleya wytwórni RCA za 2 mln dol. i odstąpił od roszczeń do posiadłości. Wcześniej w 1980 przeniósł się do Las Vegas i pracował jako „doradca ds. rozrywki” w hotelach Hilton. Spór o dom Presleya nie zakończył jego związków z królem rock and rolla. Później Parker pojawiał się jeszcze na wielu uroczystościach i wydarzeniach z nim związanych, takich jak np. dziesiąta rocznica śmierci piosenkarza czy wydanie w 1993 przez pocztę amerykańską znaczków z podobizną Elvisa.
Życie prywatne.
W 1935 poznał Marie Mott, dwukrotną rozwódkę z synem. Wkrótce potem zostali małżeństwem. W 1993 reżyser telewizyjny Jorrit van der Kooi spotkał się z „Pułkownikiem” w Las Vegas, gdzie miał okazję porozmawiać z nim w języku holenderskim i nagrać film dokumentalny pt "Looking for Colonel Parker". Parker dowiedział się też wtedy, że jego siostra Adriana umarła kilka lat wcześniej.
Zmarł z powodu udaru 21 stycznia 1997 w Las Vegas w wieku 87 lat.

</doc>
<doc id="1740209" url="https://pl.wikipedia.org/wiki?curid=1740209" title="Antym (męczennik)">
Antym (męczennik)

Święty Antym – żyjący w III wieku kapłan, męczennik i święty katolicki.
Prowadził działalność chrześcijańską w rejonie Via Salaria. Skazany przez prokonsula Prisco na utopienie w Tybrze przeżył, został ostatecznie ścięty ok. 303 roku.
Jego wspomnienie liturgiczne w Kościele katolickim obchodzone jest 11 maja.

</doc>
<doc id="1740210" url="https://pl.wikipedia.org/wiki?curid=1740210" title="Omri Katz">
Omri Katz

Omri Haim Katz (ur. 30 maja 1976 w Los Angeles) – amerykański aktor telewizyjny i filmowy pochodzenia żydowskiego. Znany głównie z seriali "Eerie, Indiana" i "Dallas".
Życiorys.
Urodził się i dorastał w Los Angeles w Kalifornii jako syn Riny i Yorama Katz, żydowskich imigrantów z Izraela. Kiedy Katz był młody mieszkał w Izraelu (zna płynnie język hebrajski), ale wyjechał do USA, by rozpocząć karierę aktorską. W 1983 dostał rolę w operze mydlanej CBS "Dallas", potem wystąpił jeszcze w kilku serialach i filmach m.in. w komedii Kenny’ego Ortegi "Hokus pokus" z Bette Midler, Kathy Najimy i Sarah Jessicą Parker. W 1984 otrzymał nagrodę Soap Opera Digest Award w kategorii „wybitny młody aktor” za rolę w serialu "Dallas".
W 2002 postanowił wycofać się na jakiś czas z aktorstwa. Został fryzjerem w Los Angeles, lecz niedługo potem porzucił to zajęcie i wyjechał do Izraela.

</doc>
<doc id="1740212" url="https://pl.wikipedia.org/wiki?curid=1740212" title="Szkoła Oficerska Wojsk Telegraficznych">
Szkoła Oficerska Wojsk Telegraficznych



</doc>
<doc id="1740214" url="https://pl.wikipedia.org/wiki?curid=1740214" title="Andrij Fartuszniak">
Andrij Fartuszniak

Andrij Petrowycz Fartuszniak, ukr. Андрій Петрович Фартушняк (ur. 24 marca 1989 roku w Kijowie) – ukraiński piłkarz, występujący na pozycji obrońcy.
Kariera piłkarska.
Kariera klubowa.
Wychowanek Szkoły Piłkarskiej Dynama Kijów. W 2006 rozpoczął karierę piłkarską najpierw w trzeciej drużynie, a potem w drugiej i rezerwowej jedenastce Dynama. W lutym 2009 został wypożyczony do FK Charków. Latem 2009 ponownie został wypożyczony ale już do Obołoni Kijów, a następnego sezonu do PFK Sewastopol. Latem 2011 powrócił do Dynama, potem bronił barw drugiej drużyny. W sezonie 2011/12 bronił barw mołdawskiego FC Tiraspol. W końcu października 2012 zasilił skład Tytanu Armiańsk.
Kariera reprezentacyjna.
Występował w reprezentacji Ukrainy U-21.

</doc>
<doc id="1740215" url="https://pl.wikipedia.org/wiki?curid=1740215" title="Satysfakcjonizm">
Satysfakcjonizm

Satysfakcjonizm – postawa intelektualna wynikająca z niedojrzałości poznawczej, braku samodzielności i elastyczności myślenia, powszechna wśród części współczesnych użytkowników informacji. Charakterystyczna dla społeczeństwa informacyjnego. Polega na szybkim, często bezkrytycznym zadowoleniu się wiedzą ogólną w sytuacji, gdy rozwiązanie problemu wymaga dotarcia do kilku źródeł i zanalizowania uzyskanych, często zróżnicowanych informacji. To również bezkrytyczne przyjmowanie informacji, których wiarygodność nie została potwierdzona w publikacjach powszechnie uznanych za naukowe.
Powstanie.
Satysfakcjonizm pojawił się wraz z potrzebą szybkiego dotarcia do informacji. Do jego rozwoju w znaczącym stopniu przyczyniła się rewolucja informacyjna, związana m.in. z rozwojem Internetu. Przekonanie, że jest on źródłem pełnej, wiarygodnej, a jednocześnie łatwo dostępnej informacji, spowodowało negatywnie skutki dla edukacji. Chęć szybkiego zdobycia całościowej wiedzy na określony temat doprowadziła do sytuacji, w której poszukujący informacji zaczęli wykorzystywać jedynie wiedzę cząstkową o wątpliwej jakości merytorycznej. Skupianie się na rzeczach najważniejszych i świadome odrzucanie treści drugorzędnych, nie mniej istotnych dla tematu, przyczyniło się do marginalizacji informacji wieloaspektowej. Ilość, która w tym przypadku przekładałaby się na jakość, została jako wartość naukowa pominięta.
Efekty.
Efektem satysfakcjonizmu jest zatem utrata wartości naukowo-poznawczej przekazu poprzez zredukowanie go do niezbędnego minimum. Pominięte zostają niuanse wynikające z konieczności wielostronnego analizowania problemu. Czas staje się czynnikiem decydującym, a potrzeby informacyjne zaspokojone zostają jedynie poprzez źródła podręczne, udostępniające tzw. wiedzę w pigułce oraz źródła niezweryfikowane pod względem wiarygodności gromadzonych i udostępnianych informacji. Za przejaw satysfakcjonizmu należy również uznać niechęć do samodzielnego pozyskiwania i weryfikowania informacji oraz zadowolenie się maksymalnie przejrzystą treścią na dużym poziomie ogólności, wyselekcjonowaną i przetworzoną przez anonimowego autora. Hierarchizacja danych wyławianych z tzw. szumu informacyjnego przestaje być wówczas świadomym działaniem odbiorcy informacji. Staje się przywilejem nadawcy dowolnie kształtującego swój przekaz i wpływającego na stan wiedzy potencjalnego odbiorcy. Kształtująca się zależność powoduje również to, że większe znaczenie ma dostępność do przekazu, niż merytoryczna i poznawcza (naukowo-informacyjna) wartość komunikatu. Wobec braku umiejętności samodzielnego pozyskiwania, oceniania, selekcjonowania i hierarchizowania informacji, zaciera się dla jej odbiorcy granica między prawdą a fałszem.

</doc>
<doc id="1740224" url="https://pl.wikipedia.org/wiki?curid=1740224" title="Kazimierz Wolsza">
Kazimierz Wolsza

Kazimierz Marek Wolsza (ur. 1960 w Brzesku) – polski filozof i teolog katolicki, zajmujący się historią filozofii współczesnej, filozofią religii oraz metafilozofią.
Życiorys.
W 1979 roku ukończył II Liceum Ogólnokształcące im. Walerego Wróblewskiego w Gliwicach i rozpoczął studia teologiczne w Wyższym Seminarium Duchownym Śląska Opolskiego w Nysie (diecezja opolska). Święcenia kapłańskie przyjął w 1985 roku. W 1985 roku uzyskał magisterium z teologii na Wydziale Teologii KUL. Pracę magisterską pt. "Zagadnienie natury czasu w ujęciu Zdzisława Augustynka. Odniesienie do teologicznego sensu pojęcia czasu" napisał pod kierunkiem bp. prof. dr. hab. Alfonsa Nossola. W latach 1985–1988 pracował jako wikariusz i duszpasterz akademicki w parafii pw. Przemienienia Pańskiego w Opolu. W 1988 roku został skierowany na specjalistyczne studia w zakresie filozofii na Wydział Filozofii Katolickiego Uniwersytetu Lubelskiego przez biskupa opolskiego Alfonsa Nossola. W 1992 roku wrócił do diecezji i podjął wyłady z logiki i filozofii w Wyższym Seminarium Duchownym Śląska Opolskiego w Nysie, w Instytucie Teologiczno-Pastoralnym w Opolu (filii KUL) oraz w Misyjnym Seminarium Duchownym Księży Werbistów (Wydział Filozofii) w Nysie. 1993 roku uzyskał na Wydziale Filozofii KUL stopień doktora nauk humanistycznych w zakresie filozofii na podstawie rozprawy "Analiza argumentacji Hansa Künga za istnieniem Boga" napisanej pod kierunkiem ks. prof. dr. hab. Józefa Herbuta (1933-2018). Recenzentami w przewodzie doktorskim byli: bp prof. dr hab. Bronisław Dembowski (1927-2019) oraz s. prof. dr hab. Zofia Józefa Zdybicka USJK. W związku z nowym podziałem terytorialnym diecezji w Polsce (1992) został inkardynowany do diecezji gliwickiej i objął stanowisko wicerektora ds. diecezji gliwickiej w Wyższym Seminarium Duchownym Śląska Opolskiego w Nysie (1993-1999). W 1994 roku został adiunktem w Katedrze Filozofii Systematycznej i Historii Filozofii na Wydziale Teologicznym nowego Uniwersytetu Opolskiego. W 2000 roku habilitował się na Wydziale Filozofii Katolickiego Uniwersytetu Lubelskiego na podstawie dorobku naukowego oraz rozprawy "Rola doświadczenia transcendentalnego w poznaniu filozoficznym". Recenzentami w postępowaniu o nadanie stopnia doktora habilitowanego byli: ks. prof. dr hab. Józef Herbut, prof. dr hab. Edmund Morawiec CSsR (1930-2019) oraz prof. dr hab. Aleksander Bobko. W latach 2004-2019 był kierownikiem Katedry Filozofii Systematycznej i Historii Filozofii na Wydziale Teologicznym Uniwersytetu Opolskiego, od 2019 roku kieruje Zespołem Badawczym i Dydaktycznym Filozofii Systematycznej i Historii FIlozofii. W 2009 roku uzyskał tytuł profesora nauk humanistycznych. Recenzentami w postępowaniu o nadanie tytułu profesora byli: prof. dr hab. Karol Bal, prof. dr hab. Karol Tarnowski, prof. dr hab. Krzysztof T. Wieczorek, prof. dr hab. Marek Szulakiewicz. Jest rezydentem w parafii pw. Wszystkich Świętych w Gliwicach.

</doc>
<doc id="1740225" url="https://pl.wikipedia.org/wiki?curid=1740225" title="Ed Hamm">
Ed Hamm

Edward Barton Hamm (ur. 13 kwietnia 1906 w Lonoke, w stanie Arkansas, zm. 25 czerwca 1982 w Albany, w stanie Oregon) – amerykański lekkoatleta, skoczek w dal, mistrz olimpijski z Amsterdamu z 1928.
Życiorys.
Ed Hamm jako student Georgia Institute of Technology zdobył akademickie mistrzostwo Stanów Zjednoczonych (NCAA) w skoku w dal w 1927 i 1928. W 1928 został także mistrzem Stanów Zjednoczonych (AAU) w tej konkurencji ustanawiając jednocześnie rekord świata wynikiem 7,90 m.
Na igrzyskach olimpijskich w 1928 w Amsterdamie Hamm zdobył złoty medal skacząc na odległość 7,73 m, co było rekordem olimpijskim. Wyprzedził o 15 cm srebrnego medalistę Silvio Catora z Haiti, który dziewięć dni później odebrał mu rekord świata rezultatem 7,93 m.
Hamm osiągnął najlepszy wynik na świecie w 1930 (7,77 m). W 1928 ukończył studia na Georgia Institute of Technology. Pracował przez jakiś czas jako trener lekkoatletyczny w szkole, a potem został zatrudniony na kierowniczym stanowisku przez The Coca-Cola Company.

</doc>
<doc id="1740230" url="https://pl.wikipedia.org/wiki?curid=1740230" title="Jewhenij Czeberiaczko">
Jewhenij Czeberiaczko

Jewhenij Ołeksandrowycz Czeberiaczko, ukr. Євгеній Олександрович Чеберячко (ur. 19 czerwca 1983 roku w Kijowie, Ukraińska SRR) – ukraiński piłkarz, występujący na pozycji pomocnika lub obrońcy, reprezentant Ukrainy.
Kariera piłkarska.
Kariera klubowa.
Wychowanek Szkoły Piłkarskiej "ATEK" w Kijowie. Pierwszy trener Wołodymyr Nowyczenko. Jako ósmoklasista przeszedł do Dynama Kijów. W 2001 rozpoczął karierę piłkarską w trzeciej drużynie Dynama. W sezonie 2002/03 został wypożyczony do CSKA Kijów, a w sezonie 2003/04 do Zakarpattia Użhorod. W 2005 zaproszony do FK Charków przez trenera Hennadija Łytowczenka. 17 czerwca 2009 podpisał 3-letni kontrakt z Dniprem Dniepropetrowsk. Latem 2017 przeszedł do SK Dnipro-1, a 11 września 2017 ogłosił o zakończeniu kariery piłkarza.
Kariera reprezentacyjna.
Na młodzieżowych Mistrzostwach Europy U-21 rozgrywanych w 2006 roku w Portugalii jako zawodnik reprezentacji Ukrainy zdobył tytuł wicemistrza Europy.
11 sierpnia 2010 debiutował w narodowej reprezentacji Ukrainy w zremisowanym 1:1 meczu towarzyskim z Holandią.

</doc>
<doc id="1740231" url="https://pl.wikipedia.org/wiki?curid=1740231" title="Schweinitz (Jessen)">
Schweinitz (Jessen)

Schweinitz – dzielnica miasta Jessen (Elster) w Niemczech, w kraju związkowym Saksonia-Anhalt, w powiecie Wittenberga. Do 31 grudnia 1992 samodzielne miasto.
Leży we wschodniej części miasta, przy drodze krajowej B187, w miejscu gdzie rzeka Schweinitzer Fließ wpada do Czarnej Elstery. 
Historia.
Po raz pierwszy wzmiankowane jako "Swinze" w 1121. Prawa miejskie otrzymało w XIV wieku, poświadczone w 1373. Zamek znajdujący się w mieście, w którym w 1532 zmarł książę Jan Stały, został zburzony w 1577. Samo miasto należało od 1182 do Marchii Brandenburskiej, od początku XIII wieku do biskupów Magdeburga, zaś od 1362 do księstwa Saksonia-Wittenberga. Po II wojnie światowej w NRD. 

</doc>
<doc id="1740232" url="https://pl.wikipedia.org/wiki?curid=1740232" title="Miles Naismith">
Miles Naismith



</doc>
<doc id="1740233" url="https://pl.wikipedia.org/wiki?curid=1740233" title="Jewgienija Ginzburg">
Jewgienija Ginzburg

Jewgienija Siemionowna (Sołomonowna) Ginzburg (ros. "Евгения Семёновна (Соломоновна) Гинзбург"; ur. w Moskwie, zm. 25 maja 1977 tamże) – rosyjska pisarka żydowskiego pochodzenia, matka Wasilija Aksionowa. Ofiara wielkiego terroru w ZSRR.
Ukończyła Kazański Uniwersytet Państwowy, gdzie następnie pracowała. Wyszła za mąż za Pawła Aksionowa - członka władz Tatarskiej Autonomicznej Socjalistycznej Republiki Radzieckiej. W 1937 została zatrzymana przez NKWD i przez 730 dni przetrzymywana najpierw areszcie, później w więzieniu w Jarosławiu (w tzw. "izolatorze"), latem 1939 skierowana do zespołu łagrów Kołymy. W lutym 1947 odsiedziała dziesięcioletni wyrok, po czym przez kolejne lata została skazana administracyjnie na dożywotnie zesłanie. Po śmierci Stalina została amnestionowana, a w roku 1955 oficjalnie zrehabilitowana. 
Swoje losy opisała w książce "Stroma ściana" ("Крутой маршрут"). Po bezskutecznych próbach wydania w oficjalnych wydawnictwach sowieckich w początku lat 60. pierwsza część książki została wydana we Włoszech w 1966 w tłumaczeniu angielskim jako "Into the Whirlwind". Książka krążyła w ZSRR w samizdacie, po raz pierwszy została oficjalnie opublikowana w ZSRR w 1990. Jest to jedno z najważniejszych świadectw stalinowskiego terroru i najciekawszych dzieł tzw. literatury łagrowej. Obok Warłama Szałamowa i Anatola Krakowieckiego autor najbardziej znanych literackich świadectw obozów Kołymy.
Pochowana na Cmentarzu Kuźminskim w Moskwie.

</doc>
<doc id="1740234" url="https://pl.wikipedia.org/wiki?curid=1740234" title="Photoblog.pl">
Photoblog.pl

Photoblog.pl – polski serwis społecznościowy istniejący od 2004 roku, którego użytkownicy mogą tworzyć internetowy blog. Pierwszoplanową rolę w serwisie odgrywają zamieszczane przez użytkowników zdjęcia. 
W latach 2008–2009 był to jeden z pięciu lub sześciu najpopularniejszych portali o funkcjach społecznościowych w Polsce – obok serwisów Nasza klasa, YouTube, MojaGeneracja.pl, Myspace i Fotka.pl. W przeciwieństwie do ostatniego, przeznaczonego dla młodszych odbiorców, grupę docelową Photobloga stanowią osoby w przedziale wiekowym 15–40 lat. W 2014 roku serwis zajmował trzecie miejsce wśród najpopularniejszych serwisów blogowych, po platformie Blogger i serwisie Pinger.
W pewnym okresie na platformie Photoblog.pl działało ponad 100 tysięcy blogów fotograficznych, choć dane te mogą być znacznie zawyżone przez fakt wliczania w statystyki także blogów już nieaktualizowanych przez ich autorów.
Historia.
Photoblog.pl założyło dwóch studentów z Trójmiasta – Sebastian Michałowski oraz Tomasz Chmielewski. Pierwsza wersja powstała 23 marca 2004 roku. Właścicielem serwisu jest założona i prowadzona przez twórców serwisu firma Pixnet Sp. z o.o., której siedziba mieści się przy ulicy Świętojańskiej w Gdyni. Początkowo serwis miał nazywać się fotoblog.pl, jednak w czasie, gdy powstawał, nazwa ta była zajęta. Ostatecznie jednak obie domeny, Photoblog.pl i fotoblog.pl, należą do firmy Pixnet Sp. z o.o.
W maju 2008 roku serwis rozpoczął partnerską współpracę z Agorą, dzięki czemu wzbogacił jej ofertę internetową, ale sam wciąż funkcjonował jako niezależna marka. W ramach współpracy Agora wspomagała dalszy rozwój serwisu oraz prowadziła na zasadach wyłączności sprzedaż powierzchni reklamowej.
30 grudnia 2022 roku wydawca serwisu spółka Pixnet poinformowała, że serwis zostanie zamknięty z dniem 31 marca 2023 roku. 7 lutego 2023 roku na oficjalnym profilu strony w serwisie społecznościowym Facebook pojawiła się jednak informacja, że serwis Photoblog.pl nie zostanie zamknięty i będzie działał nadal. 

</doc>
<doc id="1740236" url="https://pl.wikipedia.org/wiki?curid=1740236" title="Biały Men">
Biały Men

Biały Men (niem. "Weißer Main") – rzeka w Niemczech, w Bawarii, w Górnej Frankonii. Północny i prawy tok źródłowy Menu.
Men Biały wypływa z wschodniego zbocza góry Ochsenkopf w Smreczanach. Źródło umiejscowione jest na wysokości 887 m n.p.m. na jasnym, granitowym podłożu, przez co rzeka może wydawać się biała i stąd właśnie pochodzi jej nazwa. Liczy ok. 45 km długości. Posiada liczne boczne dopływy. Na południowy zachód od Kulmbach, k. zamku Steinenhausen, na wysokości 298 m n.p.m. łączy się z Menem Czerwonym, tworząc Men.
Nad Menem Białym leżą miasta Bad Berneck im Fichtelgebirge i Kulmbach.

</doc>
<doc id="1740238" url="https://pl.wikipedia.org/wiki?curid=1740238" title="Czerwony Men">
Czerwony Men

Men Czerwony (niem. "Roter Main") – rzeka w Niemczech, w Bawarii, w Górnej Frankonii, źródłowy dopływ Menu o długości ok. 55 km.
Wypływa w Szwajcarii Frankońskiej, dziesięć kilometrów na południe od Bayreuth k. Hörlasreuth (Creußen), na wysokości ok. 581 m. Przepływa przez miasto Bayreuth, potem przez Heinersreuth i Neudrossenfeld. Na południe od Kulmbach, obok zamku Steinenhausen, łączy się z Menem Białym. Po drodze pokonuje różnicę wysokości wynoszącą ok. 280 metrów. Dno rzeki jest gliniaste i szczególnie po deszczach rzeka nabiera czerwono-brązowego koloru. Stąd też pochodzi jej nazwa.

</doc>
<doc id="1740239" url="https://pl.wikipedia.org/wiki?curid=1740239" title="Incidentaloma">
Incidentaloma



</doc>
<doc id="1740240" url="https://pl.wikipedia.org/wiki?curid=1740240" title="System ligowy piłki nożnej na Słowacji">
System ligowy piłki nożnej na Słowacji

Obecny system ligowy piłki nożnej na Słowacji został wprowadzony w wyniku reformy przed sezonem 2011/2012.

</doc>
<doc id="1740246" url="https://pl.wikipedia.org/wiki?curid=1740246" title="OpenEXR">
OpenEXR

OpenEXR – otwarty format zapisu obrazów HDR, stworzony przez firmę Industrial Light and Magic i przeznaczony do wykorzystania w przemyśle filmowym. Wraz ze specyfikacją formatu udostępnia jest wzorcowa implementacja oraz narzędzia demonstrujące możliwości formatu. Cechą charakterystyczną formatu jest to, że każdy piksel jest reprezentowany przez 16 oraz 32 bitowe liczby zmiennoprzecinkowe ze znakiem, co pozwala na większą kontrolę nad kolorem oraz kontrastem.
Format w filmach.
Został, między innymi, zastosowany w procesie produkcji filmów: "Harry Potter i Kamień Filozoficzny", "Faceci w czerni II", "Gangi Nowego Jorku" oraz "Znaki".
Kompresja.
Umożliwia przechowywanie danych nieskompresowanych jak i skompresowanych za pomocą jednej z trzech podstawowych metod:

</doc>
<doc id="1740247" url="https://pl.wikipedia.org/wiki?curid=1740247" title="Kaplica św. Mikołaja w San Remo">
Kaplica św. Mikołaja w San Remo

Kaplica św. Mikołaja – kaplica prawosławna w San Remo na cmentarzu della Foce. Wzniesiona w latach 1906–1907, podlega obecnie parafii Chrystusa Zbawiciela, św. Katarzyny i św. Serafina z Sarowa w San Remo, pełniąc funkcję świątyni pomocniczej.
Historia.
Fundatorką kaplicy była wdowa po rosyjskim inżynierze wojskowym Nikołaju Kotieniewie, zmarłym w San Remo w 1905. Środki na budowę obiektu przekazały również społeczności prawosławne z innych miejscowości we Włoszech. Prace nad kaplicą trwały od 1906 do 1907, natomiast jej uroczystego poświęcenia dokonał w roku następnym Nikołaj Akwilonow, kapłan z cerkwi rosyjskiej w Mentonie. Najprawdopodobniej autorem projektu kaplicy był A. Kauffmann. Był to pierwszy prawosławny budynek sakralny w San Remo; wcześniejsze starania na rzecz wzniesienia cerkwi nie przynosiły rezultatów.
Nabożeństwa w kaplicy odbywały się ze względną regularnością do 1922, kiedy została poświęcona cerkiew Chrystusa Zbawiciela, św. Katarzyny i św. Serafina z Sarowa, która stała się również siedzibą parafii. Ponownie obiekt stał się głównym miejscem kultu, gdy cerkiew poniosła znaczne straty po upadku bomby na jej dach. Nabożeństwa odbywały się w krypcie cerkwi oraz w kaplicy św. Mikołaja do zakończenia prac remontowych w świątyni Chrystusa Zbawiciela.
Architektura.
Kaplica wznosi się na wysokość 11,5 metra. Wejście do niej prowadzi przez ozdobny portyk, ponad którym znajduje się mozaika z wizerunkiem patrona obiektu. Wewnątrz budynek jest bogato dekorowany i wyłożony marmurem, znajduje się w nim kilkanaście ikon z początku XX wieku oraz powstałe w tym samym okresie świeczniki i lampady.

</doc>
<doc id="1740249" url="https://pl.wikipedia.org/wiki?curid=1740249" title="Kavajë">
Kavajë



</doc>
<doc id="1740260" url="https://pl.wikipedia.org/wiki?curid=1740260" title="Nissan 240SX">
Nissan 240SX

Nissan 240SX – kompaktowy samochód sportowy przygotowany przez Nissana z myślą o rynku północnoamerykańskim w 1989. Zastąpił on w 1989 model 200SX (RWD). 240SX wyposażony był w czterocylindrowy silnik KA24E o pojemności 2,4 l, który napędzał koła tylne. Model doczekał się dwóch generacji, S13 (1989-1994) oraz S14 (1995-1998), obie oparte były na płycie podłogowej S. Samochód wykazuje podobieństwo do innych modeli opartych na tej samej platformie: Silvia, 180SX oraz 200SX.

</doc>
<doc id="1740262" url="https://pl.wikipedia.org/wiki?curid=1740262" title="Kategoria Superiore (2008/2009)">
Kategoria Superiore (2008/2009)

Kategoria Superiore (2008/2009) to 70. edycja najwyższych w hierarchii rozgrywek ligowych albańskiej klubowej piłki nożnej oraz 11. rozgrywana pod nazwą "Kategoria Superiore". Sezon rozpoczął się 24 sierpnia 2008 roku, a zakończył 23 maja 2009 roku. Tytułu nie obroniła drużyna . Nowym mistrzem Albanii został zespół .
Wyniki sezonu.
Mistrzem została drużyna i był to jej 24. tytuł w historii. Tym samym drużyna zapewniła sobie prawo udziału w kwalifikacjach do rozgrywek Ligi Mistrzów UEFA. Drużyny , oraz zdobywca Pucharu Albanii (drużyna ) uzyskały prawo gry w kwalifikacjach do Ligi Europy UEFA. Końcówkę tabeli uformowały drużyny (11.) oraz (12.), które spadły z ligi. Dwie kolejne drużyny (9.) oraz (10.) musiały zmierzyć się z drużynami z niższej ligi w barażach. Obydwa zespoły przegrały swoje baraże i w ten sposób także spadły z ligi.
Zasady rozgrywek.
W Albanii rozgrywa się trzy rundy spotkań piłkarskich. Podczas pierwszych dwóch rund wszystkie drużyny grają ze sobą mecz jako gospodarz i rewanż na wyjeździe, w sumie 22 mecze. Po ich zakończeniu wyznacza się mecze w trzeciej rundzie według schematu poniżej w zależności od miejsc, które drużyny zajmowały po dwóch rundach. W ten sposób drużyny rozgrywają kolejnych 11 meczów, co daje łącznie 33 mecze w sezonie.
Pierwsza i druga runda.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Trzecia runda.
Wyniki.
Zestawienie par w trzeciej rundzie (liczby oznaczają pozycję drużyn po 22 kolejkach):
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże o Kategorię Superiore.
Według obowiązującego schematu do baraży przystąpiły drużyny : z 9. miejsca w Kategorii Superiore (przeciwko drużynie z 4. miejsca w Kategorii e Parë – ) oraz z 10. miejsca w Kategorii Superiore (przeciwko drużynie z 3. miejsca w Kategorii e Parë – ). Obydwa mecze zostały rozegrane po zakończeniu regularnego sezonu.

</doc>
<doc id="1740263" url="https://pl.wikipedia.org/wiki?curid=1740263" title="Salento (ujednoznacznienie)">
Salento (ujednoznacznienie)



</doc>
<doc id="1740265" url="https://pl.wikipedia.org/wiki?curid=1740265" title="Erasmus">
Erasmus



</doc>
<doc id="1740269" url="https://pl.wikipedia.org/wiki?curid=1740269" title="ERASMUS">
ERASMUS



</doc>
<doc id="1740270" url="https://pl.wikipedia.org/wiki?curid=1740270" title="Nissan Silvia">
Nissan Silvia

Nissan Silvia – sportowe coupé produkowane na przestrzeni lat przez Nissana oparte na platformie Nissan S. Samochód dzielił płytę podłogową z wieloma innymi modelami Nissana (m.in. z przygotowanym na rynek europejski 200SX, północnoamerykańskim 240SX czy też sprzedawanym na rynku japońskim 180SX), mimo to nazwa "Silvia" nie jest stosowana z nimi zamiennie.

</doc>
<doc id="1740275" url="https://pl.wikipedia.org/wiki?curid=1740275" title="Hryhorij Jarmasz">
Hryhorij Jarmasz

Hryhorij Petrowycz Jarmasz, ukr. Григорій Петрович Ярмаш (ur. 4 stycznia 1985 roku w Załoźcach, w obwodzie tarnopolskim, Ukraińska SRR) – ukraiński piłkarz występujący na pozycji obrońcy lub pomocnika, reprezentant Ukrainy.
Kariera piłkarska.
Kariera klubowa.
Wychowanek Szkoły Kultury Fizycznej we Lwowie, skąd przeszedł do Akademii Pawła Jakowenki Dynama Kijów. W 2001 rozpoczął karierę piłkarską w Borysfenie Boryspol, do którego został wypożyczony. Potem występował najpierw w trzeciej, a potem w drugiej drużynie Dynama Kijów. W 2005 przeszedł do Worskły Połtawa. 30 listopada 2010 roku podpisał kontrakt z Zorią Ługańsk. Po zakończeniu sezonu 2016/17 postanowił zakończyć karierę piłkarza.
Kariera reprezentacyjna.
Występował w reprezentacji Ukrainy U-19.
Na młodzieżowych Mistrzostwach Europy U-21 rozgrywanych w 2006 roku w Portugalii jako zawodnik reprezentacji Ukrainy zdobył tytuł wicemistrza Europy.
24 maja 2008 debiutował w reprezentacji Ukrainy w meczu towarzyskim z Holandią, przegranym 0:3.

</doc>
<doc id="1740277" url="https://pl.wikipedia.org/wiki?curid=1740277" title="Mistrzostwa Europy w Piłce Siatkowej Mężczyzn 2003">
Mistrzostwa Europy w Piłce Siatkowej Mężczyzn 2003

XXIII Mistrzostwa Europy w piłce siatkowej mężczyzn 2003 odbyły się w Niemczech między 5 a 14 września 2003 roku. Mecze rozgrywane były w halach w trzech miastach (Lipsku, Karlsruhe oraz Berlinie).
Tytułu sprzed dwóch lat broniła Serbia i Czarnogóra, jednak mistrzostwo zdobyła reprezentacja Włoch, która pokonała w 5-setowym finale reprezentację Francji (25:18, 40:42, 25:18, 27:29, 15:9). Był to piąty złoty medal mistrzostw Europy w historii włoskiej siatkówki. 
Najbardziej wartościowym graczem turnieju (MVP) został włoski atakujący Andrea Sartoretti. Ten sam zawodnik dostał również nagrodę w kategorii najlepszego serwującego.
System rozgrywek.
W turnieju wzięło udział 12 reprezentacji, które zostały podzielone na dwie grupy: A i B. 
Z każdej grupy drużyny z miejsc 1 i 2 awansowały do półfinałów, 3 i 4 walczyły o końcowe rozstawienie na 5. miejscu, a 5 i 6 zakończyły swój udział w mistrzostwach.
Po półfinałach rozegrany był mecz o 3. miejsce oraz finał, który wyłonił zwycięzcę.
Eliminacje i uczestnicy.
Bezpośredni awans na Mistrzostwa Europy 2003 uzyskało 5 najlepszych drużyn poprzednich mistrzostw oraz gospodarz turnieju - Niemcy. 
Pozostałych sześciu finalistów wyłoniły eliminacje. Rozpoczęły się one 17 maja 2002 roku i trwały do 11 maja 2003 roku. Udział w nich wzięło 16 reprezentacji narodowych.
Faza kwalifikacyjna.
Grupa A.
Tabela
Wyniki
Grupa B.
Tabela
Wyniki

</doc>
<doc id="1740279" url="https://pl.wikipedia.org/wiki?curid=1740279" title="João Ferreira Bigode">
João Ferreira Bigode



</doc>
<doc id="1740280" url="https://pl.wikipedia.org/wiki?curid=1740280" title="Pinus kwangtungensis">
Pinus kwangtungensis

Pinus kwangtungensis Chun et Tsiang – gatunek drzewa iglastego z rodziny sosnowatych ("Pinaceae"). Występuje w Chinach i Wietnamie, na terenach górzystych. Możliwe, że okazy zebrane na wyspie Hajnan, reprezentują blisko spokrewnioną "Pinus fenzeliana", zaś kontynentalne populacje "P. kwangtungensis" "sensu str.", jako morfologicznie bliskie "P. wangii", są czasem uznawane za jej podgatunek "Pinus wangii" subsp. "kwangtungensis" (Chun et Tsiang) Businsky. 
Rozmieszczenie geograficzne.
"Pinus kwangtungensis" występuje w Chinach na północy Guangdong, na południowym wschodzie regionu autonomicznego Kuangsi, na południu Kuejczou, w Hajnan oraz na południu prowincji Hunan. W Wietnamie naturalnie występuje w prowincji Hoà Bình i Cao Bằng.
Biologia i ekologia.
Jedna wiązka przewodząca w liściu, 2 (lub 1) kanały żywiczne. Igły trójkątne w przekroju poprzecznym.
Gatunek jednopienny. Pylenie w kwietniu i maju, nasiona dojrzewają w październiku następnego roku. Przez pierwsze 4-5 lat drzewo rośnie wolno.
Występuje w górach, w Chinach na wysokościach 500–1600 m n.p.m., w Wietnamie na wysokościach 1300–1500 m. Tworzy lasy jednogatunkowe lub mieszane (z "Fokienia hodginsii" i gatunkami z rodzin "Fagaceae" i "Lauraceae").
Systematyka i zmienność.
Synonimy: "Pinus wangii" Hu et W. C. Cheng var. "kwangtungensis" (Chun et Tsiang) Silba.
Pozycja gatunku w obrębie rodzaju "Pinus":
Część systematyków traktuje "P. kwangtungensis" jako synonim "Pinus fenzeliana" Hand.-Mazz. Obydwa taksony występują na podobnych siedliskach i mogą reprezentować jeden gatunek o dużej zmienności. "P. fenzeliana" ma dłuższe i węższe igły oraz większe szyszki i nasiona z niewielkim skrzydełkiem. "P. kwangtungensis" bywa także włączana do blisko spokrewnionej tajwańskiej sosny "Pinus morrisonicola".
Wyróżniane są czasem dwie odmiany:
Odmiana "P. kwangtungensis" var. "varifolia" bywa traktowana przez systematyków jako synonim gatunku. Autorzy nie wykluczają, że różnice morfologiczne wynikają z niekorzystnych warunków siedliskowych i słabszego wzrostu okazów.
W próbie rewizji gatunków azjatyckich sosen z podsekcji Strobus, Businský zaproponował nowe ujęcie tych taksonów. Uznał, że "P. kwangtungensis" została opisana z heterogenicznego materiału, włączającego populację na wyspie Hajnan. Populację tę oddzielił i opisał jako nowy gatunek "Pinus orthophylla" Businský. Kontynentalne populacje "P. kwangtungensis" "sensu str." rozpoznał jako morfologicznie bliskie "P. wangii" i uznał za jej podgatunek "Pinus wangii" subsp. "kwangtungensis" (Chun et Tsiang) Businsky. Odizolowana populacja w północnym Wietnamie, w pobliżu granicy z Laosem, zaliczana do "P. kwangtungensis", opisana została przez niego jako nowy gatunek "Pinus ereminata" Businský. Te dwa nowe gatunki nie są szeroko rozpoznawane i najczęściej traktowane jako synonimy innych taksonów.
Zagrożenia i ochrona.
Międzynarodowa organizacja IUCN traktuje ten gatunek jako synonim "Pinus fenzeliana", któremu przyznała kategorię zagrożenia NT ("near threatened"), czyli o podwyższonym ryzyku wyginięcia, spośród gatunków niższego ryzyka. Głównym źródłem zagrożenia jest zanikanie naturalnych siedlisk. 
W Wietnamie gatunek ten uznany został za zagrożony (EN), w związku tym, że populacje są małe i odseparowane, siedliska ograniczone i trwa wycinka drzewostanów. Gatunek znalazł się w grupie I na liście rzadkiej i cennej flory i fauny wietnamskiej, co zabrania dalszej eksploatacji z naturalnych stanowisk. W Chinach gatunek uznano za narażony (VU).
Zastosowanie.
W Wietnamie sosna ta jest lokalnie wycinana w celu pozyskiwania surowca drzewnego z przeznaczeniem na konstrukcje drewniane.

</doc>
<doc id="1740287" url="https://pl.wikipedia.org/wiki?curid=1740287" title="Mauro Ramos de Oliveira">
Mauro Ramos de Oliveira



</doc>
<doc id="1740292" url="https://pl.wikipedia.org/wiki?curid=1740292" title="Powieść milicyjna">
Powieść milicyjna

Powieść milicyjna – jedna z odmian powieści kryminalnej XX wieku, publikowana w latach 1955–1991 w krajach komunistycznych Europy Środkowo-Wschodniej. Przedstawiała dochodzenie prowadzone przez milicjanta (przeważnie sympatycznego) w sprawie przestępstwa kryminalnego (najczęściej morderstwa), by ukazać jego przyczyny i okoliczności.
Dla realizacji tych celów autorzy odwoływali się do estetyki socrealizmu. Pomyślana jako narzędzie propagandy, powieść milicyjna powstała na zamówienie władz partyjnych i rządowych, które przyznawały środki na jej produkcję zaufanym wydawnictwom i zachęcały milicję oraz cenzurę do ścisłej współpracy z dziennikarzami, publicystami, literatami i historykami literatury. Przymiotnik „milicyjna” odzwierciedla fakt, że reżimy komunistyczne zastąpiły przedwojenną policję zupełnie nową, ideologicznie sobie podporządkowaną formacją, którą w większości państw na wzór ZSRR nazwano „milicją” (wyjątkami były NRD, Węgry oraz CSRS).
Tematyce poświęcono konferencję w Zielonej Górze (2017).
Wprowadzenie.
Termin „powieść milicyjna” zaproponował Zbigniew Kubikowski w 1965 roku; Stanisław Barańczak (bez podania źródła zapożyczenia) rozpowszechniał go od 1972 roku i traktował tę pododmianę gatunkową jako zjawisko typowo polskie. W 1979 roku Jerzy Siewierski określił, jakie różnice dzieliły powieści kryminalne krajów socjalistycznych od innych kryminałów, lecz nie stosował nazwy powieść milicyjna. Próbę definicji powieści milicyjnej, rozumianej jako pododmiana powieści uprawianej w krajach komunistycznych Europy Wschodniej, wprowadziła Anna Martuszewska.
Ponieważ chodziło o literaturę propagandową niezbyt wysokiego lotu, jej twórcy ukrywali swe nazwiska pod pseudonimami; niektóre nadal nie zostały nikomu przypisane. Prekursorami powieści milicyjnej byli Tadeusz Kostecki (pseudonimy Krystyn T. Wand, W. T. Christine) i Andrzej Piwowarczyk; znani autorzy: Adam Bahdaj (ps. Dominik Damian), Anna Kłodzińska (ps. Stanisław Załęski i Mierzański), Jerzy Korycki (ps. Jerzy Edigey), Aleksander Minkowski (ps. Marcin Dor, Alex Hunter), Zbigniew Safjan (ps. Andrzej Zbych), Helena Sekuła (ps. Helena Turbacz), Maciej Słomczyński (ps. Kazimierz Kwaśniewski), Krzysztof Teodor Toeplitz (ps. Krzysztof Deuter), Andrzej Wydrzyński (ps. Artur Morena), Zygmunt Zeydler-Zborowski. Kilku autorów zacierało granice pomiędzy powieścią milicyjną a pokrewnymi pododmianami: kryminałem detektywistycznym, sensacyjno-awanturniczym, szpiegowskim. Powieści milicyjne zbliżone do szpiegowskich i sensacyjno-awanturniczych pisali Wojciech Sadrakuła (Albert Wojt) i duet autorski: Krystyna Świątecka i Wiesław Godziemski (ps. Krystyn Ziemski). Irena Kühn (ps. Joanna Chmielewska) wypracowała swój odrębny typ „powieści milicyjnej z przymrużeniem oka”, która także czerpała wiele z powieści sensacyjno-awanturniczej.
Powieści milicyjne nadal cieszą się sporym zainteresowaniem, o czym świadczą ich wznowienia, fan-kluby i poświęcane im opracowania naukowe i popularne. Lubiane są również powieści neomilicyjne, czyli takie, które powstały po 1989 roku, ale z akcją umieszczoną w PRL. Ich najbardziej znani twórcy to Joanna Chmielewska oraz Ryszard Ćwirlej.
Polska.
Powieść milicyjna w PRL w latach 1955–1989.
Polska powieść milicyjna to najważniejsze osiągnięcie polskiej literatury kryminalnej trzeciego (po rozbiorowym i międzywojennym) okresu jej istnienia. Obejmuje on lata PRL (1945–1989), a ponieważ kryminały powstawały wówczas w czasach „komunizmu”, etapy ich rozwoju odzwierciedlały zmiany polityczno-społeczne.
W latach 1945–1948 władze dopuściły do obiegu powieści kryminalne, lecz obowiązywała zasada ukazywania jedynie kapitalistycznych społeczeństw jako kryminogennych. Wskutek tego wznawiano głównie tłumaczenia zachodnich autorów oraz polskie przedwojenne powieści kryminalne. Nowo powstałe polskie kryminały przeważnie osadzone były w realiach zachodnich, a ich autorzy przyjmowali anglojęzyczne pseudonimy. Tylko nieliczne kryminały lat 1940. miały polskich bohaterów oraz lokalną intrygę. Zapożyczały one z dorobku dwudziestolecia międzywojennego, kiedy na skutek wymagań czytelników powstały pierwsze utwory kryminalne osnute na polskich realiach. Adam Nasielski wykreował wówczas pozytywną postać polskiego policjanta śledczego, protagonisty kilku powieści noszących podtytuły "Wielka gra Bernarda Żbika". Antoni Marczyński wylansował realistyczniejszy portret polskiego detektywa, Rafała Królika, zarysowując go w sympatyczny i humorystyczny sposób. Najbardziej „polskie” były kryminały Juliana Starskiego, których akcja rozgrywała się w Łodzi. Utwory tych trzech autorów w niezbyt udany sposób łączyły cechy powieści sensacyjnej, szpiegowskiej i detektywistycznej.
Do tej spuścizny sięgnęli autorzy pierwszych powojennych kryminałów, w których głównym bohaterem byli Polacy. Potrójnie innowacyjna była powieść "Na tropie" (1947) Karola Bogusławskiego, usytuowana w ówczesnych polskich realiach, której bohaterką była kobieta; w randze porucznika MO sprawnie przeprowadziła ona dochodzenie.
Pod wpływem narastającej indoktrynacji i monopolizacji wydawnictw przez władze komunistyczne w latach 1949–1955, powieść kryminalna znalazła się na indeksie jako wykwit burżuazyjnej ideologii. Oficjalna doktryna głosiła, że społeczeństwa socjalistyczne są wolne od przestępstw, a popularyzacja informacji o dewiacjach Zachodu służyć mogła jedynie deprawacji moralnej i światopoglądowej. Cenzura PRL wycofała z publicznych zbiorów literaturę rozrywkową, między innymi kryminalną (polską i zachodnią), jako szkodliwy (bo nęcący) opis życia w społeczeństwach kapitalistycznych (np. twórczość Agaty Christie, Edgara Wallace’a).
Dzięki złagodzeniu cenzury po śmierci Stalina (1953), zaczęto elastyczniej podchodzić do socrealizmu, a celem sztuki była zarówno propaganda, jak i rozrywka. W 1955 wznowiono druk zachodnich oraz polskich powieści kryminalnych. Na zamówienie wydawnictwa Czytelnik Leopold Tyrmand napisał "Złego" (1955), powieść sensacyjną rozgrywającą się w powojennej Warszawie. Ten pierwszy ważny przejaw odwilży i końca ortodoksyjnego socrealizmu nadal uchodzi za wybitne osiągnięcie. Autor „opisał Warszawę, której oficjalnie nie było. W gazetach istniała wyłącznie odbudowująca się stolica z defilującymi tłumami przodowników pracy i Pałacem Kultury i Nauki, darem serca bratniego narodu radzieckiego. W "Złym" była Warszawa dziwek, kanciarzy i gangów; był też Zły, postać wyjęta wprost z filmów o Dzikim Zachodzie, nawrócony rewolwerowiec walczący o lepszy świat”. Utwór ten stoi na pograniczu powieści obyczajowej, kryminału zachodniego i polskiej powieści milicyjnej, a jego stosunek do powojennych realiów społeczno-politycznych nacechowany jest humanizmem, rezerwą wobec komunistycznej sztampy i poszukiwaniem konstruktywnych wzorców społecznych i moralnych. Ten punkt widzenia wywołał ostre kontrowersje, gdyż ortodoksyjni krytycy atakowali ukazanie beznadziejności socjalizmu i bezsilności MO.
Władza zaczęła jednak wspierać powstawanie taniej, przystępnie napisanej, masowo wydawanej literatury, która miała łączyć propagandę z rozrywką, by w ten sposób pozyskać poparcie społeczeństwa dla nowego reżimu. Powstały warunki dla powstania polskiej powieści milicyjnej, której pierwszy etap rozwoju przypada na okres rządów Gomułki (1956-1970). W 1956 ukazała się powieść Tadeusza Kosteckiego "Zaułek mroków", którą można jeszcze uważać za swoistą apologię działań UB nacechowanych patriotyzmem i bohaterstwem walki z ówczesną przestępczością o wyraźnym tle politycznym. Ten nowy „kryminał” oraz "Królewna?!" Andrzeja Piwowarczyka były względnie dobrze napisanymi utworami, które wykazywały już charakterystyczne cechy powieści milicyjnej i wytyczyły drogę jej rozwoju. Był to początek kariery pododmiany, która stała się szybko istotnym elementem kultury masowej.
Ponieważ w literaturze popularnej życie pojmowane jest jako gra, w powieściach milicyjnych była to gra między odmiennymi postawami moralnymi i ideologicznymi, z których jedna z góry była skazana na porażkę. Bohaterowie – detektyw(i) i przestępca(y), symbolizują polarny układ dobra i zła. Dobro reprezentują prowadzący śledztwo, najczęściej funkcjonariusze MO; rzadziej adwokat, prywatny detektyw czy dziennikarz, jak to miało miejsce w obfitej twórczości Larysy Zajączkowskiej-Mitznerowej (ps. Barbara Gordon). Zło uosabiają przestępcy, którzy przed wojną byli kapitalistami, inteligentami lub zdrajcami ojczyzny; mają „niechlubną” przeszłość wojenną, bo często byli w AK; po 1945 roku zaliczani do „prywatnej inicjatywy” lub inteligencji, są wrogami socjalizmu i polskości. Nierzadko mają związki z Zachodem: byli tam przed wojną, chcą emigrować, współpracują z obcym wywiadem, utrzymują żywe kontakty z zagranicą, przemycają zachodnie dobra na czarny rynek bądź szmuglują na Zachód dzieła sztuki. Nie wywodzą się ze służb bezpieczeństwa, urzędników i członków partii ani z niskich warstw lub marginesu społecznego.
Główną ideą powieści milicyjnych była moralna zasada wykorzystywana przez twórców od starożytności: nie popełniaj nawet drobnych wykroczeń, bo lęk spowodowany nimi wciągnie cię w zbrodnię. Motywem przewodnim był więc strach spowodowany kiedyś popełnionym wykroczeniem i obawa przed denuncjacją; drugim ważnym motywem była błaha chciwość prowadząca do poważnego przestępstwa gospodarczego. Za Gomułki władza przywiązywała dużą wagę do nadużyć gospodarczych, za które groziły ostre sankcje, z karą śmierci włącznie. Przestępstw tych dopuszczali się najczęściej dyrektorzy lub inne osoby na wysokich stanowiskach. Utwory atakowały sabotaż przemysłowy, kradzież na wielką skalę, wzrost czarnego rynku, korupcję, złą organizację, brak kwalifikacji zawodowych i moralną degenerację gospodarczych elit (czerwonej burżuazji), a także szerzenie się chuligaństwa. Perswazyjna funkcja utworów przyczyniała się do powstawania fałszywego obrazu polskiej rzeczywistości. Przy okazji jednak publikacje te obnażały dławienie prywatnej inicjatywy i przedsiębiorczości, biedę i beznadziejność życia szarych obywateli, oraz społeczne konsekwencje braku lepszych perspektyw. W sumie autorzy stworzyli więc krytyczne odzwierciedlenie stosunków społeczno-ekonomicznych tego okresu, a było ono przystępnie opisane i powszechnie czytane. Ponieważ powieści milicyjne były słabsze literacko niż polskie pseudozachodnie kryminały (które miały dobre wzorce do naśladowania i nie były obciążone ideologią), opis realiów przykuwał uwagę czytelników i dawał im satysfakcję intelektualną. Wydaje się, że to zbiorowe dzieło przerosło ambicje swych pomysłodawców, choć raczej nie nastawiało przychylnie obywateli do reżimu. W wyniku współpracy władz partyjnych, MO oraz pisarzy, dziennikarzy i publicystów, w latach pięćdziesiątych wylansowano ważne serie wydawnicze, które rocznie wypuszczały na rynek setki tysięcy egzemplarzy tanich powieści milicyjnych: Klub Srebrnego Klucza (Iskry 1956-2000), Z jamnikiem (Czytelnik 1959-96), a także z serii Labirynt (MON 1957-1991).
Pierwszą połowę dekady rządów Edwarda Gierka (1970-80) charakteryzował szybki rozwój gospodarczy, a drugą – nagła stagnacja wiodąca do kryzysu i upadku rządzącej ekipy. Przez całe dziesięciolecie partia utrzymywała mit o dynamicznie i bezbłędnie rozwijającej się gospodarce oraz nieustannie i powszechnie podnoszącym się poziomie życia obywateli. Jednym z dowodów na to miał być tolerowany ponownie powiew Zachodu: podróże, sklepy Pewex-u, wpływy kulturowe. Władza zmierzała do ukazania przewagi kwitnącej socjalistycznej ojczyzny nad coraz szybciej gnijącym Zachodem. Powieść milicyjna szerokim łukiem omijała więc zagadnienia nadużyć wśród ówczesnych elit państwowych i partyjnych oraz nędzy i beznadziejności wśród pospólstwa. W powieści milicyjnej kradzieży i przestępstw dopuszczali się głównie niskiej rangi pracownicy, a pisać o tym mogli (i tylko pobieżnie) znani pisarze o dobrych koneksjach. Powieść ta nie wnikała już w psychologiczne, społeczne i gospodarcze mechanizmy przestępczości; zadowalała się socrealizmem obyczajowym. Nędzę i beznadziejność zastąpiła bieda i szarość; soczystość języka i arogancję zachowania zastąpiła ich względna poprawność; rudery walących się kamienic i chałup zajęły nijakie, lecz w miarę bezpieczne blokowiska. Talent i indywidualizm wyparły zbiorowość wysiłku w socjalistycznej społeczności, w tym także wśród funkcjonariuszy MO. Nowe oblicze powieści milicyjnej sprzyjało pojawieniu się nowych serii: «Kryminał» (KAW 1975-1990), popularnie zwany „czerwoną okładką”, oraz cykl z konikiem morskim (Wydawnictwo Morskie, 1971-91). Nic dziwnego, że na rynku wydawniczym dominował kryminał pseudoanglosaski, autorzy przybierali angielsko brzmiące nazwiska, a przestępstwa nader chętnie przypisywali obcokrajowcom, którzy niestrudzenie spiskowali przeciw polskiej gospodarce i kulturze.
Dobry przykład gierkowskiej wersji powieści milicyjnej to "Sprawa dla jednego" (1978) Jerzego Koryckiego (Edigeya). Jak wskazuje tytuł, nie kolektyw, lecz jeden niezastąpiony oficer MO rozwikłał sprawę morderstwa inżyniera zatrudnionego przy budowie Trasy Toruńskiej. Podkreślając, że zagadki kryminalne są z natury podobne do skomplikowanych budowli, autor nie wchodził w szczegóły kradzieży materiałów, leżące u sedna sprawy, które mogłyby rzucić światło na zagadkę, dlaczego trasa ta (jak wiele gierkowskich przedsięwzięć) nie została skończona. Czytelnik dowiadywał się natomiast sporo na temat mieszkańców blokowisk Targówka Przemysłowego. Ażeby ten portret nie wypadł zbyt krwawo (i aby zwalczać stereotypy), dziewczyna wywodząca się z lokalnego marginesu społecznego awansuje do roli „pięknej pani”, której wspaniała ruda czupryna oczarowuje wszystkich, łącznie z funkcjonariuszami MO. Mimo to, nie ona morduje swego męża (choć leży to w jej interesie), a przestępstwo popełnione jest w Śródmieściu, a nie na Trasie Toruńskiej. W sumie mamy do czynienia z rozwodnioną, postdatowaną wersją socrealizmu. Korycki zrobił wysiłek, by osnuć akcję wokół ważnej kwestii nadużyć gospodarczych za Gierka. Autorzy niższego lotu nie czynili żadnych wysiłków, aby popełnione przestępstwo i prowadzone dochodzenie miały jakikolwiek związek z ważnym problem społecznym. Największą atrakcją tych prostych narracji były i są realia lat 70.; ponieważ z braku talentu opisywano to, co znano dobrze, a najwięcej fuch dostawali dziennikarze warszawscy, najlepiej udokumentowany jest folklor stolicy. Tylko szczęśliwym trafem mamy okazję poznać uroki gierkowskiej dekady w innych rejonach Polski.
Za rządów Wojciecha Jaruzelskiego (1981-1989) propaganda zrzucała odpowiedzialność za kryzys gospodarczy i rozkład państwa na ekipę Gierka. Mnożyły się powieści milicyjne dążące do obnażenia nadużyć ekipy gierkowskiej. Autorzy zmierzali do szokowania opisami luksusów i braku umiaru w pogoni za pieniądzem i władzą, z kapitalistycznymi szpiegami lub przedsiębiorcami w tle. Krytycyzm był tym mocniejszy, że dysonans między stylem życia uprzywilejowanych a szarym obywatelem był za Gierka głębszy niż kiedykolwiek. Pozwalano również na podkreślanie bezprawia dekady gierkowskiej, ponieważ sam Gierek deklarował jałowość „polowania na czarownice,” a ówczesny wymiar sprawiedliwości nie szafował groźnymi wyrokami. Dopiero za Jaruzelskiego, jak implikowano, sprawiedliwości stanie się zadość. Jednakże nowo powstałe powieści nie zarysowywały osobowości kryminalistów, ich społecznego środowiska i mechanizmów popełnionych przestępstw. Nie dało się więc ukryć, że gierkowska dekada była w sumie najpomyślniejszym okresem w dziejach PRL, choć mniej pomyślnym dla powieści milicyjnej, a lata rządów Jaruzelskiego charakteryzowało załamanie w obydwu dziedzinach. Spadła liczba i jakość nowych powieści; największej degradacji uległa produkcja najbardziej doktrynerskiego wydawcy, czyli Wydawnictwa MON.
Ówczesną MON-owską wizję epok Gierka i Jaruzelskiego odzwierciedlają powieści pióra Krystyny Świąteckiej i Wiesława Godziemskiego (ps. Krystyn Ziemski). Najciekawszym osiągnięciem w "Barwach strachu" (1981) jest grupowy portret oficerów MO z czasów Solidarności: skromni, pracowici, patriotyczni, nieprzekupni; mieszkają w blokowiskach, wystają na przystankach czekając na spóźnione, zatłoczone autobusy, harują ponad siły za mierne wynagrodzenie. Jedynym wyrazem solidarności autorów z ówczesną masową opozycją jest nadmienianie, że funkcjonariusze ci aresztują, przesłuchują i następnie zwalniają działaczy (tylko pod naciskiem przełożonych). A przecież „kilka miesięcy później ten zdrowy moralnie resort zrealizował skutecznie rozkaz wdrożenia stanu wojennego”. "Dzwonnik z Friedlandu" (1985) jest jeszcze bardziej kolaborancki – to zawoalowane usprawiedliwianie stanu wojennego 1982 roku. Pisarze argumentują, że głębia zapaści gospodarczej za Gierka wynikała z powszechnego kryzysu społecznego, który wymagał szerokich i zdecydowanych reform. Akcja ma miejsce na prowincji (nie w dużym mieście), a zbiorowym przestępcą jest (wyjątkowo) lokalna nomenklatura, mająca powiązania w stolicy i zagranicą. Zachodnią „zgniliznę” reprezentuje wywiad RFN, rewizjonistyczne ziomkostwa i ich próby ograniczania rozwoju polskiego przemysłu. Kryzys socjalistycznej ojczyzny przypisano demoralizacji elit (na szczeblu centralnym i prowincjonalnym) oraz ich bezmyślnemu uleganiu wpływom zachodnim.
Cechy polskiej powieści milicyjnej.
Nadal istnieją niejasności dotyczące definicji powieści kryminalnej, jak i jej pododmian, więc określenie cech powieści milicyjnej nie jest zadaniem łatwym. Najwłaściwszym wydaje się wskazanie powiązań między powieścią milicyjną, a pokrewnymi jej pododmianami: czarnym kryminałem, powieściami detektywistyczną, sensacyjno-awanturniczą, szpiegowską i produkcyjną oraz literaturą faktu (szczególnie reportażem i esejem).
Powieść milicyjna jest spokrewniona z detektywistyczną, w której główny bohater prowadzi śledztwo, opierając się na dedukcji, a jego poszczególne ustalenia decydują o kolejności pojawiania się w narracji wątków fabularnych. Powieść detektywistyczna ma charakterystyczną, linearno-powrotną konstrukcję narracji: zarysowanie przestępstwa, dochodzenie i powrót do przestępstwa celem ostatecznego wyjaśnienia kto je popełnił. Jest to pojedynek intelektualny między przestępcą a detektywem. Nieliczne powieści milicyjne imitowały tradycyjne (ang. "Kto to zrobił?") i były skoncentrowane na pytaniu, kto był przestępcą; większość dążyła do „ideologicznego” wyjaśnienia po co i dlaczego popełniono przestępstwo. Stąd nie mają one atrakcyjności kryminalnej i skomplikowanego schematu, lecz pojedynek, często nie tylko intelektualny, ale i psychologiczny oraz fizyczny, dwóch grup: przestępców i detektywów. W dążeniu do pozyskania odbiorcy starano się różnorodnie uatrakcyjniać postacie milicyjnych bohaterów. Piwowarczyk stworzył pozytywną postać kapitana Gleba; Z. Zeydler-Zborowski wprowadził kulturalnego majora Downara; Kłodzińska energicznego kapitana Szczęsnego. Nawet w przypadkach najzdolniejszych funkcjonariuszy widoczne jest ich uzależnienie od całej struktury MO; triumf jednostki jest przypisany instytucji ścigania. W celu pełniejszego podkreślenia zbiorowości wysiłku, Sekuła wylansowała grupowego protagonistę – trójkę sympatycznych oficerów (płk Lis, mjr Korosz i por. Cieślik). W wielu utworach przedstawiano ścisłą i sprawną współpracę MO z polskim kontrwywiadem, jak i siłami aparatów bezpieczeństwa „bratnich” państw, propagandowo eksponując wzajemną życzliwość „towarzyszy broni” oraz przyjacielską atmosferę współdziałania. Harmonia miała kontrastować z obnażanymi przez zachodnie kryminały konfliktami i rywalizacjami między lokalnymi służbami. Na szerszym planie, powieści milicyjne demonstrowały kolektywność społeczeństw socjalistycznych. Pomimo tych zalet, oficer MO lub jego zespół nie był tak wykształcony, inteligentny i pewny siebie jak Sherlock Holmes, Hercule Poirot czy panna Marple. Oficer MO był bliższy komisarzowi Maigret, ale Georges Simenon przewyższał polskich autorów warsztatem. Jego fabuła była drobiazgowo przemyślana, a wymiar psychologiczny detektywa i przestępcy pogłębiony. Najważniejszą cechą łączącą Maigret i oficerów MO były ich słabości. Zabieg ten miał ich przybliżyć szerokim rzeszom czytelników. W jeszcze większym stopniu niż Simenon, polscy autorzy nie przestrzegali reguł Rogera Caillois dotyczących powieści detektywistycznej. Respektowali tylko reguły wypływające z dyktatu ideologii: sprawiedliwości stało się zadość; narracja podawała wszystkie dane konieczne do ustalenia, kto i dlaczego dopuścił się przestępstwa; realia były zachowane w opisie społeczeństwa, protagonistów oraz aparatu i metod ścigania.
Pod wielu względami powieść milicyjna jest bliższa czarnemu kryminałowi niż powieści detektywistycznej. W dwóch pierwszych pododmianach przesunięto akcję ze szczegółów dochodzenia i rozumowania o nim do tropienia i aresztowania winnego; czytelnik wie od początku kim on był; świat przestępczy był groźny społecznie, bo albo chodziło o szerokie kręgi, albo o elity finansowe i intelektualne; funkcjonariusze musieli czasem przekroczyć prawo, by chronić bezpieczeństwo publiczne. W przeciwieństwie do czarnego kryminału, który jest realistyczny, co decyduje o jego najistotniejszych walorach, powieść milicyjna była dydaktyczna i ideologiczna, co redukowało jej realizm. Wymiar sprawiedliwości nigdy nie był w niej po stronie przestępcy, ani nie był skorumpowany; świat był moralny w socjalistycznym, wydaniu, amoralny w poprzednim, kapitalistycznym, który jeszcze stanowił realne zagrożenie.
Jak w kryminale sensacyjno-awanturniczym i szpiegowskim, tak i w powieści milicyjnej uwagę przykuwały niezwykłe przygody detektywa i przestępcy, nierzadko współpracujących z wrogimi sobie wywiadami i siłami bezpieczeństwa. Dodatkowym źródłem napięcia było poczucie winy przestępcy, nierzadko wynikające z jego przeszłości wojennej. We wszystkich tych pododmianach pisarze kładą nacisk na zaskakujące rozwiązania zagadki kryminalnej, ale konstrukcja była „zamknięta” tylko w powieści milicyjnej, bowiem zarówno jej główne postaci (pozytywne i negatywne), jak i ostatecznie zakończenie miały z góry narzucony charakter dydaktyczny i ideologiczny. Dominowała zawsze taka sama, sztywna hierarchia wartości. Do kryminału sensacyjno-awanturniczego nawiązywała najmocniej Chmielewska, która stworzyła swój własny typ powieści milicyjnej, wzbogacając ją o niespotykanych wcześniej bohaterów, tematykę, miejsca akcji i sposób narracji. W jej utworach narratorką, główną bohaterką i detektywem amatorem była kobieta (alter ego autorki), a ich akcja toczyła się często w Polsce, jak i zagranicą. Narratorka i jej przygody, w tym miłosne, odgrywały ważniejszą rolę niż detektyw milicjant i dochodzenie kryminalne. Daleko tu do takich postaci jak Arsène Lupin, włamywacz Maurice Leblanc, który prześcigał policję inteligencją i energią jako detektyw, a sądy dobrodusznością i sprawiedliwością. U Chmielewskiej funkcjonariusze MO pełnili dwie role: przejmowali akcję i dochodzenie (doprowadzając je do triumfalnego końca), oraz zawracali w głowie (dosłownie i przenośnie) bohaterce i jej koleżankom. Wrażliwość kobieca wzbogaciła tę pododmianę w psychologizację bohaterów i unikanie drastyczności scen. Utwory te charakteryzował humor i subtelna krytyka socjalistycznej rzeczywistości (przy idealizowaniu zasad socjalizmu i jego głównych ideologów), przestępstwa były niezbyt poważne, a autorka traktowała wszystko z przymrużeniem oka. Mamy do czynienia z pure-nonsensownością, i w pewnym sensie można mówić o humorystycznym anty-kryminale.
Funkcja perswazyjna i indoktrynująca powieści milicyjnej wynikała z jej powiązań z powieścią produkcyjną. Obydwie służyły przedstawieniu konfrontacji między dwoma ideologiami i prymitywnie redukowały społeczeństwa zachodnie do tego, co złe, a wschodnioeuropejskie to tego, co dobre. Za ideowo-propagandowe motto powieści milicyjnej można potraktować słowa Edigeya: „W walce pomiędzy pojedynczym przestępcą lub nawet najlepiej zorganizowanym gangiem, a aparatem sprawiedliwości istnieje ogromna przewaga państwa. Prędzej czy później sprawiedliwość zawsze dosięgnie zbrodniarza”. Jak w powieści produkcyjnej, tak i w milicyjnej pozytywni bohaterzy byli mało intrygujący i słabo zindywidualizowani, nie posiadali głębokich wad i nie walczyli ze swymi osobistymi problemami. Pomimo pewnych ludzkich słabości, funkcjonariusz MO był ideałem obywatela, moralnym i ideologicznym, krzewiącym podstawy komunizmu i zwalczającym wszelkie zło. Zasadniczą różnicą między tymi odmianami powieści było to, że milicyjna miała być lżejszym, rozrywkowym, wariantem produkcyjnej, a intrygujące przestępstwo miało wykazać, że przeżytki kapitalizmu stanowiły zagrożenie społeczne i należało je jak najspieszniej i bezwzględnie usuwać. Z dzisiejszej perspektywy najciekawszym aspektem tych utworów są realia społeczne i polityczne, które tak nużyły ówczesnych czytelników. Uważna lektura niuansów pozwala odtworzyć nie tylko warunki życia, lecz także nasilenie cenzury i indoktrynacji. W okresach odwilży realia nabierały akcentów krytycznych, mnożyły się aluzje i nawiązania do konkretnych wydarzeń opozycyjnych, stąd ich ciekawy wymiar społeczno-obyczajowy – zawierały cenne dane, gdzie indziej niedostępne dla przeciętnego obywatela. Wyrażały pewną formę patriotyzmu lokalnego, a miejsce, w którym rozgrywała się akcja często nabierało cech drugoplanowego bohatera. Autorzy nawiązywali często do znanych zjawisk kultury i obyczajowości: od tych najwznioślejszych (np. festiwali piosenki czy folkloru) do tych najpodlejszych (nielegalnego obrotu walutą lub ludźmi). Realia dotyczyły przeważnie środowisk wielkomiejskich, głównie stolicy, ale czyniono wysiłki, by małomiasteczkowe i wiejskie środowiska też się pojawiały. Co więcej, im bardziej cenzura przykręcała śrubę, tym chętniej pisarze zapełniali stronice grafomańskimi dywagacjami na tematy osobistych zainteresowań czy przekonań, które także zawierały koloryt lokalny, choć dotyczący bardziej autora niż opisywanych przezeń wydarzeń. Jeden z recenzentów zdiagnozował to zjawisko jako „sraczkę mózgową”; te grafomańskie wynurzenia są dziś niezastąpionym źródłem informacji o polskim społeczeństwie epoki socjalizmu. Językowo powieść milicyjna jest też zbliżona do produkcyjnej. Rzadko uprawiali ją wybitnie utalentowani pisarze, co miało też swą lepszą stronę, ponieważ opisy i dialogi rejestrowały język potoczny, często wulgarny, który szybko ewoluował i zanikał.
Kryminały milicyjne czerpały wiele z literatury faktu, bowiem często były inspirowane lub oparte na materiałach dostarczanych przez milicjantów, adwokatów, sędziów, dziennikarzy sądowych. W kilku wypadkach osoby te z czasem same zaczęły pisać kryminały, często pod pseudonimem. Np. H. Sekuła, referent prasowy KG MO, została autorką popularnych powieści i opowiadań dla dorosłych i młodzieży; Wanda Falkowska i Barbara Seidler, dziennikarki sądowe, pisały scenariusze o kapitanie Żbiku.
Powyższe zapożyczenia podporządkowane jednak były ideologicznym zadaniom powieści milicyjnej. Do najważniejszych należało: wykazanie, że społeczeństwa komunistyczne, w przeciwieństwie do zachodnich, nie są kryminogenne; podniesienie prestiżu milicji (lub policji) obywatelskich; przekonanie społeczeństwa, że celem pracy funkcjonariuszy jest walka o sprawiedliwość i bezpieczeństwo; zdobycie akceptacji, by zachęcić obywateli do współpracy i ułatwić rekrutację do milicji i partii; zastraszanie (oraz prewencja), czemu miało służyć zapoznanie szerokich kręgów czytelniczych z metodami śledczymi. Władze dążyły do masowej produkcji tej pododmiany, stąd publikowanie jej w długich, tanich seriach złożonych z krótkich, łatwych utworów, dzięki którym stała się ważnym elementem popkultury. Jak cała kultura masowa najpierw w ZSRR, a potem w pozostałych krajach komunistycznych, powieść milicyjna służyć miała bardziej propagandzie i demagogii, niż rozrywce, co zauważył już w 1953 roku Dwight Macdonald. W teorii powieść milicyjna miała kreować realistyczny, a zarazem pozytywny obraz społeczeństwa i służących mu sił bezpieczeństwa; z uwagi na panujące w tych krajach warunki, założenie to było naiwne. Choć większość powieści milicyjnych była przychylnie nastawiona do socjalizmu, różnił je stopień zaangażowania propagandowego. W okresach odwilży powstawały utwory wyraźnie krytyczne wobec rządzącego reżimu (choć nie wobec samej teorii socjalizmu).
Wpływ powieści milicyjnej na jej pododmiany.
Istnienie powieści milicyjnej zdecydowała o powstaniu kilku pokrewnych, ważnych pododmian: milicyjnej powieści młodzieżowej, opowiadania milicyjnego i komiksu milicyjnego oraz milicyjnego scenariusza teatralnego, telewizyjnego i radiowego.
Młodzieżowa powieść milicyjna reprezentowała typ awanturniczo-detektywistyczny. Przez ponad dwadzieścia lat Zbigniew Nowicki (ps. Zbigniew Nienacki) pisał serię utworów, które nie tylko dostarczały rozrywki, relacjonując przygody Tomasza N. N., zwanego Panem Samochodzikiem, lecz także zachęcały do czytania, produktywnego spędzania czasu i przyjmowania „postaw obywatelskich”. Na straży społecznego i moralnego porządku stał oczywiście Pan Samochodzik, w pewnym sensie "alter ego" autora – dziennikarz zainteresowany historią sztuki, prywatny detektyw, funkcjonariusz ORMO i współpracownik MO, której (dydaktycznie) przekazywał swe kolejne sprawy, ponieważ rozgryzanie ich nie leżało w jego zawodowych kompetencjach. Jak przystało na aktywnego działacza PZPR, ORMO i ZLP oraz współpracownika UB i WRON, Nowicki nie dopuścił się żadnych dewiacji ideologicznych. W jego powieściach postawy światopoglądowo negatywne, moralnie naganne i prawnie przestępcze przyjmowali jedynie reprezentanci przedwojennych sfer wyższych (ziemiaństwo i przemysłowcy), powojennych „spekulantów” (prywatnych przedsiębiorców) oraz mieszkańców Europy Zachodniej. Za Jaruzelskiego, którego Nowicki publicznie popierał, seria była kilkakrotnie wznawiana z ilustracjami Szymona Kobylińskiego. Spod pióra Joanny Chmielewskiej wyszły dwa cykle powieści, oryginalne warsztatowo (o czym piszemy niżej) i nieco ironicznie nastawione do PRL-u. W pierwszym, dwie licealistki, Tereska Kępińska, samozwańcza detektyw, i jej koleżanka, Okrętka Bukatówna, szukają pomocy (i znajdują się pod urokiem) młodego, ambitnego kaprala Krzysztofa Cegny, ucznia zaocznej szkoły oficerskiej. W drugim, Janeczka i Paweł Chabrowiczowie korzystają z ofiarnej pomocy sierżanta MO, Gawrońskiego, i jego przełożonego, kapitana. Pododmianę tą uprawiali też Bahdaj, Korycki, Minkowski, Edmund Niziurski, Sekuła.
Ogromną poczytnością cieszyły się opowiadania milicyjne, szczególnie długa seria Ewa wzywa 07. Jej pomysłodawcą była KG MO, która szukała efektywnej metody przybliżenia pracy milicji szerokim rzeszom czytelników; realizacja tej serii była owocem współpracy wielu funkcjonariuszy z pisarzami, publicystami i dziennikarzami. Ideę stworzenia i metodę realizacji komiksu milicyjnego także zawdzięczamy KG MO. Pierwowzorem była oczywiście seria Kapitan Żbik, wydawana w latach 1967–1982. Komiksy te nawiązywały do międzywojennej serii powieści Nasielskiego o Bernardzie Żbiku, i większość publikowano dwu- lub nawet trzykrotnie. Twórcą peerelowskiej postaci Żbika był Władysław Krupka, który po latach żałował, że kapitan był postacią „jednoznacznie dobrą”, odległą od szarych zwykłych zjadaczy chleba, lecz postronni krytycy uważali, że swą klasą przewyższył najpopularniejszych funkcjonariuszy MO, łącznie z filmowymi. Komiksowy portret tego milicjanta był wyidealizowany, ale także zabawny. Scenariusze tej serii pisała plejada ludzi pióra, między innymi Falkowska, Kłodzińska, Korycki, Piwowarczyk. Serię zaniechano po wprowadzaniu stanu wojennego, gdy ekipa Jaruzelskiego uznała, że młodzież ma respektować i bać się, a niekoniecznie lubić funkcjonariuszy MO, i gdy rozdźwięk między misją propagandową publikacji, a krytycznym nastrojem społeczeństwa do władzy nie dał się ukryć.
Powieść i opowiadanie milicyjne kształtowały również scenariusze teatralne, filmowe i telewizyjne, wpływając w ten sposób na sztuki dramatyczne. Dobrym przykładem jest cykl Teatru Sensacji „Kobra”, realizowany przez Teatr Telewizji, w ramach którego wystawiono we wspaniałej obsadzie powieść Marka Domańskiego "Mord w hurtowni" (1967). Świetny film pełnometrażowy, Tylko umarły odpowie (1969), nakręcił Sylwester Chęciński w oparciu o powieść Wydrzyńskiego Czas zatrzymuje się dla umarłych (1969). Wyjątkowo realistycznie oddał Chęciński trud z jakim funkcjonariusze MO dochodzili prawdy o przestępstwach popełnionych w PRL. Bodaj najwybitniejszym filmem milicyjnym jest "Zbrodniarz, który ukradł zbrodnię" Janusza Majewskiego (1969), osnuty na powieści Krzysztofa Kąkolewskiego o takim samym tytule (1969). Powieść i film imitują dokument; Kąkolewski zminimalizował swój komentarz, cytując obszernie pisma urzędowe, stenogramy przesłuchań i pisemne ekspertyzy; Majewski filmuje (w bardzo bezpośredni i prosty sposób) emerytowanego „milicjanta” (Zbigniew Hübner), który relacjonuje swoje prywatne śledztwo reporterowi. Akcja rozgrywa się w autentycznych miejscach i plenerach, a wymarzona obsada aktorska dodaje obrazowi uroku. Równolegle z opowiadaniem dla serii "Ewa wzywa 07" powstał wrocławski film Złote koło (1971). Powieści i opowiadania milicyjne również inspirowały filmowców TV. Pierwszą milicyjną serią TV był ośmioodcinkowy film reżyserii Stanisława Barei (1965), "Kapitan Sowa na tropie", którego fajtłapowaty bohater czynił dosyć wysoko postawionego oficera MO „swoim chłopem.” To rozrywkowe podejście zostało „skorygowane” w serii 07 zgłoś się (1976-1987), wzorowanej na "Ewa wzywa 07", której głównym reżyserem był Krzysztof Szmagier, scenarzystami tłum specjalistów od pododmian milicyjnych, a bohaterem ostry, według niektórych chamski, porucznik Sławomir Borewicz.
Serial Przygody psa Cywila (1968-1970, 1971) pokazuje wykorzystanie psa w milicji. Sierżanta Walczaka gra Krzysztof Litwin z Piwnicy pod Baranami.
Losy powieści milicyjnej po 1989 roku.
Okres tworzenia polskiej powieści milicyjnej zamknął rok 1989, w którym upadła PRL, a w 1990 MO została zastąpiona przez policję. Choć odtąd polski rynek wydawniczy zalewały tłumaczenia atrakcyjnych zachodnich powieści, wcześniej niedopuszczanych do druku, powieść milicyjna wciąż znajdowała swoich zwolenników. Wznowienia drukowały takie wydawnictwa jak Orion, Zysk, Rzeczpospolita, CM. Na rynku pojawiły się ponownie liczne opowiadania milicyjne, np. Ewa wzywa 07, jak i komiksy milicyjne, przede wszystkim "Kapitan Żbik". Nie mniejszym zainteresowaniem obdarzane były telewizyjne i pełnometrażowe filmy milicyjne, które udostępniane były przez stacje TV oraz w wersjach DVD, np. "Pan Samochodzik". Świetnym pomysłem było wypuszczenie reedycji powieści Krzysztofa Kąkolewskiego wraz z filmem Janusza Majewskiego "Zbrodniarz, który ukradł zbrodnię" (Zysk, 2008).
Popyt na powieść milicyjną zrodził powieść neomilicyjną, czyli taką, która osadzona jest w PRL i powstała po 1989 roku. Do jej twórców należały znane nam już osoby, np. Kłodzińska, Chmielewska, Zeydler-Zborowski, które kontynuowały pisanie kryminałów milicyjnych siłą rozpędu. Pojawili się także nowi pisarze, np. Ryszard Ćwirlej, autor serii powieści o milicjantach Wielkopolski (głównie Poznania), które nieco krytycznie, lecz z uśmiechem, traktują o ostatniej dekadzie PRL i podejmują intertekstualny dialog ze schematami powieści milicyjnej. Choć styl Ćwirleja jest wartki, zawiera wiele detali o realiach epoki Jaruzelskiego: drobne epizody i mało ważne postaci są świetnie zarysowane. W każdym utworze znajdujemy inny półświatek i jego konfrontację z grupą milicjantów. Autor przedstawia zindywidualizowane, aczkolwiek całkiem przeciętne, sylwetki funkcjonariuszy MO, jak i dobrze zarysowane postaci prostych Polaków i Polek różnych zawodów i środowisk. Uwagę przykuwają żargon, gwara poznańska, neologizmy. Po śmierci Zbigniewa Nienackiego w 1994 roku, młodzieżową powieść neomilicyjną o Panu Samochodziku kontynuowali jego liczni młodsi następcy.
Niewątpliwie powieści milicyjna i neomilicyjna miały swych fanów, którzy wywodzili się spośród czytelników, antykwariuszy, wydawców i, w mniejszym stopniu, naukowców. W swych raczej przychylnych (choć nie bezkrytycznych) komentarzach, przyznawali się oni do pewnej nostalgii za minionymi (choć komunistycznymi) czasami, do chęci czerpania z powieści milicyjnej cennych informacji na temat zaginionego już życia codziennego i zachęcali do lektury. Głównie dzięki działalności tej grupy aktywistów mówiło się do niedawna o drugiej młodości powieści milicyjnej i podejmowano próby re-ewaluacji jej wartości literackich i dokumentarnych; Cezary Polak, "Kryminały – białe kruki PRL". Znajdowała ona chętnych czytelników, którzy zakładali jej fan-kluby i dzielili się opiniami. W latach 2001–2014 antykwariusz i wydawca Grzegorz Cielecki prowadził Klub MO-rd, który zrzeszał Miłośników Powieści Milicyjnej, organizował towarzyskie spotkania w Warszawie i prowadził wydawnictwo Wielki Sen poświęcone kryminałom PRL. Wydało ono trzy tomy recenzji, katalog serii wydawniczych oraz wznowienia ciekawszych kryminałów. Na stronie internetowej, klub zamieścił recenzje peerelowskich powieści i opowiadań kryminalnych oraz bibliografię ich gazetowych wydań. Ciekawe informacje o pododmianach milicyjnych znajdują się na stronie internetowej BiblioNETka.pl. We Wrocławiu entuzjaści powieści milicyjnej pojawiają się na corocznym Międzynarodowym Festiwalu Kryminału, na którym można uczestniczyć zarówno w spotkaniach z autorami, jak i ich krytykami literackimi i naukowymi.
Obecne oceny powieści milicyjnej uzależnione są od emocjonalnego i ideologicznego stosunku opiniotwórcy do kultury masowej epoki komunizmu. Dwa skrajne nurty określane są jako: sympatyzujący (nostalgiczny, ludyczny), który omówiliśmy powyżej, oraz krytyczny (kombatancki, martyrologiczny, rozliczeniowy i heroiczny). Ten drugi reprezentują głównie badacze profesjonalni, którzy dążą do rozliczenia reżimu za łamanie podstawowych praw obywatelskich i postrzegają pododmiany milicyjne jako narzędzie ucisku oraz historyczne źródło potwierdzające bezkompromisowość metod stosowanych przez służby bezpieczeństwa w walce z jakimikolwiek przejawami demokratyzmu. Zdaniem tych badaczy powieści milicyjne były częścią machiny propagandowej, a ich funkcje demagogiczne i perswazyjne były ważniejsze niż rozrywkowe czy artystyczne. Krytycy ci podkreślają również, że autorzy utworów milicyjnych świadomie współpracowali z komunistycznymi władzami, by pod przykrywką pseudo-rozrywki popularyzować ideologię.
Czechosłowacja.
Czechy.
Pierwszeństwo należy do Václava Erbena, twórcy postaci kapitana Michała Exnera – sympatycznego, nieco nonszalanckiego milicjanta, kobieciarza o niestereotypowym sposobie bycia, którego uczynił bohaterem 14 powieści, i który mógł stanowić odległą inspirację dla twórców postaci por. Borewicza z serialu "07 zgłoś się". Ponadto (Honza) opublikował w latach 1962–1967 cztery powieści napisane wraz z Josefem Škvoreckým, którego współautorstwo ujawniono dopiero po śmierci Zábrany. Škvorecký wydał w kraju jedynie pierwszą część trylogii o poruczniku Borówce, pozostałe dwie w Toronto.
Anna Sedlmayerová napisała kilka powieści 'policyjnych':
Serial "Trzydzieści przypadków majora Zemana" oparto na twórczości propagandowego pisarza .
Znany reżyser Jaroslav Dudek nakręcił serial "Malý pitaval z velkého města" (1982, 1985).
Słowacja.
Dominik Dán publikuje po 1989, ale jego trzy powieści dotyczą Czechosłowacji.
NRD.
W NRD w latach 1970–1990 wydano ponad 150 powieści kryminalnych, w większości schematycznych.
Jednym z najbardziej popularnych autorów była (pseudonim Ingeburg Siebenstädt); w Polsce wydano jej powieść "W zaklętym kręgu intymności" ("Intimsphäre").
Rumunia.
Horia Tecuceanu publikował od 1969 serię powieści o kapitanie Apostolescu. Jedną z nich wydano także w NRD .
Węgry.
Powieści kryminalne były tolerowane ("Tűr") pod rządami Kadara, po 1956. 
Podczas wspomnianej konferencji w Zielonej Górze wymieniono następujących autorów kryminałów. Nie jest pewne, czy wszyscy pisali 'powieści milicyjne'.
ZSRR.
Lew Szejnin opublikował powieści oparte na jego doswiadczeniach z pracy w prokuraturze, np. "Notatki sędziego śledczego" (1938).
Pawieł Nilin opublikował dwie książki kryminalne, które wydano także w Polsce "Okrucieństwo" i "Śladami wielkich detektywów".
Arkadij i Gieorgij Wajnerowie napisali kilka powieści, jedna z nich została sfilmowana dla telewizji jako "Gdzie jest Czarny Kot" z Władimirem Wysockim.

</doc>
<doc id="1740303" url="https://pl.wikipedia.org/wiki?curid=1740303" title="Rynek Sienny w Szczecinie">
Rynek Sienny w Szczecinie

Rynek Sienny w Szczecinie – główny plac staromiejski w formie prostokątnego, brukowanego rynku w dzielnicy Śródmieście na osiedlu Stare Miasto. Plac otaczają ulice Sienna oraz Mściwoja II, do placu dochodzi również ulica Osiek. Do 1945 roku zwany był "Heumarkt".
Historia.
Rynek został utworzony w okresie średniowiecza – z tej epoki pochodzi także jego nazwa wywodząca się od odbywającego się na nim handlu sianem. W XII wieku wybudowany został w stylu gotyckim budynek Starego Ratusza – początkowo jako drewniany, następnie murowany. W XVII wieku ratusz przebudowano w stylu barokowym. W latach 1833–1835 zachodnią pierzeję zabudowano gmachem giełdy, który zastąpił istniejący tam wcześniej budynek domu marynarza. Po 1879 budynek Starego Ratusza przestał być użytkowany przez władze miasta i przeznaczony został do wynajęcia – umieszczono w nim lokale usługowe. Wokół placu powstały kamienice m.in. w stylu barokowym, przebudowane następnie na styl eklektyczny. Na rynku funkcjonowało targowisko, handlowano m.in. produktami codziennego użytku. W czasie II wojny światowej bombardowania alianckie spowodowały znaczne zniszczenia zabudowań rynku. Ratusz, giełda oraz pobliskie zabudowania uległy spaleniu. Po II wojnie światowej postanowiono rozebrać resztki kamienic i gmach giełdy, ratusz odbudować w stylu gotyckim (trzy ściany) i barokowym (południowa ściana szczytowa), a nazwę rynku zmienić na "plac Rzepichy" (nazwa obowiązywała do 1995; używana była też nazwa "Stary Rynek"). Pierzeję zachodnią zastąpiły trzy kilkupiętrowe bloki ze spadzistymi dachami i balkonami wychodzącymi na rynek. W drugiej połowie lat 90. XX w. rozpoczęto odbudowę kamienic pierzei południowej oraz zachodniej; niektóre budynki uzyskały wygląd zbliżony do tego sprzed zniszczeń wojennych, jak np. kamienica Moninów. 

</doc>
<doc id="1740305" url="https://pl.wikipedia.org/wiki?curid=1740305" title="Smokefest Underground">
Smokefest Underground

Smokefest Underground – kompilacja amerykańskiego rapera Snoop Dogga. Została wydana w 1998 roku po tym jak Snoop opuścił Death Row.

</doc>
<doc id="1740306" url="https://pl.wikipedia.org/wiki?curid=1740306" title="CPC (cost per click)">
CPC (cost per click)

CPC (cost per click) – współczynnik efektywności reklamy; jest to stosunek kosztów włożonych w emisję reklamy do liczby kliknięć w daną reklamę.
Ustalanie modelu CPC wiąże się z pojęciem płatności za kliknięcie (PPC).

</doc>
<doc id="1740310" url="https://pl.wikipedia.org/wiki?curid=1740310" title="Dyrektor artystyczny">
Dyrektor artystyczny

Dyrektor artystyczny – określenie różnych stanowisk pracy m.in. w branży reklamowej i instytucjach kultury, w szczególności w teatrze. 

</doc>
<doc id="1740312" url="https://pl.wikipedia.org/wiki?curid=1740312" title="Horehound">
Horehound

Horehound to debiutancki album amerykańskiego zespołu rockowego The Dead Weather. Został wydany 10 lipca w Australii, 13 lipca w Europie i 14 lipca 2009 roku w Ameryce Północnej. Album został nagrany w Third Man Studios podczas trzytygodniowej sesji w styczniu 2009 roku. Pierwszy singiel z albumu, "Hang You from the Heavens", został udostępniony poprzez iTunes 11 marca 2009 roku i na winylu, 18 kwietnia 2009 roku. "Treat Me Like Your Mother" został wydany jako drugi singiel z albumu 25 maja 2009 roku. Album zadebiutował na 6 miejscu listy U.S. Billboard 200 i na 14 miejscu na angielskiej listy przebojów.

</doc>
<doc id="1740318" url="https://pl.wikipedia.org/wiki?curid=1740318" title="Żyła sercowa wielka">
Żyła sercowa wielka

Żyła sercowa wielka (łac. "vena cordis magna") – inaczej żyła wielka serca, powstaje na powierzchni mostkowo-żebrowej, w pobliżu wcięcia koniuszka serca i biegnie w bruździe międzykomorowej przedniej wspólnie z gałęzią międzykomorową przednią tętnicy wieńcowej lewej. Jej przedłużeniem jest zatoka wieńcowa ("sinus coronarius"), poprzez którą uchodzi (tak jak i żyły tylnej komory lewej, żyły średniej serca, żyły małej serca oraz żyły skośnej przedsionka lewego) do prawego przedsionka serca.
W niektórych wariantach anatomicznych, przy niedrożnej zatoce wieńcowej, może uchodzić do żył śródpiersia, a te z kolei do żył ramienno-głowowych, które łącząc się tworzą żyłę główną górną, uchodzącą do prawego przedsionka serca.

</doc>
<doc id="1740321" url="https://pl.wikipedia.org/wiki?curid=1740321" title="Żyła sercowa średnia">
Żyła sercowa średnia

Żyła sercowa średnia ("vena cordis media") – inaczej żyła średnia serca, zbiera krew od koniuszka serca i leży w bruździe międzykomorowej tylnej razem z gałęzią międzykomorową tylną tętnicy wieńcowej prawej. Uchodzi przez zatokę wieńcową do prawego przedsionka serca.

</doc>
<doc id="1740324" url="https://pl.wikipedia.org/wiki?curid=1740324" title="Lista odcinków serialu Metalocalypse">
Lista odcinków serialu Metalocalypse

To jest lista odcinków serialu animowanego Metalocalypse wyświetlanego na kanale Adult Swim.
1 sezon Metalocalypse był tworzony w Adult Swim Video od 4 sierpnia 2006 do 2 października 2007. Sezon 2 był kręcony od 23 września 2007 do 2 grudnia 2008. Wypuszczonych zostało 38 odcinków (w tym dwa podwójnej długości).

</doc>
<doc id="1740325" url="https://pl.wikipedia.org/wiki?curid=1740325" title="Żyła sercowa mała">
Żyła sercowa mała

Żyła sercowa mała ("vena cordis parva") – inaczej żyła mała serca, jest położona na ścianie tylnej serca w prawej części bruzdy wieńcowej. Uchodzi przez zatokę wieńcową do prawego przedsionka serca.

</doc>
<doc id="1740329" url="https://pl.wikipedia.org/wiki?curid=1740329" title="Ołeksandr Maksymow">
Ołeksandr Maksymow

Ołeksandr Ołeksandrowycz Maksymow, ukr. Олександр Олександрович Максимов (ur. 13 lutego 1985 roku w Zaporożu, Ukraińska SRR) – ukraiński piłkarz występujący na pozycji pomocnik, reprezentant Ukrainy.
Kariera piłkarska.
Kariera klubowa.
Wychowanek SDJuSzOR Metałurh Zaporoże. W 2001 rozpoczął karierę piłkarską w drużynie Borysfen-2 Boryspol. Latem 2002 został zaproszony do Dynama Kijów, ale występował tylko w trzeciej i w drugiej drużynie Dynama Kijów. Na początku 2004 przeszedł do Metalista Charków, a od 2005 bronił barw Arsenału Charków. Po założeniu latem 2005 FK Charków przeniósł się do niego. W 2007 przeszedł do Dnipra Dniepropetrowsk. W 2008 został wypożyczony do Krywbasa Krzywy Róg. W czerwcu 2011 podpisał kontrakt z Arsenałem Kijów. Podczas przerwy zimowej sezonu 2012/13 powrócił do Krywbasu. Po zakończeniu sezonu 2012/13 przeszedł do Metałurha Zaporoże. 7 lutego 2014 przeniósł się do FK Sewastopol. Po rozformowaniu klubu w maju 2014 opuścił Krym. 5 października 2014 został piłkarzem Olimpika Donieck, w którym występował do grudnia 2014. Na początku lutego 2015 podpisał kontrakt z białoruskim klubem Tarpieda-BiełAZ Żodzino, w którym grał do stycznia 2016. Po półrocznej przerwie 2 sierpnia 2016 został piłkarzem maltańskiego Pembroke Athleta FC.
Kariera reprezentacyjna.
Na młodzieżowych Mistrzostwach Europy U-21 rozgrywanych w 2006 roku w Portugalii jako zawodnik reprezentacji Ukrainy zdobył tytuł wicemistrza Europy.
12 października 2005 debiutował w reprezentacji Ukrainy w meczu towarzyskim z Japonią, wygranym 1:0, wchodząc na boisko w 65 min za Anatolija Tymoszczuka.

</doc>
<doc id="1740330" url="https://pl.wikipedia.org/wiki?curid=1740330" title="Święto Soli">
Święto Soli

Święto soli – cykliczna impreza plenerowa organizowana od 2003 roku przez Muzeum Żup Krakowskich Wieliczka na dziedzińcu Zamku Żupnego. W 2009 roku przyciągnęła prawie 3000 osób.
Podczas święta prezentowane są dawne techniki produkcji soli – na rozpalonych ogniskach odparowywuje się solankę. W zabawach mogą uczestniczyć wszyscy, którzy zgromadzili się na zamkowym dziedzińcu. Dla najmłodszych przewidziano warsztaty edukacyjne, podczas których dzieci lepią naczynia z masy solnej, malują porcelanowe solniczki czy też wyrabiają gigantyczną solniczkę z gliny.
W programie pojawiają się także prezentacje multimedialne obrazujące m.in. dawne techniki transportu soli. Dużym powodzeniem cieszą się inscenizacje: pakowania na konne wozy beczek z solą, kruszenia soli czy sporu kupców o prawo wywozu soli. Na dziedzińcu dominuje średniowieczna scenografia, można natknąć się zarówno na woja jak i na bednarza właśnie wykonującego beczkę. Impreza ma charakter interaktywny, każdy może na chwilę przenieść się w czasie i stać się np. powroźnikiem wykonującym liny. Dla żądnych mocnych wrażeń przewidziano zjazd na linie z zamkowej baszty.
Rokrocznie do wpółpracy zapraszane jest miasto w Polsce w jakiś sposób związane z solą gdzie organizuje się drugą część imprezy.

</doc>
<doc id="1740333" url="https://pl.wikipedia.org/wiki?curid=1740333" title="Milan Zver">
Milan Zver

Milan Zver (ur. 25 maja 1962 w Lublanie) – słoweński polityk, socjolog i politolog, minister i poseł do Parlamentu Europejskiego VII, VIII i IX kadencji.
Życiorys.
Studiował socjologię i nauki polityczne na Wydziale Nauk Społecznych Uniwersytetu Lublańskiego. Kształcił się następnie na Uniwersytecie w Grazu. W 1998 na pierwszej z tych uczelni obronił doktorat, zaczął prowadzić wówczas wykłady na Uniwersytecie w Mariborze.
Od 1990 należy do Słoweńskiej Partii Demokratycznej (SDS), poprzednio działającej pod nazwą Słoweńska Partia Socjaldemokratyczna. Pełni funkcję wiceprezesa tego ugrupowania. Na początku lat 90. pełnił funkcję doradcy wicepremiera Jože Pučnika i następnie ministra obrony Janeza Janšy. Był później urzędnikiem miejskim w Lublanie, doradcą klubu poselskiego SDS, a w latach 2002–2004 radnym słoweńskiej stolicy.
W 2004 został wybrany w skład Zgromadzenia Państwowego. Wkrótce złożył mandat, obejmując urząd ministra sportu i edukacji w gabinecie Janeza Janšy. Stanowisko to zajmował do 2008.
W wyborach w 2009 jako lider listy wyborczej SDS uzyskał mandat posła do Parlamentu Europejskiego VII kadencji, otrzymując największą w kraju liczbę wskazań. W PE przystąpił do grupy Europejskiej Partii Ludowej oraz Komisji Kultury i Edukacji.
W 2012 kandydował w wyborach prezydenckich, przegrał w 1. turze, uzyskując około 24% głosów. W 2014 i 2019 z powodzeniem ubiegał się natomiast o reelekcję w wyborach europejskich.

</doc>
<doc id="1740334" url="https://pl.wikipedia.org/wiki?curid=1740334" title="FG42">
FG42



</doc>
<doc id="1740336" url="https://pl.wikipedia.org/wiki?curid=1740336" title="Żyła skośna przedsionka lewego">
Żyła skośna przedsionka lewego

Żyła skośna przedsionka lewego ("vena obliqua atrii sinistri") - drobne naczynie położone ukośnie na tylnej powierzchni lewego przedsionka serca. Uchodzi przez zatokę wieńcową do prawego przedsionka serca.

</doc>
<doc id="1740339" url="https://pl.wikipedia.org/wiki?curid=1740339" title="Karabiner 43">
Karabiner 43



</doc>
<doc id="1740340" url="https://pl.wikipedia.org/wiki?curid=1740340" title="Artykuł sponsorowany">
Artykuł sponsorowany

Artykuł sponsorowany – forma reklamy w prasie lub internecie. Artykuł sponsorowany jest zlecany przez agencję reklamową lub bezpośrednio przez reklamowaną firmę (jednak może być pisany przez copywritera lub osobę z redakcji danego pisma). Wygląda jak normalny tekst redakcyjny, ale promuje w określony, mniej lub bardziej subtelny sposób, dany produkt lub biznes. Opłaty za artykuły sponsorowane często są bardzo podobne do cen tradycyjnych reklam. Zdarza się również, że zysk za napisanie artykułu sponsorowanego (w postaci pieniężnej lub innej) trafia wprost do autora/autorki tego typu artykułu.

</doc>
<doc id="1740342" url="https://pl.wikipedia.org/wiki?curid=1740342" title="Żyła serca średnia">
Żyła serca średnia



</doc>
<doc id="1740343" url="https://pl.wikipedia.org/wiki?curid=1740343" title="Kategoria Superiore (2009/2010)">
Kategoria Superiore (2009/2010)

Rozgrywki Kategorii Superiore 2009/2010 są 71. sezonem w historii, najwyższej klasy rozgrywek piłkarskich w Albanii oraz jedenastym pod tą nazwą. Sezon rozpoczął się w sierpniu 2009 a zakończył pod koniec maja 2010. Obrońcą tytułu była drużyna , której udało się dokonać tego wyczynu i tym samym po raz osiemnasty drużyna ta została Mistrzem Albanii.
Awanse i spadki.
Drużyny KS Lushnja oraz KS Elbasani spadły w poprzednim sezonie z ligi gdyż zajęły dwa ostatnie miejsca w lidze. Oprócz nich spadły także dwie drużyny które przegrały swoje mecze barażowe. W ten sposób w nowym sezonie do rozgrywek dołączyły aż cztery nowe drużyny. Są to: zwycięzca Kategorii e Parë – drużyna KF Laçi oraz wicelider – drużyna Skënderbeu Korcza. Oprócz nich, tak jak wspomniano, dołączyły kolejne dwie drużyny które wygrały w barażach a mianowicie Kastrioti Kruja oraz Gramozi Erseka.
Wyniki.
W Albanii rozgrywa się trzy rundy spotkań piłkarskich. Podczas pierwszych dwóch rund wszystkie drużyny grają ze sobą mecz jako gospodarz i rewanż na wyjeździe, w sumie 22 mecze. Po ich zakończeniu wyznacza się mecze w trzeciej rundzie według schematu poniżej w zależności od miejsc które drużyny zajmowały po dwóch rundach. W ten sposób drużyny rozgrywają kolejnych 11 meczów co daje łącznie 33 mecze w sezonie.
Pierwsza i druga runda.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Trzecia runda.
Zestawienie par w trzeciej rundzie (cyfry oznaczają pozycję drużyn po 22 kolejkach ligowych):
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże o Kategorię Superiore.
Według obowiązującego regulaminu rozgrywek do baraży przystąpią drużyny: zespół który zajmie 9. miejsce w Kategorii Superiore (przeciwko drużynie która zajmie 4. miejsce w Kategoria e Parë) oraz drużyna z 10. miejsca w Kategorii Superiore (przeciwko drużynie z 3. miejsca w Kategorii e Parë). Obydwa mecze zostaną rozegrane po zakończeniu regularnego sezonu.

</doc>
<doc id="1740344" url="https://pl.wikipedia.org/wiki?curid=1740344" title="Rajmund Jakubowicz">
Rajmund Jakubowicz

Rajmund Jakubowicz (ur. 27 lipca 1931 w Poznaniu, zm. 10 maja 2004 tamże) – polski aktor teatralny, filmowy i telewizyjny.
Życiorys.
Urodził się 27 lipca 1931 roku w Poznaniu w rodzinie Bruno Jakubowicza (ur. 1893) i Franciszki z domu Majchrzak (ur. 1897).
1 listopada 1954 zadebiutował na scenie Teatru Lalki i Aktora w Poznaniu. Występował na deskach Teatru Lalki i Aktora w Poznaniu (1954–1956), Teatru Ziemi Lubuskiej w Zielonej Górze (1956–1957 i 1958–1964), Teatru Rozmaitości we Wrocławiu (1957–1958), Teatru Polskiego w Poznań (1964–1977). Najdłużej związany był z poznańskim Teatrem Nowym (1977–1994 i 1997–2004). W latach 1994–1997 przebywał na rencie.
Występował również w Teatrze Telewizji, m.in. w spektaklach: "Dług" Jana Pawła Gawlika w reż. Jerzego Hoffmana (1969), "Ballada żołnierska" Jerzego Mańkowskiego w reż. Tadeusza Aleksandrowicza (1970), "Godiwa" Leopolda Staffa w reż. Daniela Bargiełowskiego (1974), "Ostatnie dni" Michaiła Bułhakowa w reż. Macieja Wojtyszki (1977), "Na dnie" Maksima Gorkiego w reż. Izabelli Cywińskiej (1981), "Oni" Stanisława Ignacego Witkiewicza w reż. Krzysztofa Rogulskiego (1984), "Ciemności kryją ziemię" Jerzego Andrzejewskiego w reż. Izabelli Cywińskiej jako Galvez (1986) oraz w "Damach i huzarach" Aleksandera Fredry w reż. Janusza Nyczaka jako Rembo (1991).
Zmarł 10 maja 2004 roku w Poznaniu. Został pochowany 14 maja 2004 roku na cmentarzu komunalnym Miłostowo w Poznaniu na polu urnowym.
Życie prywatne.
Jego żoną była Stanisława Górnisiewicz-Jakubowicz (1925-2000).

</doc>
<doc id="1740345" url="https://pl.wikipedia.org/wiki?curid=1740345" title="Gieorgij Wajner">
Gieorgij Wajner

Gieorgij Wajner, Георгий Александрович Вайнер (ur. 10 lutego 1938 w Moskwie, zm. 11 czerwca 2009 w Nowym Jorku) – rosyjski pisarz, m.in. autor powieści kryminalnych. Często publikował z bratem Arkadijem.

</doc>
<doc id="1740347" url="https://pl.wikipedia.org/wiki?curid=1740347" title="Żyła serca wielka">
Żyła serca wielka



</doc>
<doc id="1740348" url="https://pl.wikipedia.org/wiki?curid=1740348" title="Karta Rosjanina">
Karta Rosjanina

Karta Rosjanina (ros. Карта русского) — dokument, który zgodnie z inicjatorami projektu federalnego prawa "O karcie Rosjanina dla rodaków przebywających za granicami Federacji Rosyjskiej" pozwoli wszystkim osobom narodowości rosyjskiej żyjącym za granicami Federacji Rosyjskiej na nabycie niektórych praw równych obywatelom Rosji.

</doc>
<doc id="1740349" url="https://pl.wikipedia.org/wiki?curid=1740349" title="Żyła serca mała">
Żyła serca mała



</doc>
<doc id="1740356" url="https://pl.wikipedia.org/wiki?curid=1740356" title="Żyły sercowe najmniejsze">
Żyły sercowe najmniejsze

Żyły najmniejsze serca ("venae cordi minimae, żyły Tebezjusza") – drobne żyły ściany serca, uchodzą bezpośrednio do jam komór i przedsionków. Szczególnie liczne są w przegrodzie międzyprzedsionkowej i w częściach podstawnych mięśni brodawkowatych. Odgrywają znaczną rolę w odpływie krwi żylnej z serca.

</doc>
<doc id="1740359" url="https://pl.wikipedia.org/wiki?curid=1740359" title="Misja sui iuris">
Misja sui iuris

Misja "sui iuris" – najbardziej pierwotna, lecz samodzielna jednostka terytorialna Kościoła katolickiego. Taka misja stanowi wstępny etap istnienia Kościoła lokalnego na terenach, gdzie jest mało katolików bądź status polityczny terenu jest niepewny. Brak jej jednak określenia w Kodeksie Prawa Kanonicznego. Na czele misji stoi zwykle prezbiter, zaś jego stanowisko określa się mianem superiora lub po prostu przełożonego. 
Lista obecnie działających misji.
"Annuario Pontificio" z 2009 wymienia 9 misji "sui iuris".
Obecnie w Kościele rzymskokatolickim funkcjonuje 8 misji "sui iuris":
W latach 1320–1330 oraz 1898–1922 istniała misja "sui iuris" w Yining.

</doc>
<doc id="1740360" url="https://pl.wikipedia.org/wiki?curid=1740360" title="Stosunki Islandii z Unią Europejską">
Stosunki Islandii z Unią Europejską

Relacje między Islandią a Unią Europejską opierają się całkowicie na islandzkim członkostwie w Europejskim Obszarze Gospodarczym (EOG), który pozwala krajowi na dostęp do wspólnego rynku Unii Europejskiej (UE). 16 lipca 2009, po pięciu dniach debaty, Althing zagłosował za przystąpieniem do Wspólnoty, ale wniosek był krytykowany i islandzki rząd wycofał go w 2015.
Podłoże.
Islandia jest członkiem Europejskiego Stowarzyszenia Wolnego Handlu (EFTA), razem z Norwegią, Szwajcarią i Liechtensteinem. W 1994, Islandia i jej partnerzy z EFTA – z wyjątkiem Szwajcarii, która odrzuciła porozumienie w referendum – podpisali porozumienie EOG z Unią Europejską, w którym Wspólnota pozwoliła krajom EFTA uczestniczyć w europejskim wspólnym rynku, bez konieczności dołączania do jej struktur. Sekretariat EFTA w Brukseli poinformował w 2005, że Islandia wprowadziła około 6,5% unijnych regulacji, w związku z podpisaniem porozumienia o utworzeniu EOG.
Od 1995 do 2007 rządząca koalicja Partii Niepodległości i Partii Postępu sprzeciwiała się członkostwu w UE, podczas gdy opozycyjna partia Sojusz popierała negocjacje członkowskie.
8 lutego 2006, były premier Halldór Ásgrímsson przewidywał, że kraj dołączy do UE w 2015. Dodał, że decydującym czynnikiem będzie przyszłość i rozmiar strefy euro, niezależnie od tego, czy Dania, Szwecja i Wielka Brytania wprowadzą euro, czy też nie. Przewidywania te spotkały się z krytyką, także wśród ludzi z jego własnego rządu.
Inny były premier, Geir Haarde, dość często wyrażał swój sprzeciw wobec członkostwa w UE, zarówno jako minister spraw zagranicznych w rządzie Halldóra Ásgrímssona, jak i po objęciu urzędu premiera. W odpowiedzi na wcześniejsze przewidywania Ásgrímssona, Haarde powiedział: „Nie podzielam tego punktu widzenia. Nasza polityka ma nie doprowadzić do przyłączenia w dającej się przewidzieć przyszłości. Nawet nie zgłębiamy członkostwa.” W przemówieniu na konferencji na Uniwersytecie Islandzkim, 31 marca 2006, Geir Haarde powtórzył to, o czym mówił dość często – że żadne szczególne interesy Islandii nie wymagały jej członkostwa w UE. Ponadto, w tym samym przemówieniu, wyjaśnił szczegółowo dlaczego przyjęcie euro nie byłoby w interesie Islandii.
Po wyborach parlamentarnych w 2007, Partia Niepodległości i Sojusz utworzyły nową koalicję z polityką nie ubiegania się o członkostwo, lecz ustanowienia specjalnego pełnomocnictwa, które będzie rozważać wszystkie możliwe skutki wejścia Islandii do UE.
Efekt kryzysu finansowego w 2008.
17 maja 2008, na spotkaniu z członkami swojej partii, Geir Haarde powiedział, że wierzy iż koszt przyłączenia do UE przeważy korzyści, dlatego nie opowiada się za członkostwem. Jednak w październiku 2008, podczas rozmów nad repatriacją części zainwestowanych za granicą funduszy emerytalnych (ponieważ Islandia szczególnie mocno odczuła kryzys finansowy we wrześniu 2008), związki zawodowe zażądały, by Islandia wystąpiła o członkostwo w UE w zamian za ograniczenie płac.
30 października 2008, Þorgerður Katrín Gunnarsdóttir, minister edukacji powiedziała, że „Islandia musi określić swoje długoterminowe interesy narodowe i częścią tego jest korekta reżimu waluty, wliczając w to możliwość złożenia wniosku o członkostwo w UE”. Dodała, że dyskusja nad wnioskiem powinna trwać „tygodnie, nie miesiące”.
Kilka dni później, 17 listopada 2008, Partia Niepodległości ogłosiła, że kongres partyjny odbędzie się w styczniu 2009, zamiast na jesieni 2009 i wtedy ponownie rozważona zostanie możliwość wystąpienia o członkostwo w UE. Partia Postępu również ogłosiła, że jej kongres odbędzie się wcześniej, po czym dwóch antyunijnych posłów (w tym przywódca partii) zrezygnowało z mandatów. Zostali zastąpieni przez posłów pro-unijnych.
30 stycznia 2009, Komisarz ds. Rozszerzenia UE – Olli Rehn oświadczył, że myśli, iż Islandia może dołączyć w tym samym czasie co Chorwacja, której wejścia do Wspólnoty oczekuje się do 2011. Powiedział również, że Islandia nie będzie musiała długo ubiegać się o członkostwo, że oczekuje przeprowadzenia referendum przez nowy centrolewicowy rząd, a także iż cały proces może być znacznie szybszy, niż wcześniejsze rozszerzenia, ponieważ Islandia, jako członek EOG, już wprowadziła w życie około 2/3 prawa UE.
Zmiana polityki wobec UE po wyborach w 2009.
Islandzki minister finansów Steingrímur J. Sigfússon, przed pierwszymi wyborami po upadku systemu bankowego w roku 2008, oświadczył, że jakakolwiek decyzja dotycząca dołączenia Islandii do Unii Europejskiej i przyjęcia wspólnej waluty powinna zostać podjęta przez cały naród, a nie jedną partię polityczną. Kwestia członkostwa kraju w UE była największą groźbą dla stabilności koalicji.
Podczas wyborów parlamentarnych, które nastąpiły po kryzysie finansowym Partia Postępu poparła ubieganie się o członkostwo w UE, natomiast Partia Niepodległości wezwała o przeprowadzenie referendum przed początkiem negocjacji. Partia Sojusz uczyniła z wejścia do UE kluczową kwestię swojej kampanii.
Po zwycięstwie prounijnej socjaldemokratycznej partii Sojusz premier Jóhanna Sigurðardóttir powiedziała, że najpilniejszymi zadaniami będzie złożenie wniosku o członkostwo w Unii Europejskiej oraz przyjęcie euro w ciągu czterech lat. Założenia te mają być drogą do ograniczenia krajowego długu.
Pod koniec kwietnia 2009 ogłoszono, że Wielka Brytania, państwo członkowskie Unii Europejskiej, które z Islandią łączy długa historia rybołówstwa oraz sporów terytorialnych, dotyczących wód, poparło dążenia Islandii ws. wejścia do UE.
Debata parlamentarna 2009.
Na początku maja 2009 przepuszczano, że wystąpienie o członkostwo w UE nastąpi prawdopodobnie z lewej strony parlamentu, ponieważ Sojusz, Partia Postępu oraz Ruch Obywatelski posiadały wystarczająco miejsc w parlamencie, by przegłosować złożenie wniosku. Jednak Sigmundur Davíð Gunnlaugsson, lider Partii Postępu, zdecydowanie sprzeciwił się pomysłowi, że jego partia pomogłaby rządowi w tej sprawie.
10 maja 2009 premier Jóhanna Sigurðardóttir ogłosiła, że rząd będzie zmierzać w kierunku członkostwa szybciej, niż poprzednio oczekiwano, a odpowiedni projekt ustawy zostanie przedstawiony przed parlamentem 15 maja 2009, co pozwoli na rozpoczęcie rozmów akcesyjnych z UE. Oświadczyła również, że jest pewna, iż akty prawne zostaną uchwalone, ponieważ większość parlamentarna jest zabezpieczona, pomimo formalnego sprzeciwu, wobec rozmów z UE, ze strony koalicjanta. Powiedziała także, że spodziewa się złożenia oficjalnego wniosku nie później niż w lipcu 2009. Dzięki temu Islandia mogłaby dołączyć do UE razem z Chorwacją w 2011, jak przewidywał Komisarz ds Rozszerzenia UE – Olli Rehn.
Wniosek o złożenie podania o członkostwo został oficjalnie przedstawiony w parlamencie w dniu 25 maja 2009. Głosowanie miało odbyć się 13 lipca, zostało jednak przełożone na 16 lipca. Pierwsza propozycja Partii Niepodległości, by rozpisać referendum ws. złożenia wniosku o członkostwo została odrzucona stosunkiem głosów 32 do 30, przy jednym wstrzymującym się. Kolejne głosowanie dotyczyło wniosku Sojuszu, by natychmiast ubiegać się o członkostwo. Propozycja ta została zaakceptowana stosunkiem głosów 33 do 28, przy czym dwie osoby wstrzymały się. Oficjalne podanie o członkostwo w UE Islandia złożyła 17 lipca 2009.
Sprawując prezydencję w UE, Szwecja zapowiedziała, że proces akcesji do UE będzie priorytetem Islandii w najbliższych latach.
Opinia publiczna.
W związku z planowanym rozpoczęciem rozmów akcesyjnych ośrodki badawcze przeprowadziły wśród opinii publicznej wiele różnych ankiet. Pytania dotyczyły głównie wejścia do UE oraz przyjęcia euro, czyli przystąpienia do Strefy euro.
Proces akcesyjny.
By zostać członkiem UE, kraj ubiegający się o to najpierw wyraża zgodę, przedstawiając wniosek o przyjęcie, następnie musi zostać zakwalifikowany jako kraj kandydujący. Aby mogło to mieć miejsce konieczne jest spełnienie kryteriów kopenhaskich: w kraju kandydującym musi istnieć silna demokracja, a także szacunek dla praw człowieka. Jeśli warunki te są spełnione, negocjacje koncentrują się na spełnieniu kryteriów gospodarczych oraz stopniu w jakim kraj przyjął ustawodawstwo unijne.
Komisarz ds Rozszerzenia UE, Olli Rehn, stwierdził, że negocjacje w sprawie Traktatu Akcesyjnego trwałyby mniej niż rok, ponieważ Islandia wprowadziła już 2/3 prawodawstwa UE, dzięki członkostwu w EOG. Jednak kilkakrotnie stwierdzał także, że mogą przeciągnąć się do czterech lat. Antyunijni lobbyści są jednak zdania, że Islandia przyjęła jedynie około 6,5% prawodawstwa UE, choć zaznaczają, że żaden kraj w UE nie przyjął wszystkich regulacji unijnych. 30 stycznia 2009 Rehn zauważył, że Islandia mogłaby wejść do Unii Europejskiej w 2011, razem z Chorwacją, ponieważ Islandia to kraj o starej demokratycznej tradycji, lecz jednocześnie zaznaczył, że kraj ten nie powinien być traktowany wyjątkowo. Przewiduje się, że na największe trudności w negocjacjach politycy napotkają przy omawianiu islandzkiej polityki rybnej i wielorybniczej.
16 lipca 2009 Althing zagłosował za przystąpieniem do rozmów stowarzyszeniowych z UE (rozkład głosów: 33 głosy za przystąpieniem, 28 przeciwko, 2 posłów wstrzymało się). Dyrektor komisji parlamentarnej do spraw UE, Árni Þór Sigurðsson, oświadczył, że Islandia nie będzie gotowa dołączyć do UE wcześniej niż w 2013.
17 lipca 2009 wniosek o członkostwo w UE został przekazany rządowi Szwecji, która wówczas sprawowała prezydencję w Radzie Unii Europejskiej, poprzez ambasadora Islandii w Sztokholmie.
Unia Chrześcijańsko-Społeczna w Bawarii w Niemczech oświadczyła, że jest przeciwna islandzkiej akcesji.
W połowie czerwca 2013 nowy prawicowy rząd wstrzymał negocjacje akcesyjne. 12 marca 2015 Islandia oficjalnie wycofała swoją kandydaturę do Unii Europejskiej.
Euro.
Ze względu na kłopoty islandzkiej waluty, rząd ma zbadać możliwość przyjęcia euro, bez przystępowania do UE. Unia Europejska utrzymuje jednak, że Islandia nie może przystąpić do unii gospodarczej i walutowej bez stania się pełnoprawnym członkiem. Kilka krajów europejskich ma zezwolenie na przyjęcie euro bez konieczności dołączania do UE: Andora, Monako, San Marino i Watykan. Inne kraje i terytoria Czarnogóra i Kosowo używają euro unilateralnie, bez formalnej zgody lub aprobaty Europejskiego Banku Centralnego.

</doc>
<doc id="1740363" url="https://pl.wikipedia.org/wiki?curid=1740363" title="Benjamin Auer">
Benjamin Auer

Benjamin Auer (ur. 11 stycznia 1981 w Landau in der Pfalz) – niemiecki piłkarz występujący na pozycji napastnika.
Kariera klubowa.
Swoją karierę rozpoczynał jako kilkuletni chłopiec w klubie HSV Landau. Później kontynuował przygodę z piłką w FSV Offenbach. W wieku piętnastu lat przeniósł się do 1. FC Kaiserslautern, a w 1999 roku został zawodowym piłkarzem Karlsruher SC. Następnie trafił do Borussii Mönchengladbach, a od 2002 roku był znaczącym zawodnikiem 1. FSV Mainz 05, w którym rozegrał ponad 100 spotkań. Po czterech latach pobytu został piłkarzem VfL Bochum, a w międzyczasie został wypożyczony do swojego byłego klubu 1. FC Kaiserslautern. Do 2012 był piłkarzem Alemannii Akwizgran. Na początku 2015 wznowił karierę, grając dla FK Pirmasens.
Statystyki klubowe.
"Aktualne na 18 lutego 2017:"
Kariera reprezentacyjna.
W swojej karierze Auer rozegrał 23 spotkania, strzelając 15 bramek w reprezentacji Niemiec do lat 21.

</doc>
<doc id="1740364" url="https://pl.wikipedia.org/wiki?curid=1740364" title="Nissan 200 SX">
Nissan 200 SX



</doc>
<doc id="1740368" url="https://pl.wikipedia.org/wiki?curid=1740368" title="II liga francuska w piłce nożnej">
II liga francuska w piłce nożnej



</doc>
<doc id="1740374" url="https://pl.wikipedia.org/wiki?curid=1740374" title="Nestoridae">
Nestoridae



</doc>
<doc id="1740382" url="https://pl.wikipedia.org/wiki?curid=1740382" title="Freeting">
Freeting



</doc>
<doc id="1740387" url="https://pl.wikipedia.org/wiki?curid=1740387" title="Wajner">
Wajner

Wajner:

</doc>
<doc id="1740388" url="https://pl.wikipedia.org/wiki?curid=1740388" title="Genua (film)">
Genua (film)



</doc>
<doc id="1740396" url="https://pl.wikipedia.org/wiki?curid=1740396" title="Ołeksandr Sytnyk">
Ołeksandr Sytnyk

Ołeksandr Borysowycz Sytnyk, ukr. Олександр Борисович Ситник (ur. 2 stycznia 1985 roku w Winnicy) – ukraiński piłkarz występujący na pozycji pomocnika, a wcześniej napastnika.
Kariera piłkarska.
Kariera klubowa.
Wychowanek najpierw amatorskiej drużyny Temp Winnica, a potem Szkoły Piłkarskiej Spartaka Moskwa, skąd w 2000 przeszedł do Akademii Pawła Jakowenki Dynama Kijów. W 2001 rozpoczął karierę piłkarską w Borysfenie-2 Boryspol, do którego został wypożyczony. Potem występował najpierw w trzeciej, a potem w drugiej drużynie Dynama Kijów. W sezonie 2005/06 został wypożyczony najpierw do Arsenału Kijów, a potem do Stali Dnieprodzierżyńsk. W rundzie jesiennej sezonu 2006/07 był wypożyczony do FK Charków, a w wiosennej do Karpat Lwów. W 2008 przeszedł do rosyjskiej Zwiezdy Irkuck, ale powrócił do Ukrainy, gdzie bronił barw Illicziwca Mariupol do lata 2009. Po dłuższej przerwie bez gry na początku 2011 został piłkarzem Zirki Kirowohrad. Latem 2011 przeszedł do Howerły Użhorod. Po zakończeniu sezonu 2012/13 opuścił zakarpacki klub.
Kariera reprezentacyjna.
Występował w reprezentacji Ukrainy na juniorskich Mistrzostwach Europy U-17 rozgrywanych w 2002 roku w Danii.
Również występował w reprezentacji Ukrainy na juniorskich Mistrzostwach Europy U-19 rozgrywanych w 2004 roku w Szwajcarii.
Następnie występował w reprezentacji Ukrainy U-20 na młodzieżowych Mistrzostwach Świata U-20 rozgrywanych w 2005 w Holandii.
Na młodzieżowych Mistrzostwach Europy U-21 rozgrywanych w 2006 roku w Portugalii jako zawodnik reprezentacji Ukrainy zdobył tytuł wicemistrza Europy.
Za juniorskie i młodzieżowe reprezentacje wystąpił ponad 30 razy.

</doc>
<doc id="1740399" url="https://pl.wikipedia.org/wiki?curid=1740399" title="Bunt Młodych">
Bunt Młodych

Bunt Młodych – czasopismo polityczno-społeczne, dwutygodnik, wydawany od 1931 roku pod redakcją Jerzego Giedroycia, kiedy przekształciło się z piłsudczykowskiego „Dnia Akademickiego”, pisma stowarzyszenia Myśl Mocarstwowa. Redakcja mieściła się przy ulicy Hipotecznej w Warszawie. W marcu 1937 roku pismo zmieniło nazwę na „Polityka”.
Jerzy Giedroyc skupił w redakcji grupę wybitnych młodych publicystów, wśród których byli: Adolf Bocheński, Aleksander Bocheński, Józef Bocheński, Wacław Zbyszewski, Mieczysław Pruszyński, Kazimierz Studentowicz, Stanisław Swianiewicz, Piotr Dunin Borkowski, Jerzy Niezbrzycki, Stefan Kisielewski, Czesław Straszewicz.

</doc>
<doc id="1740400" url="https://pl.wikipedia.org/wiki?curid=1740400" title="Bunt Młodych (czasopismo)">
Bunt Młodych (czasopismo)



</doc>
<doc id="1740401" url="https://pl.wikipedia.org/wiki?curid=1740401" title="Polityka (dwutygodnik)">
Polityka (dwutygodnik)



</doc>
<doc id="1740404" url="https://pl.wikipedia.org/wiki?curid=1740404" title="Żyła wielka serca">
Żyła wielka serca



</doc>
<doc id="1740405" url="https://pl.wikipedia.org/wiki?curid=1740405" title="Żyła średnia serca">
Żyła średnia serca



</doc>
<doc id="1740406" url="https://pl.wikipedia.org/wiki?curid=1740406" title="Vena cordis media">
Vena cordis media



</doc>
<doc id="1740410" url="https://pl.wikipedia.org/wiki?curid=1740410" title="Loba">
Loba



</doc>
<doc id="1740412" url="https://pl.wikipedia.org/wiki?curid=1740412" title="Pieniądz papierowy">
Pieniądz papierowy



</doc>
<doc id="1740413" url="https://pl.wikipedia.org/wiki?curid=1740413" title="Rynek Sienny">
Rynek Sienny



</doc>
<doc id="1740414" url="https://pl.wikipedia.org/wiki?curid=1740414" title="Żyły sercowe przednie">
Żyły sercowe przednie

Żyły przednie serca ("venae cordis anteriores") - są to 3-4 drobne naczynia, które zbierają krew z mostkowo-żebrowej powierzchni serca. Uchodzą samodzielnie (tzn. nie przez zatokę wieńcową) do prawego przedsionka serca.

</doc>
<doc id="1740416" url="https://pl.wikipedia.org/wiki?curid=1740416" title="Pieniądz metalowy">
Pieniądz metalowy



</doc>
<doc id="1740418" url="https://pl.wikipedia.org/wiki?curid=1740418" title="Reflections of the Solstice">
Reflections of the Solstice

Reflections of the Solstice - pierwszy album studyjny zespołu Goatlord, wydany 13 września 1991 roku. Jest to bardzo mroczna wręcz apokaliptyczna muzyka o ciężkich i "surowych" brzmieniach w klimacie choćby takich zespołów jak Hellhammer. 

</doc>
<doc id="1740421" url="https://pl.wikipedia.org/wiki?curid=1740421" title="Parafia św. Franciszka z Asyżu w Strzelcach Krajeńskich">
Parafia św. Franciszka z Asyżu w Strzelcach Krajeńskich

Parafia św. Franciszka z Asyżu w Strzelcach Krajeńskich – rzymskokatolicka parafia, położona w dekanacie Strzelce Krajeńskie, diecezji zielonogórsko-gorzowskiej, metropolii szczecińsko-kamieńskiej w Polsce.
Erygowana w 1936.

</doc>
<doc id="1740426" url="https://pl.wikipedia.org/wiki?curid=1740426" title="Accuracy International Arctic Semi-Auto .50">
Accuracy International Arctic Semi-Auto .50



</doc>
<doc id="1740430" url="https://pl.wikipedia.org/wiki?curid=1740430" title="Nadleśnictwo Babimost">
Nadleśnictwo Babimost

Nadleśnictwo Babimost - nadleśnictwo należące do Regionalnej Dyrekcji Lasów Państwowych w Zielonej Górze, położone na terenie gmin: Trzciel, Szczaniec, Świebodzin, Zbąszynek, Babimost, Kargowa, Sulechów, Siedlec i Zbąszyń. Obejmuje 16 023 ha, w tym powierzchnia leśna 15 508 ha. Lesistość wynosi 36,2%, a przeciętny wiek drzewostanu to 56 lat. Obszar nadleśnictwa pokrywa głównie ubogi bór sosnowy. 

</doc>
<doc id="1740431" url="https://pl.wikipedia.org/wiki?curid=1740431" title="Dorota Brodowska (malarka)">
Dorota Brodowska (malarka)

Dorota Brodowska (ur. 1954) – polska malarka, scenograf, reżyser teatralny.
W 1980 uzyskała dyplom w pracowni malarstwa Ludwika Maciąga na warszawskiej Akademii Sztuk Pięknych. Debiutowała wystawą "Wszelkie podobieństwo osób i zdarzeń jest czysto przypadkowe" w Piwnicy Pod Baranami w Krakowie. W okresie stanu wojennego była organizatorką i uczestniczką wystaw niezależnych i podziemnych. Jest animatorką akcji kulturalnych. 
Oprócz malarstwa zajmuje się aranżacją przestrzeni, rzeźbą, scenografią i reżyserią teatralną (m.in. "Ostatnie Ukrzesłowienie", "Strzałka czasu"). Jej twórczość często łączy malarstwo i rzeźbę. Do swoich realizacji przestrzennych wykorzystuje nietypowe materiały, np. surowce wtórne. Realizuje projekty z dziedziny grafiki oraz sztuki użytkowej. Brała udział w wielu wystawach polskich i zagranicznych (Niemcy, Belgia, Holandia, Rosja, Francja). Współtworzy galerię NIGDY-NIGDY.
Autorka wielu wystaw indywidualnych (m.in. „A jednak dobrze jest” Galeria Brama w Warszawie oraz Galeria Zderzak w Krakowie, „Wąż – ZOO” Galeria Test w Warszawie, „Punkolaże i recyklony – Ogrody Trzeciego Tysiąclecia” Sinfonia Varsovia w Warszawie) oraz zbiorowych (m.in. „Salon de la Jeunesse Paintures” Grand Palais w Paryżu, „Arsenał’88” Hala Gwardii w Warszawie, „Świeżo malowane” Zachęta w Warszawie, „Festiwal Sztuki” w Moskwie, „Red and White” w Warszawie i Amsterdamie, „Warschau’90” Galerie im Alten Kloster w Kolonii, „Spotkanie świętych obrazów” Muzeum Etnograficzne w Warszawie, „Epitafium – siedem przestrzeni” Zachęta w Warszawie, instalacja „Prometeusz” na wystawie „Obraz i ruch” w Muzeum Kinematografii w Łodzi).
Autorka scenografii do spektakli Edwarda Wojtaszka „Homoseksualista, czyli jak trudno się wyrazić” i „Cztery bliźniaczki” Copiego (Pracownia Teatr) oraz „Parady” Potockiego. 
Jako reżyser zadebiutowała w Teatrze Powszechnym im. J. Kochanowskiego w Radomiu, spektaklem „Radosne dni” S. Becketta (aktorzy: Mirosława Niemczyk, Mirosław Zbrojewicz).
Pozostałe spektakle: zdarzenie parateatralne „Miejsce sinawe” (Elizeum w Warszawie oraz festiwal „Fortalicje” w Zamościu); „Miasto Aniołów” w galerii Gama w Warszawie; „Zwycięzca” na motywach powieści J. Żuławskiego (Piwnica pod Baranami, sala PTG Sokół w Krakowie); „Stworzenie świata” w ramach akcji „Powiększanie wyobraźni – łączenie podzielonego” Niny Smolarz i Janusza Boguckiego; „Ostatnie ukrzesłowienie” (Teatr Rozmaitości w Warszawie); „Strzałka czasu” (sala Laboratorium Centrum Sztuki Współczesnej w Warszawie).
Laureatka nagrody Polcul Foundation.
Wielokrotna stypendystka Ministerstwa Kultury i Sztuki.
Stypendystka na rok 2010 m.st. Warszawy przyznanego na projekt „Punkolaże i recyklony – Ogrody Trzeciego Tysiąclecia”.

</doc>
<doc id="1740432" url="https://pl.wikipedia.org/wiki?curid=1740432" title="The Last Sodomy of Mary">
The Last Sodomy of Mary

The Last Sodomy of Mary – album kompilacyjny amerykańskiej grupy muzycznej Goatlord wydany 16 stycznia 2007 roku przez Nuclear War.

</doc>
<doc id="1740433" url="https://pl.wikipedia.org/wiki?curid=1740433" title="Parafia św. Henryka w Sulęcinie">
Parafia św. Henryka w Sulęcinie

Parafia św. Henryka w Sulęcinie – rzymskokatolicka parafia, położona w dekanacie Sulęcin, diecezji zielonogórsko-gorzowskiej, metropolii szczecińsko-kamieńskiej w Polsce.
Erygowana w 1862 roku.

</doc>
<doc id="1740434" url="https://pl.wikipedia.org/wiki?curid=1740434" title="Reprezentacja Ukrainy U-20 w piłce nożnej mężczyzn">
Reprezentacja Ukrainy U-20 w piłce nożnej mężczyzn

Reprezentacja Ukrainy U-20 w piłce nożnej jest młodzieżową reprezentacją Ukrainy, sterowaną przez Ukraiński Związek Piłki Nożnej. Jest powoływana przez selekcjonera, w niej występować mogą wyłącznie zawodnicy posiadający obywatelstwo ukraińskie i którzy w momencie przeprowadzania imprezy docelowej (finałów Mistrzostw Świata) nie przekroczyli 20 roku życia.
W 2001, 2005, 2015 i 2019 zespół uczestniczył w młodzieżowych Mistrzostwach Świata U-20 rozgrywanych w Argentynie, Holandii, Nowej Zelandii i Polsce.
W 2019 w turnieju finałowym organizowanym w Polsce zdobyli tytuł mistrza świata.
Historia.
Swój pierwszy oficjalny mecz reprezentacja Ukrainy rozegrała 17 czerwca 2001 roku po awansie do Mistrzostwach Świata U-20. Mecz z reprezentacją Chile zakończył się zwycięstwem 4:2.
Udział w turniejach międzynarodowych.
Mistrzostwa świata.
Dotychczas reprezentacji Ukrainy 4 razy udało się awansować do finałów mistrzostw świata. Najwyższe osiągnięcie to mistrzostwo w 2019 roku.
Kadra na młodzieżowe Mistrzostwa Świata w 2001.
Trener: Anatolij Kroszczenko
Kadra na młodzieżowe Mistrzostwa Świata w 2005.
Trener: Ołeksij Mychajłyczenko
Kadra na młodzieżowe Mistrzostwa Świata w 2015.
Trener: Ołeksandr Petrakow
Kadra na młodzieżowe Mistrzostwa Świata w 2019.
Trener: Ołeksandr Petrakow

</doc>
<doc id="1740436" url="https://pl.wikipedia.org/wiki?curid=1740436" title="Nadleśnictwo Brzózka">
Nadleśnictwo Brzózka

Nadleśnictwo Brzózka – nadleśnictwo należące do Regionalnej Dyrekcji Lasów Państwowych w Zielonej Górze, położone na terenie gmin: Bobrowice, Krosno Odrzańskie, Dąbie, Gubin, Lubsko. Obejmuje 24 008 ha (240.08 km²) powierzchni. Obszar nadleśnictwa pokrywa prawie wyłącznie ubogi bór sosnowy.

</doc>
<doc id="1740441" url="https://pl.wikipedia.org/wiki?curid=1740441" title="Izaak Walton">
Izaak Walton

Izaak Walton (ur. 9 sierpnia 1593 w Stafford, zm. 15 grudnia 1683 w Winchesterze) – angielski pisarz, autor biografii współczesnych sobie poetów i duchownych oraz "The Compleat Angler", żartobliwej gawędy o wędkowaniu.
Walton był drobnym londyńskim kupcem. Braki formalnego wykształcenia (uczęszczał do szkoły tylko przez kilka lat) uzupełniał lekturą, a zainteresowanie nauką zbliżyło go do środowiska londyńskich uczonych i duchownych; zaprzyjaźnił się m.in. z Johnem Donnem. W 1640 roku napisał biografię poety, dołączoną do pośmiertnego wydania kazań Donne'a.
Był rojalistą i podczas angielskich wojen domowych stał po stronie króla, angażując się w ocalenie kosztowności należących do Karola II. Po klęsce rojalistów w 1651 roku zajął się pisarstwem i wędkowaniem.
Był dwukrotnie żonaty, z poślubioną w 1626 roku pierwszą żoną, Rachel (zm. 1642) miał siedmioro dzieci, jednak żadne z nich nie przeżyło dzieciństwa. Po pięciu latach od jej śmierci ożenił się z Anne Ken, przyrodnią siostrą pisarza i biskupa anglikańskiego Thomasa Kena. Mieli troje dzieci.
Walton zmarł w 1683 roku w Winchesterze. Jego grób znajduje się w tamtejszej katedrze.
Twórczość.
Waltom jest znany przede wszystkim jako autor wydanego w 1653 roku dzieła "The Compleat Angler; or, the Contemplative Man’s Recreation", w żartobliwy sposób przedstawiającego radości płynące z wędkarstwa. Edycja poszerzona ukazała się w 1655 oraz w 1676 roku (z uzupełnieniami Charlesa Cottona). "The Compleat Angler" było jedną z najczęściej wznawianych pozycji literatury angielskiej.
Napisał biografie Johna Donne'a (1640), Henry'ego Wottona (1651), Richarda Hookera (1665), George'a Herberta (1670) i biskupa Roberta Sandersona (1678).

</doc>
<doc id="1740442" url="https://pl.wikipedia.org/wiki?curid=1740442" title="Anette">
Anette

 – japoński serial anime wyprodukowany w 1983 roku przez Nippon Animation. Serial należący do cyklu "World Masterpiece Theater". Zrealizowany na podstawie powieści Patricii Saint John "Skarby śniegu" wydanej w 1950 roku. W Polsce seriał był emitowany na kanale TVP2.
Opis fabuły.
Serial anime opowiada o 12-letniej dziewczynce imieniem Anette, która żyje wraz z rodziną w małej wiosce w Alpach. Od czasu śmierci mamy, która zmarła tuż po urodzeniu drugiego dziecka - Danny'ego, dziewczynka opiekuje się młodszym bratem oraz zajmuje się częścią domowych obowiązków. Anette przyjaźni się ze swoim rówieśnikiem Lucienem, ale ich przyjaźń zostaje wystawiona na próbę, kiedy chłopiec powoduje tragiczny w skutkach wypadek - podczas szamotaniny spycha Danny'ego ze skarpy.

</doc>
<doc id="1740444" url="https://pl.wikipedia.org/wiki?curid=1740444" title="Goatlord (album Goatlord)">
Goatlord (album Goatlord)

Goatlord – zmienione wydanie debiutanckiego albumu studyjnego zespołu Goatlord Reflections of the Solstice wydane w 1992 roku przez wytwórnię JL America. Wersja ta posiada zmienioną okładkę, inny miks oraz dodatkowy utwór "Voodoo Mass".

</doc>
<doc id="1740445" url="https://pl.wikipedia.org/wiki?curid=1740445" title="Aero L-159 Alca">
Aero L-159 Alca

Aero L-159 ALCA ("Advanced Light Combat Aircraft", z ang. "Zaawansowany Lekki Samolot Bojowy") – czeski lekki odrzutowy samolot bojowy produkowany przez Aero Vodochody. Pierwszy samolot zaprojektowany od podstaw w Czechach po rozpadzie Czechosłowacji w 1993 roku.
Historia.
W 1992 zakłady Aero rozpoczęły wraz z Boeingiem pracę nad następcą dla Aero L-39 Albatrosa. 4 lipca 1997 rząd Czech złożył zamówienie na 72 maszyny.
Prototyp wersji szkolnej (L-159B) zaprezentowano 12 czerwca 1997, a 2 sierpnia 1997 oblatano. Natomiast 29 sierpnia 1998 odbył się pierwszy lot prototypu wersji bojowej (L-159A). 19 sierpnia 1998 L-159 gościł na pokazach lotniczych w Hradcu Králové, gdzie został po raz pierwszy zademonstrowany szerszej publiczności. 20 października 1999 zaprezentowano pierwszy seryjny egzemplarz. Dostawy dla Czeskich Sił Powietrznych rozpoczęły się w 1999 roku.
W marcu 2017 roku, 13 lat po zamknięciu linii montażowej, wznowiono produkcję samolotu dla Irackich Sił Powietrznych oraz prywatnych przedsiębiorstw zajmujących się szkoleniem pilotów.
Użycie bojowe.
L-159 należące do irackich wojsk lotniczych zostały użyte w walce z Da’isz. W okresie od 12 czerwca 2016 roku do listopada 2017 roku odbyły 418 samolotolotów bojowych i zrzuciły 859 bomb.

</doc>
<doc id="1740448" url="https://pl.wikipedia.org/wiki?curid=1740448" title="Unikatowa cecha oferty">
Unikatowa cecha oferty

Unikatowa cecha oferty, unikatowa propozycja sprzedaży, USP (od ang. "unique selling proposition" lub "unique selling point") – czynnik eksponowany w kampanii reklamowej, wyróżniający dany produkt spośród innych w jego sektorze i stanowiący, według reklamodawcy, wyjątkową korzyść, jaką klient nabywa wraz z zakupem tego produktu. Na podstawie unikatowej cechy oferty buduje się podwaliny przekazu reklamowego.

</doc>
<doc id="1740455" url="https://pl.wikipedia.org/wiki?curid=1740455" title="Parafia św. Eliasza w Exeterze">
Parafia św. Eliasza w Exeterze

Parafia św. Eliasza – prawosławna parafia w Exeterze, w jurysdykcji wikariatu brytyjskiego Zachodnioeuropejskiego Egzarchatu Parafii Rosyjskich. 
Inicjatorem powstania parafii był archimandryta Barnaba, żyjący w latach 1967–1973 w skicie prawosławnym w Willand. Uzyskał on prawo odprawiania nabożeństwa prawosławnych w kilku kościołach anglikańskich w Exeterze oraz przyczynił się do powstania kaplicy w Combe Martin. Po jego śmierci jego następca, brat Benedykt, zdołał zorganizować w Exeterze kaplicę domową pod wezwaniem św. Anny, do dziś będącą główną świątynią parafii (druga kaplica domowa znajduje się w Combe Martin). Obydwie społeczności tworzą jedną parafię od 1986. 
Wierni parafii są w większości narodowości rosyjskiej, cypryjskiej i greckiej. W związku z tym parafia posługuje się w swojej pracy głównie językiem angielskim, w mniejszym stopniu cerkiewnosłowiańskim i greckim. 
Bibliografia.
 

</doc>
<doc id="1740463" url="https://pl.wikipedia.org/wiki?curid=1740463" title="Mikołaj Japoński">
Mikołaj Japoński



</doc>
<doc id="1740464" url="https://pl.wikipedia.org/wiki?curid=1740464" title="Hubert Gough">
Hubert Gough

Hubert de la Poer Gough (ur. 12 sierpnia 1870 w Londynie, zm. 18 marca 1963 tamże) – brytyjski generał, uczestnik II wojny burskiej i I wojny światowej.
Pochodził z rodziny o tradycjach wojskowych. W szeregi armii wstąpił w 1889 roku, był oficerem kawalerii. Służył w Indiach, gdzie szybko awansował. Mając 24 lat, był najmłodszym wiekiem kapitanem w ówczesnych wojskach brytyjskich. Walczył ze zmiennym szczęściem w II wojnie burskiej, po której jego kariera dalej rozwijała się pomyślnie. Wykładał w Staff College w Camberley (1904–1906), następnie objął dowództwo 16. pułku lansjerów, a w 1911 roku osiągnął stopień generała brygady, stając się w ten sposób najmłodszym generałem w brytyjskich szeregach. Stacjonując w Irlandii, w 1914 roku odmówił wykonania rozkazów, w myśl których jego brygada miała wkroczyć do Ulsteru w celu ewentualnej pacyfikacji wystąpienia tamtejszych lojalistów, sprzeciwiających się autonomii dla wyspy. Pociągnął za sobą liczną grupę oficerów (tzw. incydent w Curragh), w efekcie czego rząd zrezygnował z planowanej operacji.
W trakcie I wojny światowej walczył w szeregach Brytyjskich Sił Ekspedycyjnych (BEF) we Francji. Szybko awansował – w sierpniu 1914 roku dowodził brygadą kawalerii, od września dywizją, natomiast w lipcu 1915 roku objął dowództwo I Korpusu Armijnego. W maju 1916 roku stanął na czele Armii Rezerwowej (5. Armii), stając się najmłodszym dowódcą armii w siłach brytyjskich. Tak efektowny przebieg kariery zawdzięczał poparciu gen. Douglasa Haiga, dowódcy BEF. Jednak jego dowodzenie stało się przedmiotem kontrowersji, tym bardziej że nie udało mu się odnieść spektakularnych sukcesów podczas bitwy nad Sommą (1916), zaś na odcinku w bitwie pod Arras (1917), za który odpowiadał, poniósł porażkę. Zupełnym fiaskiem zakończyła się prowadzona przez niego ofensywa w trakcie bitwy pod Passchendaele (lipiec/sierpień 1917), po której reputacja Gougha spadła wyjątkowo nisko, zarówno wśród władz i korpusu oficerskiego, jak też szeregowych żołnierzy. W marcu 1918 roku jego 5. Armii uległa ofensywie niemieckiej w trakcie operacji Michael i została zmuszona do odwrotu. Jakkolwiek Gough nie był wyłącznie odpowiedziany za przełamanie frontu i zręcznie wycofywał swoje jednostki, uniemożliwiając ich całkowite rozbicie, to został pozbawiony dowództwa.
Służbę czynną zakończył w 1922 roku. W ciągu następnych lat zajmował się polityką, rolnictwem i biznesem, jak również starał się oczyścić swoją reputację, pisząc i wydając prace na temat działań 5. Armii. Podczas II wojny światowej służył w Home Guard. W 1954 roku wydał swoje wspomnienia.
W historiografii I wojny światowej Gough pozostaje jednym z najbardziej kontrowersyjnych brytyjskich generałów. Szczególnie krytycznie ocenia się jego dowodzenie podczas bitwy pod Passchendaele.
Życiorys.
Pochodzenie i młodość.
Sir Hubert de la Poer Gough urodził się 12 sierpnia 1870 roku w Londynie, był drugim synem sir Charlesa Gougha i Harriette Anastasii de la Poer. Pochodził z rodziny o wojskowych tradycjach, jego ojciec był generałem, odznaczonym Krzyżem Wiktorii, ponadto kawalerem Orderu Łaźni. Kariera wojskowa stała się także udziałem jego młodszego brata, Johna.
Dzieciństwo spędził w Irlandii, dokąd rodzice wyjechali niedługo po jego narodzinach. Wychowywał się na terenach wiejskich, na pograniczu hrabstw Waterford i Tipperary, za wyjątkiem czasu, gdy w związku ze służbą ojca w 5. pułku kawalerii z Bengalu ("5th Bengal Cavalry"), rodzina przebywała w Indiach. Poczucie silnego związku z Irlandią, ze względu na powiązania rodzinne i wychowanie, zachował do końca życia.
Wykształcenie uzyskał w Eton, a następnie w Royal Military College w Sandhurst, wojskowej szkole średniej, do której wstąpił w lutym 1888 roku.
Kariera wojskowa.
Początki i II wojna burska.
Po ukończeniu szkoły w Sandhurst 5 marca 1889 roku otrzymał patent oficerski, a następnie wstąpił do armii i trafił do 16. pułku lansjerów ("16th Lancers"). W szeregach tej jednostki służył w Indiach na północno-zachodnim pograniczu. Awansowano go na kapitana z dniem 22 grudnia 1894 roku, gdy miał zaledwie 24 lat, co uczyniło go najmłodszym oficerem tego stopnia w ówczesnej armii brytyjskiej. Wziął udział w ekspedycji Tirah ("Tirah expedition", 1897–1898). Po krótkiej służbie liniowej podjął naukę w Staff College w Camberley.
Gdy rozpoczęła się II wojna burska został wysłany do Afryki wraz z 16. pułkiem lansjerów. W trakcie walk dowodził pułkiem konnej piechoty. Wyróżnił się podczas odsieczy Ladysmith – do którego wkroczył jako pierwszy z żołnierzy brytyjskich, którzy przerwali oblężenie miasta przez Burów – jak również w trakcie działań antypartyzanckich. Jednak 18 września 1901 roku poniósł klęskę: nad Krwawą Rzeką ("Blood River") jego oddział został prawie całkiem wybity, gdy bez właściwego rozpoznania zaatakował liczniejsze siły przeciwnika. Nie wpłynęło to negatywnie na jego dalszą karierę, zaś udział w wojnie burskiej Gough zakończył dwa miesiące później, ciężko ranny w trakcie potyczki.
Awanse i incydent w Curragh.
W 1902 roku został wyróżniony awansem na brevet podpułkownika, następnie służył jako w 1. Brygadzie Kawalerii (24 września 1902 – 28 stycznia 1904). 1 stycznia 1904 roku skierowany do Staff College, wykładał tam przez trzy lata. W trakcie tej służby otrzymał awans na brevet pułkownika (11 czerwca 1906), a następnie rzeczywistego podpułkownika (18 lipca 1906). 19 grudnia 1906 roku opuścił uczelnię i objął dowodzenie nad 16. pułkiem lansjerów. 1 stycznia 1911 roku awansowany na generała brygady, stanął na czele 3. Brygady Kawalerii, która stacjonowała w irlandzkim Curragh, głównej bazie armii brytyjskiej w Irlandii. Miał wówczas 40 lat i był najmłodszym generałem w armii.
Sytuacja w ówczesnej Irlandii była napięta, co wiązało się z podjęciem przez rząd Herberta Asquita próby wprowadzenia autonomii dla wyspy (1912). Gwałtownie sprzeciwiali się temu protestanccy mieszkańcy Ulsteru, którzy utworzyli paramilitarne "Ulster Volunteer Force" ("Ulsterskie Siły Ochotnicze"), zapowiadając walkę o utrzymanie unii z Wielką Brytanią w niezmienionym kształcie. Władze w Londynie zaczęły rozważać użycie wojska, by zapobiec ewentualnym powstaniu. Na konieczność dokonania demonstracji siły nalegał szczególnie Winston Churchill, pierwszy lord admiralicji. Gabinet przychylił się do jego zdania i nakazał gen. Arthurowi Pagetowi, głównodowodzącemu całością sił brytyjskich w Irlandii, by przygotował obronę składów wojskowych i wysłał część oddziałów do Ulsteru. Ustalono też, że związani z tym regionem oficerowie nieoficjalnie nie będą musieli uczestniczyć w tej akcji.
20 marca 1914 roku, podczas jednego ze spotkań dotyczących przebiegu planowanej operacji, wypowiedzi Pageta zostały źle przyjęte przez część zgromadzonych oficerów. Wśród nich znalazł się Gough, który nie pochodził z Ulsteru i w związku z tym nie mógł liczyć na zwolnienie z udziału w działaniach, które budziły jego niechęć. Wieczorem tego samego dnia w bazie w Curragh, po rozmowach z oficerami swojej brygady, otwarcie sprzeciwił się całej operacji, oświadczając, że woli raczej wystąpić z armii niż podjąć walkę przeciw ulsterskim lojalistom. W ślad za Goughiem podobne deklaracje złożyło 3 pułkowników i 55 innych oficerów z 3. Brygady Kawalerii.
Wydarzenie to, określone mianem incydentu w Curragh, postawiło brytyjskie dowództwo i rząd w trudnej sytuacji. Obawiano się rozprzestrzenienia fermentu i wybuchu otwartego buntu w armii. Gougha, wraz z kilkoma podkomendnymi, wezwano do Londynu. Rozmowy z nimi podjęli minister wojny John Seely, marszałek polny John French, szef Imperialnego Sztabu Generalnego i gen. Henry Wilson, dyrektor Wydziału Operacyjnego War Office. Pragnąc załagodzić sytuację, po burzliwych dyskusjach, Seely spełnił żądania Gougha i przekazał mu pisemne zapewnienie, w myśl którego armia nie zostanie użyta do narzucenia Ulsterowi home rule.
Nie zakończyło to jednak sprawy, bowiem niedługo potem premier odrzucił złożoną przez Seelya obietnicę. W efekcie tego do dymisji podali się i minister, i French. Ostatecznie wydarzenie te przekreśliły plany wysłania wojska do Ulsteru. Gough zdobył rozgłos; co więcej, cały incydent nie odbił się negatywnie na jego karierze. Jak sam przyznawał w prywatnych rozmowach, jego postępowanie wynikało nie tyle z poparcia dla lojalistów z Ulsteru, co z niezadowolenia, które wywołały w nim działania War Office i samego Pageta.
I wojna światowa.
Walki w 1914 roku.
Po wybuchu wojny Gough na czele 3. Brygady Kawalerii znalazł się w szeregach Brytyjskich Sił Ekspedycyjnych ("British Expeditionary Force", BEF), które przerzucono do Francji. Uczestniczył w walkach odwrotowych po bitwie pod Mons. W trakcie sierpniowych działań, wykorzystując nieprecyzyjne rozkazy swojego bezpośredniego przełożonego gen. Edmunda Allenby’ego, odłączył się spod jego dowództwa i przyłączył do I Korpusu Armijnego gen. Douglasa Haiga. Walczył następnie w pierwszej bitwie nad Marną i I bitwie nad Aisne. We wrześniu stanął na czele 2. Dywizji Kawalerii, awansowany na stopień generała majora. W październiku Gough, wraz z całością BEF, został przerzucony do Flandrii, gdzie walczył w pierwszej bitwie pod Ypres. Jego dywizja wchodziła w skład Korpusu Kawalerii gen. Allenby’ego i do początku listopada broniła pozycji w rejonie miejscowości Messines i Wytschaete, zanim została zluzowana przez oddziały francuskie.
Droga do dowódcy armii.
Dalsza kariera Gougha w trakcie działań wojennych przebiegała bardzo szybko. Przyczyniło się do tego faworyzowanie go przez Haiga, odgrywającego coraz większą rolę w BEF, który widział w nim pokrewną „kawaleryjską duszę” i agresywnie myślącego dowódcę, mogącego dokonać upragnionego przełamania frontu. W kwietniu 1915 roku Gough został przeniesiony na stanowisko dowódcy 7. Dywizji Piechoty. Nie pełnił go długo, już w lipcu tego samego roku awansowany na generała porucznika, stanął na czele I Korpusu. Dowodził nim w bitwie pod Loos, która zakończyła się brytyjską porażką. Już w marcu 1916 roku powierzono mu dowodzenie Korpusem Rezerwowym, który 23 maja przekształcono w Armię Rezerwową. W ten sposób Gough, mając zaledwie 43 lata, stał się najmłodszym dowódcą armii w szeregach BEF.
Somma.
Wedle planów brytyjskiego dowództwa dotyczących bitwy nad Sommą Armia Rezerwowa miała zostać użyta do wykorzystania wyłomów w niemieckich liniach dokonanych przez 4. Armię, której jednak 1 lipca nie udało się zrealizować tego zadania. W związku z tym Haig wieczorem tego samego dnia podjął decyzję, by Gough przejął dowodzenie nad połową północnego odcinka frontu i w skład jego armii włączył walczące tam korpusy.
W ciągu dalszych zmagań nad Sommą siły Gougha podjęły serię uderzeń, by zająć drugą linię umocnień niemieckich w rejonie grzbietu Pozières, co miało podważyć pozycje przeciwnika na grzbiecie Thiepval. Walki były ciężkie – atak 3 lipca na La Boisselle przyniósł nieznaczne zdobycze terenowe, zaś między 4 a 9 lipca wskutek niemieckich kontrataków utracono część pozycji zdobytych w pierwszym dniu bitwy w rejonie Thiepval i Saint Pierre-Divion. W kolejnych dniach (15–20 lipca) Armia Rezerwowa prowadziła działania nękające na mniejszą skalę, by utrudnić Niemcom przerzucanie sił na inne odcinki, w ich trakcie udało się zdobyć Ovillers. Pod koniec miesiąca Gough skierował do natarcia na Pozières jednostki z I Korpusu Australijsko-Nowozelandzkiego (ANZAC), które zdobyły wieś 23 lipca, lecz ważne wzgórza położone na północ od niej, opanowały dopiero 4 sierpnia.
Sierpień na odcinku Armii Rezerwowej przyniósł długotrwałe i bezowocne walki o folwark Mouquet, zaś na początku września przeprowadzono silne uderzenie, w efekcie którego zajęto wieś Saint Pierre-Divion oraz okopy prowadzące do ważnej niemieckiej reduty "Feste Schwaben". Posunięto się także w górę rzeki Ancre i przybliżono do miejscowości Beaumont-Hamel. Jednocześnie znów fiaskiem zakończyły się kolejne próby zdobycia Mouquet.
Do połowy września siły Gougha toczyły lokalne starcia, a jedyne większe operacje przeprowadzał Korpus Kanadyjski, który zastąpił I ANZAC. W generalnej ofensywie z 15 września Kanadyjczycy, ze wsparciem czołgów, zdołali odnieść pewien sukces i opanować część wyznaczonych celów, zdobywając Courcelette. Jednak toczone w następnych dniach walki przebiegały ze zmiennym szczęściem. Ostatecznie po intensywnym przygotowaniu artyleryjskim zdobyto Mouquet, Thiepval i część "Feste Schwaben" (26–27 września). Na początku października Armii Rezerwowej wyznaczono za zadanie osłonę flanki 4. Armii. Rozpoczęto też długotrwałe walki o okop "Regina Trench", bezskutecznie szturmowany 1, 8 i 21 tego miesiąca. Część działań Gougha miała charakter pozorowany, w celu odwrócenia uwagi Niemców. Oprócz tego odniesiono kilka sukcesów – całkowite opanowanie "Feste Staufen" i "Feste Schwaben" (9 i 14 października) oraz grzbietu Thiepval (21 października).
1 listopada Armia Rezerwowa została przemianowana na 5. Armię. Dziesięć dni później Kanadyjczykom udało się wreszcie zdobyć "Regina Trench". 13 listopada 5. Armia przeprowadziła silne uderzenie po obu stronach rzeki Ancre, na północ od Thiepval, zdobywając Beaumont-Hamel i Beaucourt. Mniej pomyślnie przebiegały walki następnego dnia, podobnie jak natarcie 18 tego miesiąca, w trudnych warunkach pogodowych. Jak się okazało, była to ostatnia brytyjska ofensywa podczas zmagań nad Sommą.
Arras.
Wiosną 1917 roku 5. Armia wzięła udział w bitwie pod Arras, która była brytyjskim elementem francuskiej ofensywy Nivelle’a. Siły Gougha przeprowadzały atak o ograniczonej skali w rejonie Bullecourt (11 kwietnia), który zakończył się jednak fiaskiem. Dowódca armii źle ocenił sytuację i wyraził zgodę na przeprowadzenie słabo przygotowanego ataku. Co więcej, przychylił się do wysuniętego ad hoc pomysłu wysłania bez wsparcia ogniowego tuzina czołgów, z zadaniem przerwania linii drutów kolczastych z zaskoczenia. W trakcie walki okazało się, że maszyny nie zdołały dotrzeć do wyznaczonych pozycji, więc 4. Dywizja Piechoty z I ANZAC musiała uderzać bez ich wsparcia. Żołnierze dotarli do drugiej linii niemieckiej obrony, lecz zostali odrzuceni, bowiem nie otrzymali wsparcia ognia artylerii, wskutek przekazania do dowództwa meldunków błędnie przedstawiających sytuację.
Passchendaele.
Mimo to Haig wciąż ufał Goughowi. Podczas spotkania w Bavincourt 30 kwietnia 1917 roku oznajmił mu, że widzi go w roli dowódcy ofensywy w ramach „Operacji Północnej” we Flandrii, w rejonie Ypres, która miała zakończyć się przełamaniem frontu i zajęciem belgijskiego wybrzeża z ważnymi portami, Ostendą oraz Zeebrugge. Ostatecznie dowodzenie na tym odcinku zostało mu przekazane po zakończonej pomyślnie bitwie o Messines i Wytschaete, gdzie 2. Armia gen. Herberta Plumera odniosła spory, jak na realia wojny pozycyjnej, sukces. Haig uważał jednak że dowódca ten jest zbyt ostrożny i powolny, by przeprowadzić główne natarcie, preferowana przez niego metodyczna taktyka "bite and hold" („ugryź i utrzymaj”) nie przemawiała do głównodowodzącego BEF. W efekcie tego 30 maja 1917 roku Gough zdał dotychczas zajmowany sektor frontu w rejonie Cambrai i przeniósł się ze sztabem do belgijskiej Flandrii, w okolice miasta Poperinghe. W ciągu następnych dwóch miesięcy jego 5. Armia została znacznie powiększona, a Gough i jego sztab opracowali plan ataku, modyfikując założenia Haiga, co jak się okazało, miało duży wpływ na jego wynik.
Ostatecznie ofensywa, która otwarła III bitwie pod Ypres, znaną także jako bitwa pod Passchendaele, rozpoczęła się 31 lipca. Mimo optymizmu Gougha po pierwszym dniu operacji, w ciągu kolejnych tygodni brytyjskie natarcie utknęło, także wskutek załamania pogody. Próby opanowania (10 sierpnia i między 16 a 24 sierpnia) kluczowych niemieckich pozycji obronnych ma płaskowyżu Gheluvelt spełzły na niczym, przynosząc wielkie straty, sytuacja na innych odcinkach frontu układała się podobnie, mimo pewnych sukcesów, jak zdobycie Langemarck. Dowódca 5. Armii zawiódł Haiga, który 22 sierpnia podjął decyzję o przekazaniu dowodzenia Plumerowi ze zdaniem zdobycia Gheluvelt i grzbietu Passchendaele. Głównodowodzący BEF wciąż jednak pokładał spore nadzieje w Goughu, planując, że po opanowaniu tych punktów, to jego ulubieniec poprowadzi dalszą ofensywę w głąb Belgii.
W ciągu kolejnych dni Gough kontynuował kolejne drobne natarcia, podczas gdy Plumer przygotowywał się do swojej ofensywy. Od momentu kiedy ta ruszyła 20 września, 5. Armia i jej dowódca odgrywali pomocniczą rolę. Kolejne natarcia (20 i 26 września, 4 października) na jej odcinku na ogół przebiegały jednak pomyślnie, lecz część zakończyła się połowicznym sukcesem (9 i 22 października). Z upływem czasu Gough tracił przekonanie co kontynuowania operacji. 12 października namawiał Plumera do odłożenia ataku na Passchendaele, jednak bezskutecznie, a samo natarcie zakończyło się kompletnym fiaskiem. Kiedy do ostatniej serii szturmów, które miały przynieść zdobycie grzbietu, przystąpił Korpus Kanadyjski, siły Gougha zaś kontynuowały ataki na swoim odcinku, lecz jedynie w celu związania nieprzyjaciela i odwrócenia jego uwagi od działań Kanadyjczyków. Natarcia te przyniosły niewielkie zyski terenowe, wiązały się natomiast ze sporymi stratami. Ostatecznie Passchendaele zostało zdobyte dopiero 6 listopada, a cała bitwa wygasła 20 tego miesiąca.
Kryzys wiosny 1918 roku.
Po bitwie Passchendaele pozycja Gougha bardzo osłabła. Szefem sztabu 5. Armii przestał być jego przyjaciel, generał major Neill Malcolm, do dymisji doszło pod wpływem nalegań Haiga. Obsada tego stanowiska zmieniała się zresztą kilkukrotnie, po tym jak kandydat Gougha został odrzucony, co uświadomiło mu jak bardzo nisko oceniano go za dotychczasowe działania. Wczesnym marcem 1918 roku ówczesny minister wojny napisał do głównodowodzącego BEF, że ani rząd, ani 5. Armia nie mają zaufania do sir Huberta i jego sztabu.
Na przełomie 1917 i 1918 roku Haig zdecydował, że Gough i podległe mu jednostki zajmą pozycje na wysuniętym najbardziej na południe sektorze BEF, rozciągającym się pomiędzy okolicami Péronne a rejonem Noyon, na styku armii brytyjskiej i francuskiej. Liczył, że na tym odcinku osłabiona 5. Armia nie będzie zagrożona bezpośrednim atakiem, którego spodziewał się we Flandrii.
Paradoksalnie, gdy 21 marca 1918 roku wojska niemieckie rozpoczęły operację Michael, to właśnie siły Gougha znalazły się na głównej osi ich natarcia – na pozycje brytyjskie uderzyły 43 dywizje z 2. i 18. Armii. Ostrzał tyłów przez artylerię przeciwnika skutecznie utrudnił komunikację, zaś zastosowanie na szeroką skalę gazów bojowych zneutralizowało baterie brytyjskich dział. Atakowi niemieckich oddziałów szturmowych sprzyjała też mgła. W efekcie tego, jak i słabości pozycji obronnych 5. Armii, jej front pękł, w rejonie Saint-Quentin, jak również na skrzydłach. Jednostki brytyjskie, mocno osłabione po Ypres, poniosły ciężkie straty.
Następnego dnia Gough rozpoczął odwrót, cały czas tocząc walki z napierającymi Niemcami i starając się utrzymać kontakt z 3. Armią gen. Juliana Bynga. W ciągu następnych dni, kiedy zmagania przesunęły się nad Sommę, współpracując z oddziałami francuski podejmował próby kontrataków, lecz bez powodzenia. Na skrzydłach 5. Armii pojawiały się niebezpieczne luki, siły brytyjskie były dalej spychane przez Niemców, którzy 24 marca przełamali linie obronne nad Sommą, choć ciężkie walki spowalniały ich tempo. W nocy z 25 na 26 marca, przygotowując się na gorszy obrót wydarzeń, Gough nakazał obsadzić i umocnić linię obronną w pobliżu Amiens. W Wielkiej Brytanii cały ten odwrót uznano za znaczącą porażkę, a winą obciążono dowódcę 5. Armii. W obliczu silnych nacisków ze strony rządu, Haig 27 marca pozbawił go stanowiska. Następnego dnia Gough zdał dowództwo gen. Henry’emu Rawlisonowi, po czym został odesłany do kraju. Na jego odwołanie szczególnie mocno naciskał premier David Lloyd George, który proponował także, by przeprowadzono śledztwo w sprawie działań 5. Armii, do czego jednak nigdy nie doszło.
Schyłek służby.
W 1919 roku Gough stanął na czele misji alianckiej w państwach bałtyckich, funkcję tą pełnił jednak krótko. Podczas irlandzkiej wojny o niepodległość, w lutym 1921 roku, opublikował artykuł w "Review of Reviews", krytykujący postępowanie brytyjskich żołnierzy i funkcjonariuszy Royal Irish Constabulary, dopuszczających się samowolnych aktów przemocy, na które nie reagowało dowództwo, pozostawiając ich sprawców bezkarnymi. W 1922 roku, w stopniu pełnego generała, przeszedł na emeryturę.
Kontrowersje wokół dowodzenia.
Gough stał się jednym z najbardziej kontrowersyjnych dowódców brytyjskich doby I wojny światowej, zwykle dość negatywnie ocenianym przez historyków, tym bardziej że jego służba w roli dowódcy armii była pełna porażek – niezbyt udane działania nad Sommą, porażka pod Bullencourt, fiasko ofensywy pod Ypres, przełamanie frontu 5. Armii przez Niemców w marcu 1918 roku. Szybka kariera tego oficera bywa określana mianem przedwczesnej. Zarzucano mu zbyt agresywne ataki bez odpowiedniego przygotowania artyleryjskiego, podejmowane ponadto na wąskim froncie, co powiększało straty w nacierających oddziałach. Wśród innych mankamentów dowodzenia Gougha wskazuje się także nie przywiązywanie wystarczającej wagi do szczegółowego planowania operacji i niskie cenienie pracy sztabowej, a przez to powtarzające się niedociągnięcia w kolejnych ofensywach. Formułowano jednak także przychylne mu opinie, Basil Liddell Hart uważał, że to warunki wojny pozycyjnej uniemożliwiały dynamiczne działania, które Gough preferował.
Nad Sommą odegrał pomocniczą rolę, działania jego armii bywają określane jako niezdarne. Za fiasko realizacji niektórych ataków w czasie tej bitwy obwiniał podległe sobie jednostki – żołnierzy z ANZAC, którym nie udało się opanować wyznaczonych celów w rejonie Thiepval i folwarku Mouquet, posądził o niskie morale, jak również brak dyscypliny i motywacji. Podobnie krytyczną ocenę wystawił kanadyjskiej 3. Dywizji Piechoty 8 października.
Gough, określany przez swoim podkomendnych przezwiskiem "Goughie", nie był przez nich lubiany. Jego sarkazm, cięty język i zarozumialstwo zrażało wielu. Niechęć wynikała także z wysokich strat podczas nieudanych operacji – Gough szczególnie krytyczną ocenę wśród żołnierzy australijskich zyskał po natarciu na Fromelles (19/20 lipca 1916) podczas bitwy nad Sommą, zaś po Bullecourt (1917) zaczął być traktowany przez nich wręcz jak „wróg numer jeden” w brytyjskich szeregach, darzony wręcz nienawiścią.
Na złe relacje w 5. Armii duży wpływ miał także dokonany przez niego wybór gen. Neilla Malcolma na szefa sztabu. Oficer ten, budzący wielką krytykę, źle kierował pracę sztabu, co prowadziło do napięć w kontaktach Gougha z dowódcami podporządkowanych mu korpusów i dywizji. Krytycy sir Huberta zwracają uwagę także na jego brak zrozumienia dla potrzeb zwykłych żołnierzy, ewidentnie widoczny podczas bitwy pod Passchendaele. W jej trakcie Gough, skupiony na innych obowiązkach, nie wizytował oddziałów na pierwszej linii, miał niewielkie pojęcie o wyjątkowo trudnych warunkach na polu walki i bezpośrednim zapleczu. Podobnie nikłą wiedzę na ten temat mieli jego sztabowcy, którzy pod kierunkiem Malcolma w sposób mało sprawny organizowali zaopatrzenie dla walczących jednostek. Symptomatyczną była sytuacja z końca sierpnia 1917 roku, kiedy to żołnierzom 16. i 36. Dywizji Piechoty, po ciężkich walkach w rejonie Langemarck, nie zapewniono żadnych środków transportu po wycofaniu z pierwszej linii. Dowódca 5. Armii w swoich raportach na tyle ostro skrytykował postawę obu tych dywizji, że nie spodobało się to Haigowi, który podejrzewał, iż były to zarzuty motywowane politycznie. Reputacja Gougha w trakcie zmagań pod Ypres spadła bardzo mocno. We wrześniu oddziały I ANZAC z zadowoleniem przyjęły przejście spod jego komendy pod dowództwo Plumera. Z kolei w październiku Haig, kierując Korpus Kanadyjski do bitwy, pod wpływem sugestii swego szefa sztabu gen. Launcelota Kiggela, zmienił jego podporządkowanie z 5. na 2. Armię Plumera, biorąc pod uwagę niechęć jaką wśród dowódców korpusów, jak i dywizjonerów, budziła służba pod dowództwem Gougha.
Oceniając w innych aspektach bitwę pod Passchendaele wskazuje się na to, że wybranie przez Haiga właśnie Gougha do kierowania ofensywą było niewłaściwym ruchem, choćby dlatego że opóźniło jej przeprowadzenie. Zarówno dowódca 5. Armii, jak i szef jego sztabu, popełnili liczne błędy. Jednym z istotniejszych niedociągnięć, które wpłynęły na fiasko kampanii był brak właściwego zrozumienia między Goughiem a głównodowodzącym – sir Hubert wprowadził znaczne modyfikacje do planu ofensywy, które niesłusznie uznał za zgodne z intencjami swojego przełożonego. Współwinnym tego miał być Haig, który zdaniem części historyków, nie wytłumaczył w pełni czy też wystarczająco jasno, jakie cele mu przyświecały przed rozpoczęciem III bitwy pod Ypres – dlatego też Gough miał odnieść mylne wrażenie, że ofensywa ma mieć charakter gwałtownego przełamania, podczas gdy mogło chodzić jedynie o osłabienie linii przeciwnika lub też o ofensywę prowadzoną stopniowo, poprzez serię ograniczonych natarć. Wśród innych mankamentów dowódcy 5. Armii wymienia się słabą znajomość topografii Flandrii, zlekceważenie ostrzeżeń o niemieckim systemie głębokiej obrony oraz nie wyciągnięcie właściwych wniosków z bitew pod Arras i Messines.
Planując operację, Gough odrzucił pomysł wcześniejszego ataku w celu opanowania zachodniej części kluczowego płaskowyżu Gheluvelt, uznając, że wpłynie to niekorzystnie na linie jego wojsk, tworząc dodatkowy nawis na południowym skrzydle, niewygodny do obrony. Zdecydował się na uderzenie na całej linii frontu, dopiero po skompletowaniu całości sił, po sześciu tygodniach, co dało Niemcom czas na przygotowanie się do obrony. Termin ten nie został i tak dotrzymany, bo dwukrotnie przesuwano dzień rozpoczęcia ofensywy, ze względu na opóźnienia w transporcie ciężkiej artylerii i niekorzystną pogodę, która utrudniała zrealizowanie przygotowania artyleryjskiego. Odrzucenie tego wcześniejszego ataku można jednak tłumaczyć pamięcią dowódcy 5. Armii o skutkach przyjęcia przez niego pomysłu natarcia czołgów pod Bullencourt.
Najistotniejszą zmianą w planie bitwy za którą stał Gough było pogłębienie linii docelowej, jaką miały osiągnąć nacierające oddziały już pierwszego dnia ofensywy. Szybsze tempo i dotarcie jak najdalej na samym początku bitwy miało pozwolić na dokonanie decydującego szturmu na grzbiet Passchendaele–Staden już po 3–4 dniach od początku operacji, by w ten sposób otworzyć drogę do marszu na północny wschód, w kierunku wybrzeża i belgijskich portów. Ta koncepcja wzbudziła zastrzeżenia, najmocniej wyraził je gen. John Davidson z Oddziału Operacyjnego Kwatery Głównej BEF, ostrzegając przed zbyt ambitnym wytyczaniem zadań na pierwszy dzień. Gough uznał jednak, że nie można zmarnować wszelkich korzyści jakie dawał początek natarcia, zresztą jego zdanie podzielali dowódcy korpusów, wchodzących w skład 5. Armii. Ostatecznie Haig zaakceptował plan sir Huberta, zwracając przy tym uwagę na wielką wagę płaskowyżu Gheluvelt, którego opanowania zabezpieczało południową flankę i umożliwiało prowadzenie dalszej ofensywy. Najwyraźniej jednak dowódca 5. Armii nie zwrócił wystarczającej uwagi na te sugestie i do zajęcia płaskowyżu przeznaczył zbyt małe siły. Być może Haig w niewystarczający sposób położył nacisk na znaczenie tego miejsca lub też nie potrafił zdecydowanie określić celu dla swego podkomendnego – opanowanie wzniesień na północny wschód od Ypres czy wybrzeża. Możliwe, że Gough, wyobrażając sobie ofensywę jako jedno, przełamujące uderzenie, zbyt dużą uwagę poświęcał dalekim celom, jak belgijskie porty, niż innym miejscom wskazywanym przez Haiga.
W efekcie tego atak z 31 lipca, jakkolwiek przyniósł pewne sukcesy, nie doprowadził do opanowania kluczowego płaskowyżu Gheluvelt. Natarcie na to miejsce podjęte 2 sierpnia zakończyło się fiaskiem, podobnie jak kolejne ataki, podejmowane także na innych kierunkach. Co więcej, część zdobytego terenu została utracona wskutek ataków niemieckich. Chęć dotarcia jak najdalej pierwszego dnia doprowadziła do dezorganizacji w nacierających brytyjskich oddziałach i częste wyjście poza zasięg własnej artylerii, co ułatwiło Niemcom kontratakowanie. Wskazuje się też na to, że dowódca 5. Armii w trakcie walk o płaskowyż nie potrafił dokonać odpowiedniej koncentracji sił i środków na tym odcinku.
Odpowiedzialność Gougha za kryzys w marcu 1918 roku nie jest tak jednoznaczna. Mając najmniejszą ze wszystkich armii BEF, otrzymał najdłuższy odcinek frontu do utrzymania (42 mile, czyli około 67,5 kilometra) i częściowo najnowszy, bo wcześniej zajmowany przez jednostki francuskie, które zostawiły po sobie pozycje obronne często w szczątkowej formie. Jakkolwiek wskazuje się, że sir Hubert nie przygotował się właściwie do obrony, to jego zadanie było wyjątkowo niewdzięczne. Odpowiednie umocnienie zajmowanych pozycji okazało się niemożliwe, ze względu na trudne warunki atmosferyczne w styczniu 1918 roku, zbyt małą liczbę przydzielonych robotników i brak czasu. W efekcie tego w głównej strefie bojowej brakowało ziemianek, a w rejonie między Saint-Quentin a rzeką Oise umocnienia były niekompletne, zaś strefa tyłowa pozycji 5. Armii składała się z pojedynczych okopów. Gough zgłaszał możliwość zagrożenia niemieckim atakiem na swoim odcinku od końca stycznia, jednak nie przyniosło to poprawy sytuacji. Dopiero w lutym, ze względu na słabość swoich sił, uzyskał zgodę w przypadku ofensywy wroga na wykonanie odwrotu w rejon Péronne, gdzie z opóźnieniem pracowano nad wzniesieniem umocnień. Co prawda 5. Armia miała na swoich tyłach więcej miejsca do cofania się i manewrowania niż pozostałe siły BEF, pozostaje jednak kwestią dyskusyjną, czy powinna być pozostawiona na tym odcinku tak słabą.
Przygotowując plany obrony Gough pragnął zachować większą liczbę dywizji w rezerwie, by móc nimi kontratakować, jednak Kwatera Główna BEF nie chciała na to przystać, ostatecznie zgadzając się, by trzy zostały przeznaczone do takiego użycia. Jednak dwie spośród nich nakazano dowódcy 5. Armii ulokować daleko od linii frontu, a jego prośby, by mógł je przesunąć bliżej (ostatnią wystosował 19 marca), odrzucano. Ponadto, jak się okazało brytyjska próba skopiowania niemieckiego systemu obrony elastycznej nie była udana, wielu spośród podkomendnych Gougha nie zrozumiało w pełni jej zasad, przez co strefa wysunięta, która przyjmowała na siebie pierwszy ciężar uderzenia była zbyt gęsto obsadzona żołnierzami.
W obliczu niemieckiej ofensywy 21 marca dowódca 5. Armii zakładał, że jego siły zdołają opóźnić napór przeciwnika, aż do przybycie posiłków, jednocześnie nie ulegając całkowitemu zniszczeniu. Starał się łatać niebezpieczne luki rezerwami, a gdy front pękł, zaczął się cofać 22 marca, zwracając uwagę na utrzymanie kontaktu pomiędzy podległymi sobie korpusami a pozostałymi armiami, walczącymi na jego skrzydłach. Pewne zamieszanie w odwrocie tego dnia było wynikiem przedwczesnego cofnięcia się XVIII Korpusu gen. Ivory’ego Maxse’a. Przełamanie jakie nastąpiło wzdłuż Sommy 24 marca i dalszy odwrót, który pociągnął za sobą także 3. Armię, wynikał z braku rezerw i posiłków. W ciągu tego tygodnia, do odwołania ze stanowiska, Gough, cały czas tocząc walki z napierającymi Niemcami zręcznie wycofywał swoje siły, które choć pokonane, nie zostały całkowicie rozbite. Jego dymisja wzbudziła kontrowersje i nie tylko on uznawał ją za decyzję niesprawiedliwą. Jakkolwiek wobec Gougha historycy formułują wiele zarzutów, to w przypadku wydarzeń z marca 1918 roku był raczej kozłem ofiarnym niż rzeczywistym winowajcą kryzysu, w takich okolicznościach jakich się znalazł niewiele więcej mógł zrobić. Haig przyznał to sam później, wyjaśniając, że do wyboru kogo poświęcić miał tylko dowódcę 5. Armii lub siebie samego.
Poza armią.
Gough jeszcze w 1922 roku podjął próbę zaangażowania się w działalność polityczną. Z ramienia Partii Liberalnej kandydował w wyborach do Izby Gmin, lecz rywalizację o mandat z Chertsey (hrabstwo Surrey) przegrał. Po okresie parania się rolnictwem, przeszedł do biznesu i zajmował stanowiska kierownicze w kilku firmach, między innymi w Siemens Brothers oraz Caxton Electric Development. Wiele podróżował po Imperium Brytyjskim, na trasie wyjazdów znalazły się chociażby Kenia, Uganda, Rodezja i Palestyna.
Wciąż wierny zainteresowaniom wojskowym i zarazem rozgoryczony odsunięciem od dowodzenia w 1918 roku, podejmował starania, by odbudować swoją reputację. Opublikował prace "The Fifth Army" (1931) i "The March retreat" (1934), które miały pewien wpływ na zmianę oceny jego działań. Za wyraz przynajmniej częściowego sukcesu Gougha uznaje się nadanie mu Krzyża Wielkiego Orderu Łaźni w 1937 roku.
Pozostając na emeryturze wojskowej, Gough w latach 1936–1943 był pułkownikiem regimentu kawalerii "16th/5th Lancers". Podczas II wojny światowej, mimo zaawansowanego wieku, w tym samym stopniu służył w Home Guard, w 1940 roku tworząc oddział tej formacji w Chelsea. Do rezygnacji w 1942 roku był komendantem londyńskiej strefy Home Guard. Przy wsparciu Messrs Guinness zaangażował się w stworzenie Shamrock Club, przeznaczonego jako miejsce relaksu dla irlandzkich mężczyzn i kobiet, służących w armii brytyjskiej. W 1954 roku opublikował swoje wspomnienia pod tytułem "Soldiering on".
Zmarł 18 marca 1963 roku w Londynie, po krótkiej chorobie.
Życie prywatne.
Jego żoną była Louisa Nora Lewes, córka generała majora H.C. Lewesa. Gough poślubił ją w 1898 roku. Mieli pięcioro dzieci, cztery córki i syna, który zmarł w dzieciństwie.
Ordery i odznaczenia.
Brytyjskie:
Innych krajów, nadane podczas i po zakończeniu I wojny światowej:

</doc>
<doc id="1740465" url="https://pl.wikipedia.org/wiki?curid=1740465" title="Minor Swing">
Minor Swing

Minor Swing – utwór autorstwa Django Reinhardta i Stéphane’a Grappelliego, pierwotnie nagrany przez jazzową formację Quintette du Hot Club de France w listopadzie 1937. Reinhardt nagrywał kompozycję pięciokrotnie, po raz ostatni w 1951. 

</doc>
<doc id="1740467" url="https://pl.wikipedia.org/wiki?curid=1740467" title="Sympozjum Wilga">
Sympozjum Wilga

Sympozjum Wilga – coroczne spotkanie doktorantów i magistrantów uczelni technicznych w kraju i młodych uczonych z zagranicy oraz ich opiekunów naukowych. Organizowana jest w dwóch edycjach: styczniowej na terenie Wydziału Elektroniki i Technik Informacyjnych Politechniki Warszawskiej, i majowej w Wildze pod Warszawą.Od roku 1996 w sympozjum wzięło udział ponad 5000 młodych uczonych z kraju i zagranicy (2015). Opublikowano ponad 2000 artykułów w czasopismach naukowych. Sprawozdania z Sympozjum Wilga są publikowane w czasopismach Elektronika - konstrukcje, technologie, zastosowania, International Journal of Electronics and Telecommunications PAN, IEEE Region 8 News.
Patronat.
Patronat nad doktoranckim sympozjum naukowym sprawują: Polskie Stowarzyszenie Fotoniczne, Komitet Elektroniki i Telekomunikacji PAN, Polski Komitet Optoelektroniki Stowarzyszenia Elektryków Polskich, Polska Sekcja Instytutu IEEE i Politechnika Warszawska. Sympozjum jest organizowane we współpracy z Sekcją Europejską The International Society for Optical Engineering. Przewodniczącym Komitetu Naukowego Sympozjum jest profesor Ryszard Romaniuk. 
Forma i zakres tematyczny.
Oficjalnym językiem sympozjum jest angielski.
Artykuły są w pełni recenzowane i publikowane w ogólnoświatowej serii wydawniczej "Proceedings of SPIE" oraz w internetowych bazach publikacji naukowych MySPIE, IEEE eXplore (wymagany login) i AIP – American Institute of Physics.
Sympozjum gromadzi corocznie (podczas edycji majowej) kilkuset młodych uczonych z kraju i całej Europy. Wielu z nich przyjeżdża ze swoimi opiekunami naukowymi.
Sympozjum WILGA posiada kilkanaście głównych obszarów tematycznych. Historycznie pierwszym była Inżynieria Internetu i Fotonika. Ogólnie, Sympozjum WILGA obejmuje zaawansowane systemy fotoniczne i elektroniczne w następujących aspektach: modelowanie, algorytmy, symulacje, sprzęt, oprogramowanie, pomiary, zastosowania, wdrażanie, eksploatacja.
Sesje tematyczne są organizowane przez czołowych ekspertów z kraju i zagranicy. Sesje zaczynają się tutorialem
na bardzo aktualny temat naukowy wygłaszanym przez eksperta a treść sesji jest wypełniona przez prezentacje prac doktorskich i magisterskich. Sympozjum Wilga zdobyło sobie wysoką renomę w kraju i Europie oraz Regionie 8 Instytutu IEEE.
Obszar tematyczny: inżynieria Internetu, eksperymenty fizyki wysokiej energii, astronomia, astrofizyka cząstek elementarnych, technika akceleratorowa, odkrywanie wiedzy z wielkich baz danych, technika FPGA/VHDL/DSP, terabitowa transmisja optyczna, technika światłowodowa, technika terahercowa.
Linki zewnętrzne.
Projekty i publikacje związane z Sympozjum Wilga:

</doc>
<doc id="1740471" url="https://pl.wikipedia.org/wiki?curid=1740471" title="Henry Abingdon">
Henry Abingdon

Henry Abingdon (Abyndon, Abyngdon) (ur. ok. 1425, zm. 1 września 1497) – angielski duchowny i śpiewak kościelny.
Abingdon, którego nazwisko pochodzić może od miejscowości Abington, urodził się ok. 1425. Data urodzenia jest przybliżona, wnioskuje się ją na podstawie daty objęcia stanowiska kantora katedry w Wells.
Po raz pierwszy pojawia się w dokumentach w 1445. W 1447 został kantorem (ang. "succentor") katedry w Wells jako następca Johna Bernarda — stanowisko to utrzymał do końca życia. W 1458 został kanonikiem w Wells. Nie ma autentycznych świadectw jego działalności od czasu otrzymania tego urzędu do 1463.
W 1463 otrzymał tytuł bakałarza muzyki Uniwersytetu w Cambridge. Był to pierwszy tego rodzaju tytuł, jaki tam przyznano. Od 5 maja 1465 kierował chórem dziecięcym Kapeli Królewskiej (Chapel Royal) - był prawdopodobnie pierwszym kierownikiem tego chóru. Od 1478 objął kierownictwo nad muzykami szpitala św. Katarzyny w Bedminster (ob. Bristol).
Na śmierć Abingdona św. Tomasz Morus ułożył w młodości epigramaty łacińskie, znany jest też epigramat angielski. Jeden z nich krytykował francuski humanista Germain de Brie (Brixius).
Zmarł 1 września 1497. Jego następcą na stanowisku kantora Wells był Robert Wydow (Wydewe). Nie dochowały się świadectwa jego twórczości kompozytorskiej.

</doc>
<doc id="1740472" url="https://pl.wikipedia.org/wiki?curid=1740472" title="Pontevedra CF">
Pontevedra CF

Pontevedra Club de Fútbol, S.A.D. – hiszpański klub piłkarski grający obecnie w Segunda División B, mający siedzibę w mieście Pontevedra, leżącym w Galicji.
Historia.
Klub powstał 16 października 1941 jako Pontevedra Club de Fútbol w wyniku fuzji dwóch innych zespołów z miasta Pontevedra, Eiriñi i Alfonso C.F.. Pierwszym prezydentem klubu został Fernando Ponte Conde. W 1963 Pontevedra po raz pierwszy w swojej historii awansowała do Primera División, ale po roku spadła do Segunda División. Jednak w latach 1965-1970 klub ponownie grał w pierwszej lidze Hiszpanii. W 1966 zajął 7. miejsce, najwyższe w historii. Od czasu spadku w 1970 roku Pontevedra występowała głównie w Segunda División, Segunda División B i Tercera División. W 2007 klub został przekształcony w sportową spółkę akcyjną.

</doc>
<doc id="1740473" url="https://pl.wikipedia.org/wiki?curid=1740473" title="Wojna Trwa">
Wojna Trwa



</doc>
<doc id="1740475" url="https://pl.wikipedia.org/wiki?curid=1740475" title="Sprawiedliwość ekologiczna">
Sprawiedliwość ekologiczna

Sprawiedliwość ekologiczna to koncepcja, będąca m.in. elementem zielonej polityki, która podkreśla równy dostęp ludzi niezależnie od narodowości, religii, rasy, statusu materialnego czy jakiegokolwiek innego czynnika do wysokiej jakości, czystego środowiska naturalnego. Uwzględnia ona także egalitarny dostęp do dóbr i usług wpływających na jakość życia, takich jak zdrowa żywność, zieleń miejska i tereny rekreacyjne, opieka zdrowotna czy edukacja.
Wykluczenie społeczne idzie często w parze z wykluczeniem ekologicznym – przykładem jest słaba jakość przestrzeni publicznej na obszarach zdegradowanych i zanieczyszczonych przez przemysł, górnictwo czy rabunkową eksploatację zasobów naturalnych. W Europie Zachodniej i Ameryce-Północnej słaby dostęp do transportu zbiorowego czy zieleni miejskiej występuje szczególnie często w dzielnicach zamieszkiwanych np. przez mniejszości etniczne. Ruchy zajmujące się sprawiedliwością ekologiczną (w tym alterglobalistyczne) często zwracają uwagę na nierówny dostęp rdzennych grup ludności do zysków z eksploatacji lokalnych surowców naturalnych przez międzynarodowe koncerny (przykładem jest tu Delta Nigru).
W debacie publicznej tematyką sprawiedliwości ekologicznej zajmują się głównie partie Zielonych, stowarzyszenia budujące świadomość klimatyczną jak Młodzieżowy Strajk Klimatyczny oraz międzynarodowe organizacje ekologiczne, takie jak Greenpeace czy WWF. W kontekście zmian klimatycznych ważnym elementem sprawiedliwości ekologicznej jest sprawiedliwość klimatyczna.

</doc>
<doc id="1740476" url="https://pl.wikipedia.org/wiki?curid=1740476" title="Henry Abyndon">
Henry Abyndon



</doc>
<doc id="1740484" url="https://pl.wikipedia.org/wiki?curid=1740484" title="Góry Krzemienieckie">
Góry Krzemienieckie

Góry Krzemienieckie (Wzgórza Krzemienieckie, Góry Awratyńskie) – pasmo wzgórz na Wołyniu, stanowiące równoleżnikowe przedłużenie na wschód Woroniaków.
Stanowią północną granicę Wyżyny Podolskiej. ich średnia wysokość wynosi 300-400 m n.p.m., a najwyższa kulminacja – Góra Bony 409 m n.p.m.

</doc>
<doc id="1740487" url="https://pl.wikipedia.org/wiki?curid=1740487" title="Viral Spoof">
Viral Spoof



</doc>
<doc id="1740489" url="https://pl.wikipedia.org/wiki?curid=1740489" title="Monaster św. Sylwana z Atosu w Saint-Mars-de-Locquenay">
Monaster św. Sylwana z Atosu w Saint-Mars-de-Locquenay

Monaster św. Sylwana z Atosu – prawosławny klasztor w Saint-Mars-de-Locquenay, założony w 1990, działający do 2018 r. w jurysdykcji Zachodnioeuropejskiego Egzarchatu Parafii Rosyjskich Patriarchatu Konstantynopolitańskiego, a następnie w Arcybiskupstwie Zachodnioeuropejskich Parafii Tradycji Rosyjskiej Patriarchatu Moskiewskiego. 
Monaster powstał 1 sierpnia 1990 z inicjatywy hieromnicha Symeona, do tej pory kapłana pracującego w paryskiej parafii Ikony Matki Bożej „Wszystkich Strapionych Radość” i św. Genowefy. Początkowo wspólnota monastyczna składała się z założyciela oraz dwóch posłuszników, którzy zamieszkali w opuszczonych budynkach po gospodarstwie rolnym. Mnisi sami dokonali ich remontu i urządzili w jednym z budynków cerkiew, zaś w piwnicach – kaplicę. Na terenie monasteru powstał również niewielki dom pielgrzyma. Głównym celem pielgrzymkowym jest cudowna ikona, wariant Tichwińskiej Ikony Matki Bożej, przywieziona przez przełożonego klasztoru z Moskwy w 2005. 
Obecnie cała wspólnota liczy 17 osób i składa się zarówno z mnichów, jak i mniszek, mieszkających w osobnych budynkach.

</doc>
<doc id="1740491" url="https://pl.wikipedia.org/wiki?curid=1740491" title="Wadim Czeczuro">
Wadim Czeczuro

Wadim Czeczuro (ur. 4 listopada 1968) – ukraiński koszykarz występujący na pozycjach rzucającego obrońcy lub niskiego skrzydłowego, po zakończeniu kariery zawodniczej trener koszykarski.
6 lutego 2019 został trenerem ENEI AZS Poznań. 10 maja dołączył do Politechniki Gdańskiej.

</doc>
<doc id="1740492" url="https://pl.wikipedia.org/wiki?curid=1740492" title="The Evolution Tour">
The Evolution Tour

The Evolution Tour to pierwsza solowa trasa promocyjna amerykańskiej piosenkarki R&amp;B Ciary. Zagrała siedemnaście koncertów, zaczynając od klubu "Love" 26 października 2006 kończąc w teatrze Nokii 10 grudnia 2006.
Podczas trasy, Ciara zaprezentowała nowe kawałki z jej drugiej solowej płyty The Evolution, którymi były: That's Right, Like a Boy, Promise, "Make It Last Forever", Get Up oraz "I'm Just Me". Wykonała również swoje starsze utwory, czyli Goodies, 1, 2 Step oraz Oh.
Podczas ostatniego występu Ciary, przebieg koncertu na żywo nadawała stacja AOL Music.

</doc>
<doc id="1740494" url="https://pl.wikipedia.org/wiki?curid=1740494" title="Robin Ramsay (aktor)">
Robin Ramsay (aktor)

Robin Ramsay (ur. 31 maja 1937 w Melbourne) – australijski aktor teatralny, telewizyjny i filmowy.
Życiorys.
Jest wnukiem Williama Ramsaya, założyciela firmy pasty do butów Kiwi.
W 1957 ukończył londyńską Royal Academy of Dramatic Art. Pracował krótko dla BBC następnie powrócił do Australii. Wstąpił do Union Theatre Company w Melbourne. Po raz pierwszy zwrócił na siebie uwagę na festiwalu sztuk teatralnych w Adelaide w przedstawieniu Errola Johna "Księżyc na tęczowej chuście" ("Moon on a Rainbow Shawl", 1960).
W 1961 udał się do Stanów Zjednoczonych, dołączył do Theatre Company of Boston i podróżował po kraju z The National Repertory Theatre. Przez kolejne lata odtwarzał rolę Fagina w musicalu Karola Dickensa "Oliver!" na broadwayowskiej scenie (1964-1965), teatrze na West Endzie (1966) i japońskiej wersji (od sierpnia 1967 do maja 1968). W programie "Ed Sullivan Show" wraz z zespołem The Beatles śpiewał utwory z musicalu.
Po gościnnym udziale w jednym z odcinków australijskiego serialu "Miłość i wojna" ("Love and War", 1966), stał się rozpoznawalny w roli Charliego Cousensa w operze mydlanej "Bellbird" (1967-1968).
Powrócił na scenę rolą kontrowersyjnego kapłana Daniela Berrigana w przedstawieniu "Trial of the Catonsville Nine" w Sydney, zagrał Poncjusza Piłata w musicalu "Jesus Christ Superstar". W 1972 występował w Sydney Opera House; "Opera za trzy grosze" ("The Threepenny Opera") jako MacHeath u boku Pameli Stephenson (Polly Peachum). Spędził następne kilka lat w Sydney Theatre Company, Melbourne Theatre Company. Dwukrotnie odebrał nagrodę Melbourne Critics Circle dla najlepszego aktora. W Melbourne Arts Centre zagrał w sztuce "Medea".
W 1977 z Rodneyem Fisherem opracował swoje pierwsze solowe show na podstawie scenariusza Henry’ego Lawsona "The Bastard From The Bush", odbył tournée z Riverside Studios w Londynie oraz wystąpił podczas festiwalu teatrów ulicznych z Belvoir Street Theatre w Sydney i Victorian Arts Centre. Spektakl przyniósł mu Australian Arts Award.
W latach 80. kontynuował sceniczną karierę z insceniacją Rabindranatha Tagore "Zaproszenie" ("Borderland"), z którym objechał ponad 60 krajów świata w celu wsparcia związku wyznaniowego Brahma Kumaris. Jego podróż była sponsorowana przez australijski rząd Departamentu Stosunków Kulturalnych, z British Council i rząd indyjski, jak również australijski Wysokie Komisje i ambasadę australijską za granicą.
Wraz z córką Tamasin wystąpił w miniserialu "Powrót do Edenu" ("Return to Eden", 1986).
Ramsay następnie stworzył własną scenę Theatre Company Open Secret i nadal podróżował po Londynie i całej Indii z nowymi produkcjami autorstwa Vikrama Setha, był nominowany do Melbourne Critics Circle Award dla najlepszego aktora. W 1994 zagrał Wilfa Barlow, męża głównej bohaterki (Julie Christie) w miniserialu "Śmiertelna decyzja" ("Dadah Is Death", 1988). Wystąpił z Playbox Theatre na Tokyo International Theatre Festival.
Życie prywatne.
W 1965 poślubił Barbarę Bossert, z którą ma dwie córki – mistrzynię dresażu Robiny Ramsay i antropolog Tamasin Ramsay (ur. 1969).

</doc>
<doc id="1740496" url="https://pl.wikipedia.org/wiki?curid=1740496" title="Jeffrey Aubynn">
Jeffrey Aubynn

Isaac Jeffrey Eric Aubynn (ur. 12 maja 1977 w Göteborgu) – piłkarz szwedzki pochodzenia ghańskiego grający na pozycji ofensywnego lub bocznego pomocnika. 
Życiorys.
Rodzina Aubynna pochodzi z Ghany, ale on sam urodził się w szwedzkim Göteborgu. 
Kariera klubowa.
Karierę piłkarską rozpoczął w klubie Gunnilse IS i przez niespełna dwa lata występował w drugiej lidze szwedzkiej. Został wówczas zauważony przez skautów Bayernu Monachium i w 1997 roku przeszedł do tego klubu, jednak nie przebił się do pierwszej drużyny i przez rok grał w amatorskim zespole rezerw.
W 1998 roku Aubynn wrócił do Szwecji i został piłkarzem klubu Halmstads BK. W jego barwach zaliczył debiut w pierwszej lidze Szwecji. W 2000 roku wywalczył z Halmstads mistrzostwo Szwecji, czwarte w historii klubu. Po tym sukcesie Aubynn odszedł do innej pierwszoligowej drużyny, Örgryte IS z Göteborga, a 8 kwietnia 2001 rozegrał w niej swoje pierwsze spotkanie, zremisowane 1:1 z Örebro SK. Zawodnikiem Örgryte był przez trzy sezony.
Latem 2003 roku Aubynn został zawodnikiem duńskiego Aarhus GF. 3 sierpnia 2003 zadebiutował w pierwszej lidze duńskiej w meczu z FC Nordsjælland (2:2). W Århus grał przez półtora roku.
Na początku 2005 roku Aubynn przeszedł do Hammarby IF ze stolicy Szwecji, Sztokholmu. 12 kwietnia 2005 w debiucie przeciwko Assyriska FF (2:1) zdobył gola. W Hammarby występował do lata 2007 roku.
Kolejnym klubem w karierze szwedzkiego pomocnika został norweski Aalesunds FK. W norweskiej Tippeligaen zadebiutował 2 lipca 2007 w spotkaniu z Rosenborgiem Trondheim (2:2) i podobnie jak w Hammarby, w debiucie strzelił bramkę. Do końca 2007 roku strzelił 5 bramek w 11 rozegranych spotkaniach.
W 2008 roku Aubynn trafił do Malmö FF, z którym podpisał dwuletni kontrakt. 31 marca 2008 rozegrał w Malmö swoje pierwsze spotkanie, zremisowane 1:1 z IFK Göteborg. W 2010 roku wywalczył z nim mistrzostwo kraju. 
W latach 2012–2013 występował w szwedzkim klubie GAIS.
Kariera reprezentacyjna.
Aubynn ma za sobą występy w reprezentacji Szwecji U-21. W dorosłej reprezentacji Szwecji zadebiutował 14 lutego 2001 w zremisowanym 0:0 towarzyskim meczu z Katarem.
Kariera trenerska.
Do 31 grudnia 2017 prowadził zespół Malmö FF U-17, a od 1 stycznia 2018 prowadzi Malmö FF U-19.

</doc>
<doc id="1740498" url="https://pl.wikipedia.org/wiki?curid=1740498" title="Jonah Blechman">
Jonah Blechman

Jonah Ethan Blechman (ur. 8 lutego 1975 w hrabstwie San Mateo) – amerykański aktor filmowy i telewizyjny.
Biogram.
Uczył się baletu pod wodzą Michaiła Barysznikowa. Jako aktor debiutował ważniejszą rolą drugoplanową w dramacie biograficznym Michaela Catona-Jonesa "Chłopięcy świat" ("This Boy's Life", 1993). Na ekranie towarzyszył sławom młodego i starszego pokolenia: Robertowi De Niro, Ellen Barkin, Leonardowi DiCaprio, Elizie Dushku oraz Tobeyowi Maguire. Jest najbardziej rozpoznawalny z roli Nico Huntera, stereotypowego homoseksualisty, w satyrycznych komediach - "Kolejny gejowski film" ("Another Gay Movie", 2006) i "" (2008).

</doc>
<doc id="1740499" url="https://pl.wikipedia.org/wiki?curid=1740499" title="Cerkiew Narodzenia NMP w Tylawie">
Cerkiew Narodzenia NMP w Tylawie



</doc>
<doc id="1740500" url="https://pl.wikipedia.org/wiki?curid=1740500" title="Nissan Altima">
Nissan Altima

Nissan Altima – samochód osobowy klasy średniej (egzemplarze z lat 1993–2001 należały do segmentu C) produkowany przez japońską firmę motoryzacyjną Nissan od roku 1993. Jest to kontynuacja linii modelu Bluebird, której początki sięgają roku 1957. Głównym rynkiem sprzedaży Altimy są Stany Zjednoczone, tam też samochód jest produkowany. Poza rynkiem USA samochód sprzedawany jest także w Kanadzie, Meksyku, Puerto Rico, Chile, Australii, Filipinach, Korei, Izraelu i na Bliskim Wschodzie. W innych rejonach oferowany jest bardzo podobny model Teana oparty na tej samej płycie podłogowej co Altima z lat 2002-2006. Model plasuje się pod względem rozmiarów oraz wyposażenia pomiędzy Sentrą a Maximą. Do tej pory powstało sześć generacji tego najlepiej sprzedającego się od wielu lat modelu Nissana w Ameryce Północnej. W pierwszych dwóch generacjach samochodu do napędu służył silnik R4 KA24DE o pojemności 2,4 litra. Modele z kolejnych dwóch generacji mogły być wyposażone w dwa motory, rzędowy 4-cylindrowy o pojemności 2,5 litra QR25DE oraz znany z m.in. z modelu 350Z i Maxima V6 VQ35DE o pojemności 3,5 litra. Szósta generacja jest wyposażona w turbodoładowany 4-cylindrowy silnik KR20DDET o pojemności 2,0 litra.
Samochód zadebiutował w 1993 roku jako następca krytykowanego modelu Stanza. Obecnie w sprzedaży jest już piąta generacja tego popularnego samochodu. Nissan Altima rywalizuje w swoim segmencie z samochodami: Toyota Camry, Honda Accord, Hyundai Sonata oraz Mazda 6.
Nissan Altima na rynku polskim jest obecny tylko dzięki prywatnemu importowi.
Pierwsza generacja (U13, 1992-1997).
Samochód był produkowany w fabryce w miejscowości Smyrna w stanie Tennessee od czerwca 1992 roku jako 4-drzwiowy sedan silnikiem benzynowym o pojemności 2.4 litra i mocy 150 KM, z 5-biegową manualną skrzynią biegów i 4-biegowym automatem. Był dostępny w następujących wersjach wyposażeniowych: XE, GXE, SE i GLE.
Druga generacja (L30, 1998-2001).
Samochód był produkowany jako 4-drzwiowy sedan silnikiem benzynowym o pojemności 2.4 litra i mocy 155 KM, był dostępny tylko na rynku amerykańskim w następujących wersjach wyposażeniowych: XE, GXE, SE i GLE.
Trzecia generacja (L31, 2002-2006).
Samochód produkowany tylko jako 4-drzwiowy sedan, został zbudowany na płycie podłogowej Nissan FF-L i miał większe gabaryty od poprzedniej generacji. W aucie montowano dwa rodzaje silników benzynowych: rzędowy 4-cylindrowy o pojemności 2.5 litra i V6 o pojemności 3.5 litra; oraz dwa rodzaje skrzyni biegów: 4-biegowy automat i 6-biegową manualną skrzynię w wersji SE-R (dostępna od 2005).
W 2002 roku samochód zdobył tytuł "North American Car of the Year".
Facelifting został przeprowadzony w jesieni 2004 roku (rok modelowy 2005). Zmieniono wtedy przedni grill samochodu, pokrywę silnika i deskę rozdzielczą, po raz pierwszy dodano opcjonalną nawigację samochodową bazującą na DVD.
Dodatkowe, opcjonalne pakiety wyposażenia:
Czwarta generacja (L32, D32, 2007-2012).
Czwarta generacja Altimy została zaprezentowana na targach New York International Auto Show w kwietniu 2006 roku. Samochód jest wyposażony w bezstopniową automatyczną skrzynię biegów Xtronic CVT (Continuously Variable Transmission) i 6-stopniową manualną skrzynię biegów (tylko wersje modelowe 2007-2010). Producent wyposażył samochód w inteligentny kluczyk I-Key (technologia UHF RFID), który wyczuwa auto z odległości i pozwala otworzyć drzwi po naciśnięciu przycisku klamki, natomiast silnik uruchamiany jest poprzez naciśnięcie przycisku zapłonu Start/Stop. Samochód posiada nowe przednie zawieszenie oraz zmodernizowaną wersję tylnego zawieszenia oraz system kontroli ciśnienia w kołach (TPMS).
Samochód był produkowany w dwóch wersjach nadwozia: 4-drzwiowy sedan i 2-drzwiowe coupe (nazwa kodowa D32).
Wersje wyposażeniowe: 2.5, 2.5 S, 2.5 SL, 3.5 SE, 3.5 SR 3.5 SL.
Skrzynie biegów Xtronic CVT są produkowane przez japońską firmę JATCO, której właścicielem 75% akcji jest Nissan.
Od wersji modelowej 2010 samochodu zmieniono nieco przedni zderzak, przednie światła, klapę silnika, felgi, a wewnątrz zegary i tkaniny. Dodatkowo standardowo montowane są systemy Vehicle Dynamic Control (VDC) i Traction Control System (TCS), zamiast wersji SE pojawiła się wersja SR.
Wersja hybrydowa.
Od stycznia 2007 do 2011 w sprzedaży była także wersja sedana z napędem hybrydowym. Był to pierwszy samochód z napędem hybrydowym w historii marki Nissan. Samochód był dostępny tylko w wybranych stanach: California, Oregon, Connecticut, Maine, Massachusetts, New Jersey, New York, Rhode Island or Vermont. Napęd hybrydowy auta został zbudowany w oparciu o wylicencjonowaną od Toyoty technologię Hybrid Synergy Drive.
Nissan Altima Hybrid posiada dwa silniki: benzynowy czterocylindrowy QR25DE o pojemności 2,5 litra i mocy 158 KM oraz elektryczny o mocy 40 KM, razem 198 KM, czyli o 23 KM więcej od standardowej wersji z silnikiem 2,5 litra. Zestaw wysokonapięciowych baterii niklowo-metalowo-wodorkowych (Ni-MH), wytwarzających napięcie 244.8 V, jest ulokowany pod tylnymi siedzeniami. Waga pojazdu hybrydowego wzrosła o ok. 150 kg w stosunku do wersji standardowej (waga zestawu baterii 52 kg). Nissan sprzedał 36 613 szt. tego samochodu.
Samochód oferowany w roku modelowym 2010 był zmodernizowany w podobny sposób jak wersja z nadwoziem typu sedan i silnikiem benzynowym.
Nissan Altima Hybrid jest używany jako taxi w Nowym Jorku, Chicago i innych miastach USA.
Konkurencja na rynku amerykańskim: Toyota Camry Hybrid, Ford Fusion Hybrid.
Wersja coupe.
Nissan Altima był również produkowany jako 2-drzwiowe coupe (nazwa kodowa D32) w latach 2008-2013. Samochód w tej wersji nadwozia jest lżejszy, niższy i krótszy o 7.1 cala, ma o 4 cale mniejszy rozstaw osi, wybór tych samych dwóch silników, które są niżej zamontowane, oraz specjalnie dostosowane zawieszenie. W pierwszym roku sprzedaży był oferowany w następujących wersjach: 2.5 S 6MT, 2.5 S CVT, 3.5 SE 6MT, 3.5 SE CVT. Samochód oferowany w roku modelowym 2010 był zmodernizowany w podobny sposób jak wersja z nadwoziem typu sedan, dodatkowo zamiast wersji 3.5 SE w sprzedaży pojawiła się wersja 3.5 SR. W ostatnim roku 2013 zaprzestano sprzedaży samochodów z manualną skrzynią biegów i z 3,5-litrowym silnikiem, w sprzedaży była tylko jedna wersja wyposażenia Altima Coupe 2.5 S CVT.
Piąta generacja (L33, 2013-2018).
Kolejna, piąta generacja samochodu została zaprezentowana na targach New York International Auto Show w kwietniu 2012 roku, pierwszy egzemplarz zjechał z linii produkcyjnej w maju, a do sprzedaży samochód trafił w czerwcu 2012 r. sprzedawany jako rok modelowy 2013.
Samochód został całkowicie przeprojektowany i produkowany jest tylko jako 4-drzwiowy sedan, zbudowany jest na płycie podłogowej "D" (współdzielona z Nissan Murano i Renault Laguna III), jest dłuższy i szerszy od poprzedniej generacji, posiada nową stylistykę zewnętrzną, zmodernizowany silnik o pojemności 2.5 litra, nowszą generację automatycznej, bezstopniowej skrzyni biegów Xtronic CVT (model CVT8 produkowany przez japońską firmę JATCO), nowe amortyzatory ZF SACHS, nowe przednie fotele zaprojektowane przy współudziale NASA, elektroniczny kluczyk, Bluetooth, kolorowy wyświetlacz wstawiony między zegary i szereg elektronicznych systemów poprawiających bezpieczeństwo jazdy (ABS, TCS, VDC, TPMS) oraz nowe systemy multimedialne.
Nissan Altima otrzymał najwyższą, możliwą ocenę w testach zderzeniowych, przeprowadzonych przez Amerykański Narodowy Departament Transportu Ruchu Drogowego (NHTSA). Samochód został wyróżniony wieloma nagrodami i był najlepiej sprzedającym się modelem Nissana w USA. Auto było dostępne w następujących wersjach wyposażeniowych: 2.5, 2.5 S, 2.5 SR, 2.5 SV, 2.5 SL, 3.5 SR, 3.5 SL. Pierwsze pięć wersji wyposażonych jest w czterocylindrowy rzędowy silnik o pojemności 2,5 litra i o mocy 182 KM, kolejne dwa modele posiadają 3,5-litrowy silnik V6 o mocy 270 KM. Wszystkie modele posiadają automatyczną skrzynię biegów Xtronic CVT.
Samochód ma najklejony znaczek "PURE DRIVE", co oznacza, że rozwiązania Nissana pod tym szyldem troszczą się o ograniczenie emisji CO2, a tym samym o mniejsze spalanie.
Dodatkowe opcje i pakiety wyposażenia:
Przyznane nagrody:
W 2014 roku w Stanach Zjednoczonych Nissan sprzedał 335 644 egzemplarzy tego modelu, a w Kanadzie 9475 szt.
W listopadzie 2015 roku samochód przeszedł delikatny facelifting (rok modelowy 2016). Zmieniono przedni i tylny zderzak, przednie i tylne światła, przedni grill (wprowadzono aktywne żaluzje sterujące dopływem powietrza chłodzącego komorę silnika), konsolę centralną, siedzenia, poprawiono aerodynamikę pojazdu, wyciszono akustycznie wnętrze pojazdu i przednią szybę, zmniejszono moc silnika z 182 do 179 KM i obniżono zużycie paliwa. Wprowadzono do sprzedaży "usportowioną" wersję SR, która posiada sportowe zawieszenie, 18-calowe koła na aluminiowych obręczach oraz sportowe dodatki zarówno wewnątrz jak i na zewnątrz pojazdu. Pod koniec 2016 roku w sprzedaży pojawiła się wersja Nissan Altima 2.5 SR Midnight Edition, która posiadała czarne felgi aluminiowe, czarne lusterka, czarny spoiler oraz czarne sportowe obicie foteli. W roku modelowym 2018 pojawiła się dodatkowa wersja 2.5 SR Special Edition, która była wyposażona dodatkowo między innymi w system NissanConnect z nawigacją na bazie systemu Apple CarPlay i Android Auto, 7.0-calowy wyświetlacz, siedzenia obite materiałem skóropodobnym Prima-Tex, podgrzewanie przednich siedzeń, unikalne wykończenie felg aluminiowych.
Nissan Altima był produkowany w dwóch fabrykach: w Smyrna w stanie Tennessee i Canton w stanie Missisipi, natomiast silniki były produkowane w fabryce w miejscowości Decherd w stanie Tennessee.
Szósta generacja (L34, 2019-obecnie).
Najnowsza, szósta generacja samochodu została zaprezentowana na targach New York International Auto Show w marcu 2018. Produkcja nowego modelu została uruchomiona w sierpniu 2018 roku w fabryce w miejscowości Smyrna w stanie Tennessee, a w sprzedaży Altima pojawiła się w jesieni 2018 roku. Nowa Altima jest dłuższa, szersza i niższa od poprzedniej wersji. Samochód jest sprzedawany z dwoma rodzajami silników benzynowych: 2.5-litrowy PR25DD o mocy 188 KM oraz 2.0-litrowy turbodoładowany KR20DDET (VC-TURBO) o mocy 248 KM. Nowością jest wersja z napędem na cztery koła, która jest dostępna tylko z silnikiem o pojemności 2.5 litra. Wszystkie modele posiadają automatyczną, bezstopniową skrzynię biegów Xtronic CVT oraz zestaw 6 technologii podnoszący bezpieczeństwo Nissan Safety Shield 360 z funkcją ostrzegania o pojeździe w martwym polu, asystent świateł drogowych, ostrzegania o zmianie pasa ruchu oraz wykrywania poruszających się obiektów, minimalizujący ryzyko niebezpiecznych sytuacji na drodze. 
Auto jest dostępne w następujących wersjach wyposażeniowych: S, SR, SV, SL, Platinium. 
Dodatkowe, opcjonalne pakiety wyposażenia:
Przyznane nagrody:
W czerwcu 2022 roku zaprezentowano lekko zmodyfikowaną wersję na rok modelowy 2023. Facelifting przyniósł nowy przedni grill, w pełni ledowe przednie światła, nowe wzory felg aluminiowych, 12-calowy ekran dotykowy, bezprzewodowy system Apple CarPlay oraz udoskonalone systemy bezpieczeństwa.

</doc>
<doc id="1740501" url="https://pl.wikipedia.org/wiki?curid=1740501" title="Cerkiew Soboru NMP w Hłomczy">
Cerkiew Soboru NMP w Hłomczy



</doc>
<doc id="1740502" url="https://pl.wikipedia.org/wiki?curid=1740502" title="Cerkiew Narodzenia NMP w Łodzinie">
Cerkiew Narodzenia NMP w Łodzinie



</doc>
<doc id="1740503" url="https://pl.wikipedia.org/wiki?curid=1740503" title="Cerkiew Zaśnięcia NMP w Mrzygłodzie">
Cerkiew Zaśnięcia NMP w Mrzygłodzie



</doc>
<doc id="1740504" url="https://pl.wikipedia.org/wiki?curid=1740504" title="Wybory parlamentarne na Tonga w 2010 roku">
Wybory parlamentarne na Tonga w 2010 roku

Wybory parlamentarne na Tonga odbyły się 25 listopada 2010 w ramach procesu demokratyzacji tongijskiego systemu politycznego, zapowiedzianego w lipcu 2008 przez króla Jerzego Tupou V, tuż przed jego koronacją.
Reforma systemu politycznego.
W celu przygotowania wyborów i towarzyszącej im reformy konstytucyjnej powołano Komisję Konstytucyjno-Wyborczą. Na początku listopada 2009 komisja przedstawiła czterotomowy raport, przygotowany po 10 miesiącach konsultacji społecznych. Raport zawierał 80 rekomendacji dotyczących przyszłego ustroju wyspy. Komisja zalecała, aby król mianował premiera na wniosek Zgromadzenia Ustawodawczego, zaś ministrów na wniosek premiera wyłącznie spośród wybranych członków Zgromadzenia. Miał utracić znaczną część kompetencji wykonawczych, zachować natomiast prawo weta oraz rozwiązania parlamentu w dowolnym momencie. Komisja postulowała również, aby w wyborach obowiązywała ordynacja proporcjonalna oparta na pojedynczym głosie przechodnim.
W kwietniu 2010 Zgromadzenie Ustawodawcze przyjęło pakiet ustaw reformujących system wyborczy. Po raz pierwszy w demokratyczny sposób wybierana będzie większość członków Zgromadzenia (17 spośród 26, zamiast dotychczasowych dziewięciu). Będą oni wybierani w okręgach jednomandatowych: 10 z Tongatapu, 3 z Vavaʻu, 2 z Haʻapai oraz po jednym z Niuas i ʻEua.
Głosowanie i wyniki.
Według oficjalnych wyników opublikowanych przez komisję wyborczą wybory parlamentarne z wynikiem 28,49% ważnie oddanych głosów, które przełożyły się na 12 mandatów w Zgromadzeniu Ustawodawczym wygrała Demokratyczna Partia Wysp Przyjaznych na czele z ʻAkilisi Pohivą. Pozostałe 5 mandatów przypadło na kandydatów niezależnych na których oddano łącznie 67,30% głosów.
W 2010 na Tonga było 42 395 zarejestrowanych wyborców, głosowało 38 516. Frekwencja wyborcza wyniosła 90,85%. Do Zgromadzenia Ustawodawczego nie została wybrana żadna kobieta. Po wyborach premier Tuʻivakanō mianował dwoje ministrów spoza składu Zgromadzenia, w tym jedną kobietę, która tym samym uzyskała z urzędu mandat poselski.

</doc>
<doc id="1740505" url="https://pl.wikipedia.org/wiki?curid=1740505" title="Cerkiew Soboru NMP w Olchowej">
Cerkiew Soboru NMP w Olchowej



</doc>
<doc id="1740506" url="https://pl.wikipedia.org/wiki?curid=1740506" title="Cerkiew Narodzenia NMP w Rakowej">
Cerkiew Narodzenia NMP w Rakowej



</doc>
<doc id="1740507" url="https://pl.wikipedia.org/wiki?curid=1740507" title="Cerkiew Narodzenia NMP z Grąziowej">
Cerkiew Narodzenia NMP z Grąziowej



</doc>
<doc id="1740508" url="https://pl.wikipedia.org/wiki?curid=1740508" title="Cerkiew Narodzenia NMP w Zawadce Rymanowskiej">
Cerkiew Narodzenia NMP w Zawadce Rymanowskiej



</doc>
<doc id="1740510" url="https://pl.wikipedia.org/wiki?curid=1740510" title="Dog tybetański">
Dog tybetański



</doc>
<doc id="1740522" url="https://pl.wikipedia.org/wiki?curid=1740522" title="Mariano Accardo">
Mariano Accardo

Mariano Accardo (Accardi) z Noto (ur. w Noto w drugiej poł. XV w., zm. ok. 1521) — sycylijski dyplomata, literat i humanista.
Życie.
Urodził się w sycylijskiej miejscowości Noto w drugiej połowie XV wieku. W młodości prawdopodobnie uzyskał doktorat prawa.
Wstąpił na służbę biskupa Cefalù Rinalda Montuoro, w 1510 towarzyszył mu, gdy biskup był ambasadorem u króla Aragonii Ferdynanda II. Biskup zmarł w 1511 — Accardo opuścił wtedy Hiszpanię i wstąpił na służbę wicekróla Sycylii Hugo de Moncada. Gdy w 1516 Moncada opuścił Palermo ze względu na zamieszki, Accardo udał się z nim do Niderlandów, gdzie w 1517 przyszły cesarz Karol V pozbawił Moncadę godności wicekróla. Accardo opuścił wtedy Niderlandy i powrócił na Sycylię by służyć kolejnemu wicekrólowi, Ettore Pignatelliemu. Zmarł w Noto w czasie zarazy.
Prawdopodobnie to Accardo był hiszpańskim przyjacielem wzmiankowanym przez Wilhelma Budé, który wraz z nim odwiedził w Brukseli w lutym 1517 Erazma.
Działalność lieracka.
Działalność literacka Accardo jest słabo znana. W 1507 wydał w Wenecji "Proverbiorum liber" św. Rajmunda Lullusa, z dedykacją dla Johannesa Franciscusa de Judicibus. Dzieło to w 1735 zostało przedrukowane na Majorce. Ta sama książka zawiera także "Disputatio eremitae et Raymundi super aliquibus dubiis questionibus sententiarum Magistri Petri Lombardi". Najprawdopodobniej pisał także własne poezje. Wydanie księgi przysłów Lullusa przez człowieka renesansu, jakim był Accardi, stanowi rodzaj pomostu między kulturą renesansową i średniowieczną, a także świadectwo wyraźnej fascynacji kultury renesansowej moralistyką, gnomiką i przysłowiami.

</doc>
<doc id="1740523" url="https://pl.wikipedia.org/wiki?curid=1740523" title="Wojowniczka">
Wojowniczka

Wojowniczka – trzeci album studyjny Gosi Andrzejewicz, wydany w 2009 roku.
O albumie.
Album został utrzymany w stylistyce współczesnego popu z elementami muzyki klubowej, a wszystkie teksty napisała sama Gosia. W przeciwieństwie do poprzednich albumów piosenkarki, aż połowa utworów jest wykonywana w języku angielskim. "I'm Addicted to This Sound" jest angielską wersją piosenki "Wanilia", a "Bad Boys" to angielska wersja nagrania tytułowego. Ballada "Zabierz mnie" została zadedykowana fance, która zginęła w wypadku samochodowym. Płytę promowały single "Otwórz oczy", "Zabierz mnie" i "Wojowniczka", znalazł się na niej także wydany wcześniej elektroniczny utwór "Lips" nagrany z duetem Kalwi &amp; Remi. Album zadebiutował na 36. miejscu listy sprzedaży OLiS i utrzymał się na niej jedynie tydzień.

</doc>
<doc id="1740526" url="https://pl.wikipedia.org/wiki?curid=1740526" title="Mariano Accardi">
Mariano Accardi



</doc>
<doc id="1740528" url="https://pl.wikipedia.org/wiki?curid=1740528" title="Przemysław Lewandowski (koszykarz)">
Przemysław Lewandowski (koszykarz)

Przemysław Lewandowski (ur. 30 sierpnia 1978 w Warszawie) – polski koszykarz grający na pozycji niskiego skrzydłowego.
Rozegrał 125 meczów w Polskiej Lidze Koszykówki. Jako reprezentant Polski w koszykówce 3x3 w 2014 zdobył tytuł króla strzelców mistrzostw świata.
Jego syn Aleksander również został koszykarzem.

</doc>
<doc id="1740531" url="https://pl.wikipedia.org/wiki?curid=1740531" title="Parafia św. Andrzeja Apostoła w Szprotawie">
Parafia św. Andrzeja Apostoła w Szprotawie

Parafia św. Andrzeja Apostoła w Szprotawie – rzymskokatolicka parafia, położona w dekanacie Szprotawa, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 24 czerwca 1980 roku.

</doc>
<doc id="1740533" url="https://pl.wikipedia.org/wiki?curid=1740533" title="Kościół św. Józefa w Szczecinie">
Kościół św. Józefa w Szczecinie



</doc>
<doc id="1740534" url="https://pl.wikipedia.org/wiki?curid=1740534" title="Pałac Burgallera w Rzeszowie">
Pałac Burgallera w Rzeszowie

Pałac Burgallera (zwany czasem "willą" lub "domem") – zabytkowy dom wraz z ogrodem znajdujący się u zbiegu ulic Zamkowej, 3 Maja oraz alei Lubomirskich. Budynek posiada status zabytku rejestrowego, wpisanego do ewidencji w latach 60. Obecnie mieści się tu siedziba Polskiego Radia Rzeszów.
Pałac ten jest przykładem nowego trendu w budownictwie, jaki miał miejsce w Rzeszowie po I rozbiorze Polski. Nowo przybyli z Austrii architekci czy budowniczy projektowali z reguły budynki 2-piętrowe, prawie zawsze murowane. Jednym z nich najprawdopodobniej był Burgaller. Z powodu niezachowanych do dziś akt miejskich o jego postaci nie wiadomo zbyt wiele. Wedle kronik parafialnych był on budowniczym. Dlatego też należy przypuszczać, że zaprojektował sam dla siebie dom w bardzo dogodnej lokalizacji. Na fragmentarycznym planie miasta ("Ideal Plan des südlicher Theiles der Stadt") z 1828 roku posesja wraz z domem figuruje jako własność pani Burgallerowej i nosi nr 385. Dom powstał po parcelacji zamkowego ogrodu przy nowo powstałej ulicy. Wpisuje się on w nurt budowy tzw. "dworku pod blachą".
Budynek jest w swej formie prosty, wzniesiony na planie regularnego prostokąta. Charakteryzuje go zachowawcza skromność i dobre proporcje. Cechą charakterystyczną są staromodne sklepienia piwnic, analogiczne do tych występujących w rzeszowskich kamienicach w XVII wieku, które sugerują wcześniejszą metrykę budynku, badania jednak wykluczają taką możliwość. Willa przetrwała prawie wiek bez większych zmian, do czasu, gdy w 1910 T. Tekielski zaprojektował przewiązek do wybudowanej w 1902 roku kamienicy Towarzystwa Wzajemnych Ubezpieczeń. Generalny remont dom przeszedł w latach 80., natomiast zniszczoną przewiązkę zrekonstruowano w 2000 roku.

</doc>
<doc id="1740535" url="https://pl.wikipedia.org/wiki?curid=1740535" title="Liopsetta glacialis">
Liopsetta glacialis



</doc>
<doc id="1740539" url="https://pl.wikipedia.org/wiki?curid=1740539" title="Parafia Wniebowzięcia Najświętszej Maryi Panny w Szprotawie">
Parafia Wniebowzięcia Najświętszej Maryi Panny w Szprotawie

Parafia Wniebowzięcia Najświętszej Maryi Panny w Szprotawie – rzymskokatolicka parafia, położona w dekanacie Szprotawa, diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1260.

</doc>
<doc id="1740543" url="https://pl.wikipedia.org/wiki?curid=1740543" title="Polyscias cumingiana">
Polyscias cumingiana

Polyscias cumingiana – gatunek rośliny z rodziny araliowatych ("Araliaceae"). Zwykle znany jest pod nazwą "P. filicifolia", jednak jest to tylko synonim gatunku "P. cumingiana". Pochodzi z tropikalnych obszarów Malezji (Indonezja, Nowa Gwinea, Filipiny i Oceanii (Nowa Kaledonia).
Morfologia.
"Polyscias cumingiana" jest gatunkiem silnie rosnącym. W odpowiednich warunkach – dobrym nasłonecznieniu, ciepłym klimacie oraz na urodzajnym podłożu – roślina potrafi szybko dorosnąć do 1–1,5 m. wysokości. Jaskrawo zielone liście są wielokrotnie pierzastodzielne, osiągają do 30 cm. długości. Główne nerwy młodych liści są czerwonawo zabarwione. Kwiaty są drobne, zielonkawe, zebrane w szczytowe baldachy. Łodygi młodych okazów są miękkie i zielone, po upływie roku drewnieją. W tym czasie roślina rozgałęzia się i przybiera bujny pokrój.
Zastosowanie.
W krajach o tropikalnym klimacie (strefy mrozoodporności 11-12) ta szybko rosnąca roślina jest uprawiana jako roślina ogrodowa, jest również stosowana na formowane żywopłoty. W Polsce jest uprawiana jako roślina pokojowa. Jej walorami ozdobnymi są paprotkowate liście. 
Uprawa.
Rzeczą bardzo ważną jest, by roślina zachowała równomierny, zwarty pokrój. W tym celu należy regularnie obracać ją w stronę światła oraz przycinać wiosną, lub latem. Zagrożeniem są miejsce o suchym powietrzu, ponieważ w środowisku takim rozwijają się przędziorki, które mogą spowodować u krzewu porażenie.
"Polyscias" potrzebuje dużej donicy, ponieważ jest to roślina wymagająca obfitego podlewania w okresie wegetacyjnym. Podlewać należy regularnie, ze względu na dużą masę liści (roślina traci wiele wody przez transpirację). Jesienią nawadnianie trzeba ograniczyć, natomiast zimą należy dostarczać tylko tyle wody, by zapobiec wyschnięciu podłoża. Usuwać można, wyrastające na łodydze, pędy boczne, co spowoduje nadanie roślinie odpowiedniej formy piennej.
Araliowca przesadzać można co roku – wiosną, używając w tym celu doniczki o rozmiar większej. Podłoże można przy tym użyźniać korzystając z ziemi kompostowej. Starszym okazom wymieniać można górną warstwę podłoża. Podczas sezonu wegetacyjnego zalecane jest wzmacnianie rośliny nawozem płynnym przy podlewaniu. "Polyscias cumingiana" rośnie najlepiej przy temperaturze powyżej 20 °C, toleruje jednak (przez krótkie okresy) niewielkie jej spadki. 
W maju, najczęściej, poprzez pobranie sadzonek z bocznych pędów. Wybiera się krótkie, dojrzałe pędy z 2-4 liśćmi, które są ucinane i następnie umieszczane w ukorzeniaczu. Sadzonki można sadzić pojedynczo w doniczkach z równych ilości torfu i piasku, lub perlit u i ukorzeniać w temperaturze 22-27 ° C. O zakończeniu procesu ukorzeniania będzie świadczyć pojawienie się nowych przyrostów po 3-4 tygodniach. Latem sadzonki można przesadzić do doniczek z ziemią kompostową.

</doc>
<doc id="1740544" url="https://pl.wikipedia.org/wiki?curid=1740544" title="Beselidhja Lezhe">
Beselidhja Lezhe



</doc>
<doc id="1740545" url="https://pl.wikipedia.org/wiki?curid=1740545" title="Hova">
Hova



</doc>
<doc id="1740546" url="https://pl.wikipedia.org/wiki?curid=1740546" title="Iwane Merabiszwili">
Iwane Merabiszwili

Iwane Merabiszwili (gruz. ივანე მერაბიშვილი, ur. 15 kwietnia 1968 w Ude w Samcche-Dżawachetii) – gruziński inżynier, działacz społeczny i polityk, minister spraw wewnętrznych w latach 2004–2012 i premier Gruzji od 4 lipca 2012 do 25 października 2012.
Życiorys.
W 1992 ukończył studia na Wydziale Górnictwa w Gruzińskim Uniwersytecie Technicznym. Po ukończeniu studiów pracował jako laborant, asystent i pracownik naukowy na Gruzińskim Uniwersytecie Technicznym oraz na Gruzińskim Uniwersytecie Rolniczym.
Od 1995 był przewodniczącym Stowarzyszenia Ochrony Praw Właścicieli Ziemi. W 1999 został wybrany na deputowanego Parlamentu Gruzji jako kandydat związanego z prezydentem Eduardem Szewardnadze Związku Obywatelskiego. Rok później objął przewodnictwo parlamentarnego Komitetu Polityki Ekonomicznej i Reform. Od 2002 pełnił funkcję sekretarza generalnego Zjednoczonego Ruchu Narodowego, kierowanego przez Micheila Saakaszwilego.
Po wydarzeniach rewolucji róż, 26 stycznia 2004 został doradcą prezydenta Saakaszwilego ds. bezpieczeństwa narodowego oraz sekretarzem Rady Bezpieczeństwa Narodowego. Od 7 czerwca do 18 grudnia 2004 pełnił funkcję ministra bezpieczeństwa państwowego, a 18 grudnia objął stanowisko ministra spraw wewnętrznych.
W dniu 21 maja 2013 r. Merabiszwili wraz z byłym ministrem zdrowia i gubernatorem prowincji Kachetia Zurabem Cziaberiszwilim został aresztowany w związku z oskarżeniem o zdefraudowanie 5,2 mln Lari ze środków publicznych przeznaczonych na kampanię wyborczą w 2012 r.. 17 lutego 2014 został skazany na pięć lat pozbawienia wolności za nadużywanie władzy, kupowanie głosów i nieefektywne wykorzystywania środków budżetowych . W 2016 został skazany na dodatkowe sześć i pół roku pozbawienia wolności za zlecenia pobicia posła Valeriego Gelaszwilego w 2005. 20 lutego 2020 został zwolniony z więzienia. Po opuszczeniu zakładu karnego zapowiedział swój powrót do polityki.

</doc>
<doc id="1740548" url="https://pl.wikipedia.org/wiki?curid=1740548" title="Acchatius">
Acchatius

Acchatius (pierwsza poł. XVI w.) – osoba znana z korespondencji Erazma z Rotterdamu ("Ep". 367).
Acchatius przekazał pozdrowienia od Erazma do Ulricha Zasiusa, który przebywał wtedy we Fryburgu Bryzgowijskim, a z powrotem do Bazylei przywiózł list Zasiusa z 30 września 1515. Fakt, że pozdrowienia nie były spisane sugeruje, że Acchatius był człowiekiem wykształconym, nie zwykłym posłańcem.
Brat Acchatiusa należał do zakonu paulinów. 3 kwietnia 1508 wstąpił na Uniwersytet we Freiburgu. W pobliskim Bonndorf istniał klasztor paulinów.

</doc>
<doc id="1740549" url="https://pl.wikipedia.org/wiki?curid=1740549" title="Korona (album muzyczny)">
Korona (album muzyczny)



</doc>
<doc id="1740551" url="https://pl.wikipedia.org/wiki?curid=1740551" title="Parafia św. Jadwigi Królowej we Wschowie">
Parafia św. Jadwigi Królowej we Wschowie

Parafia św. Jadwigi Królowej we Wschowie – rzymskokatolicka parafia, położona w dekanacie Wschowa, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 23 sierpnia 2000. Pierwszym proboszczem i budowniczym kościoła parafialnego był ks. Krzysztof Maksymowicz.
Opiekunowie ministrantów:
Źródło: .

</doc>
<doc id="1740554" url="https://pl.wikipedia.org/wiki?curid=1740554" title="Parafia św. Stanisława we Wschowie">
Parafia św. Stanisława we Wschowie

Parafia św. Stanisława we Wschowie – rzymskokatolicka parafia, położona w dekanacie Wschowa, diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1326.

</doc>
<doc id="1740555" url="https://pl.wikipedia.org/wiki?curid=1740555" title="Jezioro Chude">
Jezioro Chude

2 jeziora w Polsce:

</doc>
<doc id="1740557" url="https://pl.wikipedia.org/wiki?curid=1740557" title="Krzysztof Stefański (piłkarz)">
Krzysztof Stefański (piłkarz)

Krzysztof Stefański (ur. 19 czerwca 1968 roku w Łodzi) – polski piłkarz, grający na pozycji pomocnika. Obecnie jest trenerem grup młodzieżowych w klubie Germinal Beerschot Antwerpia.

</doc>
<doc id="1740559" url="https://pl.wikipedia.org/wiki?curid=1740559" title="Tomasz Bednarczyk">
Tomasz Bednarczyk

Tomasz Bednarczyk (ur. 1986 we Wrocławiu) – polski twórca muzyki elektronicznej.
Obecnie tworzący pod pseudonimem "New Rome", pod którym wydał album "Somewhere."

</doc>
<doc id="1740560" url="https://pl.wikipedia.org/wiki?curid=1740560" title="Kościół św. Mikołaja Biskupa w Grabowcu">
Kościół św. Mikołaja Biskupa w Grabowcu

Kościół Św. Mikołaja Biskupa w Grabowcu w diecezji zamojsko-lubaczowskiej, kościół parafialny dekanatu grabowieckiego.
Wybudowany został na początku II połowy XIX wieku. Świątynia jest trójnawowa, na planie krzyża łacińskiego, utrzymana w stylu późnoklasycystycznym.
Historia.
Pierwszy kościół parafialny, pw. Matki Bożej i św. Mikołaja, powstał z fundacji księcia Ziemowita IV w r. 1394 (murowany z kamienia), w r. 1500 spalony przez Tatarów, odbudowany i ponownie spalony na początku w. XVII, odbudowany w latach 1625-1630, zniszczony w czasie najazdu szwedzkiego, odbudowany i konsekrowany w r. 1678 przez bp. Krzysztofa Święcickiego, spłonął, 14 X. 1814 r., w czasie pożaru miasta. Obecnie istniejący kościół, również pw. św. Mikołaja, pochodzi z r. 1855. Budowniczym był Fryderyk Libenau z Krasnegostawu, a po jego śmierci Ignacy Kaliniak. Fundusze na budowę złożyli właściciele okolicznych majątków i włościanie. W r. 1905 dobudowano 2 kaplice boczne, remontowany w r. 1948 (tynki), w r. 1953 polichromia (Adolf Zdzierski, Jerzy Leski, Witold Skulicz z ASP w Krakowie), remont dachu w r. 1963, w sierpniu 1973 r. malowanie wnętrza z usunięciem polichromii z 1953 r. W czerwcu 2003 roku została odnowiona elewacja kościoła oraz plac i parkan wraz z dzwonnicą. W 2010 roku zakończone zostały prace nad wnętrzem świątyni.
W neoklasycznym ołtarzu głównym z lat 1935-37 znajdują się dwa obrazy: MB Szkaplerznej z XVII wieku oraz obraz i św. Mikołaja z wieku XVIII.
Ołtarz służył podczas odprawienia mszy papieskiej w Zamościu 12 czerwca 1999 roku podczas pielgrzymki Jana Pawła II do Polski.
Główny odpust parafialny przypada 16 lipca oraz 6 grudnia.

</doc>
<doc id="1740561" url="https://pl.wikipedia.org/wiki?curid=1740561" title="Dramatiska institutet">
Dramatiska institutet

Dramatiska institutet – Państwowa Wyższa Szkoła Filmowa w Sztokholmie, założona 1970 roku. Szkoła kształci na studiach pierwszego (licencjackie) i drugiego stopnia (magisterskie uzupełniające).

</doc>
<doc id="1740562" url="https://pl.wikipedia.org/wiki?curid=1740562" title="Modlitewnik powszechny">
Modlitewnik powszechny

Modlitewnik Powszechny (, dosł. Księga Wspólnych Modlitw) – księga liturgiczna; zbiorcza nazwa licznych modlitewników Kościoła Anglii oraz innych kościołów anglikańskich, używanych m.in. w całej Wspólnocie Anglikańskiej.
Historia.
Pierwszy egzemplarz księgi został wydany w 1549 roku, kiedy na tronie Anglii panował Edward VI z dynastii Tudorów i był produktem reformacji angielskiej, do której doszło po rozłamie z Rzymem. Dzieło z 1549 roku było pierwszym modlitewnikiem, zawierającym formy obrzędów stosowanych podczas codziennych i niedzielnych nabożeństw w języku angielskim. Modlitewnik Powszechny z 1549 roku została szybko zastąpiona przez zreformowaną poprawkę, która wyszła w roku 1552 spod tej samej ręki edytorskiej – Thomasa Cranmera, arcybiskupa Canterbury. Nigdy jednak nie weszła ona do użytku, gdyż wraz ze śmiercią Edwarda VI, jego przyrodnia siostra Maria I przywróciła religię rzymskokatolicką. W 1559 roku, już po śmierci Marii, została wydana wersja „kompromisowa” tej księgi, łącząca elementy modlitewników z 1549 i 1552 roku. W następstwie burzliwych wydarzeń związanych z wojną domową ("Civil War") w Anglii, kolejna ważna poprawka została wydana w roku 1662. Wydanie to stało się oficjalnym modlitewnikiem Kościoła Anglikańskiego, chociaż w XXI wieku alternatywna księga o nazwie Wspólne Wielbienie ("Common Worship"), w dużym stopniu zastąpiła Modlitewnik Powszechny podczas głównego niedzielnego nabożeństwa, w większości parafii angielskich.
Zawartość.
Modlitewniki ("prayer books"), w przeciwieństwie do ksiąg modlitw ("book of prayers") zawierają teksty skonstruowanych (liturgicznych) obrzędów nabożeństwa.
Zebrany w jednym tomie Modlitewnik Powszechny zawiera następujące elementy: modlitwę poranną ("morning prayer"), modlitwę wieczorną ("evening prayer"), Litanię ("Litany") oraz Komunię Świętą ("Holy Communion"). Księga posiada szczegółowy porządek innych okolicznościowych obrzędów: chrztu, bierzmowania, ślubu, modlitw odmawianych za chorych oraz pogrzebu. Przedstawia w całości czytania apostolskie ("Epistle readings") i ewangeliczne ("Gospel readings") w codziennych modlitwach, które są wyszczególnione w formie tabelarycznej na wzór Psalmów; pieśni ("canticles"), w większości biblijne, ułożone tak aby śpiewano je pomiędzy czytaniami. Tradycyjne modlitewniki luteran, metodystów i prezbiterian dużo zapożyczyły z Modlitewnika Powszechnego, a ślubne i pogrzebowe rytuały z nich wzięte wpasowały się doskonale w inne religie i język angielski. Tak jak Autoryzowana Biblia króla Jakuba i dzieła Szekspira, wiele tekstów i wyrażeń z Modlitewnika Powszechnego weszło do kultury masowej.
Modlitewnik Powszechny występuje w wielu wersjach w kościołach wewnątrz i poza Wspólnotą Anglikańską, w ponad 50 różnych krajach oraz 150 różnych językach. W wielu częściach świata w regularnym, cotygodniowym wielbieniu zastąpiły go bardziej współczesne księgi.

</doc>
<doc id="1740563" url="https://pl.wikipedia.org/wiki?curid=1740563" title="Luke Steele">
Luke Steele

Luke Steele (ur. 13 grudnia 1979 w Perth) – wokalista i kompozytor zespołu The Sleepy Jackson. Jest również członkiem duetu Empire of the Sun.
Życiorys.
Steele pochodzi z muzycznej rodziny – jego siostra, Katy, jest wokalistką zespołu Little Birdy grającego indie rock. Jeden z braci, Jake, który był członkiem The Sleepy Jackson teraz gra na keyboardzie w zespole Injured Ninja.
W 2006 Steele zaręczył się z dziennikarką Jodi, która wstąpiła do zespołu The Sleepy Jacskon. W lipcu 2008 para została rodzicami – na świat przyszła ich córka, Sunny Tiger.
Muzyka artysty inspirowana jest dokonaniami takich zespołów jak The Cure, Elliott Smith, Paul McCartney, John Lennon, Brian Wilson, Carole King, James Taylor i Cole Porter.

</doc>
<doc id="1740568" url="https://pl.wikipedia.org/wiki?curid=1740568" title="Koncert skrzypcowy Beethovena">
Koncert skrzypcowy Beethovena

Koncert skrzypcowy D-dur op. 61 Ludwiga van Beethovena – jedyny, zachowany w całości, koncert na skrzypce solo Ludwiga van Beethovena. Koncert jest uważany za jeden z najwspanialszych przykładów gatunku.
Historia.
Wiele lat wcześniej Ludwig van Beethoven skomponował Koncert skrzypcowy C-dur WoO 5 (1790/1792), z którego zachowały się tylko fragmenty.
Koncert skrzypcowy D-dur op. 61 został skomponowany przez Beethovena w 1806 dla Franza Clementa, skrzypka i dyrygenta orkiestry „Theater an der Wien” i jemu też został pierwotnie dedykowany. Premiera odbyła się 23 grudnia 1806 w „Theater an der Wien”.
Koncert nie wzbudził entuzjazmu zarówno wśród krytyki oraz publiczności. Przyczyną niepowodzenia była z pewnością opieszałość kompozytora, który nanosił poprawki na partyturę do ostatniej chwili. Według relacji ucznia Beethovena, Carla Czernego, koncert został ukończony na dwa dni przed premierą. Clement wykonał zatem swoją partię niemal a vista. Na rękopisie widnieje napis "Concerto par Clemenza pour Clement primo Violino e direttore al theatro vienna".
Po niepowodzeniu premierowego wykonania koncertu oraz po namowach Muzio Clementiego, Beethoven w 1807 dokonał jego transkrypcji na fortepian i orkiestrę. Beethoven napisał jeszcze kilka kadencji do koncertu w wersji na fortepian i orkiestrę w 1809.
Obydwie wersje koncertu zostały wydane drukiem w sierpniu 1808 w Wiedniu przez "Bureau des Arts et d’Industrie". Beethoven dedykował Koncert skrzypcowy swojemu przyjacielowi Stephanowi Breuningowi, natomiast wersję fortepianową dedykował jego żonie – Julie von Breuning.
Części utworu.
Koncert składa się z trzech części:
Obsada orkiestry.
Koncert skrzypcowy D-dur Ludwiga van Beethovena obok Koncertu skrzypcowego D-dur Johannesa Brahmsa, Koncertu skrzypcowego D-dur Piotra Czajkowskiego oraz Koncertu skrzypcowego e-moll Feliksa Mendelssohna należy do najczęściej wykonywanych koncertów skrzypcowych.

</doc>
<doc id="1740569" url="https://pl.wikipedia.org/wiki?curid=1740569" title="Akhmedalar">
Akhmedalar

Akhmedalar - wieś w Rejonie Bərdə w Azerbejdżanie

</doc>
<doc id="1740570" url="https://pl.wikipedia.org/wiki?curid=1740570" title="Charakterystyka amplitudowa">
Charakterystyka amplitudowa

Charakterystyka amplitudowa – wykres modułu zespolonej transmitancji widmowej układu LTI (np. wzmacniacza albo filtra) w funkcji częstotliwości lub pulsacji. 
Charakterystyka amplitudowa obrazuje, jak układ zmienia widmo amplitudowe sygnału, który przez niego przechodzi. Inaczej mówiąc, charakterystyka amplitudowa pokazuje jak układ wzmacnia lub tłumi określone składowe widmowe sygnału w zależności od ich częstotliwości. 
Oś częstotliwości (pozioma) wykresu charakterystyki amplitudowej może być wyskalowana w hercach lub radianach na sekundę, zarówno w sposób liniowy jak i logarytmiczny. Oś amplitudy (pionowa) jest niemianowana, lecz może być wyskalowana w decybelach.
Eksperymentalne wyznaczenie charakterystyki amplitudowej polega na podaniu na jego wejście sygnału sinusoidalnego o stałej amplitudzie i częstotliwości oraz dokonaniu pomiaru amplitudy sygnału obserwowanego na wyjściu układu. Iloraz amplitudy wyjściowej do wejściowej stanowi pionową współrzędną pojedynczego punktu wykresu, gdzie poziomą współrzędną jest częstotliwość sygnału. Precyzyjne wykreślenie charakterystyki wymaga wielokrotnego powtórzenia takiego pomiaru dla szerokiego przedziału częstotliwości i połączenie punktów linią ciągłą. Taką charakterystykę można również wyznaczyć automatycznie przy pomocy wobulatora i oscyloskopu.
Dla układów cyfrowych najprostszym sposobem wyznaczenia charakterystyki jest zarejestrowanie sygnału, którym układ odpowiada na impuls jednostkowy (dyskretny odpowiednik impulsu Diraca) podany na jego wejście oraz obliczenie transformaty Fouriera tej odpowiedzi.

</doc>
<doc id="1740572" url="https://pl.wikipedia.org/wiki?curid=1740572" title="Nawia Productions">
Nawia Productions

Nawia Productions - polska wytwórnia płytowa, zajmująca się wydawaniem płyt oraz promocją głównie wykonawców pagan i blackmetalowych. Siedziba wytwórni znajduje się w Bielsku-Białej. Większość wydawnictw wytwórni ukazało się na kasetach magnetofonowych.
Wybrany katalog.
Źródło.

</doc>
<doc id="1740576" url="https://pl.wikipedia.org/wiki?curid=1740576" title="Jay Jablonski">
Jay Jablonski

Jay Jablonski (ur. 1977 roku w Bernards Township, w stanie New Jersey) – amerykański aktor polskiego pochodzenia.
Życiorys.
Jako jeden z trzech synów Lou i Mary Beth Jablonskich, wychowywał się wraz z dwoma braćmi – Peterem i Andrew. Miał zostać sportowcem albo żołnierzem. Uczęszczał do William Annin Middle School. W 1995 roku ukończył Ridge High School. W teatrze występował już jako 12-14-latek. W Gettysburg College w Gettysburgu, w stanie Pensylwania, trenował sport i trafił na kurs oficerów Marines. Potem doznał poważnej kontuzji, grając w piłkę nożną. Zdecydował się na karierę artystyczną, uczył się aktorstwa w Nowym Jorku.

</doc>
<doc id="1740583" url="https://pl.wikipedia.org/wiki?curid=1740583" title="Valve Software">
Valve Software



</doc>
<doc id="1740584" url="https://pl.wikipedia.org/wiki?curid=1740584" title="Donato Acciaiuoli">
Donato Acciaiuoli

 
Donato Acciaiuoli, Acciaiolus (ur. 15 marca 1429 we Florencji, zm. 28 sierpnia 1478 w Mediolanie) – florentyński filozof i humanista renesansowy.
Urodził się we Florencji 15 marca 1429, jego matką była Lena di Palla Strozzi, ojcem był Neri di Donato. Acciaiuoli (Acciaioli) byli jedną z najmożniejszych rodzin Florencji, pochodziło z niej wielu biskupów i władców Księstwa Aten. Lena pochodziła z innego możnego rodu, rodu Strozzich, jej ojcem był Palla Strozzi. 
Wstępne wykształcenie zdobywał Donato we Florencji, częściowo w świeckich konfraterniach, częściowo w dominikańskim konwencie San Marco. Logiki nauczał go w konwencie San Marco Angelo Da Lecco. Później, od 1450, Acciaiuoli uczył się także greki. Do jego nauczycieli języka greckiego należeli wybitni humaniści włoscy, wpierw Francesco di Castiglione, następnie Carlo Marsuppini i bizantyjsko-włoski filozof Jan Argyropulos. Argyropulos wywarł szczególnie istotny wpływ na rozwój inteletualny Acciaiuoliego.
Acciaiuoli był uczonym i urzędnikiem państwowym. Jako urzędnik państwowy służył Medyceuszom, m.in. w wielu misjach dyplomatycznych. To właśnie w drodze z misją dyplomatyczną do Francji zmarł w Mediolanie.
Jako uczony brał czynny udział w pracach florenckiej Akademii Platońskiej. Opublikował wiele prac, w tym zwłaszcza komentarze do "Etyki nikomachejskiej", "Polityki", "Fizyki" i "O duszy" Arystotelesa. Komentarz do "Etyki nikomachejskiej" pozostaje bliski duchowi tomistycznej interpretacji Arystotelesa – nie było to zresztą odosobnione w środowiskach filozoficznych Italii, gdzie słabszy niż np. w środowiskach środkowoeuropejskich był nominalizm. Przetłumaczył na język włoski "Historię Florencką" Leonarda Bruniego. Tłumaczył także żywoty Scypiona i Hannibala pióra Plutarcha. 

</doc>
<doc id="1740586" url="https://pl.wikipedia.org/wiki?curid=1740586" title="Borys Nikitiuk">
Borys Nikitiuk

Borys Nikitiuk (ur. 17 marca 1933 r. w Teremiskach, zm. 13 września 2005 r. w Białymstoku) – z wykształcenia historyk. W latach 1949–50 korespondent: "Rolnika Polskiego", "Chłopskiej Drogi", "Gromady" i Polskiego Radia.
Po przeszkoleniu w Krajowym Ośrodku Kształcenia Kadr Dziennikarskich wraz z innymi dziennikarzami został skierowany do organizowania redakcji "Gazety Białostockiej". W latach 1963–1969 pełnił obowiązki publicysty, kierownika działu i członka kolegium redakcyjnego tej gazety.
Adiunkt, kierownik Muzeum Ruchu Rewolucyjnego (od 1990 r. Muzeum Historyczne) w Białymstoku.
Autor setek publikacji prasowych w "Niwie", "Naszej Wsi", "Grodzieńskiej Prawdzie", "Robotniku Białostockim", "Kwartalniku Historycznym Związków Zawodowych w Polsce" i "Kalendarzu Białoruskim".

</doc>
<doc id="1740589" url="https://pl.wikipedia.org/wiki?curid=1740589" title="Kirysek metaliczny">
Kirysek metaliczny



</doc>
<doc id="1740590" url="https://pl.wikipedia.org/wiki?curid=1740590" title="Dev.D">
Dev.D

Dev.D to dramat z 2009 roku, uwspółcześniona wersja Devdasa wyreżyserowana przez Anurag Kashyapa, autora "Black Friday" i "No Smoking". W rolach głównych Abhay Deol ("Ahista Ahista") i debiutantki Mahi Gill i Kalki Koechlin. To gorzki film, którego treścią jest niespełniona miłość, uciekanie od siebie w alkohol i uczucie przywracające godność prostytutce. W tym filmie rodzice pozostają bezsilni wobec rozpaczy swoich nawet dorosłych pogubionych dzieci. Pokazano tu historię rozmijania się z marzeniami o miłości z dzieciństwa i bohatera udręczonego próbą zapomnienia o tym, kim jest i kogo obok niego nie ma. "Chyba już nie chcę całej tej miłości...", śpiewa głos podłożony pod obraz tracącego od wódki przytomność Deva. Mimo to film pokazuje nadzieję na ocalenie siebie poprzez kolejną miłość.
Fabuła.
Dev (Abhay Deol) i Paro (Mahie Gil) przepadają za sobą od dziecka. Nawet jego wyjazd na studia do ALondynu nie niszczy ich miłości. Trwa nadal podtrzymywana w mailach i rozmowach telefonicznych. Skończywszy studia Dev przyjeżdża do Delhi szukając tu tylko jednej twarzy - Paro. Gorączkowo odnajdują się w tłumie spragnieni swego dotyku, pocałunku. Stęsknieni za sobą. Dev ma już przygotowany zaręczynowy pierścionek, gdy nagle słyszy od kogoś o Paro jako o tej, której ciało zna nie jeden mężczyzna. Wzburzony odrzuca jej miłość. Teraz nie pozostaje mu nic innego, jak zalewając się alkoholem znieczulać swe serce. By móc patrzeć, jak Paro poślubia innego mężczyznę.
Ich drogi rozchodzą się. Paro prowadzi życie szczęśliwej mężatki. Dev codziennie pije do utraty przytomności. Bity, okradany. Pewnego razu obudziwszy się w łóżku młodocianej prostytutki Chandy (Kalki Koechlin) Dev otrzymuje od losu (od Boga?) jeszcze jedną szansę na miłość. Czy ją wykorzysta?..
Muzyka i piosenki.
Autorem muzyki jest Amit Trivedi

</doc>
<doc id="1740591" url="https://pl.wikipedia.org/wiki?curid=1740591" title="Warbringer">
Warbringer

Warbringer to amerykańska thrash metalowa grupa założona w 2004 roku, niegdyś zaliczana do grona zespołów tzw. "Nowej Fali Thrash Metalu". Obecnie zespół wykształcił swój charakterystyczny styl dzięki czemu konkuruje z kultowymi kapelami założonymi w latach 80'. Ich brzmienie oraz agresywny charakter muzyki stworzyły nową odmianę thrash metalu nazywaną extreme thrash. Twórczość jest inspirowana muzyką amerykańskich i europejskich thrashowych zespołów z lat 80, takich jak Exodus, Kreator, Slayer, Sacrifice.

</doc>
<doc id="1740593" url="https://pl.wikipedia.org/wiki?curid=1740593" title="Al-Mutanabbi">
Al-Mutanabbi

Abu Tajjib Al-Mutanabbi (ar.: أبو الطيب احمد بن الحسين المتنبّي; "Abu At-Tajjib Ahmad ibn Al-Hussajn Al-Mutanabbi") (ur. ok. 915 w Kufie, zm. 23 września 965) – poeta arabski.
Należał do najważniejszych przedstawicieli kierunku neoklasycznego w poezji arabskiej okresu panowania Abbasydów. W ciągu swojego życia odbył wiele podróży (między innymi do Persji, Syrii, Egiptu); spędził wiele lat na dworze księcia Sajfa a-Dauli w Aleppo. Al-Mutanabbi spędził około dwóch lat wśród syryjskich Beduinów, co wywarło później ogromny wpływ na jego twórczość poetycką, na którą składają się liczne kasydy, panegiryki, elegie, satyry, poematy epickie i wiele innych. Poeta ten powracając do tradycyjnej staroarabskiej poezji, zasłynął z pięknego stylu, który pełen jest arabskich archaizmów i pięknych porównań. Jest on również twórcą licznych wierszy zawierających refleksje filozoficzne. Al-Mutanabbi był poetą kochającym intensywne życie, co przejawia się w jego utworach. W wielu swoich wierszach zawierał również elementy patriotyczne.
Jedną z jego kasyd pośrednio przełożył Adam Mickiewicz, korzystając głównie z przekładu francuskiego: .

</doc>
<doc id="1740594" url="https://pl.wikipedia.org/wiki?curid=1740594" title="Mk VIII Centaur">
Mk VIII Centaur



</doc>
<doc id="1740595" url="https://pl.wikipedia.org/wiki?curid=1740595" title="Księżycowy Jim">
Księżycowy Jim

Księżycowy Jim (, 2006–2011) – kanadyjski serial animowany. Wyprodukowany przez Halifax Film, Alliance Atlantis i CBC Television.
W Polsce premiera serialu miała miejsce 20 lipca 2009 roku na kanale CBeebies. Od 10 maja 2012 roku serial nadawany jest na kanale MiniMini+.
Opis fabuły.
Serial opowiada o przygodach Jima, który mieszka w mieście Mona Luna, znajdującej się na księżycu.
Wersja polska.
Wersja dla BBC CBeebies.
Bohaterom głosów użyczyli:
Tłumaczenie i dialogi: Leszek Sielicki
Piosenkę tytułową wykonali: Andrzej Bienias i Piotr Łakomik
Wersja Polska: Cabo
Wersja dla MiniMini+ (tylko druga seria).
Wersja polska: na zlecenie MiniMini – STUDIO PUBLISHING
Wystąpili:
Piosenkę śpiewał: Wojciech Socha
Lektor: Maciej Gudowski

</doc>
<doc id="1740596" url="https://pl.wikipedia.org/wiki?curid=1740596" title="Historia Malty">
Historia Malty

Malta ma długą historię sięgającą tysięcy lat. Leżący na południe od włoskiej Sycylii archipelag był zamieszkiwany i podbijany przez różne ludy i państwa. Cywilizacja na Malcie zaczęła rozwijać się ponad 7000 lat temu. W jaskini Għar Dalam odnaleziono ceramikę stworzoną przez człowieka z około 5000 r. p.n.e. Pierwsze większe budowle na Malcie – megalityczne świątynie zaczęto budować około 3600 r. p.n.e. Są one najstarszymi stojącymi budowlami w Europie i jednymi z najstarszych na świecie, są starsze niż piramidy w Egipcie. W podobnym okresie powstało Hypogeum Ħal Saflieni. Spuścizną tych budowli jest kilkanaście ruin, z czego siedem zostało wpisane na listę światowego dziedzictwa UNESCO. Przez następne wieki wyspy maltańskie były pod panowaniem m.in. Fenicjan i Kartaginy (800–218 p.n.e.), Starożytnego Rzymu (218 p.n.e. – 870 n.e.), Arabów (870–1091), Hrabstwa i Królestwa Sycylii (1091–1530), Zakonu Maltańskiego (1530–1798) oraz Wielkiej Brytanii (1800–1964/1974). Losy wysp maltańskich mają dziś odzwierciedlenie w kulturze, języku i architekturze, czego przykładem jest Valletta z 320 zabytkami, czyniąc ją jednym z najbardziej zagęszczonych obszarów zabytkowych na świecie. Także ona została wpisana na listę światowego dziedzictwa UNESCO. Obecnie Malta jest republiką parlamentarną i członkiem Unii Europejskiej.
Cywilizacja maltańska.
Pierwsze ślady ludzkiego osadnictwa na Malcie sięgają 5 tys. lat p.n.e. i zostały znalezione w jaskini Għar Dalam na południu wyspy. Archeologiczne wykopaliska na wyspie Gozo wskazują na pozostałości świątyń megalitycznych z ok. 3200 p.n.e., najstarszych wolno stojących budowli na świecie. Obecność licznych świątyń zdaje się potwierdzać teorię, że Malta miała duże znaczenie sakralne dla neolitycznych społeczności basenu Morza Śródziemnego.
Malta pod obcymi rządami.
Rządy Fenicjan i Kartaginy (800–218 p.n.e.).
W IX w. p.n.e. została skolonizowana przez Fenicjan, co zakończyło okres prahistorii w dziejach Malty. Nowi mieszkańcy zakończyli czasy izolacji wyspy i nawiązali szerokie kontakty handlowe z sąsiednimi ludami. W 480 p.n.e. przeszła pod panowanie Kartagińczyków, którzy pozostali tam przez dwa kolejne wieki.
Rządy starożytnego Rzymu (218 p.n.e. – 454 n.e.), barbarzyńców (454 – 533) i Bizancjum (533-870).
W 218 p.n.e. Malta stała się częścią Republiki Rzymskiej, a później Cesarstwa Rzymskiego, m.in. jako część prowincji Sycylia () oraz temu Sycylia (). W 60 r. na wyspie przebywał św. Paweł, prowadząc tam misje chrześcijańskie (Dz. 28,1). Po podziale Cesarstwa Rzymskiego w 395 roku, wyspa znalazła się w granicach Cesarstwa Zachodniorzymskiego. W latach 454–464 terytorium posiadali Wandalowie, a od 464, Ostrogoci. W 533 roku Wschodniorzymskiego, w ramach rekonkwisty Justyniana I przejęło wyspę.
Rządy arabskie (870–1091).
W 870 podbita przez berberyjską dynastię Aghlabidów z Afryki Północnej
(od 839 pierwsze arabsko-muzułmańskie wypady na wyspę, odparte przez Bizantyńczyków). W latach 909–1091 Malta weszła w skład Kalifatu Fatymidzkiego/kalifatu fatymidów. Cywilizacja arabska wywarła ogromny wpływ na ukształtowanie się kultury maltańskiej (głównie w dziedzinie języka); wpływy te pozostawały wyraźne aż do XIII w. Zobacz też: Emirat Sycylii.
Rządy Sycylijczyków (1091–1530).
W 1091 muzułmanie zostali wyparci przez Normanów, co związało losy Malty z Sycylią. W latach 1091–1530 część Hrabstwa Sycylii oraz Królestwa Sycylii. W latach 1266–1283 w posiadaniu Andegawenów. W 1283 zajęta przez Aragończyków, którzy w 1492 wygnali z Malty Żydów.
Rządy joannitów (1530–1798).
23 marca 1530 król Hiszpanii Karol V Habsburg podpisał akt, na mocy którego wyspa Malta została przekazana zakonowi joannitów (kawalerów rodyjskich, później kawalerów maltańskich). Rozpoczął się wówczas złoty okres w dziejach wyspy.
W 1565 joannici obronili wyspę przed atakiem Turków (Wielkie Oblężenie Malty). W 1566 wielki mistrz zakonu Jean de la Valette założył nową stolicę, nazwaną później Valletta, do której w 1571 została przeniesiona siedziba zakonu. Joannici wznieśli wiele fortyfikacji i spowodowali, że Malta zaczęła odgrywać ważną rolę na scenie europejskiej.
Rządy Francuzów (1798–1800).
W 1798 wielki mistrz Ferdynand von Hompesch poddał wyspę Napoleonowi Bonapartemu. Obecność Francuzów wywołała powstanie miejscowej ludności.
Rządy brytyjskie (1800–1964).
W 1800 roku Wielka Brytania objęła Maltę opieką w imieniu Królestwa Obojga Sycylii, a we wrześniu 1800 wyspa została włączona do Korony brytyjskiej. W 1802 układ, zwany pokojem w Amiens, zwrócił wyspę joannitom, ale na skutek oporu miejscowej ludności pozostała ona w rękach Brytyjczyków, a 1814 w wyniku traktatu paryskiego stała się kolonią Wielkiej Brytanii i ważnym punktem strategicznym na Morzu Śródziemnym jako kolejny etap brytyjskiego podboju Wschodu. W 1843 została ustalona pisownia języka maltańskiego, który stał się językiem literackim, w 1882 został on wprowadzony do szkół, obok włoskiego, w 1934 język maltański został uznany za oficjalny.
W 1887 ogłoszono pierwszą konstytucję kolonii, zawieszoną w 1903. W 1921 została uchwalona druga konstytucja, zawieszona w 1930.
W czasie II wojny światowej w latach 1940–1943 Malta była ważną brytyjską bazą morską i lotniczą w środkowej części Morza Śródziemnego oraz celem wielu nalotów włoskich i niemieckich z baz na Sycylii (tzw. bitwa powietrzno-morska o Maltę). Po zakończeniu działań wojennych Maltańczycy otrzymali autonomię wewnętrzną i zaczęli dążyć do samostanowienia. Ruchem tym kierowała Partia Pracy. W 1947 została ogłoszona trzecia konstytucja. W 1962 proklamowano Państwo Malty jako część brytyjskiej Wspólnoty Narodów. Brytyjczycy kontrolowali politykę zagraniczną Malty i sprawy obrony.
Niepodległa Malta (od 1964).
Od 21 września 1964 niepodległa, została członkiem ONZ. Wielka Brytania zachowała jednak prawo do zachowania baz wojskowych na wyspie do 1967, kiedy to Malta wypowiedziała układ. W 1971 po długich i trudnych rokowaniach zawarto prowizoryczne porozumienie maltańsko-brytyjskie, renegocjowane w 1972. Od 1974 republika, której pierwszym prezydentem był Anthony Mamo. Ostatni żołnierze brytyjscy opuścili Maltę 31 marca 1979. We wrześniu 1980 zostało zawarte porozumienie z Włochami, gwarantujące neutralność Malty. Na początku lat 80. przeprowadzono istotne reformy wewnętrzne, w tym nacjonalizację najważniejszych sektorów gospodarki, m.in. bankowości, transportu i telekomunikacji. W 1983 nastąpiło wywłaszczenie własności kościelnej, w 1993 wprowadzono ponownie samorząd lokalny, w latach 1999–2004 stanowisko prezydenta państwa sprawował Guido de Marco. Po podpisaniu traktatu akcesyjnego z Unią Europejską Malta od 1 maja 2004 stała się członkiem Wspólnoty. Obecnym prezydentem Malty jest George William Vella. W 2008 walutą maltańską stało się euro.
Od 1 stycznia do 31 lipca 2017 roku, Malta przewodniczyła Radzie Unii Europejskiej.

</doc>
<doc id="1740597" url="https://pl.wikipedia.org/wiki?curid=1740597" title="Celozja srebrzysta">
Celozja srebrzysta

Celozja srebrzysta, grzebionatka właściwa, celozja grzebieniasta, koguci grzebień ("Celosia argentea" L.) – gatunek rocznej rośliny z rodziny szarłatowatych. Roślina rozpowszechniona jako chwast w strefie tropikalnej i zwrotnikowej o trudnym do ustalenia regionie pochodzenia (prawdopodobnie Indie). W tropikach szeroko rozpowszechniony chwast.
Zmienność.
Znane są trzy odmiany, czasem traktowane jako odrębne gatunki:
Zarówno wśród odmiany "cristata", jak i "plumosa" występuje wiele kultywarów. 

</doc>
<doc id="1740598" url="https://pl.wikipedia.org/wiki?curid=1740598" title="Nowy cmentarz żydowski w Czarnkowie">
Nowy cmentarz żydowski w Czarnkowie

Nowy cmentarz żydowski w Czarnkowie – kirkut został założony w 1812. Mieści się przy obecnej ul. Os. Ogrodnicze. W czasie okupacji hitlerowskiej został zdewastowany przez Niemców. Zachował się dom przedpogrzebowy. Na jego ścianie zachowały się napisy w języku hebrajskim.

</doc>
<doc id="1740599" url="https://pl.wikipedia.org/wiki?curid=1740599" title="Dev D">
Dev D



</doc>
<doc id="1740601" url="https://pl.wikipedia.org/wiki?curid=1740601" title="Tuncurry">
Tuncurry

Tuncurry – miejscowość w Australii, w stanie Nowa Południowa Walia, na wybrzeżu Mid North Coast, w odległości ok. 310 km na północ od Sydney. Podczas spisu ludności w roku 2006, liczba mieszkańców wspólnie z graniczącym miastem Forster, wynosiła 18372 osób.
Zobacz też.
Forster

</doc>
<doc id="1740602" url="https://pl.wikipedia.org/wiki?curid=1740602" title="Koguci Grzebień">
Koguci Grzebień

Koguci Grzebień – skalisty grzebień we wschodnim żebrze Skrajnej Baszty w Grani Baszt w słowackich Tatrach Wysokich. Żebro to ma punkt zwornikowy około 80 m na południowy wschód od najwyższego punktu Skrajnej Baszty i około 20 m niżej. Opada do dna Doliny Mięguszowieckiej, a deniwelacja jego skalistej części wynosi około 400 m. Jest w nim szereg turniczek i trawiaste siodełko, w którym tkwi turniczka o kształcie fajki lub kowadła. Z lewej strony (patrząc od dołu) Koguciego Grzebienia znajduje się Żleb Ždiarskyego, z prawej żleb opadający z Przełęczy nad Skokiem.
Nazwę tej formacji skalnej utworzył Władysław Cywiński w 15 tomie przewodnika wspinaczkowego "Tatry. Grań Baszt". Prowadzi nią droga wspinaczkowa "Wschodnim żebrem". Jej przejście to III w skali tatrzańskiej, czas przejścia od Magistrali Tatrzańskiej na szczyt Skrajnej Baszty 3 godz. Trójkowe trudności są tylko na Kogucim Grzebieniu, który jest najtrudniejszym odcinkiem żebra, można go jednak łatwo obejść z dowolnej strony.

</doc>
<doc id="1740603" url="https://pl.wikipedia.org/wiki?curid=1740603" title="Celosia cristata">
Celosia cristata



</doc>
<doc id="1740605" url="https://pl.wikipedia.org/wiki?curid=1740605" title="Dev D.">
Dev D.



</doc>
<doc id="1740606" url="https://pl.wikipedia.org/wiki?curid=1740606" title="Wielki głód 1315–1317">
Wielki głód 1315–1317

Wielki głód 1315–1317 (datowany również na lata 1315–1322) – pierwszy z serii kryzysów na wielką skalę, które uderzyły w Europę na początku XIV wieku, powodując śmierć milionów ludzi na przestrzeni lat i znacząc wyraźny koniec wcześniejszego okresu rozwoju i dostatku między XI a XIII wiekiem. Zaczęło się od złej pogody w 1315, później klęski nieurodzaju trwały przez cały kolejny rok aż do lata 1317. Europie udało się podźwignąć z tego kryzysu dopiero w 1322. W tym okresie na niespotykaną skalę szerzyły się przestępstwa, choroby, dzieciobójstwo, a ludzie umierali masowo. Miało to wpływ na Kościół katolicki, państwa, społeczeństwa oraz kolejne klęski, które miały nastąpić w XIV wieku.

</doc>
<doc id="1740612" url="https://pl.wikipedia.org/wiki?curid=1740612" title="Char B 1">
Char B 1



</doc>
<doc id="1740613" url="https://pl.wikipedia.org/wiki?curid=1740613" title="Char B1-bis">
Char B1-bis



</doc>
<doc id="1740614" url="https://pl.wikipedia.org/wiki?curid=1740614" title="Cmentarz żydowski w Ostrzeszowie">
Cmentarz żydowski w Ostrzeszowie

Cmentarz żydowski w Ostrzeszowie – kirkut założony w końcu XVIII wieku. W czasie okupacji hitlerowskiej został zdewastowany. Na jego miejscu mieściło się niegdyś przedszkole, które na skutek zmian demograficznych zostało zamknięte. Obecnie na miejscu cmentarza w budynku znajduje się Szkoła Muzyczna nr 1 w Ostrzeszowie. Macewy zostały wykorzystane częściowo do budowy ogrodzeń. Cegła z ogrodzenia kirkutu została użyta do budowy obiektów miejskich.

</doc>
<doc id="1740615" url="https://pl.wikipedia.org/wiki?curid=1740615" title="Gwajula srebrzysta">
Gwajula srebrzysta

Gwajula srebrzysta ("Parthenium argentatum") – gatunek krzewu z rodziny astrowatych. Występuje w środkowym i północnym Meksyku oraz w USA w stanie Teksas. Jest to roślina kauczukodajna zawierająca do ok. 15–20% kauczuku. Miała szczególnie duże znaczenie w Stanach Zjednoczonych w czasie II wojny światowej.
Morfologia.
Krzew do 80 cm wysokości z drobnymi, owłosionymi liśćmi. Koszyczki kwiatowe drobne, kwiaty brzeżne żółte, języczkowate, wewnętrzne rurkowate, żółte. Owocem jest niełupka.

</doc>
<doc id="1740616" url="https://pl.wikipedia.org/wiki?curid=1740616" title="Parthenium argentatum">
Parthenium argentatum



</doc>
<doc id="1740619" url="https://pl.wikipedia.org/wiki?curid=1740619" title="Aero L-159">
Aero L-159



</doc>
<doc id="1740620" url="https://pl.wikipedia.org/wiki?curid=1740620" title="Hotchkiss H-39">
Hotchkiss H-39



</doc>
<doc id="1740622" url="https://pl.wikipedia.org/wiki?curid=1740622" title="Cmentarz żydowski w Międzychodzie">
Cmentarz żydowski w Międzychodzie

Cmentarz żydowski w Międzychodzie – kirkut został założony w XVIII wieku. Mieścił się przy ul. Gorzyckiej, obecnie jest to obszar pomiędzy dzisiejszymi ulicami Kurpińskiego i Wiatraczną. Miał powierzchnię 0,26 ha. W czasie okupacji hitlerowskiej został zdewastowany. Zachowały się po nim schody, a odnalezione poza cmentarzem macewy znajdują się w Muzeum Regionalnym w Międzychodzie. 
W ostatnich latach teren cmentarza został uporządkowany, planuje się utworzenie lapidarium.

</doc>
<doc id="1740623" url="https://pl.wikipedia.org/wiki?curid=1740623" title="Antyemetyk">
Antyemetyk



</doc>
<doc id="1740625" url="https://pl.wikipedia.org/wiki?curid=1740625" title="Antyemetyki">
Antyemetyki



</doc>
<doc id="1740627" url="https://pl.wikipedia.org/wiki?curid=1740627" title="Cmentarz żydowski w Wolsztynie">
Cmentarz żydowski w Wolsztynie

Cmentarz żydowski w Wolsztynie – kirkut mieści się przy ul. Powstańców Wielkopolskich. W czasie okupacji hitlerowskiej został zdewastowany. Nie zachowały się na nim żadne macewy. Ma powierzchnię 2 ha. Częściowo na jego terenie znajduje się cmentarz jeniecki.

</doc>
<doc id="1740628" url="https://pl.wikipedia.org/wiki?curid=1740628" title="Cerkiew św. Marii Magdaleny w Weimarze">
Cerkiew św. Marii Magdaleny w Weimarze

Cerkiew św. Marii Magdaleny – cerkiew prawosławna położona w obrębie cmentarza w Weimarze. Jest siedzibą parafii podlegającej eparchii berlińskiej i niemieckiej Rosyjskiego Kościoła Prawosławnego.
Historia.
Pierwsza cerkiew prawosławna w Weimarze powstała na życzenie księżnej Sachsen-Weimar-Eisenach Marii Pawłowny Romanowej. Była to cerkiew domowa pod wezwaniem św. Marii Magdaleny, położona w budynku przy dzisiejszej ulicy Ackerwand 25, własności rodziny książęcej. Po śmierci księżnej świątynią opiekowała się rosyjska ambasada; była ona czynna do początku XX wieku.
Budowa wolno stojącej cerkwi związana była z rozwojem społeczności rosyjskiej w Weimarze. Nie jest znany autor jej projektu, wiadomo jedynie, że pracami budowlanymi kierował miejscowy architekt Ferdinand Streichhan. Świątynię wzniesiono w latach 1860–1862 na wydzielonej działce cmentarza miejskiego, wysypanej symbolicznie ziemią z Rosji. Do krypty gotowego budynku przeniesiono szczątki Marii Pawłowny.
W 1877 budynek został obrabowany przez nieznanych sprawców, co sprawiło, że większość jego wyposażenia trafiła ponownie do kaplicy domowej przy ulicy Ackerwand. W cerkwi odbywały się jedynie nabożeństwa w dni imienin zmarłej wielkiej księżnej oraz w dzień poświęcony patronce budynku. Ten stan rzeczy trwał do 1880, kiedy to ponownie w cerkwi św. Marii Magdalen zaczęto regularnie (poza miesiącami letnimi) sprawować Świętą Liturgię; przypisano wtedy też do niej (do 1907) jako pomocniczą cerkiew św. Olgi we Franciszkowych Łaźniach. Z kolei w latach 1906–1910 na podobnych zasadach ze świątynią w Weimarze związana była cerkiew św. Włodzimierza w Mariańskich Łaźniach.
W 1910 cerkiew w Weimarze została zamknięta ze względu na opuszczenie miasta przez rosyjskich dyplomatów. Odtąd nabożeństwa prawosławne odbywały się jedynie nieregularnie w prywatnych domach, zaś w czasie I wojny światowej zostały całkowicie zabronione. Ponowne otwarcie budynku miało miejsce dopiero 2 września 1950, natomiast w 1982 została na nowo ustanowiona parafia. Do tej pory cerkiew była obiektem pomocniczym parafii św. Symeona w Dreźnie i tamtejszej świątyni prawosławnej.
W 1976 rozpoczęty został remont kapitalny budynku, któremu został przywrócony pierwotny wygląd. 5 października 1980 metropolita berliński i zachodnioeuropejski Melchizedek ponownie poświęcił obiekt.
Cerkiew, chociaż czynna, jest formalnie własnością muzeum miejskiego.
Architektura.
Cerkiew reprezentuje styl bizantyjsko-rosyjski. Posiada pięć zwieńczonych prawosławnymi krzyżami cebulastych kopuł, zgrupowanych wokół centralnej, największej kopuły. Wszystkie kopuły pokryte są miedzią. Centralna kopuła położona jest na szerokim bębnie z rzędem półkolistych okien poniżej dachu. Nieco wyżej położony jest fryz, który zdobi również pozostałe bębny z kolumnami. Wejście do cerkwi prowadzi przez drzwi obramowane skromnym portalem, nad którym znajdują się kolejne trzy okna. Budynek malowany jest z zewnątrz na brązowo, portal główny wyłożono piaskowcem.
We wnętrzu zachował się złocony ikonostas z ośmioma ikonami. Na ścianach obiektu znajdują się freski G. Wislicenusa przedstawiające Ewangelistów. Oprócz ołtarza św. Marii Magdaleny w cerkwi znajduje się również boczny ołtarz św. Aleksandra Newskiego. 
Ogólne rozmiary cerkwi to 11 metrów długości i 9 szerokości.

</doc>
<doc id="1740630" url="https://pl.wikipedia.org/wiki?curid=1740630" title="II liga niemiecka w piłce nożnej (2009/2010)">
II liga niemiecka w piłce nożnej (2009/2010)



</doc>
<doc id="1740633" url="https://pl.wikipedia.org/wiki?curid=1740633" title="Cmentarz żydowski w Mosinie">
Cmentarz żydowski w Mosinie

Cmentarz żydowski w Mosinie – kirkut mieścił się przy stacji kolejowej Mosina Pożegowo. Powstał w końcu XIX wieku. W czasie II wojny światowej hitlerowcy zdewastowali kirkut. Zachowały się resztki murowanego ogrodzenia cmentarnego. Cmentarz miał powierzchnię 0,9 ha. Po 1945 w miejscu kirkutu utworzono plac zabaw. Obecnie na dawnym kirkucie stoi "Kamień pamięci" upamiętniający Żydów mosińskich.

</doc>
<doc id="1740635" url="https://pl.wikipedia.org/wiki?curid=1740635" title="Cmentarz żydowski w Kościanie">
Cmentarz żydowski w Kościanie

Cmentarz żydowski w Kościanie – kirkut mieścił się przy dzisiejszych ulicach Piaskowej i 2 Października. Zajmował powierzchnię 0,4 ha. Nekropolia ogrodzona była kiedyś murem z czerwonej cegły. W czasie okupacji została zdewastowana przez nazistów. Do dziś zachował się dom przedpogrzebowy i fragment ogrodzenia nekropolii.

</doc>
<doc id="1740637" url="https://pl.wikipedia.org/wiki?curid=1740637" title="Cmentarz żydowski w Gostyniu">
Cmentarz żydowski w Gostyniu

Cmentarz żydowski w Gostyniu – kirkut mieścił się przy ul. Strzeleckiej. W czasie okupacji hitlerowskiej został zdewastowany. Miał powierzchnię 0,18 ha. Obecnie nie ma na nim macew, jest to teren zalesiony.

</doc>
<doc id="1740644" url="https://pl.wikipedia.org/wiki?curid=1740644" title="Nowy cmentarz żydowski w Śremie">
Nowy cmentarz żydowski w Śremie

Nowy cmentarz żydowski w Śremie – kirkut mieścił się przy drodze do Poznania (ob. ul. marsz. Piłsudskiego) w północno-wschodniej części miasta. Powstał prawdopodobnie w końcu XVIII wieku. Cmentarz ten założono na terenie dawnego średniowiecznego piastowskiego grodziska, przez które przeprowadzono w XIX wieku drogę w kierunku Poznania. Przy kirkucie stał dom przedpogrzebowy. W 1939 nekropolia została zniszczona przez hitlerowców. Obecnie nie ma na nim macew. Na miejscu kirkutu wznosi się kamienny pomnik w postaci ciemnego monumentu ze złotą Gwiazdą Dawida.

</doc>
<doc id="1740645" url="https://pl.wikipedia.org/wiki?curid=1740645" title="Morbid">
Morbid

Morbid - szwedzka grupa muzyczna założona w 1986 roku w Sztokholmie wykonująca początkowo black metal. Grupa została rozwiązana około 1988 roku tuż po wydaniu drugiego dema pt. "Last Supper".
Muzycy.
Ostatni znany skład zespołu
Byli członkowie zespołu

</doc>
<doc id="1740646" url="https://pl.wikipedia.org/wiki?curid=1740646" title="Morska Artyleria Ciężka">
Morska Artyleria Ciężka

Morska Artyleria Ciężka (ros. Морская Тяжелая артиллерия, MTA) - formacja ciężkiej artylerii Armii Dońskiej, a następnie Sił Zbrojnych Południa Rosji.
Historia.
Powstała na początku 1919 r. jako formacja sił rzecznych Armii Dońskiej. Początkowo składała się z sześciu dywizjonów, rozwiniętych później do dziewięciu. Każdy dywizjon miał dwie baterie ciężkich dział morskich, posadowionych na platformach kolejowych. Jedynie działa 6 dywizjonu były ciągnięte przez ciężkie traktory. 9 dywizjon był oddziałem ćwiczebnym. Każda bateria miała na uzbrojeniu 2 ciężkie działa morskie. Pełniła niejako rolę ciężkiego pociągu pancernego. Cechą różniącą je jednak od pociągów pancernych było to, że dywizjony MTA mogły być używane też na barkach rzecznych (nigdy do tego jednak nie doszło). System mocowania pancernych platform z działami na barkach wymyślił por. inż. Barkow. Dywizjony MTA ukompletowane były oficerami sił morskich. Dowództwo, na czele którego stał kpt. 1 rangi Podgornyj i 9 dywizjon stacjonowały w Taganrogu. 1 bateria MTA została sformowana 7 lutego 1919 r. w Rostowie nad Donem. Reszta baterii powstała w Taganrogu. Wszystkie otrzymały morskie działa z twierdzy w Sewastopolu. 
Rozkazem głównodowodzącego Sił Zbrojnych Południa Rosji z 21 września 1919 r. Morska Artyleria Ciężka (oprócz 3 dywizjonu) została podporządkowana inspektorowi artylerii Sił Zbrojnych Południa Rosji. Później część baterii pozostawiono w Noworosyjsku, gdzie dostały się w ręce oddziałów bolszewickich. Część baterii została zniszczona podczas walk. Ocalałe znalazły się na Krymie (1 i 3 dywizjon), gdzie przeformowano je w ciężkie pociągi pancerne, które otrzymały nazwy zniszczonych lub porzuconych przez wojska białych pociągów pancernych.

</doc>
<doc id="1740647" url="https://pl.wikipedia.org/wiki?curid=1740647" title="Wąż koralowy arlekin">
Wąż koralowy arlekin



</doc>
<doc id="1740648" url="https://pl.wikipedia.org/wiki?curid=1740648" title="Robert Kempner">
Robert Kempner

Robert Max Wasilii Kempner (ur. 17 października 1899 we Fryburgu Bryzgowijskim, zm. 15 sierpnia 1993 w Königstein im Taunus) – niemiecki prawnik i adwokat. Podczas procesów norymberskich pełnił funkcję zastępcy amerykańskiego oskarżyciela głównego Roberta H. Jacksona.
W latach 1947–1948 sprawował funkcję zastępcy głównego prokuratora w procesie ministerstw (niem. "Wilhelmstraßen-Prozeß"). Podczas przygotowań do tego procesu Kempner odnalazł protokół z konferencji w Wannsee (niem. "Wannsee-Protokoll"), w którym spisano decyzje dotyczące tak zwanego "ostatecznego rozwiązania kwestii żydowskiej" (niem. "Endlösung der Judenfrage").
Życiorys.
Wczesne lata.
Kempner był najstarszym spośród trójki dzieci pary naukowców Waltera Kempnera (1869–1920) i Lydii Rabinowitsch-Kempner (1871–1935), zajmujących się badaniami z zakresu mikrobiologii. Matka była drugą kobietą w Prusach i pierwszą w Berlinie, której przyznano tytuł profesorski. Ojcem chrzestnym Kempnera był Robert Koch, w którego instytucie pracowali obydwoje rodzice.
Po ukończeniu studiów prawniczych we Fryburgu Bryzgowijskim i złożeniu drugiego egzaminu państwowego, w 1926 rozpoczął pracę jako sędzia i prokurator w Berlinie. W latach 1928–1933 pracował w ministerstwie spraw wewnętrznych Prus. Od 1926 wykładał w Wyższej Szkole Polityki oraz w Akademii Policyjnej.
Angażował się w politykę – był członkiem Socjaldemokratycznej Partii Niemiec (SPD), działał w republikańskim stowarzyszeniu sędziów (niem. "Republikanischer Richterbund") oraz służył poradą prawną Lidze na Rzecz Praw Człowieka (niem. "Liga für Menschenrechte"). Pisał teksty fachowe (m.in. do pisma "Justiz") oraz artykuły do berlińskich gazet.
Już wtedy ostrzegał przed nadchodzącym nazizmem. Próby powstrzymania Hitlera – postawienia go w stan oskarżenia o zdradę stanu oraz delegalizacji NSDAP – nie powiodły się z uwagi na opór zwolenników Hitlera zajmujących ważne stanowiska w urzędach państwowych. Kempner napisał w owym czasie wiele krytycznych tekstów na temat Hitlera i nazizmu, m.in. "Denkschrift gegen die NSDAP" ("Memoriał w sprawie NSDAP"), "Justizdämmerung, Auftakt zum Dritten Reich" ("Zmierzch sprawiedliwości, początek Trzeciej Rzeszy").
Ucieczka z Niemiec.
Po dojściu nazistów do władzy w 1933 Kempner został usunięty z państwowej służby cywilnej z powodu "politycznej niepewności w połączeniu z aktywnym ("zaawansowanym") żydostwem" (niem. "politischer Unzuverlässigkeit in Tateinheit mit fortgesetztem Judentum"). Wspólnie z byłym radcą sądu okręgowego Aschnerem otworzył biuro doradztwa w sprawach emigracji.
W 1935 aresztowano go, jednak dzięki protestom międzynarodowym został wkrótce zwolniony. Natychmiast opuścił granice Rzeszy i udał się do Włoch, gdzie objął profesurę nauk politycznych oraz kierownictwo florenckiego Instytutu Fiorenza – prywatnej szkoły z internatem głównie dla uczniów (najczęściej pochodzenia żydowskiego) relegowanych ze szkół niemieckich. Pozostawał tam aż do zamknięcia instytutu w 1938, po czym wyjechał do Nicei, skąd wyemigrował do Stanów Zjednoczonych.
Do 1942 pracował na uniwersytecie w Filadelfii. Prowadził audycje radiowe, pisał dla prasy, m.in. dla emigracyjnej gazety niemieckiej "Aufbau". Od 1939 pełnił funkcję doradcy rządu prezydenta Roosevelta, a od 1943 zasiadał w Komisji ds. Zbrodni Wojennych (ang. "War Crimes Commission").
Procesy norymberskie.
Po zakończeniu II wojny światowej w Europie Kempner został zastępcą Roberta H. Jacksona, głównego prokuratora USA podczas procesów norymberskich przeciwko zbrodniarzom wojennym (1945–1946). Był jedynym Niemcem występującym po stronie oskarżenia. Osobiście przesłuchiwał ministrów Hitlera, m.in. Hermanna Göringa i Wilhelma Fricka.
W latach 1947–1948 sprawował funkcję zastępcy głównego prokuratora w procesie ministerstw (niem. "Wilhelmstraßen-Prozeß"), w którym oskarżono pracowników ministerstwa spraw zagranicznych. Podczas przygotowań do tego procesu Kempner odnalazł protokół z konferencji w Wannsee (niem. "Wannsee-Protokoll"), w którym spisano decyzje dotyczące tak zwanego "ostatecznego rozwiązania kwestii żydowskiej" (niem. "Endlösung der Judenfrage"). 
Zaangażowanie na rzecz obrony praw człowieka.
Po zakończeniu procesów norymberskich Kempner pozostał w Niemczech. W 1951 rozpoczął praktykę adwokacką we Frankfurcie nad Menem. Brał udział w licznych procesach dotyczących zbrodni nazistowskich, występując jako oskarżyciel posiłkowy. Na drodze procesów cywilnych walczył o rekompensaty dla ofiar nazizmu. Reprezentował brata Marinusa van der Lubbego – skazanego na śmierć za podpalenie Reichstagu – w ponownym procesie w sprawie pożaru parlamentu, uzyskując jego uniewinnienie w 1980. W tzw. procesie Eichmanna na początku lat 60. wspierał oskarżycieli z Izraela w zbieraniu materiałów dowodowych przeciwko Adolfowi Eichmannowi. W latach 1966–1967 reprezentował rodziny Anny Frank i Edyty Stein. Pomagał Władysławowi Żeleńskiemu w czynnościach prawnych związanych ze ściganiem odpowiedzialnych za mord profesorów lwowskich.
Po zakończeniu kariery adwokackiej Kempner pozostawał aktywny politycznie, angażując się na rzecz demokracji i obrony praw człowieka. Jego list do rzecznika zarządu Deutsche Banku zainicjował wypłatę rekompensat dla robotników przymusowych III Rzeszy.

</doc>
<doc id="1740649" url="https://pl.wikipedia.org/wiki?curid=1740649" title="Cmentarz żydowski w Kole">
Cmentarz żydowski w Kole

Cmentarz żydowski w Kole – niezachowany do dzisiaj cmentarz żydowski w Kole. Znajdował się między ulicą 3 Maja a rzeką Wartą, na terenie osiedla Płaszczyzna. Teraz to teren ogrodzony – z tyłu Miejskiego Domu Kultury, aż do ulicy Słowackiego i Placu Narutowicza.
Historia.
Cmentarz został założony około 1550 roku. Ostatni pochówek miał miejsce w 1939 roku, po zajęciu miasta okupanci zakazali chować na nim zmarłych.
Zniszczenia cmentarza dokonali niemieccy okupanci w czasie II wojny światowej. Następnie kirkut stał się zaniedbaną ruiną, ponieważ nikt się nim nie zajmował. W 1970 roku administrację nad cmentarzem przejęły władze powiatowe.
W latach 70. XX wieku na terenie cmentarza próbowano otworzyć odkryty basen. Wskutek działań Eliasza Zajde wykopane przez budowlańców kości zebrano i przewieziono na cmentarz żydowski w Szczecinie. Z powodu protestów środowisk żydowskich oraz braku funduszy budowy basenu nie ukończono.
Tablica pamiątkowa została później zniszczona przez wandali. Przeprowadzono jednak jej rekonstrukcję i znajduje się ona w MDK-u.
Cmentarz dziś.
Od strony parku im. Juliusza Słowackiego znajduje się tablica informacyjna z gwiazdą Dawida i napisem: ",Cmentarz żydowski. Teren prawnie chroniony. Uszanuj miejsce spoczynku zmarłych”".
Od strony MDK-u usytuowany jest pomnik – mur z cegieł z gwiazdą Dawida. Jest tam także napis: ",Cmentarz zlikwidowali hitlerowcy w 1940-1943 oraz władze miasta w 1945-1970. Zarząd Miasta Koła. Ziomkostwo Żydów z Izraela.’’" Pomnik ten projektowała Marianna Grabowska (magister sztuki z Koła). Napis został wykonany w języku polskim i hebrajskim. Odsłonięcie pomnika miało miejsce 26 czerwca 1993 roku. Brało w tym udział zarówno duchowieństwo katolickie jak i ówczesne władze miasta.

</doc>
<doc id="1740653" url="https://pl.wikipedia.org/wiki?curid=1740653" title="Eparchia berlińska i niemiecka (Rosyjski Kościół Prawosławny)">
Eparchia berlińska i niemiecka (Rosyjski Kościół Prawosławny)

Eparchia berlińska i niemiecka – eparchia Rosyjskiego Kościoła Prawosławnego, obejmująca terytorium Republiki Federalnej Niemiec. Jej katedrą jest sobór Zmartwychwstania Chrystusa w Berlinie, zaś zwierzchnikiem – arcybiskup podolski Tichon (Zajcew). 
Eparchia istnieje od 1921, początkowo działała jako część Egzarchatu Zachodnioeuropejskiego. Jej powstanie miało na celu koordynację opieki duszpasterskiej nad cerkwiami i parafiami w Niemczech, jakie powstawały – z myślą o miejscowych społecznościach rosyjskich – od XVIII wieku, początkowo wyłącznie przy placówkach dyplomatycznych, następnie zaś w popularnych miejscowościach uzdrowiskowych odwiedzanych przez rosyjskich arystokratów oraz w innych miastach zamieszkanych przez Rosjan. Na jej terenie znajduje się 61 parafii oraz 1 monaster. 
W latach 20. i 30. XX wieku zdecydowana większość parafii na terenie Niemiec zdecydowała się – w proteście przeciw relacjom między państwem a Cerkwią prawosławną w ZSRR – opuścić jurysdykcję patriarchatu moskiewskiego i przejść do Rosyjskiego Kościoła Prawosławnego poza granicami Rosji. Ponadto w 1938 rząd nazistowski odebrał eparchii cały majątek, przekazując go Kościołowi Zagranicznemu jako instytucji całkowicie lojalnej wobec siebie.
Po II wojnie światowej eparchii podporządkowane zostały wszystkie rosyjskie parafie prawosławne w Niemczech Wschodnich, zaś od lat 60. XX wieku podjęła ona działalność również w RFN, tworząc parafie niemieckojęzyczne.
Mimo formalnego zjednoczenia Cerkwi Zagranicznej struktury z Rosyjskim Kościołem Prawosławnym w 2003 parafie, które zmieniły jurysdykcję w I połowie XX w. w dalszym ciągu pozostają podporządkowane metropolitom pół-autonomicznego Rosyjskiego Kościoła Prawosławnego poza granicami Rosji, a nie odpowiednim dekanatom terytorialnym. W związku z tym w 1992 w jurysdykcji eparchii berlińskiej i niemieckiej znajdowało się tylko 12 parafii. Obecnie liczba ta wynosi 61, na terenie Niemiec działa ponadto 1 monaster męski. 
Eparchia dzieli się na pięć dekanatów: północny, bawarsko-heski, południowy, wschodni i zachodni.
Biskupi berlińscy.
Godność biskupa berlińskiego w Rosyjskim Kościele Prawosławnym pełnili następujący hierarchowie:

</doc>
<doc id="1740656" url="https://pl.wikipedia.org/wiki?curid=1740656" title="Mairead McGuinness">
Mairead McGuinness

Mairead McGuinness, irl. Máiréad Nic Aonasa (ur. 13 czerwca 1959 w Drogheda) – irlandzka polityk i dziennikarka, deputowana do Parlamentu Europejskiego VI, VII, VIII i IX kadencji, od 2020 członkini Komisji Europejskiej.
Życiorys.
Uzyskała licencjat w zakresie nauk rolniczych na University College Dublin w 1981, a trzy lata później dyplom z księgowości i finansów. Przez wiele lat była zawodowo związana z publicznym nadawcą radiowo-telewizyjnym Raidió Teilifís Éireann. Pracowała jako realizatorka i prezenterka, a także reporterka programów radiowych. Od lat 90. prowadziła programy telewizyjne, m.in. "Ear to the Ground" czy reality show "Celebrity Farm". Była też dziennikarką „Irish Farmers Journal” oraz publicystką w „Irish Independent”, zajmując się tematyką rolną.
W 2004 z listy Fine Gael uzyskała mandat posłanki do Parlamentu Europejskiego w okręgu wschodnim. W 2009, 2014 i 2019 skutecznie ubiegała się o reelekcję. Zasiadła w grupie Europejskiej Partii Ludowej, powoływana m.in. na funkcję wiceprzewodniczącej Europarlamentu.
We wrześniu 2020, po uprzedniej dymisji Phila Hogana, została desygnowana do wejścia w skład Komisji Europejskiej jako komisarz do spraw stabilności finansowej, usług finansowych i unii rynków kapitałowych. W październiku 2020, po uprzednim zatwierdzeniu przez Europarlament, objęła tę funkcję, dołączając do KE kierowanej przez Ursulę von der Leyen.

</doc>
<doc id="1740657" url="https://pl.wikipedia.org/wiki?curid=1740657" title="Cmentarz żydowski w Nowym Tomyślu">
Cmentarz żydowski w Nowym Tomyślu

Cmentarz żydowski w Nowym Tomyślu – kirkut mieścił się we wsi Glinno. Początkowo nie znajdował się na terenie miasta. Dopiero w 1964 włączony został do Nowego Tomyśla. Był ogrodzony murem. W 1940 został zdewastowany przez hitlerowców. Obecnie na jego terenie mieści się plac zabaw i droga dojazdowa. Nie zachowały się żadne macewy.

</doc>
<doc id="1740658" url="https://pl.wikipedia.org/wiki?curid=1740658" title="Zemsta frajerów">
Zemsta frajerów

Zemsta frajerów (ang. "Revenge of the Nerds") – amerykański film wyreżyserowany przez Jeff Kanewa.
Fabuła.
Film opowiada o nerdach zwanych "frajerami". Starają się oni zostać przyjęci do bractwa Lambda-Lambda-Lambda. Siłacze z bractwa AlfaBeta starają się im pokrzyżować plany.

</doc>
<doc id="1740659" url="https://pl.wikipedia.org/wiki?curid=1740659" title="Acciaiolus">
Acciaiolus



</doc>
<doc id="1740660" url="https://pl.wikipedia.org/wiki?curid=1740660" title="Kurtis Trent">
Kurtis Trent



</doc>
<doc id="1740664" url="https://pl.wikipedia.org/wiki?curid=1740664" title="The Dungeon">
The Dungeon



</doc>
<doc id="1740667" url="https://pl.wikipedia.org/wiki?curid=1740667" title="Grzebionatka właściwa">
Grzebionatka właściwa



</doc>
<doc id="1740669" url="https://pl.wikipedia.org/wiki?curid=1740669" title="Cerkiew św. Barbary w Vevey">
Cerkiew św. Barbary w Vevey

Cerkiew św. Barbary – cerkiew prawosławna w Vevey, wzniesiona w 1878. Siedziba parafii w jurysdykcji eparchii brytyjskiej i zachodnioeuropejskiej Rosyjskiego Kościoła Prawosławnego poza granicami Rosji.
Historia.
Powstanie cerkwi prawosławnej w Vevey wiązało się z popularnością tego miasta – jako uzdrowiska – wśród bogatych Rosjan. W grudniu 1871 przedstawiciele rosyjskiej społeczności Vevey wystąpili do znajdującej się w mieście placówki dyplomatycznej z prośbą o pomoc w uzyskaniu pomieszczenia, w którym mogłyby regularnie być odprawiane nabożeństwa prawosławne. Ostatecznie kaplicę domową urządzono najpierw w jednej z sal hotelu "l'Angleterre", a następnie w domu przy ulicy Simplon (od 1874). Z inicjatywą budowy wolno stojącego budynku wystąpił już wcześniej, w 1872, hrabia Piotr Szuwałow, chcąc tym samym upamiętnić śmierć swojej córki, hrabiny Warwary Orłowej, zmarłej razem z córeczką Marią wskutek komplikacji po porodzie.
W 1873 hrabia uzyskał od władz miasta zezwolenie na budowę cerkwi na wyznaczonej działce, całkowicie na własny koszt. W celu wzniesienia dostatecznie efektownego obiektu – piękniejszego od znajdujących się w Vevey świątyń katolickich i protestanckich – Szuwałow sprzedał część posiadanych majątków ziemskich. Cerkiew miała być świątynią pomocniczą parafii prawosławnej w Genewie i tamtejszej cerkwi Podwyższenia Krzyża Pańskiego. Projekt budynku wykonał architekt Hippolit Monigetti, zaś pracami przy jego wzniesieniu kierował Jean-Samuel Késer-Doret. Cerkiew została poświęcona w 1878.
Zgodnie z pierwotnymi założeniami, cerkiew nie była siedzibą parafii i nabożeństwa odbywały się w niej tylko 15 razy w roku. W związku ze spadkiem liczby parafian pod koniec 1880 obiekt został całkowicie zamknięty. W latach 20. XX wieku, po przybyciu do Szwajcarii nowych grup emigrantów z Rosji, cerkiew ponownie otwarto, jednak miejscowa społeczność zadecydowała o jej przejściu pod jurysdykcję Rosyjskiego Kościoła Prawosławnego poza granicami Rosji, w której pozostaje do dnia dzisiejszego.
W 2005 obiekt był remontowany.
Architektura.
Cerkiew naśladuje północnorosyjską architekturę sakralną XVII wieku. Wejście do niej prowadzi przez drzwi z portalem oraz skromny portyk zwieńczony tympanonem. Nawa główna jest prostokątna, z dwiema absydami po obydwu stronach wejścia. Wyżej znajduje się rząd półkolistych okien, położonych we wszystkich ścianach cerkwi. Jedyna cebulasta kopuła obiektu jest złocona, położona na bębnie zdobionym rzędami oślich grzbietów. Wieńczy ją prawosławny krzyż.
Za budynkiem znajduje się ogród, do którego w 1950 przeniesiono szczątki Warwary Orłowej, którą miało upamiętniać wzniesienie świątyni.
Związani z cerkwią.
W cerkwi w Vevey służył przez wiele lat, początkowo jako proboszcz, następnie jako biskup pomocniczy eparchii genewskiej i zachodnioeuropejskiej, Ambroży (Kantakuzen).

</doc>
<doc id="1740672" url="https://pl.wikipedia.org/wiki?curid=1740672" title="Stadion im. Zbigniewa Podleckiego w Gdańsku">
Stadion im. Zbigniewa Podleckiego w Gdańsku

Stadion im. Zbigniewa Podleckiego – stadion żużlowy położony w Gdańsku, będący własnością Miasta Gdańsk. Obiektem administruje Gdański Ośrodek Sportu. Spotkania rozgrywa na nim klub Wybrzeże Gdańsk.
Historia.
Stadion sportowy "Kampfbahn Niederstadt" (Stadion Dolnego Miasta) przy ul. Elbląskiej na Dolnym Mieście został otwarty 8 maja 1925. Był wyposażony w 400-metrową krytą bieżnię i trybunę na 1100 miejsc.
W latach 1951–1954 z gdańskiego gruzu po II wojnie światowej zostały usypane wyższe trybuny i powstał budynek szatni z "Bramą Maratońską". Przed sezonem 1965 stadion został dostosowany dla żużlowców (stadion żużlowo-piłkarski), później tylko stadion żużlowy. Od kwietnia 2008 nosi imię gdańskiego żużlowca Zbigniewa Podleckiego.

</doc>
<doc id="1740673" url="https://pl.wikipedia.org/wiki?curid=1740673" title="Fryderyk I Brandenburski">
Fryderyk I Brandenburski



</doc>
<doc id="1740676" url="https://pl.wikipedia.org/wiki?curid=1740676" title="Celozja grzebieniasta">
Celozja grzebieniasta



</doc>
<doc id="1740678" url="https://pl.wikipedia.org/wiki?curid=1740678" title="PRO-Studio">
PRO-Studio



</doc>
<doc id="1740679" url="https://pl.wikipedia.org/wiki?curid=1740679" title="Katastrofa lotnicza w Poznaniu (1952)">
Katastrofa lotnicza w Poznaniu (1952)

Katastrofa lotnicza w Poznaniu – wypadek lotniczy, który wydarzył się w Poznaniu 10 czerwca 1952 roku. Dokładna liczba jej ofiar nie jest znana, prawdopodobnie zginęło w niej trzech członków załogi i sześcioro cywilów (przechodniów oraz robotników pracujących w miejscu upadku samolotu), a kilkanaście osób odniosło rany. Ponieważ katastrofa wydarzyła się w okresie stalinowskim, wszelkie informacje o niej utajniono. Mimo że wypadek wydarzył się w centrum miasta, również później, po przemianach demokratycznych w 1989 roku, wydarzenie to przez długi czas było zapomniane; pierwszy artykuł o nim ukazał się dopiero w 2007 roku w lokalnej prasie.
Przebieg katastrofy.
Dokładny przebieg katastrofy, jej przyczyny, a nawet liczba ofiar nie są znane, ponieważ wypadek został natychmiast objęty ścisłą tajemnicą.
W dniu 10 czerwca 1952 około godz. 8:30 samolot bombowy typu Pe-2FT, należący do stacjonującego na lotnisku na Ławicy 21. Pułku Lotnictwa Zwiadowczego w Poznaniu, prawdopodobnie wykonywał lot ćwiczebny nad miastem. Gdy samolot leciał od strony dzielnicy Starołęka w kierunku lotniska, załoga powiadomiła o problemach z prawym silnikiem; chwilę później awarii uległ też lewy silnik. Według relacji jednego ze świadków pilot chciał awaryjnie lądować na Łęgach Dębińskich nad Wartą – kiedy jednak zauważył tam dzieci grające w piłkę, poleciał dalej, prawdopodobnie chcąc wylądować na niezabudowanym terenie obok kościoła pw. Bożego Ciała przy ul. Krakowskiej. Pilot nie zdołał jednak już opanować samolotu, którego oba silniki były uszkodzone, i doszło do katastrofy.
Samolot zawadził o dach budynku Robotniczej Spółdzielni Pracy przy skrzyżowaniu i uderzył w skarpę przyczółka budowanego wtedy mostu Królowej Jadwigi. Siła uderzenia wyrzuciła go w górę, po czym maszyna uderzyła w słup trakcji tramwajowej i runęła na ulicę. Na skutek upadku eksplodowały paliwo i amunicja, pożar ogarnął też drzewa i uszkodził okoliczne domy.
Według relacji jednego ze świadków tuż przed upadkiem samolot zaczął strzelać w powietrze z broni pokładowej, aby ostrzec osoby znajdujące się na ziemi, dzięki czemu część robotników pracujących na skrzyżowaniu zdołała się ukryć – nie zostało to jednak potwierdzone przez innych świadków.
Katastrofa wydarzyła się w śródmieściu Poznania, na skrzyżowaniu ulic Droga Dębińska, Królowej Jadwigi (wtedy Marchlewskiego) oraz Garbary; jej dokładne miejsce jest jednak różnie podawane w nielicznych źródłach dotyczących wypadku. Według wydawnictwa "Pamięci lotników wojskowych 1945–2003" z 2003 roku samolot spadł po południowej stronie tego skrzyżowania, w miejscu, gdzie obecnie znajduje się budynek Akademii Wychowania Fizycznego, natomiast według relacji świadków, cytowanych w książce "Ściśle tajne" Krzysztofa M. Kaźmierczaka, do wypadku doszło po drugiej (północnej) stronie tego skrzyżowania, niedaleko kościoła pw. Bożego Ciała, u zbiegu ulic Strzeleckiej i Krakowskiej (obecnie stoi tam blok mieszkalny).
Ofiary katastrofy.
Z powodu utajnienia katastrofy dokładna liczba ofiar nie jest pewna i różnie podawana w źródłach. Według poufnego biuletynu Komitetu Miejskiego PZPR, wydanego trzy dni po wypadku, zginęło dwóch wojskowych i pięcioro cywilów, a 15 osób zostało rannych. W książce "Pamięci lotników wojskowych 1945–2003" jest mowa o ośmiu ofiarach śmiertelnych (trzech wojskowych i pięciorgu cywilów) i dziesięciu rannych. Według ustaleń dziennikarza Krzysztofa M. Kaźmierczaka w wypadku zginęło natomiast na pewno trzech członków załogi, trzech robotników pracujących przy układaniu linii telefonicznej i troje przypadkowych przechodniów; jeden ze świadków pamięta też nieustaloną z nazwiska siódmą ofiarę cywilną.
Rannych przewieziono do Szpitala Ubezpieczalni Społecznej przy ulicy Garbary (obecnie Wielkopolskie Centrum Onkologii) oraz do szpitala przy ulicy Szkolnej. Większość rannych stanowili pracownicy Miejskiego Przedsiębiorstwa Komunikacyjnego w Poznaniu, którzy pracowali wtedy przy budowie linii tramwajowej na Rataje, oraz Poznańskiego Przedsiębiorstwa Robót Telekomunikacyjnych (obecnie „Poztel”), którzy przy tej okazji rozbudowywali sieć telefoniczną.
W katastrofie zginęły następujące osoby:
Dokładnej liczby i nazwisk kilkunastu rannych nie można już ustalić z powodu zniszczenia dokumentacji szpitalnej.
Przyczyny katastrofy.
Po wypadku powołano komisję Dowództwa Wojsk Lotniczych w celu wyjaśnienia jego przyczyn. Przewodniczącym 5-osobowej komisji był generał Iwan Turkiel, Rosjanin, który w latach 1950–1956 był również dowódcą wojsk lotniczych w Polsce. Oprócz niego w skład komisji weszło trzech radzieckich oficerów i jeden polski.
Badanie okoliczności katastrofy trwało jedynie trzy dni – komisja zakończyła działalność 13 czerwca. W orzeczeniu przyznano, że doszło do usterki technicznej (awarii prawego silnika na skutek rozszczelnienia tulei cylindrów), winą za katastrofę obarczono jednak pilota, który miał wpaść w panikę i nieprawidłowo podejść do awaryjnego lądowania.
Według wydawnictwa "Pamięci lotników wojskowych 1945–2003" prawdopodobną przyczyną wypadku było wykonanie zakrętu przez pilota na zbyt małej wysokości.
Zdaniem badającego katastrofę dziennikarza Krzysztofa M. Kaźmierczaka rzeczywistą przyczyną katastrofy był nie błąd pilota, lecz zły stan techniczny radzieckiego bombowca. K. Kaźmierczak podkreśla, że według relacji świadków oba silniki (nie tylko prawy) nie działały (samolot leciał bezgłośnie), że rok wcześniej 16 stycznia 1951 na skutek awarii silnika doszło również do wypadku z udziałem Pe-2FT z Poznania, w którym też zginęła cała załoga, wreszcie wskazuje na rozkaz nr 0157 Dowództwa Wojsk Lotniczych, wydany 14 czerwca 1952 r., cztery dni po wypadku i jeden dzień po zakończeniu prac komisji badającej jego przyczyny, w którym generał Turkiel nakazał sprawdzenie silników wszystkich samolotów Pe-2FT pod kątem hermetyczności górnego uszczelnienia tulei cylindrów. W wyniku sprawdzenia zdemontowano sześć silników, cztery naprawiono bez zdejmowania z maszyn, a siedem bloków silnikowych wymieniono. W opinii K. Kaźmierczaka wskazuje to na powtarzającą się wadę techniczną. Zdaniem tegoż autora w momencie katastrofy samoloty Pe-2FT były za bardzo eksploatowane i latały przeciążone, między innymi z powodu montowania dodatkowego opancerzenia na spodzie kadłuba, co powodowało awarie silników. Z powodu tej dużej awaryjności polscy lotnicy bali się nimi latać.
Utajnienie katastrofy.
Natychmiast po upadku samolotu miejsce katastrofy otoczono kordonem milicyjnym, starając się nie dopuścić do niego osób postronnych (mimo to wielu osobom udało się przedostać na miejsce, a niektórzy, zwłaszcza młodzi chłopcy, zabierali na pamiątkę fragmenty kadłuba i wyposażenia samolotu). Udaremniono próby sfotografowania miejsca wypadku przez Jerzego Stasiaka, studenta Wyższej Szkoły Inżynierskiej w Poznaniu, odbierając mu aparat fotograficzny. O wypadku nie poinformowano w prasie ani w radiu, wiadomości o nim nie podała też rozgłośnia polska Radia Wolna Europa, która zaczęła nadawać swój pogram miesiąc wcześniej. Doniesienie o katastrofie pojawiło się jedynie w poufnym biuletynie Komitetu Miejskiego PZPR, przeznaczonym dla lokalnego kierownictwa partii komunistycznej. Członkowie rodzin ofiar wypadku i jego przypadkowi świadkowie byli zastraszani przez funkcjonariuszy Urzędu Bezpieczeństwa i nakłaniani, aby nie poruszali sprawy wypadku w prywatnych rozmowach. Utajnienie to było spowodowane ogólnymi tendencjami lat stalinowskich (wszelkie katastrofy i wypadki stawały w sprzeczności do obrazu, jaki kreowała wtedy oficjalna propaganda), a także związane było z faktem, że samolot, który uległ wypadkowi, został wyprodukowany w Związku Radzieckim, przedstawianym jako przodująca siła postępu, także w nauce i technice. Również po nastaniu odwilży w 1956 roku cenzura nie dopuszczała do publikacji jakichkolwiek materiałów związanych z katastrofą.
Wszystko to spowodowało, że fakt upadku samolotu w samym centrum Poznania, na skutek którego 9 osób zginęło, a kilkanaście odniosło rany, został wyparty ze zbiorowej pamięci mieszkańców miasta. Wydarzenie to pozostawało nieznane również po transformacji ustrojowej w 1989. Pierwsza wzmianka o nim w nieutajnionych źródłach pojawiła się dopiero w specjalistycznej publikacji "Pamięci lotników wojskowych 1945–2003", wydanej w 2003. W 2007 sprawę zbadał dziennikarz Krzysztof M. Kaźmierczak, który w czerwcu tegoż roku opublikował na ten temat artykuł w dzienniku „Głos Wielkopolski”, a później, w 2009, opisał ją szczegółowo w jednym z rozdziałów swojej książki "Ściśle tajne – nieznane fakty z historii Wielkopolski 1945–1989". Na skutek publikacji artykułu, w październiku 2007 postępowanie wszczął też Instytut Pamięci Narodowej w sprawie fałszowania dokumentacji dotyczącej wypadku przez funkcjonariuszy organów bezpieczeństwa w celu zatajenia jego przebiegu i prawdziwych przyczyn.
10 czerwca 2008, w 56. rocznicę katastrofy, w miejscu upadku samolotu odsłonięto pomnik w formie głazu autorstwa Romana Kosmali. Na głazie umieszczono fragment poszycia rozbitego bombowca, znaleziony przez jednego ze świadków w 1952 i przechowany od tamtego czasu.

</doc>
<doc id="1740683" url="https://pl.wikipedia.org/wiki?curid=1740683" title="Miron Cristea">
Miron Cristea



</doc>
<doc id="1740686" url="https://pl.wikipedia.org/wiki?curid=1740686" title="Persepolis FC">
Persepolis FC

Persepolis Football Club () – irański klub piłkarski z siedzibą w Teheranie. Jest wydzieloną sekcją wielosportowego Persepolis Athletic and Cultural Club. Klub został założony w grudniu 1963, natomiast sekcja piłkarska powstała w 1968. Obecnie uczestniczy w rozgrywkach Iran Pro League.
Persepolis jest najbardziej utytułowanym klubem w Iranie. Jest ośmiokrotnym mistrzem kraju, siedem razy rozgrywki ligowe kończył na drugiej pozycji.
Swoje mecze domowe Persepolis rozgrywa na stadionie Azadi, który mieści 100 000 kibiców.
Historia.
Chronologia nazw:
Persepolis został założony w roku 1963 przez boksera Alego Abdeha. Pierwsze mistrzostwo kraju zespół zdobył dziesięć lat później, w sezonie 1973/1974. Od tego czasu jeszcze siedmiokrotnie wygrywał rozgrywki ligowe. W roku 1991 klub wygrał Azjatycki Puchar Zdobywców Pucharów.

</doc>
<doc id="1740689" url="https://pl.wikipedia.org/wiki?curid=1740689" title="Bartoloměj Kuru">
Bartoloměj Kuru

Bartolomej Kuru (ur. 6 kwietnia 1987 Nymburku) – austriacki piłkarz polskiego i czeskiego pochodzenia występujący na pozycji bramkarza w klubie DAC Dunajská Streda.
Bramkarz, którego rodzice pochodzili z Czech (ojciec) i Polski (matka), od 2005 do 2008 grał w drugiej drużynie Austrii Wiedeń. Austriackie obywatesltwo Kuru otrzymał w 2003 roku. Dnia 20 maja 2007 roku zadebiutował w austriackiej Bundeslidze. Jego zespół wygrał wówczas 3:0 z drużyną SCR Altach. W lipcu 2007 brał udział w mistrzostwach świata U20 w Kanadzie. W 2009 roku przeniósł się do Słowacji do DAC Dunajska Streda.

</doc>
<doc id="1740694" url="https://pl.wikipedia.org/wiki?curid=1740694" title="Dârjiu">
Dârjiu

Dârjiu (węg. "Székelyderzs") – miejscowość w Rumunii położona we wschodniej części Siedmiogrodu w okręgu Harghita (ok. 30 km na wschód od Sighișoara). Zamieszkana głównie przez Szeklerów. Znana ze znajdującego się w niej jednego z charakterystycznych dla tego regionu kościołów warownych, zbudowanego przez Szeklerów na wzór podobnych budowli wznoszonych przez Sasów siedmiogrodzkich (unitariańskiego w przeciwieństwie do saskich, głównie luterańskich). Wraz z sześcioma innymi wsiami siedmiogrodzkimi znajduje się od 1999 r. na liście światowego dziedzictwa UNESCO. 
W kościele znajdują się cenne freski z XV w., zachowane tylko częściowo, w istniejących do dzisiaj partiach przedstawiające m.in. sceny z życia św. Władysława. Sama świątynia otoczona jest prostokątem murów obronnych z basztami z XVI w. (zastąpiły one wcześniejsze mury, których pierścień był owalny). W XVII w. poddasze kościoła adaptowano w celach obronnych (ze strzelnicami i otworami do lania smoły). Wewnątrz kompleksu, przy ścianie kościoła ustawione są skrzynie na zboże, w przeszłości przypisane konkretnym rodzinom, z których każda miała obowiązek uzupełniania zapasów na wypadek konieczności obrony.

</doc>
<doc id="1740695" url="https://pl.wikipedia.org/wiki?curid=1740695" title="Prejmer">
Prejmer

Prejmer (niem. "Tartlau", węg. "Prázsmár") – miejscowość w Rumunii położona w południowo-wschodniej części Siedmiogrodu w okręgu Braszów (ok. 20 km na północny wschód od Braszowa, w regionie zwanym Burzenland). W przeszłości zamieszkana głównie przez Sasów siedmiogrodzkich. Znana ze znajdującego się w niej jednego z charakterystycznych dla tego regionu kościołów warownych. Wraz z sześcioma innymi wsiami siedmiogrodzkimi znajduje się od 1999 r. na liście światowego dziedzictwa UNESCO.
Historia.
Wieś, położona w Burzenlandzie, w początkach XIII w. znajdowała się na terenach przekazanych krzyżakom, którzy wznieśli tutaj pierwszy kościół. Pierwszy raz w źródłach jej nazwa pojawia się w dokumencie, na mocy którego król węgierski Bela IV przekazał ją cystersom. Wielokrotnie niszczona, zarówno przez najazdy tatarskie i tureckie, jak i w trakcie waśni pomiędzy władcami Siedmiogrodu i sąsiednich krain rumuńskich. 
Wieś zamieszkana była przez stulecia głównie przez Sasów (według spisu z 1910 mieszkało tutaj 3580 osób, w tym 2066 Niemców, 1336 Rumunów, 123 Węgrów i 55 Romów), którzy jednak wyemigrowali stąd w znakomitej większości pod koniec XX w. Ich miejsce zajęła ludność rumuńska i cygańska.
Ostatni spis z 2002 roku wykazał, iż w Prejmer mieszka 8316 osób, w tym 7612 Rumunów, 375 Romów, 216 Węgrów i 110 Niemców; 7758 to prawosławni, 134 ewangelicy, 129 katolicy a 118 kalwini.
Kościół warowny.
Budowę pierwszego kościoła w Prejmer rozpoczęli w 1218 r. krzyżacy, a kontynuowali później cystersi – powstała świątynia na planie krzyża greckiego, z wielobocznymi zamknięciami ramion i wysoką wieżą (przechodzącą w ośmiobok) nad skrzyżowaniem naw. Przebudowa kościoła nastąpiła w 2. połowie XV i na początku XVI w., gdy nadano mu kształt krzyża łacińskiego (poprzez przedłużenie nawy zachodniej, której dano sklepienie sieciowe). Mniej więcej z tego okresu pochodzą najcenniejsze zabytki ruchome z wnętrza kościoła – gotycki tryptyk ze scenami pasyjnymi i wczesnorenesansowe stalle.
Kościół w Prejmer już od XIII w. miał charakter obronny, stopniowo umacniany. Z tego względu stanowi on jeden z typowych kościelnych zespołów warownych charakterystycznych dla regionu. Wokół kościoła wzniesiono potężne mury obronne, po kolejnych rozbudowach sięgające nawet 14 m wysokości, jednocześnie bardzo grube. Mieszczą w sobie od strony wewnętrznej 270 pomieszczeń rozmieszczonych na kilku kondygnacjach (od 2 do 4). Służyły one jako schronienie dla mieszkańców wsi i ich dobytku na wypadek zagrożenia. Efektowne jest rozwiązanie dostępności tych pomieszczeń, na które składają się liczne drewniane schodki i galeryjki biegnące po licu murów. Po szczycie murów, pod dachem, biegnie przez cały ich obwód korytarz obronny z otworami strzelniczymi. W XVI w. kompleks rozbudowano, dobudowując od południowego wschodu otoczony niższymi już murami dodatkowy dziedziniec z budynkiem szkoły gminnej (wybudowane wówczas mury obronne zyskały renesansową attykę). Znajdowały się tu również piekarnia i młyn wodny, który napędzała woda z potężnej fosy, otaczającej całe założenie.

</doc>
<doc id="1740696" url="https://pl.wikipedia.org/wiki?curid=1740696" title="Saschiz">
Saschiz

Saschiz (niem. "Keisd", węg. "Szászkézd") – miejscowość w Rumunii położona w południowej części Siedmiogrodu w okręgu Marusza (ok. 20 km na wschód od Sighişoara). W przeszłości zamieszkana była głównie przez Sasów siedmiogrodzkich (których zdecydowana większość opuściła jednak ten region w latach 80. i 90. XX w., a ich miejsce zajęli głównie Rumuni i Romowie). Znana ze znajdującego się w niej jednego z charakterystycznych dla tego regionu kościołów warownych. Wraz z sześcioma innymi wsiami siedmiogrodzkimi znajduje się od 1999 r. na liście światowego dziedzictwa UNESCO.
We wsi znajduje się kościół warowny (typowy dla kościołów warownych tego regionu) z końca XV w., wyposażony m.in. w nadbudowaną nad całą świątynią dodatkową kondygnacją służącą celom obronnym. Obok niego wznosi się dzwonnica, przebudowana na wzór jednej z wież nieodległego miasta Sighişoara. Ponadto w pobliżu wsi znajdują się ruiny średniowiecznego zamku chłopskiego.

</doc>
<doc id="1740697" url="https://pl.wikipedia.org/wiki?curid=1740697" title="Valea Viilor">
Valea Viilor

Valea Viilor (niem. "Wurmloch", węg. "Nagybaromlak") – miejscowość w Rumunii położona w południowej części Siedmiogrodu w okręgu Sybin (ok. 15 km na południowy zachód od Mediaș). W przeszłości zamieszkana głównie przez Sasów siedmiogrodzkich. Znana ze znajdującego się w niej jednego z charakterystycznych dla tego regionu kościołów warownych. Wraz z sześcioma innymi wsiami siedmiogrodzkimi znajduje się od 1999 r. na liście światowego dziedzictwa UNESCO.
Historia.
Wieś pierwszy raz była wzmiankowana w XIII w. Zamieszkana przez stulecia przez Sasów siedmiogrodzkich, została przez nich opuszczona w 2. połowie XX w. (dzisiaj pozostało zaledwie kilka osób). Ich miejsce zajęła w większości ludność rumuńska i cygańska.
Kościół warowny.
Kościół warowny, typowy dla saskich wsi siedmiogrodzkich, znajduje się w centrum wsi. Pierwotna budowla powstała zapewne w XIV w., obecną wzniesiono na przełomie XV i XVI stulecia. Sama bryła kościoła ma charakter zdecydowanie obronny. Jest to potężna budowla, w której wyróżnia się szczególnie wysoko nadbudowane ponad poziom nawy prezbiterium, pełniące funkcję baszty, podobnie jak i skromniejsza wieża wznosząca się ponad wejściem. Wieża i prezbiterium połączone są obszernym strychem obronnym ponad nawą z otworami strzelniczymi. Obronności kościoła służą też hurdycje oraz zewnętrzne klatki schodowe umożliwiające szybkie dostanie się na górne poziomy. Oprócz tego kościół otoczony jest pierścieniem murów obronnych z 4 basztami. To wszystko czyni z zespołu kościelnego potężne założenie zamkowe, zgodnie z inskrypcją znajdującą się wewnątrz kościoła, pochodzącą z pieści Lutra: "Ein fester Burg ist unser Gott" ("Solidną twierdzą jest nasz Bóg").
Kościół, choć potężny, jest jednonawowy. Uwagę zwraca sklepienie sieciowe. Wewnątrz znajduje się gotycki tympanon z płaskorzeźbą przedstawiającą Chrystusa.

</doc>
<doc id="1740698" url="https://pl.wikipedia.org/wiki?curid=1740698" title="Viscri">
Viscri

Viscri (niem. "Deutsch-Weißkirch", węg. "Szászfehéregyháza") – miejscowość w Rumunii położona w południowej części Siedmiogrodu w okręgu Braszów (ok. 40 km na południowy wschód od Sighișoara). W przeszłości zamieszkana głównie przez Sasów siedmiogrodzkich. Znana ze znajdującego się w niej jednego z charakterystycznych dla tego regionu kościołów warownych. Wraz z sześcioma innymi wsiami siedmiogrodzkimi znajduje się od 1999 r. na liście światowego dziedzictwa UNESCO.
Historia.
Miejscowość powstała w trudno dostępnym zakątku Siedmiogrodu w XII w. Pod koniec tego stulecia zasiedlili ją Sasi siedmiogrodzcy, w tym okresie sprowadzani do Siedmiogrodu przez królów węgierskich. Wieś początkowo pojawiała się w dokumentach pod łacińską nazwą "Alba Ecclesia", czyli "Biały Kościół", pochodzącą od koloru murów miejscowej świątyni (nazwy wsi używane dzisiaj w języku węgierskim i niemieckim oznaczają właśnie "Niemiecki Biały Kościół", obecna nazwa rumuńska również pochodzi od tego określenia).
Sasi stanowili zdecydowaną większość wśród mieszkańców wsi, aż do XX w. Z saskich mieszkańców, których wcześniej było kilkuset, po emigracji do Niemiec w latach 80. i 90. XX wieku pozostało zaledwie kilkadziesiąt osób. Obecnie większość mieszkańców wsi stanowią Romowie.
Odizolowaniu od głównych szlaków komunikacyjnych (trwającemu do dziś) wieś zawdzięcza zachowanie dawnego saskiego układu urbanistycznego, któremu (wraz z kościołem warownym) zawdzięcza wpisanie na listę światowego dziedzictwa kulturalnego UNESCO. Przy głównym trakcie oraz dwóch ulicach biegnących do kościoła znajdują się typowe saskie gospodarstwa.
W 2006 r. książę Karol kupił i odrestaurował jedną z saksońskich posesji we wsi.
Kościół warowny.
Kościół warowny znajduje się na południowo-zachodnim krańcu wsi. Już w XII w., przed przybyciem tutaj Sasów, powstał tu mały romański kościół zbudowany przez zamieszkujących tutaj Szeklerów. Wraz z przybyciem Sasów zaczęła się stopniowa rozbudowa świątyni – ostatecznie powstała gotycka trzynawowa bazylika z potężną wieżą (wzniesioną jeszcze w XIII w. jako główny punkt obronny, dominujący i dzisiaj nad całym zespołem), a ponadto kościół ufortyfikowano i otoczono murami obronnymi. Rozbudowa kompleksu następowała przez stulecia, aż do XVII w. W murach obronnych, od ich wewnętrznej strony, umieszczono pomieszczenia służące jako schronienie dla mieszkańców wsi i ich dobytku podczas częstych najazdów zza Karpat.
Od XVI w. kościół jest świątynią ewangelicką. Chrzcielnica kościelna została wykonana z romańskiego kapitela. W XVIII w. sklepienia kościoła zmieniono na drewniany strop.

</doc>
<doc id="1740700" url="https://pl.wikipedia.org/wiki?curid=1740700" title="Trzęsienie ziemi w Nowej Zelandii (2009)">
Trzęsienie ziemi w Nowej Zelandii (2009)

Trzęsienie ziemi w Nowej Zelandii (2009) – trzęsienie ziemi o sile 7,6 stopni w skali Richtera, które nawiedziło Wyspę Południową (Nowa Zelandia) o godzinie 21:22 (11:22 czasu polskiego) w dniu 15 lipca 2009 roku.
Trzęsienie było skupione w regionie Fiordland; epicentrum znajdowało się 150 km na północny wschód od Invercargill w pobliżu Dusky Sound na terenie Parku Narodowego Fiordland na głębokości 12,5 km. Jest to największe trzęsienie ziemi, które nawiedziło Nową Zelandię od roku 1931 (trzęsienie ziemi w Hawke’s Bay).
Trzęsienie wystąpiło w wyniku subdukcji dwóch płyt: indoaustralijskiej oraz pacyficznej, ziemia wokół epicentrum podniosła się o około 1 metr.
Instytut Nauk Geologicznych i Nuklearnych początkowo ocenił siłę trzęsienia na 6,6 stopni w skali Richtera, później podano, że siła wyniosła 7,8 stopni. Po kilku godzinach ostatecznie podano, że trzęsienie miało siłę 7,6 stopni.
W wyniku trzęsienia Nowa Zelandia została przesunięta o 30 cm w kierunku Australii.
Trzęsienie ziemi było odczuwane na całym obszarze Wyspy Południowej, nie odnotowano żadnych ofiar śmiertelnych, jedynie wystąpiły niewielkie szkody. Przerwy w dostawie prądu wystąpiły w kilku miejscach na Wyspie Południowej. Osuwiska na terenie Parku Narodowego Fiordland spowodowały zniszczenie ogromnych połaci lasów.
Australijskie i nowozelandzkie służby oraz Centrum Ostrzegania przed Tsunami na Hawajach wydały ostrzeżenia przed falą tsunami, ostatecznie fala osiągnęła wysokość 20 cm.
Odnotowano ponad 100 wstrząsów wtórnych, niektóre z nich osiągnęły ponad 5 stopni w skali Richtera.

</doc>
<doc id="1740701" url="https://pl.wikipedia.org/wiki?curid=1740701" title="Czarne jagody">
Czarne jagody



</doc>
<doc id="1740704" url="https://pl.wikipedia.org/wiki?curid=1740704" title="South West Rocks">
South West Rocks

South West Rocks – miejscowość w Australii, w stanie Nowa Południowa Walia, na wybrzeżu Mid North Coast, położona przy rzece Macleay, nad Pacyfikiem.

</doc>
<doc id="1740709" url="https://pl.wikipedia.org/wiki?curid=1740709" title="Sopot Festival 1979">
Sopot Festival 1979

Sopot Festival 1979 – 19. edycja Międzynarodowego Festiwalu Piosenki i zarazem 3. edycja Międzynarodowego Festiwalu Interwizji. Wydarzenie miało miejsce w Operze Leśnej w dniach 22–25 sierpnia 1979 roku. Konkurs prowadzili Irena Dziedzic i Jacek Bromski. Wygrał Czesław Niemen z piosenką „Nim przyjdzie wiosna”.
Grand Prix.
Nagrodę „Grand Prix Festiwalu Interwizji” otrzymał Czesław Niemen, który zaśpiewał piosenkę „Nim przyjdzie wiosna”. Natomiast w konkursie wytwórni fonograficznych, wyróżnieniem „Grand Prix du Disque” uhonorowana została grecka piosenkarka Bessy, która przedstawiła interpretację utworu „Ludzkie gadanie”.
Niemen oprócz Grand Prix otrzymać miał także pełnomorski jacht, który umieszczony był w centralnym punkcie Opery Leśnej jako istotny element scenografii. Ta nagroda rzeczowa jednak nigdy nie trafiła do artysty, który się o nią również nie dopominał. W finale konkursu gościnnie wystąpił zespół Boney M., który zaśpiewał przeboje, takie jak m.in. „Gotta Go Home”, „Rasputin”, „Daddy Cool”, „Hooray! Hooray! It’s a Holi-Holiday”, „Rivers of Babylon” oraz „Ma Baker”.

</doc>
<doc id="1740710" url="https://pl.wikipedia.org/wiki?curid=1740710" title="David Smerdon">
David Smerdon

David Smerdon (ur. 17 września 1984 w Brisbane) – australijski szachista, arcymistrz od 2009 roku.
Kariera szachowa.
W latach 1994–2004 wielokrotnie reprezentował Australię na mistrzostwach świata juniorów w różnych kategoriach wiekowych. Był również wielokrotnym medalistą mistrzostw kraju juniorów, m.in. złotym w latach 1999 (do 18 lat) i 2004 (do 20 lat). W 2002 r. zwyciężył w turnieju "Doeberl Cup" w Canberze oraz w mistrzostwach stanu Wiktoria, rozegranych w Melbourne, natomiast w 2004 r. – w turnieju "Australian Masters", również w Melbourne. Na przełomie 2005 i 2006 r. podzielił II m. (za Ianem Rogersem, wspólnie z Murrayem Chandlerem) w mistrzostwach Australii, w turnieju tym zdobywając pierwszą arcymistrzowską normę, oprócz tego w 2006 r. podzielił II m. (za Murrayem Chandlerem, wspólnie z Ianem Rogersem) w otwartym turnieju w Queenstown. W 2007 r. wypełnił dwie kolejne normy na tytuł arcymistrza, zwyciężając w Bangkoku oraz w "openie" w Pardubicach, jednak na przyznanie tego tytuł musiał czekać do lipca 2009 r., kiedy jego ranking przekroczył granicę 2500 punktów. W 2009 r. zwyciężył w turniejach "Queenstown Chess Classic" w Queenstown (turniej ten był jednocześnie 116. mistrzostwami Nowej Zelandii), "NSW Open" w Sydney oraz w turnieju strefowym "2009 Oceanic Zonal Open", dzięki czemu zdobył awans do turnieju o Puchar Świata.
W latach 2004–2010 czterokrotnie uczestniczył w szachowych olimpiadach.
Najwyższy ranking w dotychczasowej karierze osiągnął 1 listopada 2016 r., z wynikiem 2533 punktów.

</doc>
<doc id="1740714" url="https://pl.wikipedia.org/wiki?curid=1740714" title="Zamach w Dżakarcie (2009)">
Zamach w Dżakarcie (2009)

Zamach w Dżakarcie miał miejsce 17 lipca 2009 roku. W jego wyniku śmierć poniosło 9 osób, 53 zostały ranne. Ładunki wybuchowe eksplodowały jednocześnie w dwóch luksusowych hotelach. Ofiary to w większości cudzoziemcy.
Szczegóły zamachu.
Wybuch miał miejsce kilkanaście minut przed godziną ósmą czasu miejscowego. W odstępie kilku minut eksplodowały ładunki wybuchowe w położonych obok siebie hotelach JW Marriott i Ritz-Carlton w biznesowej dzielnicy Dżakarty – Kuningan. Hotele te są jednymi z najdroższych w stolicy Indonezji, często zatrzymują się w nich zagraniczni biznesmeni i turyści. Fronty budynków zostały całkowicie zniszczone.
Minister do spraw bezpieczeństwa Indonezji poinformował, że w hotelach wybuchły bomby o dużej mocy. Prezydent kraju – Susilo Bambang Yudhoyono – określił wydarzenie mianem „aktu terroru”, natomiast przewodniczący parlamentarnej komisji ds. bezpieczeństwa Theo Sambuaga oświadczył, że co najmniej jeden zamachowiec-samobójca uczestniczył w zamachach. Powiedział również, że jest on wśród ofiar śmiertelnych (później potwierdzono także udział i śmierć drugiego).
W Marriocie znaleziono także jeden nie zdetonowany ładunek.
Skutki zdarzenia.
Zamach spowodował olbrzymie korki w śródmieściu, ponieważ policja nałożyła blokadę rejonu obu hoteli. Dość poważnie ucierpiała fasada hotelu Ritz-Carlton, ulica została zasłana odłamkami potłuczonego szkła.
Wkrótce po eksplozjach pojawiły się doniesienia o wybuchu samochodu-pułapki w północnej części miasta. Zostały jednak zdementowane przez policję, która oświadczyła, że wybuch nie był spowodowany przez bombę.
Z powodu zdarzenia, swój przyjazd do Dżakarty, odwołał klub Manchester United.
Odpowiedzialni za zamach.
O zorganizowanie zamachu oskarżana była początkowo regionalna organizacja ekstremistów islamskich – Dżemaja Islamija, powiązana ściśle z Al-Ka’idą Osamy bin Ladena, która dąży do utworzenia wyznaniowego państwa islamskiego w Azji południowo-wschodniej, złożonego z Indonezji, Malezji, Singapuru, sułtanatu Brunei, południa Filipin oraz Tajlandii. Dżemaja Islamija ma na swoim koncie m.in. zamach bombowy z 2002 roku, dokonany na wyspie Bali (także sposób przeprowadzenia obu ataków był podobny). Zginęły wówczas 202 osoby, w większości cudzoziemcy.
Niedługo po zamachu indonezyjska policja potwierdziła, że odpowiedzialność za wydarzenia w hotelach ponosi Dżemaja Islamija. Dowodem na to był laptop, znaleziony w pokoju hotelu Ritz Carlton, należący do jednego z terrorystów, który wysadził się w powietrze. Zawierał on kody i informacje, których mogli użyć zamachowcy do komunikacji, podczas planowania ataku. Także rzecznik dżakarckiej policji potwierdził, że obaj zamachowcy byli aktywnymi członkami Dżemaji Islamiji.
Kilka dni po zamachu udało się zidentyfikować jednego z terrorystów – 35-letniego Nur Saida. Był on zameldowany w pokoju 1808, na 18. piętrze hotelu Marriott. Znaleziono tam materiały wybuchowe i dokumenty wraz z listą miejsc i osobistości, mających stać się celem kolejnych ataków.
W poniedziałek rano indonezyjska policja zabrała na posterunek rodziców Nur Saida, zamieszkałych we wsi Katekan na Jawie Centralnej. Media podają, że chodziło, być może, o pobranie próbek DNA, mogących pomóc w identyfikacji zwłok.
Nur Said w 1995 roku został absolwentem znanej w Indonezji szkoły koranicznej – Ngruki w Solo w centrum Jawy. Później pracował jako nauczyciel Koranu w mieście Semarang. Rodziny nie odwiedzał od 10 lat. Szkoła w Ngruki w Solo, dysponująca internatem, jest prowadzona przez duchownego Abu Bakara Baszira. Uczyło się tu wielu późniejszych działaczy organizacji Dżama’a Islamijja.
Nawiązanie do innego ataku.
Podobny zamach miał miejsce 5 sierpnia 2003 roku. Celem ataku także wówczas był hotel Marriott. Śmierć poniosło wtedy 12 osób. Do tamtego zamachu przyznała się organizacja islamskich ekstremistów – Dżama’a Islamijja (Wspólnota Islamska), która była podejrzewana także o zorganizowanie tego ataku, co potwierdziło się w dalszym śledztwie.

</doc>
<doc id="1740715" url="https://pl.wikipedia.org/wiki?curid=1740715" title="Robert Corbin">
Robert Corbin

Robert Herman Orlando Corbin – gujański polityk, przewodniczący Ludowego Kongresu Narodowego (PNC, "People's National Congress") i lider opozycji od 2003 do 2012.
Życiorys.
Robert Corbin urodził się w Linden. W młodości pracował w sekcji młodzieżowej kościoła prezbiteriańskiego. Zdobył dyplom z pracy socjalnej oraz licencjat z prawa na Uniwersytecie Gujany w Georgetown oraz na Hugh Wooding Law School. 
W latach 1966-1977 był pracownikiem socjalnym na obszarach wiejskich. W tym czasie wstąpił do organizacji młodzieżowej PNC, Ruchu Młodych Socjalistów. Następnie wszedł w skład Komitetu Centralnego Ludowego Kongresu Narodowego. 
W sierpniu 1973 dostał się po raz pierwszy do Zgromadzenia Narodowego. Zasiadał w nim przez 23 lata, do października 1997. Zajmował liczne stanowiska w strukturach partii oraz w rządzie. Był wiceprzewodniczącym oraz sekretarzem generalnym PNC. Zajmował stanowisko ministra współpracy i mobilizacji narodowej, ministra sportu i młodzieży, ministra rozwoju narodowego i regionalnego, ministra rządu lokalnego, ministra rolnictwa i leśnictwa oraz ministra robót publicznych, komunikacji i usług komunalnych. W latach 1985-1992 pełnił funkcję wicepremiera Gujany. W sierpniu 2000 został wybrany przewodniczącym PNC. 1 lutego 2003, po śmierci lidera partii Desmonda Hoyte, został wybrany nowym liderem PNC. 2 maja 2003 został mianowany liderem opozycji parlamentarnej. Po porażce Ludowego Kongresu Narodowego w wyborach parlamentarnych w sierpniu 2006, Corbin zachował stanowisko lidera PNC i lidera opozycji2012 Corbin został zastąpiony na stanowisku lidera partii przez Arthura Grangera..
Robert Corbin jest żonaty, ma pięcioro dzieci oraz brata piosenkarza i aktora Sol Raye.

</doc>
<doc id="1740719" url="https://pl.wikipedia.org/wiki?curid=1740719" title="Henry Meynell Rheam">
Henry Meynell Rheam

Henry Meynell Rheam (ur. 13 stycznia 1859 w Birkenhead (Merseyside), zm. w listopadzie 1920 w Penzance) – brytyjski malarz prerafaelita, luźno związany również z artystami z Newlyn School.
Studiował w Heatherley’s School of Art w Londynie, naukę kontynuował w Académie Julian w Paryżu i w Niemczech. Po zakończeniu nauki osiadł początkowo w Polperro, w 1900 ożenił się z Alice Elliott Rheam i zamieszkał z nią "Boase Castle Lodge" w Newlyn. Pod koniec życia przeniósł się do Penzance.
Henry Meynell Rheam malował początkowo sceny rodzajowe i portrety w stylu zbliżonym do postimpresjonizmu, później skoncentrował się na tematyce utrzymanej w duchu romantycznego symbolizmu i mistycyzmu, typowej dla prerafaelitów. Posługiwał się przede wszystkim akwarelą i tylko sporadycznie malował techniką olejną. Był członkiem Royal Institute of Painters in Water Colours.

</doc>
<doc id="1740721" url="https://pl.wikipedia.org/wiki?curid=1740721" title="Renault 21">
Renault 21

Renault 21 – samochód osobowy klasy średniej produkowany przez francuską markę Renault samochód w latach 1986 – 1996.
Historia i opis modelu.
Produkcja Renault 21 sedan ruszyła na początku 1986 r., samochód powstał jako następca udanego modelu 18. Kilka miesięcy później zadebiutowała pięciomiejscowa wersja kombi, znana była pod nazwą 21 Nevada (Savanna na rynku brytyjskim), konkurowała ona na rynku z Peugeotem 505 Family Estate.
Samochód sprzedawany był także na rynku północnoamerykańskim poprzez sieć dealerską Eagle jako Renault-Eagle Medallion. 

</doc>
<doc id="1740724" url="https://pl.wikipedia.org/wiki?curid=1740724" title="Stefan Bołoczko">
Stefan Bołoczko

Stefan Bołoczko (ur. 28 stycznia 1935 w Grodnie, zm. 21 lipca 2006 w Olsztynie) – polski lekarz, poseł na Sejm PRL VIII kadencji.
Życiorys.
Wykształcenie i działalność naukowa.
Po II wojnie światowej przybył wraz z rodzicami do Mrągowa, gdzie uzyskał maturę. W latach 1951–1956 studiował w Akademii Medycznej w Gdańsku, uzyskując absolutorium. Od 1957 do 1962 pracował w Oddziale Chirurgii Ogólnej Szpitala Powiatowego w Mrągowie. W 1960 uzyskał I stopień specjalizacji w zakresie chirurgii ogólnej. Pracował następnie jako asystent w Klinice Chirurgii Urazowej Studium Doskonalenia Lekarzy w szpitalu Bielańskim w Warszawie, a w 1964 uzyskał specjalizację II stopnia z chirurgii urazowej.
W 1966 został doktorem nauk medycznych. We wrześniu tego samego roku powołany został na stanowisko adiunkta Kliniki Chirurgii Urazowej i Ortopedii Centralnego Szpitala Kliniczkego WAM w Warszawie. W 1970 został ordynatorem w nowo otwartym Szpitalu Wojewódzkim w Olsztynie, gdzie zorganizował Oddział Chirurgii Ortopedyczno-Urazowej (który rozpoczął pracę 4 stycznia 1971). 26 marca 1972 uzyskał stopień doktora habilitowanego nauk medycznych w zakresie chirurgii ortopedycznej na podstawie dorobku naukowego oraz rozprawy pt. "Niektóre aspekty polimerolastyki w operacjach wytwórczych stawów ze szczególnym uwzględnieniem zmian zniekształcających stawu biodrowego". W 1974 uzyskał II stopień specjalizacji w zakresie organizacji ochrony zdrowia. Od 1974 do 1990 zasiadał w Radzie Wydziału Lekarskiego Akademii Medycznej w Białymstoku. Prowadził zajęcia ze studentami. Od 1975 do 1980 był dyrektorem Wojewódzkiego Szpitala Zespolonego w Olsztynie. W latach 1975–1986 był członkiem Krajowego Nadzoru Specjalistycznego do spraw ortopedii i traumatologii. W 1986 został profesorem nadzwyczajnym oraz członkiem zarządu głównego Polskiego Towarzystwa Ortopedycznego i Traumatologicznego.
Był także członkiem komitetów redakcyjnych pism naukowych w zakresie ortopedii.
Działalność polityczna.
W 1960 wstąpił do Polskiej Zjednoczonej Partii Robotniczej. Od 1972 do 1975 był sekretarzem podstawowej organizacji partyjnej PZPR przy Szpitalu Wojewódzkim w Olsztynie, a w 1976 został członkiem Komitetu Wojewódzkiego partii. W latach 1976–1980 zasiadał w Wojewódzkiej Radzie Narodowej w Olsztynie.
Od 1980 do 1985 pełnił mandat posła na Sejm PRL VIII kadencji w okręgu Olsztyn. Zasiadał w Komisji Administracji, Gospodarki Terenowej i Ochrony Środowiska, Komisji Zdrowia i Kultury Fizycznej, Komisji Nadzwyczajnej do rozpatrzenia projektu ustawy o Spółdzielniach i ich Związkach, Komisji Nauki i Postępu Technicznego, Komisji Oświaty, Wychowania, Nauki i Postępu Technicznego oraz w Komisji Polityki Społecznej, Zdrowia i Kultury Fizycznej. Od 1983 do 1985 pełnił też funkcję wiceprzewodniczącego Społecznej Rady Zdrowia przy Ministrze Zdrowia i Opieki Społecznej.
Śmierć.
Zmarł 21 lipca 2006, pochowany został na Cmentarzu Komunalnym w Olsztynie.
Odznaczenia i wyróżnienia.
W 2000 otrzymał tytuł honorowy „Osobowość Roku Warmii i Mazur” od Olsztyńskiego Klubu Biznesu. Uzyskał również Krzyż Kawalerski, Oficerski i Komandorski (2005) Orderu Odrodzenia Polski, a także m.in. Srebrny Krzyż Zasługi, Medal 30-lecia Polski Ludowej, Brązowy Medal „Za zasługi dla obronności kraju”, Medal Komisji Edukacji Narodowej, tytuł „Zasłużony Lekarz PRL” i Medal im. prof. Adama Grucy.

</doc>
<doc id="1740725" url="https://pl.wikipedia.org/wiki?curid=1740725" title="Zajady">
Zajady



</doc>
<doc id="1740727" url="https://pl.wikipedia.org/wiki?curid=1740727" title="La Roux">
La Roux

La Roux – synthpopowy duet pochodzący z Wielkiej Brytanii, założony w 2008 roku przez Elly Jackson i Bena Langmaida. Obecnie jednak w skład wchodzi jedynie Elly Jackson, jako wokalistka i twarz La Roux, wspomagana na żywo przez dodatkowych muzyków. Początkowo inspiracją La Roux był przede wszystkim syntezatorowy pop z lat 80. typu Eurythmics, The Human League czy Depeche Mode, na kolejnych płytach stylistyka przesunęła się jednak w stronę funku, disco i muzyki nowofalowej. Największy jak do tej pory sukces zespołu to singel „Bulletproof”, który w 2009 roku stał się światowym przebojem. W 2011 duet zdobył nagrodę Grammy w kategorii „najlepsza płyta elektroniczna/taneczna” za swój debiutancki album.
Historia.
Elly Jackson i Ben Langmaid poznali się w 2006 roku przez wspólnego przyjaciela. Ich debiutancki singel „Quicksand” został wydany niezależnie w 2008 przez małą francuską wytwórnię Kitsuné i wówczas nie spotkał się z sukcesem. Następnie duet podpisał kontrakt z Polydor Records i w marcu 2009 ukazał się drugi singel, „In for the Kill”. Muzycy wyruszyli wówczas w trasę koncertową z Lily Allen. Szeroką popularność La Roux zyskali dzięki trzeciemu singlowi, „Bulletproof”, wydanemu latem 2009. Piosenka ta zadebiutowała na 1. miejscu brytyjskiej listy przebojów. W tym samym czasie wydany został też debiutancki album, "La Roux", który dotarł do 2. pozycji na liście sprzedaży w Wielkiej Brytanii. Czwarty i ostatni singel z tej płyty, „I'm Not Your Toy”, ukazał się we wrześniu 2009. W październiku zespół wyruszył w trasę The Gold Tour, która zakończyła się w lipcu 2010. La Roux otrzymali dwie nominacje do Brit Awards oraz dwie MTV Europe Music Awards, a w lutym 2011 ich debiutancki album został uhonorowany Grammy jako „najlepsza płyta elektroniczna/taneczna”. Jackson udzieliła się wokalnie na płytach "My Beautiful Dark Twisted Fantasy" Kanye West oraz "Business Casual" kanadyjskiego duetu Chromeo. Piosenka „Hot Mess” nagrana z Chromeo cieszyła się popularnością w 2011 roku.
Pierwsze zapowiedzi drugiej płyty pojawiły się już w 2012 roku, a w 2013 część nowych utworów zostało zaprezentowanych na koncertach. Płyta "Trouble in Paradise" została ostatecznie wydana w lipcu 2014 roku, już bez Bena Langmaida, poprzedzona singlami „Let Me Down Gently” i „Uptight Downtown”. Krążek nie dorównał debiutowi pod względem sukcesu komercyjnego, ale został za to wysoko oceniony przez krytyków i uznany za jeden z najlepszych albumów 2014 roku według takich źródeł jak "The Guardian" i "New Musical Express". Albumowi towarzyszyła trasa, w ramach której muzycy koncertowali w Ameryce Północnej, Europie, Ameryce Południowej i Australii. W 2015 roku Elly udzieliła się w kilku utworach na płycie "Music Complete" grupy New Order. Pojawiła się też gościnnie w filmie "", gdzie wykonała dwie piosenki z płyty "Trouble in Paradise".
W 2019 roku La Roux nagrała gościnny wokal na płytę "Igor" rapera Tyler, The Creator. Trzecia studyjna płyta La Roux, "Supervision", została wydana niezależnie w lutym 2020, poprzedzona singlami „International Woman of Leisure”, „Gullible Fool” i „Automatic Driver”. Album spotkał się ze względnie pozytywnymi recenzjami i osiągnął umiarkowany sukces na listach sprzedaży. La Roux zapowiedziała trasę koncertową po Europie i USA, jednak część amerykańska została przełożona, a później odwołana z powodu pandemii COVID-19. Jackson następnie pojawiła się gościnnie na singlach „Too Far” i „Park Assist” artystów Boulevards i CASisDEAD. W 2021 wydała też cover utworu „Damaged Goods” grupy Gang of Four, promujący składankę "The Problem of Leisure: A Celebration of Andy Gill &amp; Gang of Four".

</doc>
<doc id="1740730" url="https://pl.wikipedia.org/wiki?curid=1740730" title="Inveraray Castle">
Inveraray Castle

Inveraray Castle, Zamek Inveraray (gael. "Caisteal Inbhir Aora") - zamek w zachodniej Szkocji, położony w pobliżu miasta Inveraray. Siedziba księcia Argyll, naczelnika klanu Campbell.
Historia.
Pierwszy projekt zamku powstał w roku 1720 i wykonany został przez architekta Johna Vanbrugha, autora projektu Blenheim Palace. W następnych latach projekt był modyfikowany przez kolejnych projektantów - Rogera Morrisa i Williama Adama, który nadzorował budowę zamku, rozpoczętą w 1746. Fundatorem budowli był Archibald Campbell, 3. książę Argyll. Budowę ukończono w roku 1789. Pierwszym mieszkańcem zamku był John Campbell, 5. książę Argyll i jego żona Elizabeth. Zamek wzniesiono w pobliżu dawniejszej twierdzy, która miała prawdopodobnie formę wieży mieszkalnej, a którą w czasie budowy zamku rozebrano. Przy okazji budowy wyburzono też zabudowania wsi Inveraray, a jej mieszkańców przeniesiono do nowo wybudowanego niewielkiego założenia miejskiego nad brzegiem Loch Fyne, które odtąd nosi nazwę Inveraray.
Zamek został uszkodzony w czasie dwóch poważnych pożarów - pierwszy miał miejsce w 1877, drugi w 1975 roku. W drugim pożarze zniszczeniu uległa część drugiego piętra zamku i dach, udało się jednak ocalić większość zabytkowego wyposażenia. Zniszczenia usunięto na początku lat 80., w roku 2008 rozpoczęto prace renowacyjne. Zamek jest siedzibą Torquhilla Campbella, 13. księcia Argyll i jego rodziny. Zabytkowe pomieszczenia parteru zamku i część komnat mieszkalnych na pierwszym piętrze jest udostępniona do zwiedzania. Zamek Inveraray stanowi jedną z głównych atrakcji turystycznych zachodniej Szkocji.
Architektura.
Styl architektoniczny zamku stanowi połączenie baroku, neogotyku i stylu palladiańskiego. Budowlę wzniesiono na planie kwadratu, z czterema wieżami w narożach. Wieże przykryte są stożkowatymi dachami. Zamek posiada trzy kondygnacje nadziemne oraz przyziemie, otoczony jest fosą. Na parterze znajdują się pomieszczenia reprezentacyjne, sale balowe i część pomieszczeń używanych przez właścicieli, piętra zajmują w większości pokoje mieszkalne. W centrum budowli znajduje się główny salon na rzucie kwadratu, którego wysokość sięga samego dachu zamku. Sufit salonu znajduje się na wysokości 21 metrów, jest przeszklony i doświetla również klatki schodowe prowadzące na wyższe piętra. Salon zamku uznawany jest za najwyższe pomieszczenie w Szkocji.
Wystrój wnętrz zamku zawiera zabytkowe meble z XVIII i XIX wieku. Szczególną wartość posiada wystrój sali jadalnej, ukończony w 1784 roku. W sali zachowały się polichromie autorstwa Girarda i Guinarda, nadwornych malarzy króla Anglii Jerzego IV. Główny salon mieści ekspozycję osiemnastowiecznej broni.
Zamek otoczony jest założeniem parkowym o powierzchni około 6 hektarów, w skład którego wchodzi ogród w stylu francuskim. Budowla znajduje się około 1,5 km od miasta Inveraray, w hrabstwie Argyll and Bute.

</doc>
<doc id="1740733" url="https://pl.wikipedia.org/wiki?curid=1740733" title="Groovebusterz">
Groovebusterz

 
Groovebusterz — polska grupa grająca muzykę dance powstała pod koniec 2006 roku. Formacja Groovebusterz powstała z inicjatywy Camey Records. Producentem i autorem muzyki jest Alchemist Project. Za choreografię i wizerunek sceniczny Groovebusterz odpowiedzialna jest grupa taneczna.
Działalność.
Pierwszy singiel zespołu — "Destiny" znalazł się na playlistach tanecznych rozgłośni radiowych takich jak Eska, Rmf Maxxx czy Radiostacja (dziś Planeta FM). Kolejnym singlem zespołu jest "Superlover". Na przełomie 2008/2009 roku wydał kolejny singiel "Talk To Me". Zespół wystąpił m.in. na: Sopot Hit Festiwal 2009, Hity Na Czasie: Białystok 2008, Warszawa 2009. 
W 2009 roku została wydana płyta "First Step", zawierająca piętnaście utworów. Zespół GrooveBusterz został nominowany do nagrody Eska Music Awards 2009 w kategorii "zespół roku".
W wakacje 2010 roku GrooveBusterz brał udział w zdjęciach do filmu „SkarLans” według pomysłu Krzysztofa „Gorzkiego” Gorzkiewicza oraz Pawła Bilskiego. Utwory grupy znalazły się na ścieżce dźwiękowej filmu.
Formacja bierze udział w projektach charytatywnych. Owocem tego utwór dla fundacji DKMS „Pomaganie jest TRENDY”, w którym zespół był odpowiedzialny za produkcję i muzykę, zaś pomysłodawcą i autorem tekstu był Krzysztof „Gorzki” Gorzkiewicz. W utworze zaśpiewali: Krzysztof Ibisz, Agnieszka Włodarczyk, Aleksandra Szwed, Magda Femme, Gorzki, Piotr Świerczewski, Alicja Węgorzewska, Paula Marciniak oraz brat tragicznie zamordowanego rapera 2Paca Shakura Mopreme Shakur.
Obecnie zespół pracuje nad kolejną płytą, która będzie nagrana w języku polskim we współpracy z autorem tekstów Markiem Dutkiewiczem i ma zawierać taneczne przeróbki utworów „Szklana Pogoda”, „Aleja Gwiazd”, „Podaruj Mi Trochę Słońca” czy „Słodkiego Miłego Życia”.

</doc>
<doc id="1740735" url="https://pl.wikipedia.org/wiki?curid=1740735" title="Dejan Bojović">
Dejan Bojović

Dejan Bojović (ur. 3 kwietnia 1983 w Smederevskiej Palance) – serbski siatkarz, grający na pozycji przyjmującego.
Sukcesy klubowe.
Mistrzostwo Serbii i Czarnogóry:
Puchar Serbii i Czarnogóry:
Mistrzostwo Serbii i Czarnogóry:
Puchar Cesarza:
Mistrzostwo Japonii:
Sukcesy reprezentacyjne.
Liga Światowa:
Mistrzostwa Europy:

</doc>
<doc id="1740736" url="https://pl.wikipedia.org/wiki?curid=1740736" title="Kościół św. Marii Magdaleny we Wrocławiu">
Kościół św. Marii Magdaleny we Wrocławiu



</doc>
<doc id="1740738" url="https://pl.wikipedia.org/wiki?curid=1740738" title="Alona Dubicka">
Alona Dubicka

Alona Dubicka, z domu Hryszko (biał. Алёна Грышко, ros. Елена Гришко, "Jelena Griszko", ur. 25 stycznia 1990) – białoruska lekkoatletka specjalizująca się w pchnięciu kulą.

</doc>
<doc id="1740742" url="https://pl.wikipedia.org/wiki?curid=1740742" title="Fire and Ice">
Fire and Ice

Fire &amp; Ice - album studyjny Yngwiego Malmsteena wydany 31 marca 1992 roku. Była to jego pierwsza płyta wydana przez wytwórnie Elektra. Był to jednocześnie ostatni album nastawiony na sukces komercyjny. Nie osiągnął go jednak w Stanach Zjednoczonych (album nie uzyskał statusu złotej płyty), natomiast w Japonii płyta pokryła się potrójną platyną. Winą za to można obarczyć słabą promocję albumu oraz fakt, że popularność tego gatunku muzyki została wyparta przez grunge, głównie za sprawą Nirvany.

</doc>
<doc id="1740746" url="https://pl.wikipedia.org/wiki?curid=1740746" title="The Seventh Sign">
The Seventh Sign

The Seventh Sign - album studyjny Yngwiego Malmsteena wydany 9 maja 1994 roku.

</doc>
<doc id="1740750" url="https://pl.wikipedia.org/wiki?curid=1740750" title="Magnum Opus (album)">
Magnum Opus (album)

Magnum Opus - album studyjny Yngwiego Malmsteena wydany 17 października 1995 roku.

</doc>
<doc id="1740755" url="https://pl.wikipedia.org/wiki?curid=1740755" title="Hate Forest">
Hate Forest

Hate Forest - ukraińska grupa muzyczna wykonująca black metal oraz folk metal istniejąca w latach 1995-2007. Została założona w Charkowie przez Romana Saenko znanego z Drudkh. Teksty utworów są inspirowane mitologią scytyjską oraz słowiańską. Zespół nie udzielał wywiadów, nie publikował zdjęć promocyjnych, był zdystansowany do sceny black metalowej i z jednym wyjątkiem, nie koncertował. Jedyny występ zespołu miał miejsce w Charkowie na festiwalu o charakterze nacjonalistycznym "Kołowrot" w 2002 roku.

</doc>
<doc id="1740756" url="https://pl.wikipedia.org/wiki?curid=1740756" title="War Without End">
War Without End

War Without End - debiutancki album amerykańskiej grupy muzycznej Warbringer.

</doc>
<doc id="1740757" url="https://pl.wikipedia.org/wiki?curid=1740757" title="Śmieci weszły, śmieci wyszły">
Śmieci weszły, śmieci wyszły



</doc>
<doc id="1740760" url="https://pl.wikipedia.org/wiki?curid=1740760" title="Puchar Narodów Afryki 1994 (składy)">
Puchar Narodów Afryki 1994 (składy)

Składy drużyn występujących podczas Pucharu Narodów Afryki 1994 rozgrywanego w Tunezji.

</doc>
<doc id="1740761" url="https://pl.wikipedia.org/wiki?curid=1740761" title="Ivory Williams">
Ivory Williams

Ivory Williams (ur. 2 maja 1985 w Jefferson County w Teksasie) – amerykański lekkoatleta, sprinter.
W 2010 Williams jako lider list światowych w biegu na 60 metrów był jednym z faworytów halowych mistrzostw świata w Ad-Dausze. Badania antydopingowe przeprowadzone podczas halowych mistrzostw USA w ostatni weekend lutego wykazały jednak u niego obecność Tetrahydrokannabinolu – głównej substancji psychoaktywnej zawartej np. w marihuanie, co stanowi naruszenie przepisów antydopingowych i wykluczyło start Williamsa na tych zawodach.

</doc>
<doc id="1740765" url="https://pl.wikipedia.org/wiki?curid=1740765" title="Lippia Citriodora">
Lippia Citriodora



</doc>
<doc id="1740767" url="https://pl.wikipedia.org/wiki?curid=1740767" title="Kościół Zbawiciela w Rydze">
Kościół Zbawiciela w Rydze

Kościół św. Zbawiciela w Rydze (łot. "Anglikāņu Sv. Pestītāja baznīca") – kościół anglikański zbudowany w XIX wieku znajdujący się w Rydze przy ul. Anglikāņu iela 2a (na rogu z Wielką Zamkową, Liela Pils iela).
Historia.
Świątynię zbudowano dla przebywających w Rydze w celach handlowych obywateli Wielkiej Brytanii. Wcześniej anglikanie modlili się w kościele reformowanym. Według carskiego spisu z 1891 Rygę zamieszkiwało 180 anglikanów. Budowa obiektu zaprojektowanego przez Johanna Felsko (kierował również pracami) trwała od 1857 do 1859. Na budowę zaprojektowanego w stylu neogotyku kościoła zużyto cegłę sprowadzoną specjalnie z Wielkiej Brytanii. 
W czasach ZSRR w świątyni mieściła się początkowo luterańska parafia św. Piotra (Sv. Pētera evaņģēliski luteriskā draudze), a od 1966 sala dyskotekowa dla studentów Ryskiego Uniwersytetu Technicznego. Po 1991 kościół zwrócono prawowitym właścicielom – w 1994 jego konsekracji dokonał wizytujący Rygę arcybiskup Canterbury. 
Obecnie kościół św. Zbawiciela jest największą świątynią anglikańską na terenie państw bałtyckich. 

</doc>
<doc id="1740768" url="https://pl.wikipedia.org/wiki?curid=1740768" title="Herb gminy Grabowiec">
Herb gminy Grabowiec

Herb Grabowca przedstawia czerwony mur ceglany z trzema wieżami o niebieskich daszkach na tle białym. Wzór herbu pochodzi z pieczęci miejskiej używanej już od około XV wieku.

</doc>
<doc id="1740769" url="https://pl.wikipedia.org/wiki?curid=1740769" title="Wet (gra)">
Wet (gra)



</doc>
<doc id="1740773" url="https://pl.wikipedia.org/wiki?curid=1740773" title="Waking Into Nightmares">
Waking Into Nightmares

Waking Into Nightmares - drugi album amerykańskiego thrash metalowego zespołu Warbringer.

</doc>
<doc id="1740776" url="https://pl.wikipedia.org/wiki?curid=1740776" title="Richard Hatch (osobowość telewizyjna)">
Richard Hatch (osobowość telewizyjna)

Richard H. Hatch, Jr., ps. "Rich" (ur. 8 kwietnia 1961 w Newport w stanie Rhode Island, USA) – osobowość medialna, zwłaszcza telewizyjna.
Syn Richarda Hatcha, Sr., technika laboratoryjnego, oraz pielęgniarki Margaret, zwanej „Peggy”.
Wsławił się jako uczestnik pierwszej edycji amerykańskiego reality show "Survivor" (odpowiednik "Wyprawy Robinson"), znanej pod podtytułem "Borneo" (gdzie, m.in., program nagrywano). Show ostatecznie wygrał, w nagrodę otrzymując krocie w wysokości miliona dolarów. W 2003 roku, już jako gwiazdor, wziął udział w ósmej edycji programu zatytułowanej "Survivor: All-Stars".
Przed udziałem w telewizyjnym programie, pracował jako trener w rodzinnym Newport. Spędził pięć lat w United States Army, dwa z nich – w Akademii Wojskowej Stanów Zjednoczonych. Był także sprzedawcą samochodów i barmanem.
Autor książki "101 Survival Secrets: How to Win $1,000,000, Lose 100 Pounds, and Just Plain Live Happily".
Jest gejem. W 1998 adoptował syna. W 2005 roku w Nowej Szkocji zawarł związek małżeński z Emiliano Cabralem. W 2017 po 14 latach małżeństwa rozwiedli się. 

</doc>
<doc id="1740778" url="https://pl.wikipedia.org/wiki?curid=1740778" title="Richard Hatch">
Richard Hatch



</doc>
<doc id="1740781" url="https://pl.wikipedia.org/wiki?curid=1740781" title="Charakterystyka fazowa">
Charakterystyka fazowa

Charakterystyka fazowa w elektronice oraz przetwarzaniu sygnałów, to wykres argumentu zespolonej transmitancji widmowej układu LTI (np. wzmacniacza lub filtru) w funkcji częstotliwości lub pulsacji. 
Charakterystyka fazowa obrazuje, jak układ zmienia widmo fazowe sygnału, który przez niego przechodzi. Inaczej mówiąc, charakterystyka fazowa pokazuje jak układ zmienia fazę poszczególnych składowych widmowych sygnału w zależności od ich częstotliwości. 
Oś częstotliwości (pozioma) wykresu charakterystyki fazowej może być wyskalowana w hercach lub radianach na sekundę, zarówno w sposób liniowy jak i logarytmiczny. Oś fazy (pionowa) jest wyskalowana w stopniach lub radianach. Najczęstszym zakresem wartości fazy jest -π…π. Jeśli układ wnosi większe przesunięcie fazowe, to przedstawia się wykres miary głównej kąta. Alternatywnie, przeprowadza się zabieg „odwijania fazy”, który polega na eliminowaniu skoków fazy między π oraz -π przez dodanie wartości 2π w miejscu skoku.
Eksperymentalne wyznaczenie charakterystyki fazowej polega na podaniu na jego wejście sygnału sinusoidalnego o stałej amplitudzie i częstotliwości oraz dokonaniu pomiaru różnicy fazy pomiędzy sygnałem wejściowym a tym obserwowanym na wyjściu układu. Pomiaru takiego można dokonać przy pomocy oscyloskopu metodą krzywych Lissajous. Odczytana różnica fazy stanowi pionową współrzędną pojedynczego punktu wykresu, gdzie poziomą współrzędną jest częstotliwość sygnału. Precyzyjne wykreślenie charakterystyki wymaga wielokrotnego powtórzenia takiego pomiaru dla szerokiego przedziału częstotliwości i połączenie punktów linią ciągłą. Dla układów cyfrowych najprostszym sposobem wyznaczenia charakterystyki fazowej jest zarejestrowanie sygnału, którym układ odpowiada na impuls jednostkowy (dyskretny odpowiednik impulsu Diraca) podany na jego wejście, oraz obliczenie transformaty Fouriera tej odpowiedzi, a następnie wyznaczenie argumentu transformaty.

</doc>
<doc id="1740782" url="https://pl.wikipedia.org/wiki?curid=1740782" title="Antonina Gurycka">
Antonina Gurycka

Antonina Wanda Gurycka (ur. 15 kwietnia 1920 w Warszawie, zm. 13 lipca 2009) – profesor psychologii, instruktorka Związku Harcerstwa Polskiego, harcmistrzyni.
Życiorys.
Po ukończeniu gimnazjum rozpoczęła w 1938 studia psychologiczne na Uniwersytecie Warszawskim i została drużynową jednej z warszawskich żeńskich drużyn harcerskich.
W czasie wojny brała udział w tajnych kompletach z zakresu psychologii. Działała w konspiracyjnym harcerstwie – do 1942 była drużynową, a w latach 1942–1944 hufcową Hufca Ochota. Jako harcerka Szarych Szeregów prowadziła działalność opiekuńczo-wychowawczą dla dzieci osieroconych, douczanie dzieci, pracowała w Poradni dla nieletnich „Patronat” kierowanej przez dr Marię Żebrowską, kolportowała podziemne czasopisma.
Po wojnie w latach 1945–1948 pełniła funkcję kierowniczki referatu drużyn (programowego) w Komendzie Warszawskiej Chorągwi Harcerek, a od 1947 do 1948 roku drużynowej Drużyny Instruktorek Specjalności przy Komendzie Chorągwi, oraz drużynowej 30. Warszawskiej Żeńskiej Drużyny Harcerskiej w Instytucie Głuchoniemych i Ociemniałych. Jako przedwojenna instruktorka została w 1949 usunięta z harcerstwa. Ponownie w ZHP, od 1957 w składzie Komendy Chorągwi Warszawskiej ZHP, w okresie 1958–1959 była zastępczynią komendanta, w 1959–1960 komendantką Chorągwi Warszawskiej ZHP, a od 1960 do 1967 kierownikiem Ośrodka Badań Głównej Kwatery ZHP. W latach 1958–1968 była członkinią Naczelnej Rady Harcerskiej, a w 1961–1964 członkinią Głównej Kwatery Harcerstwa. W 1967 roku otrzymała stopień harcmistrza Polski Ludowej.
Od 1945 roku pracowała w poradni psychologicznej, kierowanej przez dr Alinę Szemińską. Po ukończeniu studiów psychologicznych na Uniwersytecie Warszawskim pracowała od 1952 w Instytucie Badań Pedagogicznych Ministerstwa Oświaty oraz związała się z Katedrą Psychologii Wychowawczej UW, w której w 1958 podjęła stałą pracę na etacie adiunkta. W 1962 roku uzyskała stopień doktora, w 1968 doktora habilitowanego. W 1980 roku została profesorem nadzwyczajnym a następnie (1990) profesorem zwyczajnym.
Zajmowała się m.in. zagadnieniami poradnictwa zawodowego i profilaktyki trudności w nauce. W 1968 zorganizowała w Instytucie Psychologii Zespół do Badań Psychologicznych Mechanizmów Wychowania, a w latach 80. – Katedrę Psychologii Wychowawczej, którą kierowała. Pełniła funkcję prodziekana Wydziału Psychologii UW. Była koordynatorką programów badawczych z zakresu psychologii, aktywną badaczką i popularyzatorką psychologii wychowawczej, orędowniczką praw dziecka.
Jest autorką wielu publikacji naukowych dotyczących problematyki zainteresowań dzieci i młodzieży, ich aktywności społecznej i intelektualnej, publikacji harcerskich, oraz wierszy. Prace swe publikowała również po przejściu na emeryturę. Opublikowała m.in. unikatowy dokument z dziejów rodu Feldblumów – polskich Żydów z Krakowa oraz kontrowersyjne opracowanie biograficzne o lewicowej instruktorce, naczelniczce harcerek propagującej zerwanie ze światowym skautingiem i przyjmowanie wzorców pionierskich – Wiktorii Dewitzowej.
Pochowana została na cmentarzu Północnym na Wólce Węglowej w Warszawie.
Zainteresowania naukowe.
Zainteresowania naukowe Antoniny Guryckiej koncentrowały się wokół zagadnień związanych z psychologią wychowania, procesami wychowania w szkole oraz poza szkołą, problemami zainteresowań, światopoglądu i aktywności społecznej oraz zastosowaniem psychologii w edukacji.

</doc>
<doc id="1740783" url="https://pl.wikipedia.org/wiki?curid=1740783" title="Kościół Matki Bożej Bolesnej w Rydze">
Kościół Matki Bożej Bolesnej w Rydze

Kościół Matki Bożej Bolesnej (łot. "Sāpju Dievmātes Romas katoļu baznīca") – kościół rzymskokatolicki zbudowany w XVIII wieku znajdujący się w Rydze przy ul. Zamkowej (Pils ielā) 5.
Historia.
W XVIII wieku na miejscu obecnego kościoła mieściła się drewniana kaplica rzymskokatolicka. Z inicjatywą budowy murowanej świątyni wystąpił w 1780 podczas wizyty w Rydze cesarz Józef II, na co wyraziła zgodę Katarzyna II. Środki pieniężne na ten cel przekazali Józef II z matką Teresą oraz król Stanisław August Poniatowski i carewicz Paweł.
Kościół został zbudowany w stylu klasycyzmu w latach 1784–1785 (architekt nieznany). 28 lipca 1785 biskup pomocniczy mohylewski Jan Benisławski dokonał konsekracji świątyni.
W kościele o wymiarach 28 metrów (długość) na 14 metrów (szerokość) i 12 metrów (wysokość) znajdowało się pięć marmurowych ołtarzy: Matki Boskiej Bolesnej, św. Ignacego Loyoli, św. Jana Nepomucena, św. Wincentego z Ferrary i przybicia Jezusa do krzyża. Po wybudowaniu kościoła proboszcz luterańskiej parafii św. Jakuba Christopf Adolf Ludwig Diegelstaet (Kristiāns Ādolfs Ludvigs Digelštets), zwrócił katolikom należącą do nich kamienną rzeźbę Matki Boskiej Bolesnej, która została ukryta w XVII wieku w kościele luterańskim z obawy przed zniszczeniem przez Szwedów. Proboszcz parafii Jānis Gindels umiejscowił figurę w specjalnie przygotowanej na tę okoliczność niszy w ścianie prezbiterium. Obecnie figura znajduje się w muzeum.
W latach 1806–1820 kościół znajdował się pod jurysdykcją jezuitów, a od 1822 do 1868 – dominikanów. W czasach, gdy proboszczem kościoła był Stefan Kozłowski (okres rządów generała-gubernatora Inflant Suworowa), budynek został przebudowany i powiększony. Zrealizowany w latach 1858–1860 projekt wykonał ryski architekt Johann Felsko.
W latach 1895-1896 na miejscu wyburzonej zrujnowanej kaplicy z 1836 r. (wybudowanej przez Dominikanów ryskich kosztem Baldaszewskiego) wzniesiono wspaniałą, wysoko sklepioną kaplicę fundacji rodziny Niemirowiczów-Szczyttów w stylu odrodzenia włoskiego. Fundatorem był znany dobrodziej rzymskokatolickiego Towarzystwa Dobroczynności w Rydze Justynian Niemirowicz-Szczytt z małżonką Józefą z Bohomolców oraz Maria z Niemirowiczów-Szczyttów Szemioth. W kaplicy znajdowały się trzy bogate ołtarze. Połączona była z kościołem parafialnym wysoką arkadą i pięknie kutą furtą przejrzystą. Kaplica została poświęcona w 1896 r. w dniu Zesłania Ducha Świętego.
Na przełomie XIX i XX wieku w Rydze powstały kolejne kościoły katolickie: św. Franciszka (1892) i św. Alberta (1903) – początkowo jako filie parafii Matki Boskiej Bolesnej.
W 1920 w kościele odbyła się uroczysta msza święta z udziałem wizytatora apostolskiego arcybiskupa Achillesa Rattiego. Od 1940 do 1945 w świątyni odbywały się greckokatolickie msze święte (ponownie od 1993). W czasach sowieckich w kościele odprawiano nabożeństwa, funkcję proboszczów pełnili m.in. Leonard Kozłowski (1956–1961, 1982–1993) i Zigfrīds Naglis (1971–1982).
Obecnie proboszczem jest ks. Andrzej Stokłosa. Językiem kazań w parafii Matki Bożej Bolesnej pozostaje łotewski, jednak w każdą niedzielę i święta odbywają się msze święte w językach polskim, litewskim i rosyjskim.

</doc>
<doc id="1740788" url="https://pl.wikipedia.org/wiki?curid=1740788" title="Tu-324">
Tu-324

Tu-324 (ros. Ту-324) – projektowany przez Biuro Konstrukcyjne Tupolewa, rosyjski samolot pasażerski, komunikacji regionalnej.
Historia.
Prace projektowe nad nowym samolotem rozpoczęto w 1996 roku. Ma on zastąpić starzejącą się i wyeksploatowaną flotę samolotów Tu-134, Jak-40, An-24 i An-26. Produkcja seryjna samolotu ma odbywać się w Kazaniu. Przewidywana jest wersja pasażerska, w której można pomieścić maksymalnie 50 pasażerów, wersja przeznaczona dla VIP-ów, mogąca pomieścić od 8 do 19 pasażerów i przewieźć ich na odległość do 7 000 kilometrów, wersja transportowa/transportowo-pasażerska oraz samolot w wersji patrolowej. Powiększoną wersją Tu-324 jest Tu-414, w którym przewidziano miejsce dla maksymalnie 76 pasażerów. Do dnia dzisiejszego powstała jedynie drewniana makieta w naturalnej skali.
Konstrukcja.
Samolot jest dolnopłatem z usterzeniem ogonowym w kształcie litery T. Samolot napędzany ma być dwoma silnikami turbowentylatorowymi General Electric CF34-3W1 o niskiej emisji zanieczyszczeń. Możliwe jest również użycie innych silników dostosowanych do życzenia potencjalnego odbiorcy. W samolocie mają zostać zastosowane cyfrowe systemy kierowania i kontroli lotu.

</doc>
<doc id="1740789" url="https://pl.wikipedia.org/wiki?curid=1740789" title="Sony Ericsson Idou">
Sony Ericsson Idou



</doc>
<doc id="1740791" url="https://pl.wikipedia.org/wiki?curid=1740791" title="Łazar Jaworkowski">
Łazar Jaworkowski

Łazar Jaworkowski (łot. Lazars Javorkovskis; ur. 1910, zm. 1995) – łotewski lekarz hematolog, wykładowca. 
Życiorys.
W latach 30. uzyskał dyplom lekarza medycyny na Uniwersytecie Łotewskim, po czym pracował jako lekarz w Rydze (1935–1940). W czasie II wojny światowej więziony na terenie getta ryskiego, później umieszczony w obozach w Kaiserwaldzie (koło Rygi), Stutthofie i Magdeburgu (sekcja KL Buchenwald). Po zakończeniu wojny ponownie pracował jako lekarz w Rydze, był dyrektorem oddziału w Republikańskim Szpitalu Klinicznym w stolicy. W 1959 założył pierwszy oddział hematologiczny na Łotwie w tejże placówce. W 1965 uzyskał stopień doktora medycyny, a od 1962 do 1972 pracował jako wykładowca Ryskiego Instytutu Medycznego. W 1992 przyznano mu honorowe członkostwo w Łotewskiej Akademii Nauk. 

</doc>
<doc id="1740792" url="https://pl.wikipedia.org/wiki?curid=1740792" title="KL Buchenwald">
KL Buchenwald



</doc>
<doc id="1740794" url="https://pl.wikipedia.org/wiki?curid=1740794" title="Hippoglossus stenolepis">
Hippoglossus stenolepis



</doc>
<doc id="1740797" url="https://pl.wikipedia.org/wiki?curid=1740797" title="Down in the Flood">
Down in the Flood

Down in the Flood – piosenka napisana przez Boba Dylana, którą nagrał w 1967 roku z udziałem grupy The Band. Ponownie Dylan zarejestrował utwór w 1971 r., który wydany został na albumie "Bob Dylan’s Greatest Hits Vol. II" (1971).
Kompozycja znana jest także jako „Crash on the Levee (Down in the Flood)” (czasem połączone tytuły zapisane są odwrotnie) lub „Crash on the Levee”.
Historia.
Po raz pierwszy ten utwór został zarejestrowany w 1967 r. w domowym studiu w suterenie domu kanadyjskiej grupy The Band w Woodstock (stan Nowy Jork) w dwu wersjach.
Początkowo tytuł piosenki brzmiał „Crash on the Levee”. Jednak w tomie oficjalnie opublikowanych tekstów artysty "Lyrics 1962–1985" nosi już tytuł „Down in the Flood”.
Później „Down in the Flood” został nagrany na 12. sesji do albumu "New Morning" (1970), a właściwie na sesjach postalbumowych w Columbia Studio B w Nowym Jorku. Na album "Greatest Hits" trafiła druga z dwu prób jej nagrania. Oprócz niej Dylan nagrał jeszcze: „Only a Hobo” (5 prób) „I Shall Be Released” (4 próby) i „You Ain’t Goin’ Nowhere” (2 próby). z wyjątkiem „Only a Hobo” na ten album trafiły pozostałe utwory z sesji: „I Shall Be Released” (wersja 4.) i „You Ain’t Goin’ Nowhere” (wersja 6.). Producentem sesji był sam Dylan.
Wersja Dylana w duecie z Happym Traumem z 1971 r., nie dorównuje oryginałom, w części zapewne z powodu akompaniamentu grupy The Band na nagraniach z Woodstock.
Utwór ten jest opowieścią narratora-ofiary powodzi, jednak bez wpadania w panikę, co sugeruje, że był on już w takiej sytuacji wielokrotnie.
Kompozycja należy do całej rodziny bluesów komentujących i opisujących aktualne wydarzenia, w tym zatonięcie Titanica. Dylan wzorował się na wcześniejszych utworach. Zwłaszcza widoczny jest tu wpływ „James Alley Blues” amerykańskiego gitarzysty Richarda „Rabbita” Browna związanego z Nowym Orleanem. Blues ten został nagrany 11 marca 1927 r. w Nowym Orleanie. Przy braku wznowień mógłby on być nieznany Dylanowi, jednak ukazał się na jednym z najważniejszych i najbardziej wpływowych wydawnictw z amerykańską muzyką folkową "Anthology of American Folk Music" (1952). Wyboru listy utworów dokonał Harry Smith bazując na swojej kolekcji płyt. Z tego zestawu korzystały kolejne pokolenia muzyków folkowych. Cała dylanowska fraza "Well, it’s sugar for sugar, and salt for salt / If you go down in the flood, it’s gonna be your own fault" jest zaczerpnięta z tekstu Browna: "I been giving sugar for sugar, let you get salt for salt / And if you can’t get along with me, well, it’s your own fault".
Dylan był osłuchany z utworami bluesowymi, więc takich zapożyczeń jest więcej, np. "But oh mama, ain’t you gonna miss your best friend now? / You’re gonna have to find yourself / Another best friend, somehow". Takie frazy związane z „najlepszym przyjacielem” (ang. "best friend") można znaleźć w wielu bluesach, np. u Lightnin’a Hopkinsa czy Mississippi Freda McDowella.
Wykonania koncertowe.
Piosenka „Down in the Flood” nie była wykorzystywana przez Dylana na koncertach aż do 1995 r. Potem, po dokonaniu ponownej aranżacji, stała się ważnym elementem koncertów, dopełniona chórkami i bluesową harmonijką Dylana. Od 1997 do 2000 r. artysta przestał wykonywać utwór podczas koncertów. Muzyk powrócił do tej piosenki ponownie w latach 2000–2001.

</doc>
<doc id="1740798" url="https://pl.wikipedia.org/wiki?curid=1740798" title="Pasmo przepustowe filtru">
Pasmo przepustowe filtru

Pasmo przepustowe filtru – umowny przedział częstotliwości o skończonej lub nieskończonej szerokości, dla którego filtr wnosi tłumienie nie większe niż przyjęte maksymalne tłumienie dla pasma przepustowego. Granicę pasma przepustowego wyznacza częstotliwość graniczna filtru.
Dla tego samego filtru różne przedziały częstotliwości można uznać za pasmo przepustowe, jeśli zmieniać się będzie umowne kryterium (maksymalne tłumienie). Dlatego przy specyfikacji filtrów istotne jest podawanie nie tylko częstotliwości granicznej, ale i tłumienia, dla którego tę częstotliwość określono.

</doc>
<doc id="1740803" url="https://pl.wikipedia.org/wiki?curid=1740803" title="Konstytucja Republiki Hiszpańskiej z 1931 roku">
Konstytucja Republiki Hiszpańskiej z 1931 roku

Konstytucja Republiki Hiszpańskiej z 1931 – konstytucja przyjęta 9 grudnia 1931 przez hiszpańskie Kortezy Ustawodawcze wyłonione w wyborach powszechnych rozpisanych po utworzeniu 14 kwietnia 1931 Republiki Hiszpańskiej. Obowiązywała do 1 kwietnia 1939, kiedy ostatnie oddziały republikańskie poddały się wojskom nacjonalistycznym generała Francisco Franco. Politycy republikańscy na uchodźstwie uznawali ją za obowiązującą aż do 1977, kiedy to po demokratycznej transformacji uchwalono (31 października 1978) nową Konstytucja Hiszpanii.
Konstytucja z 1931 roku składała się ze 125 artykułów.
Konstytucyjne prawa i gwarancje.
Tytuł trzeci Konstytucji – "Prawa i obowiązki Hiszpanów" dzielił się na prawa i wolności indywidualne (Rozdział I: "Gwarancje indywidualne i polityczne") oraz społeczne (Rozdział II: "Rodzina, ekonomia i kultura"); przyznawał obywatelom: wolność religijną, wolność słowa, wolność zgromadzeń, wolność zrzeszania się, prawo petycji (wolność zwracania się z petycjami do rządu), wolność wyboru miejsca zamieszkania, przemieszczania się, wyboru zawodu, nienaruszalność mieszkania, tajemnicę korespondencji, równość wobec prawa, ochronę rodziny, prawo do rozwodu, prawo do pracy, prawa kulturalne i oświatowe. Tytuł ten zawierał również regulacje dotyczące stosunków państwa i Kościoła. Nowa Konstytucja likwidowała przywileje klasowe i majątkowe, co w praktyce oznaczało anulowanie specjalnych praw arystokracji. Zaznaczono możliwość socjalizacji własności prywatnej, jednak pomysły nacjonalizacji ziemi, kopalń, banków i kolei nigdy nie zostały zrealizowane.
Struktura państwa.
Hiszpania została zdefiniowana jako "Republika demokratyczna pracowników wszystkich klas, zorganizowana w oparciu o Wolność i Sprawiedliwość." Jedność państwa nie stoi na przeszkodzie autonomii municypalnej ani regionalnej. Odrzucone zostało zastosowanie wojny jako instrumentu politycznego. Prawo wyborcze czynne było powszechne i przysługiwało kobietom oraz mężczyznom po ukończeniu 23 lat życia.
Władzę ustawodawczą posiadały jednoizbowe Kortezy składające się z wybieranego w wyborach bezpośrednich Kongresu Deputowanych. Kadencja trwała 4 lata, deputowani mogli być wybierani ponownie bez ograniczeń. Posiedzenia Kortezów odbywały się zawsze między lutym a kwietniem i między październikiem i listopadem. Nadzwyczajne posiedzenie mogło zostać zwołane na wniosek Prezydenta Republiki. Kortezy posiadały inicjatywę ustawodawczą; mogły zezwolić rządowi na wydawanie w określonych sprawach dekretów z mocą ustawy. Wybierana była "Komisja Stała Kortezów" składająca się z 21 deputowanych wszystkich ugrupowań w liczbie proporcjonalnej do ilości mandatów. Komisja zajmowała się rozpoznawaniem przypadków zawieszania praw obywatelskich, dekretów z mocą ustawy oraz zatrzymania i postawienia przed sądem deputowanych. Rząd powinien posiadać poparcie Kortezów, które w przeciwnym wypadku mogą uchwalić wobec niego wotum nieufności.
Stworzona została instytucja referendum ludowego. Dla jego ważności konieczny był udział przynajmniej 15% uprawnionych i nie mogło ono dotyczyć umów międzynarodowych, prawa podatkowego i statutów autonomicznych regionów.
Władza wykonawcza była w rękach Prezydenta Republiki, który był "Szefem Państwa". Jego kadencja trwała 6 lat, bez prawa ponownego wyboru przez sześć lat od dnia zakończenia urzędowania. Jego wyboru dokonywały Kortezy wspólnie z równą liczbie deputowanych liczbą elektorów wyłonionych w wyborach powszechnych.
Do jego obowiązków należało: powoływanie i odwoływanie Przewodniczącego Rady Ministrów (premiera), a na jego wniosek – ministrów; wypowiadanie wojen za uprzednią zgodą Kortezów; negocjowanie i podpisywanie umów międzynarodowych; autoryzowanie dekretów ministrów. W drodze dekretu, za uprzednią jednomyślną zgodą rządu i zgodą Komisji Stałej Kortezów mógł regulować sprawy nie cierpiące zwłoki oraz kwestie związane z bezpieczeństwem i obronnością Republiki. Posiadał prawo veta, do którego odrzucenia potrzeba było większości dwóch trzecich głosów w Kongresie Deputowanych. Dwukrotnie w czasie swojej kadencji mógł rozwiązać Kortezy; nowy Kongres Deputowanych rozpatrywał, czy decyzja była uzasadniona i potrzebna. Kortezy mogły odwołać Prezydenta większością trzech piątych głosów.
Rząd składał się z "Przewodniczącego Rady Ministrów" i ministrów. Do jego zadań należały kierowanie funkcjonowaniem państwa i służb publicznych. Rada Ministrów posiadała inicjatywę ustawodawczą, mogła wydawać dekrety i rozporządzenia oraz debatowała o ogólnych sprawach publicznych i społecznych.
Władze sądowniczą sprawował "Trybunał Najwyższy" ("Tribunal Supremo")i podległe mu sądy. Utworzono "Trybunał Gwarancji Konstytucyjnych" ("Tribunal de Garantías Constitucionales"), którego zadaniem było rozstrzyganie o niekonstytucyjności ustaw oraz rozstrzyganie sporów kompetencyjnych.
Konstytucję można było znowelizować na wniosek rządu lub jednej czwartej liczby deputowanych. Po przyjęciu większością bezwzględną (tylko przez pierwsze cztery lata obowiązywania Konstytucji wymagana była większość dwóch trzecich) proponowanej zmiany, miano przystąpić do wyboru Zgromadzenia Konstytucyjnego, które ostatecznie decydowałoby o wejściu zmiany w życie, po czym miało rozpocząć pracę jako zwykłe Kortezy.
Organizacja terytorialna.
Państwo składało się z gmin, które łączyły się w prowincje. Prowincje mogły zorganizować się w regiony autonomiczne. Dla utworzenia regionu autonomicznego konieczny był wniosek większości zainteresowanych gmin, lub gmin, w których mieszka ponad dwie trzecie uprawnionych do głosowania; później konieczna była zgoda dwóch trzecich wyborców w regionie i zgoda Kortezów połączona z przyjęciem Statutu autonomicznego. Procedurę tą przeszły i stały się regionami autonomicznymi Katalonia w 1932 roku i Kraj Basków w 1936. W Galicji w projekt został poparty w plebiscycie w 1936, jednak ratyfikacja procesu w Kortezach została przerwana wybuchem wojny domowej. Podobnie zakończyły się próby w Andaluzji i Walencji.
Krytyka Konstytucji 1931.
Konstytucja spotkała się z wieloma głosami sprzeciwu ze strony konserwatywnych polityków, a także pisarzy i filozofów.
Alcalá-Zamora pisze w książce "Niedoskonałości Konstytucji 1931 i trzy lata doświadczenia konstytucyjnego", że Manuel Azaña przyznał mu, iż : "Republika (…) proklamowana 14 kwietnia była Republiką wszystkich Hiszpanów. Zgubiło ją to, że o tym zapomniała."

</doc>
<doc id="1740805" url="https://pl.wikipedia.org/wiki?curid=1740805" title="Zbyněk Žalman">
Zbyněk Žalman

Zbyněk Žalman (ur. 19 czerwca 1920 w miejscowości Častolovice) – czechosłowacki działacz polityczny, przewodniczący Czechosłowackiej Partii Ludowej (ČSL, 1981-1989).
Życiorys.
Po ukończeniu szkoły średniej pracował w kancelarii (1939–1945). Przed II wojną światową związał się z Czechosłowacką Partią Ludową. Od 1945 do 1946 pełnił obowiązki sekretarza jej Komitetu Regionalnego. W latach 1966–1968 był wicesekretarzem, a później sekretarzem (1968–1976) ČSL w Środkowych Czechach. Od 1971 zasiadał w Prezydium ČSL. W tym samym roku uzyskał mandat posła do Czeskiej Rady Narodowej – od 1980 do 1986 sprawował funkcję jej wiceprzewodniczącego. W 1981 objął urząd przewodniczącego ČSL zastępując Františka Tomana. Od 1976 by sekretarzem KC Czechosłowackiego Frontu Narodowego (do 1981).

</doc>
<doc id="1740806" url="https://pl.wikipedia.org/wiki?curid=1740806" title="Czechosłowacka Partia Ludowa">
Czechosłowacka Partia Ludowa



</doc>
<doc id="1740808" url="https://pl.wikipedia.org/wiki?curid=1740808" title="Zbynek Zalman">
Zbynek Zalman



</doc>
<doc id="1740809" url="https://pl.wikipedia.org/wiki?curid=1740809" title="Bohuslav Kucera">
Bohuslav Kucera



</doc>
<doc id="1740815" url="https://pl.wikipedia.org/wiki?curid=1740815" title="Sygnał foniczny">
Sygnał foniczny

Sygnał foniczny, sygnał audio (od , słyszę) – sygnał reprezentujący informacje fali akustycznej w postaci analogowej lub cyfrowej w zakresie słyszalnym przez człowieka (dźwięki). 
Najczęstszą reprezentacją analogową sygnału fonicznego jest zmienne napięcie elektryczne lub natężenie prądu elektrycznego, reprezentacja może mieć również postać mechaniczną np. kształt rowka na płycie gramofonowej, magnetyczną (ułożenie domen na taśmie magnetycznej) lub optyczną (ścieżka optyczna na taśmie filmowej). Sygnał foniczny może być odpowiednio ukształtowaną falą elektromagnetyczną.
Cyfrowy sygnał foniczny to ciąg wartości liczbowych zapisanych w pamięci maszyny cyfrowej lub na nośniku danych w postaci pliku dźwiękowego, który reprezentuje spróbkowany i skwantowany dźwięk.

</doc>
<doc id="1740819" url="https://pl.wikipedia.org/wiki?curid=1740819" title="Siostry Sługi Jezusa">
Siostry Sługi Jezusa

Zgromadzenie Sióstr Sług Jezusa, łac. "Congregatio Ancillarum Iesu" – bezhabitowe żeńskie zgromadzenie zakonne.
Zgromadzenie zostało założone 8 grudnia 1884 przez bł. Honorata Koźmińskiego, z pomocą Eleonory Motylowskiej, a 14 lipca 1908 zatwierdzone przez Stolicę Apostolską.
Charyzmatem zgromadzenia jest służba na rzecz uczącej się i pracującej młodzieży żeńskiej, oraz na rzecz rodzin i dzieci.
Siostry żyją w regule św. Franciszka z Asyżu, ukrytym życiem zakonnym, według zasad i wzorów ewangelicznych, przede wszystkim na wzór Maryi Służebnicy Pańskiej, ze szczególną uwagą na ducha służby, pokorę, prostotę, ubóstwo i pokutę.
Sługi Jezusa podejmują działalność apostolską pojedynczo i we wspólnocie. Organizują pracę religijną i wychowawczą wśród żeńskiej młodzieży uczącej się i pracującej, rodzin i dzieci, prowadzą zakłady wychowawcze i opiekuńcze, wspierają prace katechetyczne i duszpasterskie Kościoła. 
W II Rzeczypospolitej zgromadzenie wspomagało rozwój szkolnictwa zawodowego, prowadziło szkoły i internaty, schroniska i przytułki, opiekowało się ubogimi dziewczętami, prowadziło jedną z 10 działających w Polsce misji dworcowych. W 1939 posiadało 14 placówek zorganizowanych w archidiecezjach: krakowskiej, poznańskiej, warszawskiej i wileńskiej oraz w diecezjach: kieleckiej, lubelskiej, przemyskiej, tarnowskiej i łucko-żytomierskiej. 
Podczas II wojny światowej siostry udzielały się w pracy konspiracyjnej i charytatywnej. Po wojnie zgromadzenie zajęło się prowadzeniem szkół, internatów, domów dziecka, przedszkoli oraz stołówek, w których nauczano ubogie dziewczęta zawodu, prowadzenia domu oraz dawano pracę. W latach 50. władze PRL odebrały zgromadzeniu prawo do prowadzenia statutowej działalności i przejęło niektóre domy; siostry kontynuowały prowadzenie tych placówek, które nie zostały przejęte, podejmując też prace duszpasterskie i indywidualne w instytucjach państwowych. 
Obecnie zgromadzenie ma 36 placówek w kraju i za granicą (w Boliwii, na Ukrainie, w USA i Wielkiej Brytanii). W Polsce prowadzi m.in.: Szkołę Podstawową im. św. Franciszka i przedszkole w Warszawie, zakład opiekuńczo-leczniczy dla przewlekle chorych w Kielcach, bursę dla dziewcząt w Przemyślu i Tarnowie, świetlice środowiskowe dla ubogich dzieci w Ciechocinku i Przemyślu, dom dziecka dla dziewcząt w Krakowie, dom pomocy społecznej dla dzieci w Kiełczewicach oraz specjalny ośrodek wychowawczy i świetlicę dla dzieci bez opieki. Siostry Sługi Jezusa pracują też m.in. w kuriach metropolitalnych w Krakowie, Lublinie, Przemyślu i Wrocławiu oraz w wydawnictwie diecezjalnym w Lublinie. Wspólnota działa także na misjach i wśród Polonii za granicą. 
Przy zgromadzeniu działa Apostolskie Zjednoczenie Córek Maryi, prawnie zależne od zgromadzenia, które zrzesza kobiety świeckie, chcące realizować cel zgromadzenia.

</doc>
<doc id="1740821" url="https://pl.wikipedia.org/wiki?curid=1740821" title="Stadion Miejski w Grudziądzu">
Stadion Miejski w Grudziądzu

Stadion Miejski w Grudziądzu – stadion piłkarski zlokalizowany przy ul. Piłsudskiego 14 w Grudziądzu należący do miasta. Na tym stadionie rozgrywa swoje mecze Olimpia Grudziądz, w sezonie 2012/2013 w I lidze piłki nożnej. Rekordową frekwencje na stadionie odnotowano w meczu z Lechem Poznań, 4000 osób.

</doc>
<doc id="1740824" url="https://pl.wikipedia.org/wiki?curid=1740824" title="Stadion Miejski w Janikowie">
Stadion Miejski w Janikowie

Stadion Miejski w Janikowie - stadion piłkarski zlokalizowany przy ul. Głównej 40 w Janikowie należący do miasta. Na tym stadionie rozgrywa swoje mecze Unia Janikowo. W sezonie 2008/2009 i 2009/2010 w II lidze piłki nożnej.

</doc>
<doc id="1740825" url="https://pl.wikipedia.org/wiki?curid=1740825" title="Stadion Miejski w Jarocinie">
Stadion Miejski w Jarocinie

Stadion Miejski w Jarocinie – stadion piłkarski zlokalizowany przy ul. Sportowej 6 w Jarocinie, należący do miasta. Na tym stadionie swoje mecze rozgrywa Sparta Jarocin, grająca Ekstralidze rugby, oraz Jarota Jarocin, w sezonie 2020/2021 w III lidze piłki nożnej. Obiekt był areną Mistrzostw Europy U-18 w Rugby 7 Kobiet w 2019 oraz jedną z aren Mistrzostw Europy U-18 w rugby union w 2018.

</doc>
<doc id="1740826" url="https://pl.wikipedia.org/wiki?curid=1740826" title="Stadion Miejski w Polkowicach">
Stadion Miejski w Polkowicach

Stadion Miejski w Polkowicach – stadion piłkarski znajdujący się w Polkowicach. Na tym obiekcie rozgrywają mecze piłkarze Górnika Polkowice.
Położenie.
Stadion położony jest przy ulicy Kopalnianej w Polkowicach, w południowej części miasta. Obiekt od północy okala Śródmieście, od wschodu Osiedle Hubala, od południa ogródki działkowe, a od zachodu Polkowice Dolne. W sąsiedztwie stadionu, od strony południowo-zachodniej, przebiega dwupasmowa aleja Józefa Piłsudskiego, która stanowi część drogi wojewódzkiej nr 331 i 333 (dawniej stanowiła część drogi krajowej nr 3).
Historia.
W 1973 roku rozpoczęła się budowa nowego stadionu w Polkowicach przy ulicy Kopalnianej, która zakończyła się po dwóch latach. 22 lipca 1975 roku obiekt oficjalnie został otwarty, a na inaugurację rozegrano mecz towarzyski, w którym Górnik pokonał wschodnioniemiecki ZSG Seifhennersdorf 8:1, a samo spotkanie zgromadziło rekordową frekwencję – 10 tys. kibiców.
20 marca 2001 roku gospodarze spotkali się tutaj w 1/2 finału Pucharu Ligi z Zagłębiem Lubin, padł bezbramkowy remis, a mecz zgromadził 6000 widzów. W sezonie 2003/2004 za sprawą Górnika stadion gościł w Ekstraklasie, a frekwencja na meczach gospodarzy wahała się od 2000 do 5000 kibiców. 
W 2003 roku rozpoczęła się przebudowa obiektu, dzięki której m.in. przebudowano i zadaszono (zachodnią częściowo) trybuny oraz zainstalowano oświetlenie o mocy 1400 luksów.
10 listopada 2016 roku odbył się tutaj jeden z meczów Turnieju Czterech Narodów U-20, w którym wystąpiła reprezentacja Polski i Szwajcarii. Gospodarze wygrali 2:0, a mecz przyciągnął 950 widzów.

</doc>
<doc id="1740828" url="https://pl.wikipedia.org/wiki?curid=1740828" title="Stadion Ruchu Radzionków">
Stadion Ruchu Radzionków

Stadion Ruchu Radzionków – nieistniejący stadion piłkarski przy ul. Narutowicza 11 w Bytomiu, w dzielnicy Stroszek-Dąbrowa Miejska, otwarty 16 czerwca 1973 i funkcjonujący w latach 1973–2018. Były domowy obiekt Ruchu Radzionków.
Historia.
Budowę stadionu w dzielnicy Stroszek rozpoczęto wiosną 1970 r. Całość inwestycji zajęła 6,5 ha powierzchni i kosztowała 9 mln ówczesnych złotych, z czego połowę zapewnił Wojewódzki Komitet Kultury Fizycznej w Katowicach, a pozostałą część sfinansowały miejscowe zakłady pracy i instytucje, zakładając w tym celu komitet społeczny. Jej zakres obejmował przede wszystkim wykonanie dwóch pełnowymiarowych, trawiastych boisk do piłki nożnej, trybun na wale ziemnym oraz budynku klubowego, stanowiącego zarazem część trybuny głównej. Prace wykonywali górnicy z KWK „Radzionków” i KWK „Bytom” oraz uczniowie podległych im szkół górniczych w ramach praktyk. W trakcie prowadzenia robót zdecydowano o powiększeniu trybun, by mogły one pomieścić 15 tys. widzów. Prace ukończono wiosną 1973 r., a oficjalne otwarcie obiektu nastąpiło 16 czerwca 1973. Uświetnili je swoją obecnością wojewoda katowicki Jerzy Ziętek oraz minister górnictwa i energetyki Jan Kulpiński.
Przez wiele lat stadion był własnością GKS Ruch Radzionków (poprzednika KS Ruch Radzionków). Na skutek długów likwidowanego klubu został sześciokrotnie poddany licytacji komorniczej. W wyniku ostatniej z nich, 9 grudnia 2015 teren wraz z boiskiem głównym, trybunami i budynkiem klubowym nabyła Bytaqua Sp. z o.o. S.K.A. z Bytomia. Pierwotnie nowy właściciel zamierzał przeznaczyć nieruchomość pod budownictwo mieszkalne, jednak na mocy zawartego na początku 2016 r. porozumienia pozwolił użytkować klubowi obiekty do celów sportowych przez 2,5 roku (do końca czerwca 2018 r.). Zgodnie z obowiązującym od 2011 r. studium uwarunkowań i kierunków zagospodarowania przestrzennego Gminy Bytom działka sprzedanego stadionu mogła być przeznaczona wyłącznie na obiekty sportowo-rekreacyjne lub obiekty usługowo-handlowe. 2 czerwca 2018 podczas ligowego (IV liga grupa śląska I) meczu Ruchu ze Spartą Lubliniec (1:1) odbyło się oficjalne pożegnanie stadionu przez kibiców i władze klubu, jednak - na skutek zakwalifikowania się Ruchu do baraży o awans do III ligi - ostatnie spotkanie na nim zostało rozegrane 20 czerwca 2018 przeciwko Polonii Bytom (zwycięstwo Ruchu 2:1, dające awans). 3 lipca 2018 rozpoczęła się rozbiórka obiektu, a 30 maja 2019 otwarto pierwszy z obiektów kompleksu handlowo-usługowego o powierzchni 34 tys. m², wybudowanego w miejscu dawnego stadionu.
Specyfika obiektu.
Od momentu oddania do użytku stadion na Stroszku stanowił własność GKS Ruch Radzionków, który był jednocześnie jego zarządcą i użytkownikiem. Problemy finansowe klubu na początku XXI wieku, spowodowane w głównej mierze spadkiem z ówczesnej I ligi w sezonie 2000/2001, doprowadziły do jego likwidacji. Utworzony 1 lipca 2005 spadkobierca – KS Ruch Radzionków był użytkownikiem obiektu, lecz pieczę nad stadionem objął komornik, mający na celu jego zlicytowanie i zbycie. Przejęcie obiektu przez samorząd gminny okazało się niemożliwe do zrealizowania na skutek specyficznych okoliczności. Stadion zlokalizowany był w graniach administracyjnych Bytomia, którego - do 31 grudnia 1997 - dzielnicą był Radzionków. 1 stycznia 1998, z chwilą odłączenia się Radzionkowa od Bytomia i utworzenia tym samym samodzielnej gminy miejskiej Radzionków doszło do sytuacji, w której klub z siedzibą w Radzionkowie był gestorem obiektu w innej gminie. Po likwidacji klubu żaden z obydwu samorządów gminnych nie miał interesu w nabyciu go, a komunalizacja nie była możliwa ze względów formalnych.

</doc>
<doc id="1740829" url="https://pl.wikipedia.org/wiki?curid=1740829" title="Stadion Miejski im. Grzegorza Duneckiego w Toruniu">
Stadion Miejski im. Grzegorza Duneckiego w Toruniu

Stadion Miejski im. Grzegorza Duneckiego w Toruniu – stadion piłkarsko-lekkoatletyczny w Toruniu.
Lokalizacja.
Stadion Miejski znajduje się w zachodniej części miasta, w dzielnicy Chełmińskie Przedmieście, w sąsiedztwie hali widowiskowo-sportowej oraz lodowiska Tor-Tor. Wejście na teren stadionu znajduje się przy ul. gen. J. Bema 23/29.
Historia.
Stadion Miejski otwarto w 1961 roku. W 1997 roku władze miasta rozpoczęły gruntowną przebudowę obiektu, której dokończenie uwzględnił m.in. przyjęty w 2003 roku przez sejmik województwa kujawsko-pomorskiego program rozwoju bazy sportowej w regionie. Uroczyste otwarcie stadionu nastąpiło w 2004 roku. W późniejszych latach obiekt wzbogacił się o zadaszenie trybuny wschodniej oraz nowe krzesełka w kolorze niebieskim i żółtym.
Na początku 2020 roku na stadionie zostało zamontowane oświetlenie, zaś system podgrzewania murawy ma zostać zainstalowany na przełomie 2020 i 2021 roku.
Charakterystyka.
Stadion wyposażony jest w 8-torową bieżnię wyłożona wykładziną "mondo" oraz stanowiska do pchnięcia kulą i klatkę do rzutu dyskiem i młotem. Ponadto znajdują się na nim wielokierunkowe rozbiegi do skoku w dal, wzwyż, skoku o tyczce oraz rzutu oszczepem. Urządzenia te posiadają certyfikat IAAF.
Na stadionie znajduje się także pełnowymiarowe boisko do piłki nożnej, posiadające licencję PZPN. Pod trybuną główną zlokalizowane są szatnie dla sędziów i zawodników oraz pokój medyczny.
Stadion może pomieścić 6000 widzów, w tym 4300 na miejscach siedzących.
Obok stadionu mieści się także pełnowymiarowe boisko piłkarskie ze sztuczną nawierzchnią oraz boisko do hokeja na trawie.
Na stadionie swoje mecze rozgrywała drużyna piłkarska Elana Toruń.
Imprezy sportowe.
Na stadionie organizowane są liczne ogólnopolskie zawody sportowe. Do największych i najważniejszych należały:

</doc>
<doc id="1740834" url="https://pl.wikipedia.org/wiki?curid=1740834" title="Stadion 1000-lecia w Turku">
Stadion 1000-lecia w Turku

Stadion 1000-lecia w Turku – stadion piłkarski zlokalizowany przy ul. Sportowej 3 w Turku, należący do miasta Turek. Na tym stadionie rozgrywał swoje mecze Tur Turek w sezonie 2009/2010 w II lidze piłki nożnej. Stadion budowano w latach 1965–1966, wtedy, od sezonu 1966/67 drużyna Tura Turek, występująca wówczas pod nazwą MZKS Tur Turek rozpoczęła grę na Stadionie 1000-lecia. Przez półtora roku, w trakcie budowy, drużyna Tura rozgrywała swoje mecze w Kaliszu.

</doc>
<doc id="1740836" url="https://pl.wikipedia.org/wiki?curid=1740836" title="Main Title Theme (Billy)">
Main Title Theme (Billy)

Maint Title Theme (Billy) – instrumentalny utwór skomponowany przez Boba Dylana, nagrany przez niego w lutym 1973 r. i wydany na albumie "Pat Garrett and Billy the Kid" w lipcu 1973 r.
Historia i charakter utworu.
Ten instrumentalny utwór został nagrany jako ilustracja muzyczna filmu "Pat Garrett i Billy Kid" w lutym 1973 r. w Burbank Studios w Burbank w Kalifornii. Plonem tej sesji były jeszcze: „Cantina Theme” (2 próby), „Billy 1” (instrumentalny), „Billy” (3 próby), „River Theme” (2 próby, instrumentalny) oraz „Turkey Chase”. Na albumie ukazały się wszystkie te utwory oprócz odrzuconych wersji „Billy'
ego”.
"Main Theme” – czyli „główny temat” muzyczny filmu jest zasadniczo wersją piosenki „Billy”. Instrumentacja kompozycji jest bardzo oszczędna; połowa utworu wykonywana jest na akustycznych gitarach i marakasach. Mniej więcej w połowie utworu dochodzi partia wykonywana na gitarze basowej.
Kompozycja ma charakter bardzo łagodny i nieco meksykański, co specyficznie kontrastuje z miejscami gwałtowną akcją filmu i jest także swoistym komentarzem.
Utwór ten nigdy nie był wykonywany na koncercie.

</doc>
<doc id="1740849" url="https://pl.wikipedia.org/wiki?curid=1740849" title="Kryształ Anoru">
Kryształ Anoru



</doc>
<doc id="1740850" url="https://pl.wikipedia.org/wiki?curid=1740850" title="Kryształ Orthanku">
Kryształ Orthanku



</doc>
<doc id="1740852" url="https://pl.wikipedia.org/wiki?curid=1740852" title="Ropucha panterowata">
Ropucha panterowata

Ropucha panterowata ("Sclerophrys regularis") – afrykański gatunek płazów bezogonowych należący do rodziny ropuchowatych.
Systematyka.
W przeszłości zaliczano go do licznego rodzaju "Bufo".
Występowanie.
Zwierzę to posiada szeroki zasięg występowania. Na północnym wschodzie osiąga deltę Nilu, w Egipcie występuje wzdłuż rzeki i na kilku mniejszych stanowiskach na zachód od niej. W północnym Sudanie także płaz bytuje w okolicach Nilu, w południowym i wschodnim zajmuje on już znacznie większe tereny. Północna granica zasięgu przesuwa się teraz od Sudanu na północny zachód, odcinając południe Czadu i Nigru, w środkowym Mali przebiega ona już bardziej równoleżnikowo, zmierzając do południowej Mauretanii, gdzie osiąga Ocean Atlantycki, a dalej granica przebiega już na południe wybrzeżem aż do Angoli. Wobec tego jako miejsca, gdzie spotkać można tego płaza, wymienić należy całe terytoria takich krajów, jak Senegal, Gambia, Gwinea Bissau, Gwinea, Sierra Leone, Liberia, Wybrzeże Kości Słoniowej, Ghana, Burkina Faso, Togo, Benin i Nigeria. W sąsiadującym z nią Kamerunie "Sclerophrys regularis" nie występuje tylko na południu, gdzie można go spotkać jedynie na zachodzie, wzdłuż wybrzeża. Podobnie żyje on tylko na zachodnim wybrzeżu Afryki w Gwinei Równikowej, Gabonie i Kongu, a także w Angoli. W Demokratycznej Republice Konga notuje się go nie tylko na zachodzie, ale również na północnym wschodzie tego dużego kraju. W Republice Środkowoafrykańskiej nie spotyka się go tylko na południu. Podobnie sytuacja wygląda w Ugandzie, a w Rwandzie gatunek ogranicza się do północy kraju. Na wschodzie jego zasięg obejmuje jeszcze północno-zachodnią Kenię i zachodnią oraz środkową Etiopię, jak i część zachodniej Erytrei. Obecność płaza w Togo, Gwinei Równikowej, Erytrei, Gambii i Mauretanii nie została potwierdzona. Podobnie podejrzewa się go w Dżibuti, Burundi i Tanzanii.
Zwierzę to zasiedla sawanny, przy czym zarówno te suche, jak i wilgotne, w tym zadrzewione, a także tereny trawiaste i okolice lasu. Dobrze radzi sobie w środowisku zmienionym rolniczo. Jak podaje IUCN, preferuje on jednakże tereny wilgotne, co sprawia, że na suchych zastępują go spokrewnione z nim gatunki "Sclerophrys garmani" i "Sclerophrys xeros", lepiej radzące sobie w takich warunkach.
Rozmnażanie.
Rozród przebiega w środowisku wodnym. O ile zwierzęta te wybierają wody płynące, to unikają w nich głównego nurtu.
Status.
Występuje licznie, a jego populacja utrzymuje się na stałym poziomie.
Wydaje się, że pomimo odłowów w Egipcie gatunek nie jest zagrożony.

</doc>
<doc id="1740853" url="https://pl.wikipedia.org/wiki?curid=1740853" title="Bufo garmani">
Bufo garmani



</doc>
<doc id="1740854" url="https://pl.wikipedia.org/wiki?curid=1740854" title="Bufo regularis">
Bufo regularis



</doc>
<doc id="1740860" url="https://pl.wikipedia.org/wiki?curid=1740860" title="Święty Mamert">
Święty Mamert

Święty Mamert, Mamert z Vienne (zm. ok. 475) – brat Klaudiana Mamerta, francuski biskup i święty Kościoła katolickiego.
Żywot świętego.
Data urodzin świętego nie jest znana. Mamert był biskupem Vienne od ok. 462 roku. Został konsekrowany w 463, w mieście Die (Dea).
Uznawany jest za męża modlitwy za swych wiernych w Vienne, dotkniętych nieszczęściami (trzęsienie ziemi, pożar, nieurodzaje). Zainicjował tzw. "Dni Krzyżowe", z myślą o uproszenie urodzajów. Wiążą się one z klęskami, które nawiedziły ówczesną diecezję w Vienne. Podczas nich, przez trzy dni przed uroczystością Wniebowstąpienia Pańskiego, zanoszono błagalne modlitwy o urodzaj i zachowanie od klęsk żywiołowych, połączone z postem i z procesjami. Zwyczaj ten przetrwał do naszych czasów – procesje wyruszają na pola, a nabożeństwa odbywają się przy krzyżach przydrożnych.
Kult.
Święty Mamert jest patronem juhasów, straży pożarnej i orędownikiem w czasie suszy, gorączki oraz w chorobach piersi.
Jego wspomnienie liturgiczne w Kościele katolickim obchodzone jest 11 maja.

</doc>
<doc id="1740861" url="https://pl.wikipedia.org/wiki?curid=1740861" title="Trzej muszkieterowie (serial animowany)">
Trzej muszkieterowie (serial animowany)

Trzej muszkieterowie (ang. "The Three Musketeers", 1968-1969) – amerykański serial animowany wyprodukowany w 1968 roku przez wytwórnię Hanna-Barbera, na podstawie opowieści klasycznej Aleksandra Dumasa.
Na podstawie tego serialu powstał pełnometrażowy film animowany w 1973 roku, który został wydany w Polsce na VHS przez firmę Hanna-Barbera Poland i Polskie Nagrania w 1990 roku, a później był emitowany w TVP1 w 1993 roku.
Lista odcinków.
Źródło:

</doc>
<doc id="1740867" url="https://pl.wikipedia.org/wiki?curid=1740867" title="Parafia Pana Jezusa Ukrzyżowanego i MB Bolesnej w Pakości-Kalwaria">
Parafia Pana Jezusa Ukrzyżowanego i MB Bolesnej w Pakości-Kalwaria



</doc>
<doc id="1740872" url="https://pl.wikipedia.org/wiki?curid=1740872" title="Stadion 1000-lecia">
Stadion 1000-lecia



</doc>
<doc id="1740873" url="https://pl.wikipedia.org/wiki?curid=1740873" title="Stadion 1000-lecia Państwa Polskiego">
Stadion 1000-lecia Państwa Polskiego



</doc>
<doc id="1740879" url="https://pl.wikipedia.org/wiki?curid=1740879" title="Oskarżenia o mord rytualny wobec Żydów w Polsce">
Oskarżenia o mord rytualny wobec Żydów w Polsce

Oskarżenia o mord rytualny wobec Żydów w Polsce – oparte na fałszywym przekonaniu zarzuty jakoby wyznawcy judaizmu potrzebowali krwi chrześcijańskiej dla celów rytualnych i w celu jej pozyskania co jakiś czas zabijali dziecko.
Posądzenia o zbrodnie pod adresem Żydów miały miejsce w Europie od XII wieku, ale pierwsze oskarżenie o popełnienie przez Żydów mordu rytualnego w Polsce pochodzi z 1407. Jego obiektem byli krakowscy Żydzi. W dawnej Rzeczypospolitej takie zarzuty rozpowszechniły się w połowie XVI wieku (1547 – Rawa Mazowiecka, 1569 – Łęczyca). Liczba oskarżeń zwiększyła się na przełomie XVI i XVII wieku, wraz z umacnianiem się ruchów kontrreformacyjnych. Kolejne kryzysy polityczne i coraz gorsza sytuacja gospodarcza państwa wpłynęła na ich ponawianie w II połowie XVII i I połowie XVIII wieku (m.in. 1710 – Sandomierz, 1736 – Poznań). Pojedyncze oskarżenia pojawiały się także w XIX, a nawet w XX wieku (1900 – Chojnice). W 1945 pogrom w Krakowie, a w 1946 w Kielcach rozpoczęły się od fałszywych oskarżeń ocalałych z holocaustu Żydów o popełnienie mordu rytualnego.
Historyk Jacek Wijaczka, specjalizujący się w tej tematyce, podaje, że w Koronie w XVI–XVIII wieku miało miejsce 89 przypadków oskarżeń i procesów o popełnienie przez Żydów mordów rytualnych (17 w XVI w., 37 w XVII w. oraz 35 w XVIII w.). Inną liczbę podaje Bernard Weinryb. Według niego w tym okresie miało miejsce 59 procesów (12 w XVI w., 26 w XVII w. i 21 w XVIII w.). Według żyjącego na przełomie XVII i XVIII w. Stefana Żuchowskiego w latach 1347–1710 Żydzi w Polsce mieli popełnić 68 mordów rytualnych.
Według Janusza Tazbira w wyniku posądzeń i procesów o popełnienie mordów rytualnych stracono w Polsce 200–300 Żydów.
Cechy szczególne.
Według Hanny Węgrzynek, rzekome mordy rytualne (hebr. "alilat dam", jid. "aliles-dam", dosł. „oszczerstwo krwi”) rozumiano jako "zbrodnie popełnione przez wyznawców judaizmu na dzieciach chrześcijańskich. Ich przyczynę upatrywano w nakazach religijnych zawartych w Talmudzie. Oskarżenia o popełnianie morderstw rytualnych były wiązane z trzema zasadniczymi zarzutami: 1) zbrodnia miała być popełniona w celu powtórzenia Pasji Chrystusa (odtwarzano jego męczeństwo, niekiedy wraz z ukrzyżowaniem); 2) mordercy pragnęli uzyskać krew chrześcijańską potrzebną do celów medycznych (m.in. do leczenia ran po obrzezaniu, neutralizacji odoru wydzielanego od urodzenia przez Żydów) i rytualnych (niezbędna do wypieku spożywanej w czasie święta Paschy macy); 3) morderstwo było połączone z kanibalizmem, spożywaniem niektórych części ciała, najczęściej serca i genitaliów (co miało oddziaływać jako środek leczniczy oraz magiczny)".
Pierwsze doniesienie o oskarżeniu Żydów o mord rytualny mówiło o wydarzeniu z 1407, ale podobne posądzenia musiały mieć miejsce także wcześniej – w tekście statutu kaliskiego, nadanego starozakonnym przez księcia Bolesława Pobożnego w 1264 znajduje się m.in. następujący zakaz: "Nie wolno żydów oskarżać o używanie krwi chrześcijańskiej".
XV wiek.
W 1407, gdy wiślicki kanonik ks. Budek ogłosił z krakowskiej ambony, że Żydzi zabili chrześcijańskiego chłopca i obrzucili kamieniami księdza idącego z ostatnim namaszczeniem do chorego, mieszczanie urządzili tumult, w wyniku którego zginęło wielu Żydów. Starozakonnych w obronę wzięli starosta krakowski Klemens z Moskorzowa i burgrabia krakowski Świętosław Litwos, ale nie przyniosło to zamierzonego efektu – część Żydów schroniła się przed prześladowaniami w wieży kościoła św. Anny, ale tę napastnicy podpalili. Część z Żydów została zmuszona do przyjęcia chrztu. Całą sprawę opisał Jan Długosz, który podawał, że Z inicjatywy króla Władysława Jagiełły doszło do procesu, w którym oskarżeni zostali krakowscy mieszczanie. Trwał on jeszcze w 1409, jednak jego wynik pozostaje nieznany.
Jak pisze Jacek Wijaczka: 
XVI wiek.
Jak wskazuje Hanna Węgrzynek, duży wpływ na rozpowszechnienie się wśród chrześcijan w Polsce wiary w mordy rytualne popełniane przez Żydów odegrała popularyzacja wśród nich legendy o Szymonie z Trydentu. Pod koniec XVI wieku wspominał o niej m.in. Piotr Skarga w napisanych przez siebie "Żywotach świętych" (pierwsze wydanie w 1579, do połowy XVII w. książka miała aż dziesięć wznowień).
W 1531 król Zygmunt I Stary zabronił oskarżać Żydów zamieszkujących Wielkopolskę o morderstwa rytualne i znieważanie chrześcijaństwa. Dziewięć lat później papież Paweł III wydał bullę protekcyjną dla Żydów z Węgier, Czech i Polski, zwracając się do przeorów wszystkich zakonów, podkreślił bezzasadność oskarżeń o popełnienie mordu rytualnego, nakazywał jednocześnie zapewnienie starozakonnym ochrony. Jednocześnie monarcha polecił kierowanie ewentualnych spraw o popełnienie mordów rytualnych do sądów wyższych. Po procesie w Sochaczewie w 1556 zadecydowano, że będą one odbywać się tylko przed sądem sejmowym, w obecności króla.
W 1547 w Rawie Mazowieckiej dwóch Żydów, Abrahama i Mojżesza oskarżono o porwanie, torturowanie i zamordowanie syna tamtejszego krawca. Starosta rawski Jan z Trzciana otrzymał polecenie wyjaśnienia sprawy, wydane przez króla Zygmunta Starego, który do pomocy przydzielił mu także Jana z Radziejowic, chorążego rawskiego. Nie wiadomo, jakim wynikiem zakończyło się dochodzenie, ale w źródłach można odnaleźć zapis, że obu Żydów spalono żywcem, a resztę ludności starozakonnej wygnano z miasta.
W 1547 o popełnienie mordu rytualnego oskarżono Żydów z Kłodawy. Według oskarżycieli, mieli oni zamordować 6-letniego Donata i 7-letnią Dorotę. Z 1556 pochodzą oskarżenia wobec Żydów zamieszkujących Płock i Sochaczew. Trzy lata później o popełnienie mordu rytualnego posądzono starozakonnych z Kcyni. Zamieszkom zapobiegło sporządzenie przez króla listu ochronnego, w którym odrzucał on oskarżenia pod adresem kcyńskich Żydów.
Kolejne oskarżenia o popełnienie przez Żydów mordu rytualnego i związane z tym procesy miały miejsce w Bielsku (1564), Rososzu (1566) i Łęczycy (1569). W 1564, król Zygmunt August, odpowiadając na wniosek Żydów z Narwy, wprowadził wymóg, aby w razie posądzenia o dokonanie mordu rytualnego, oskarżyciel dysponował zeznaniami co najmniej czterech świadków chrześcijańskich i trzech żydowskich. W przeciwnym razie mógł zostać skazany na śmierć. Monarcha zadecydował także, że sprawy takie powinien rozpatrywać sam król, w obecności rady królewskiej podczas sejmów walnych.
1598 – Świniary.
W marcu 1598 Żydzi zamieszkujący wieś Świniary, położoną niedaleko miejscowości Łosice, zostali oskarżeni o popełnienie mordu rytualnego. Ofiarą miało być dziecko miejscowego chłopa, niejakiego Wojciecha Petreni. Przed trybunałem koronnym w Lublinie stanęło trzech Żydów, którzy rzekomo dopuścili się zbrodni: Gromek (Aaron), Izaak (Hajczyk) oraz Marek. Podczas przesłuchań Żyd o imieniu Joachim zeznał, że: Stwierdził także, że inni Żydzi opowiadali mu, iż Oskarżonych poddano torturom, podczas których wydobyto z nich zeznania potwierdzające akt oskarżenia. Jak pisał w swojej późniejszej pracy Stefan Żuchowski, Izaak zeznał, że: 11 lipca 1598 wydano wyrok, w którym oskarżonych uznano za winnych i skazano na karę śmierci poprzez poćwiartowanie. Niedługo potem biskup łucki Bernard Maciejowski podjął działania mające na celu wykształcenie lokalnego kultu rzekomo zamordowanego przez Żydów dziecka, a w dalszej kolejności jego kanonizację. Ciało chłopca na polecenie dostojnika pochowano w Litewnikach. Później, gdy Maciejowski został biskupem krakowskim, szczątki dziecka przeniesiono do kościoła jezuickiego w Lublinie.
XVII wiek.
Na początku XVII wieku pojawiło się wiele dzieł literackich, które podtrzymywały przekonanie chrześcijan o popełnianiu przez Żydów mordów rytualnych w celu pozyskania krwi. W 1600 w "Worku Judaszów" Sebastian Klonowic pisał o Żydach: Podobne posądzenia znalazły się w zielniku Szymona Syreniusza z 1613. Pięć lat później król Zygmunt III Waza zabronił drukowania i rozpowszechniania książki astronoma Sebastiana Miczyńskiego pt. "Zwierciadło Korony Polskiej". Monarcha obawiał się, że zawarte w pracy oskarżenia pod adresem Żydów doprowadzą do tumultów i niepokojów. Pomimo tego, książkę i tak wydano.
W 1623 w Husiatynie trzej żydowscy arendarze: Nisan, Samcha i Marek zostali bezprawnie uwięzieni przez właścicielkę miasta, Elżbietę Kalinowską, pod zarzutem popełnienia mordu rytualnego. Szlachcianka sama osądziła Żydów i poddała ich torturom. Trzech oskarżonych spalono na stosie.
W 1633 król Władysław IV Waza zadecydował, iż jeśli pod adresem Żyda pada oskarżenie o popełnienie mordu rytualnego lub zbezczeszczenie hostii, wówczas ma on zostać uwięziony przez magistrat i przekazany staroście. Proces miał natomiast toczyć się przed specjalnym sądem komisarskim, w skład którego wchodzili sędziowie sądu grodzkiego i królewski komisarz. Praktyka jednak rozminęła się z tymi uregulowaniami. Procesy o popełnienie rzekomych mordów rytualnych toczyły się przed Trybunałem Koronnym, sądami asesorskimi, grodzkimi, miejskimi i dominialnymi.
W 1636 dwóch lubelskich Żydów, o nazwiskach Bieniasz i Lachman, zostało posądzonych o zamordowanie syna tamtejszej rzeźniczki, Macieja. Poddano ich torturom, ale pomimo tego nie przyznali się do winy i zostali uniewinnieni. W tym samym roku w Lublinie miał miejsce inny proces w sprawie oskarżeń o próbę popełnienia mordu rytualnego. Oskarżonymi byli cyrulik Marek Markowicz (Mordechaj ben Mair), jego dwaj słudzy Lewek i Moszko oraz Niemiec Jan Smyth (luteranin). Zarzucano im, że próbowali podczas operacji członka zakonu karmelitów bosych, Pawła, pozyskać jego krew. Oskarżonych poddano torturom, podczas których zadawano im pytania, czy Żydzi używają krwi dzieci chrześcijańskich w celach rytualnych. Wszyscy zaprzeczyli tym sugestiom. Sąd uznał jednak, że Marek był winny stawianych mu zarzutów i skazał go na karę śmierci poprzez ćwiartowanie.
W 1639 w Łęczycy posądzono włóczęgę Tomasza Kokoszkę o porwanie i sprzedaż chłopca tamtejszym Żydom. W wyniku tortur, uzyskano od niego informacje, że zrobił to także w Kole i Kutnie. Skazano go na karę śmierci przez ćwiartowanie.
1698 – Sandomierz.
Gdy w kwietniu 1698 w sandomierskiej kaplicy kolegiackiej odnaleziono martwą dziewczynkę – Małgorzatę Mroczkowicową, początkowo ustalono, iż przyczyny jej śmierci były naturalne. Jej matkę, Katarzynę ukarano nawet za niepochowanie córki. Wyroku nie zatwierdził jednak biskup krakowski, a 18 kwietnia Katarzyna zeznała, że Żyd Aleksander Berek spuścił krew z martwego już dziecka. Pomimo późniejszego odwołania tych twierdzeń (na skutek konfrontacji z oskarżanym), starozakonny stanął ostatecznie przed sądem miejskim. Dalszy tok wypadków opisywał Stefan Żuchowski w następujący sposób: Te rzekome znaki doprowadziły do postawienia zarzutu Berkowi zamordowania dziecka w celu pozyskania jego krwi. 29 lipca Mroczkowicowa po raz kolejny zmieniła swe zeznania, twierdząc iż przekazała Żydowi i jego żonie dziecko żywe, które ci następnie zabili. Berek pomimo tortur nie przyznał się do winy. Pomimo tego zarówno on, jak i matka rzekomo zamordowanego dziecka, zostali skazani na śmierć.
XVIII wiek.
W 1710 Żydzi sandomierscy zostali oskarżeni o zamordowanie w celach rytualnych dziecka Jerzego Krasnowskiego. Podejrzewano przede wszystkim rabina Jakuba Herca. Proces posądzonego trwał 3 lata – w jego czasie syn oskarżonego Abramek przeszedł na katolicyzm i złożył zeznania obciążające Herca. Stopniowo zwiększała się liczba oskarżonych, których ostatecznie w 1713 roku skazano na karę śmierci. Podczas procesu bardzo aktywny był Stefan Żuchowski, który m.in. polecił malarzowi Karolowi de Prevot wykonać obrazy przedstawiające rzekomy mord rytualny, które do dziś wiszą w sandomierskiej katedrze. W 1712 August II Mocny wydał dokument, którym wygnał Żydów z Sandomierza.
W 1736 o popełnienie mordu rytualnego zostali posądzeni starozakonni z Poznania. Tym razem mieli oni zamordować syna tamtejszego mieszczanina o imionach Maciej Kazimierz. Gdy odnaleziono ciało dziecka, o sprzedanie Żydom chłopca oskarżono Helenę Sowińską oraz Jaśka Parchatego i Agnieszkę Kubarkę. Po przesłuchaniu tych osób, w kręgu podejrzeń znaleźli się m.in. rabin i lekarz Wolf Winkler. Ostateczny wyrok został wydany 5 sierpnia 1740 przez króla Augusta III Sasa:
W 1738 Żydów oskarżono o popełnienie mordu rytualnego także w Gnieźnie w 1738.
Ofiarą rzekomego mordu rytualnego nie zawsze miały padać dzieci. W 1747 w Zasławiu Żydów posądzono o zamordowanie w karczmie Antoniego – dorosłego chrześcijanina. W wyniku procesu, jaki miał miejsce na zamku kamienieckim, starozakonnych uznano za winnych – skazano ich na śmierć poprzez wbicie na pal, obcięcie rąk i nóg, darcie pasów oraz ćwiartowanie
W 1753 koadiutor kijowski Kajetan Ignacy Sołtyk wszczął proces w Żytomierzu przeciw 33 Żydom o rzekomy mord rytualny dziecka chrześcijańskiego. Oskarżeni byli torturowani a 13 z nich skazano na męki i śmierć.
W 1756 w Jampolu oskarżono 15 Żydów o dokonanie morderstwa w celach rytualnych. Śledztwo przeprowadzone przez kasztelana wileńskiego Michała Kazimierza Radziwiłła wykazało jednak, iż ciało odnalezione na brzegu rzeki zostało okaleczone dopiero po śmierci denata. Żydów uniewinniono, ale na rozkaz biskupa łuckiego Franciszka Antoniego Kobielskiego proces został ponownie rozpoczęty. Starozakonnych zmuszono przy pomocy tortur do złożenia obciążających zeznań. W 1758 jeden z oskarżonych, Jakub Selek (Zelek), któremu udało się uciec, został wysłany przez Sejm Czterech Ziem do Watykanu. Tam przekazał kardynałowi Lorenzo Ganaganelliemu petycję polskich Żydów, którzy domagali się ochrony od papieża. W wyniku tej misji papież Benedykt XIV, a później także Klemens XIV potępili posądzenia o mordy rytualne i procesy będące ich następstwem.
W 1757 o zamordowanie 15-letniego Bartłomieja Kubackiego z Miechocina posądzono Berka, arendarza tamtejszego browaru, a także kilku innych Żydów. Główny oskarżony, mając nadzieję na uniknięcie śmierci, zgodził się przyjąć chrzest, co jednak nie uchroniło go przed egzekucją. Podobnie uczynił inny Żyd, Pinches. Obaj zostali ścięci i pochowani w kościele w Dzikowie. Dwaj inni oskarżeni starozakonni, Josek i Lejbus, którzy odmówili przyjęcia chrześcijaństwa, zostali skazani na śmierć na stosie. Jak się później okazało, rzekomo zamordowany Bartłomiej Kubacki żył jeszcze w 1774 r.
W 1758 ukazała się praca pt. "Złość żydowska Przeciwko Bogu y blizniemu Prawdzie y Sumnieniu, Na obiaśnienie Talmudystow: Na dowód ich zaślepienia, y Religii dalekiey od prawa Boskiego przez Moyżesza danego : Rozdzielona Na Trzy Częsci" autorstwa księdza Gaudentego Pikulskiego, w której autor podawał, iż Żydzi z Litwy potrzebują rocznie 30 garncy krwi, a ich pobratymcy z Korony – o wiele więcej.
W 1759, we Lwowie, podczas dysputy religijnej pomiędzy Żydami a frankistami, ci ostatni w punkcie ostatnim oskarżyli wyznawców judaizmu o "używanie krwi chrześcijańskiej w celach rytualnych" (co miał być rzekomo zapisane w Talmudzie). Zwolennicy Jakuba Franka twierdzili m.in., że "Talmud uczy krwi chrześcijańskiej potrzebować i który wierzy w Talmud powinien jej żądać".
W marcu 1774 w mazowieckiej wsi Grabie, po zaginięciu 3-letniej Marianny (córki Mateusza i Marianny Norków), o jej zabicie posądzono tamtejszego arendarza karczmy Jakuba Nordkowicza i jego żonę. Głównym oskarżycielem był wuj dziewczynki, bednarz Jędrzej Tryndoch, którego zdaniem Żydzi zamordowali dziecko, aby dodać krwi chrześcijańskiej do macy przygotowywanej z okazji święta Paschy. Dzieci żydowskiej pary wychłostano, w wyniku czego pozyskano informacje, iż dziewczynkę uwięziła żona arendarza. Aresztowano 13 Żydów, których następnie zawieziono do Warszawy na proces. Oskarżyciel twierdził, iż obdukcja ciała wykazała, że: Jednak wkrótce okazało się, że lekarze, którzy przebadali ciało Marianny 10 kwietnia stwierdzili, że Ponadto obrońca zwrócił uwagę na fakt, iż dziewczynka zaginęła po dacie żydowskiego święta, Żydzi mają zakaz spożywania krwi, a tak papieże, jak i polscy królowie potępiali oskarżenia o mord rytualny wobec starozakonnych. 20 czerwca 1775 sąd uznał te racje i uniewinnił wszystkich oskarżonych.
W 1779 w Izbicy dwie chłopki oskarżono o to, że porwały dziewczynkę i sprzedały je za 15 czerwonych złotych tamtejszym Żydom. Skazano je na śmierć i ścięto.
Po raz ostatni proces pod zarzutem popełnienia mordu rytualnego odbył się w Olkuszu w 1787. Głównego oskarżonego skazano na śmierć, ale na skutek interwencji króla Stanisława Augusta Poniatowskiego, starsi kahalni oskarżeni o zlecenie zamordowanie dziewczyny, zostali uniewinnieni.
XIX i XX wiek.
Gdy w połowie marca 1900 w Chojnicach (leżących wówczas w Cesarstwie Niemieckim), odnaleziono poćwiartowane ciało zaginionego dwa tygodnie wcześniej 18-letniego gimnazjalisty Ernsta Wintera, szybko pojawiły się domysły, iż zamordowali go Żydzi, aby pozyskać krew dodawaną rzekomo do macy. Doszło do antyżydowskich zamieszek, m.in. próbowano podpalić synagogę. Sytuację spacyfikowało wojsko przysłane przez cesarza Wilhelma II. Za ujawnienie sprawcy mordu ustanowiono nagrodę 20 tys. marek, co sprawiło, że pojawiły się osoby wskazujące na tamtejszych Żydów jako morderców. Sprawy ostatecznie nie wyjaśniono, ale policyjne śledztwo wykluczyło sprawstwo chojnickich Żydów.
Na początku XX wieku proces Menachema Mendla Bejlisa wywoływał duże zainteresowanie nie tylko rosyjskiej opinii publicznej. Sytuacja w Imperium Rosyjskim miała duży wpływ na nastroje w Królestwie Polskim, w związku z czym w tym okresie doszło do kilku procesów sądowych spowodowanych oskarżeniami o popełnienie przez Żydów mordów rytualnych. Przyczyniło się to do radykalizacji politycznej osób narodowości żydowskiej i wzrostu popularności ruchu syjonistycznego, postulującego ich emigrację do Palestyny.
W okresie międzywojennym wiara w mordy rytualne popełniane przez Żydów podsycana była przez wydawaną wówczas antysemicką literaturę.
W 1919 pogłoska o popełnieniu przez Żydów mordu rytualnego zapoczątkowała rozruchy w Strzyżowie. Dochodzenie wyjaśniło, że niezrównoważona psychicznie dziewczyna, która miała paść ofiarą morderstwa, obawiała się powiedzieć rodzicom, gdzie spędziła noc.
W 1926 plotka o rzekomym mordzie wywołała napaści na Żydów w Dobrzyniu i Golubiu. W tym samym roku policja Wolnego Miasta Gdańska przeszukała budynek tamtejszej gminy żydowskiej, zaalarmowana donosem, iż starozakonni używają tam krwi dziecięcej w swych obrzędach religijnych. Zamieszki antyżydowskie spowodowała także plotka o usiłowaniu popełnienia mordu rytualnego pod Białymstokiem w 1938. Jak podaje Jerzy Tomaszewski, brało w nich udział 26 członków Stronnictwa Narodowego.
Motyw rzekomego mordu rytualnego pojawia się także po II wojnie światowej, w sprawie zabójstwa 9-letniej Bronisławy Mendoń, której zmasakrowane ciało odnaleziono 11 czerwca 1945 w podziemiach jednej z kamienic w Rzeszowie. W wyniku śledztwa milicyjnego ujawniono dowody wskazujące na to, że morderstwa dokonał jeden z zamieszkujących dom Żydów. Zatrzymano ponad 100 osób tej narodowości, doszło do pobicia kilku z nich, splądrowano także kilka mieszkań żydowskich. W mieście pojawiły się pogłoski o odnalezieniu ciał kilkorga dzieci i mordzie rytualnym. Wkrótce jednak zaaresztowanych Żydów zwolniono. Większość z nich od razu opuściła Rzeszów. Nieco później próbowano ponownie zatrzymać 14 Żydów, jednak udało się to tylko z Jonasem Landesmannem, który i tak ostatecznie został zwolniony. Śledztwo nie zdołało ustalić sprawcy morderstwa. Według Krzysztofa Kaczmarskiego z oddziału IPN w Rzeszowie (autora książki opisującej tę sprawę), dochodzenie zostało celowo wyciszone przez władze komunistyczne.
11 sierpnia 1945 bezpośrednią przyczyną pogromu w Krakowie (zginęła prawdopodobnie jedna osoba) była krążąca po mieście plotka o rzekomym mordowaniu przez Żydów polskich dzieci. Zajścia miały miejsce w kilku miejscach byłej żydowskiej dzielnicy Kazimierz. Splądrowano żydowskie mieszkania i lokale (w tym synagogę Kupa), pobito nieznaną liczbę osób. Niektóre ofiary pobicia były Polakami, omyłkowo wziętymi za Żydów.
Pogrom w Kielcach, który miał miejsce 4 lipca 1946, również został wywołany plotką o uwięzieniu przez Żydów w piwnicy budynku przy ulicy Planty 7 ośmioletniego chłopca, Henryka Błaszczyka, w celu dokonania na nim mordu rytualnego. W pogromie zginęło 36 osób (w tym dwoje Polaków), ponadto 2 osoby zamordowano na ul. Leonarda, a ponad 40 osób było rannych (kilka zmarło w szpitalach w wyniku ran odniesionych podczas pogromu).
Gdy w grudniu 1958 odnaleziono ciało porwanego w styczniu 1957 syna Bolesława Piaseckiego (przedwojennego lidera ONR Falanga, późniejszego szefa PAX-u), Bohdana, jednym z wyjaśnień zbrodni była teoria, iż dokonali tego Żydzi, którzy mieli mścić się za przedwojenną działalność polityka. Sam Piasecki był przekonany, że na jego potomku dokonano mordu rytualnego.
Wiek XXI.
20 maja 2018 roku ks. Tadeusz Guz (teolog, filozof, wykładowca w Instytucie Filozofii KUL) podczas publicznego wykładu w Warszawie powiedział: „My wiemy, kochani państwo, że tych faktów, jakimi były mordy rytualne, nie da się z historii wymazać. [...] w naszych archiwach, w ocalałych dokumentach, [...] mamy prawomocne wyroki po mordach rytualnych”. Wypowiedź sugerowała, że mordy rytualne zdarzały się naprawdę i że są na to dowody w postaci wyroków sądowych (chociaż najczęściej zapadały one w oparciu o zeznania wymuszone torturami lub szantażem). 
Pół roku później przeciwko wypowiedzi ks. Guza zaprotestowali współprzewodniczący Polskiej Rady Chrześcijan i Żydów – prof. Stanisław Krajewski i Zbigniew Nosowski (redaktor kwartalnika "Więź"). Zaapelowali oni do rektora KUL i biskupa lubelskiego o interwencję dyscyplinarną. W odpowiedzi na apel, zarówno rzecznicy kurii jak i uniwersytetu uznali wypowiedź ks. Guza za niedopuszczalną, szkodliwą i nieprawdziwą, szkodzącą uczelni i archidiecezji. Odcięli się od jego wypowiedzi jako jego przełożeni, jednak uznali, że za jego pozauniwersytecką działalność ponosi odpowiedzialność tylko on sam. Pomimo tego rektor KUL skierował sprawę do rzeczniczki dyscyplinarnej uczelni – prof. Anny Haładyj. W lutym 2019 przesłuchała ona ks. Guza, a następnie wydała oświadczenie o umorzeniu postępowania wyjaśniającego w sprawie o uchybienie przez ks. prof. Guza godności i obowiązkom nauczyciela akademickiego. W odpowiedzi na to oświadczenie Polska Rada Chrześcijan i Żydów złożyła zażalenie i wniosek o uchylenie postanowienia. Wskazywała, że nie można mówić o ciągłości systemu prawnego, czyli powoływać się na wyroki w tej sprawie ogłoszone w I Rzeczypospolitej, gdyż w II RP ich nie przejrzano pod kątem prawomocności, a w dawnej Polsce wyroki w sprawie rzekomych mordów rytualnych zapadały nierzadko po torturach oskarżonych. Dodała, że w jej ocenie wypowiedzi ks. Guza nie są opiniami osoby prywatnej, ale wiążą się z jego funkcjami pełnionymi jako wykładowcy wyższej uczelni katolickiej i osoby duchownej. KUL przekazał sprawę do rozpatrzenia przez uczelnianą Komisję Dyscyplinarną ds. Pracowników Akademickich. 4 marca 2021 roku rzeczona komisja w składzie: prof. Agata Mirek, dr Paweł Gondek podtrzymała umorzenie w mocy. 
Decyzja o umorzeniu postępowania dyscyplinarnego wywołała ostry sprzeciw Stowarzyszenia Żydowski Instytut Historyczny i Muzeum Żydów Polskich POLIN. Dyrektor tej drugiej instytucji w oficjalnym oświadczeniu napisał: „Szanując autonomię uczelni, nie mogę milczeć, gdy w świat idzie przekaz rodem z "Protokołów mędrców Syjonu", nazistowskiej czy stalinowskiej propagandy. To wszystko w XXI w., w kraju tak doświadczonym przez historię jak Polska, po prostu nie mieści się w głowie”. Stowarzyszenie ŻIH zaprotestowało nie tylko przeciwko umorzeniu, ale i jego uzasadnieniu, „które w istocie stanowiło potwierdzenie oburzających stwierdzeń ks. Guza”.
7 kwietnia 2021 roku Kolegium Rektorskie KUL wydało oświadczenie, w którym stwierdzało, że: „pomawianie wyznawców judaizmu o czyny mordów rytualnych jest nieusprawiedliwione i nieuczciwe. [...] Nie znajdują one uzasadnienia w faktach historycznych, potwierdzonych badaniami naukowymi. Uniwersytet stoi na stanowisku wyrażanym przez Papieży potępiających zarzuty o mordy rytualne”.

</doc>
<doc id="1740881" url="https://pl.wikipedia.org/wiki?curid=1740881" title="Dow Lewin (historyk)">
Dow Lewin (historyk)

Dov Levin (ur. 27 stycznia 1925 w Kownie, zm. 3 grudnia 2016 w Jerozolimie) – żydowski historyk specjalizujący się w dziejach Żydów na terenie Europy Wschodniej oraz historii Holocaustu. 
Biogram.
Ukończył gimnnazjum z wykładowym językiem hebrajskim oraz szkołę średnią im. Szolema Alejchema w Kownie. Działał w organizacjach syjonistystycznych, m.in. Ha-Szomer Ha-Cair. Po wejściu na Litwę wojsk niemieckich w 1941 uwięziony w getcie kowieńskim, z którego uciekł walcząc w żydowskiej partyzantce na Wileńszczyźnie. W 1945 wyjechał do Palestyny. Podjął studia z dziedziny socjologii, historii i ekonomii na Uniwersytecie Hebrajskim. Walczył w wojsku izraelskim (1947–1949, 1956, 1967, 1973). W 1966 był stypendystą Fulbrighta na Uniwersytecie w Chicago. W 1971 uzyskał doktorat za dysertację "The Armed Struggle of the Lithuanian Jews Against the Nazis". Od 1988 pełnił obowiązki dyrektora Katedry Historii Mówionej Instytutu Współczesnego Żydostwa Uniwersytetu Hebrajskiego. W 1980 nominowany do Światowej Rady Jad Waszem. Od 2003 był przewodniczącym Izraelskiego Towarzystwa Historii Mówionej. 
Naukowo zajmował się głównie historią Żydów w Europie Środkowo-Wschodniej, szczególnie w krajach bałtyckich. Opublikował ponad 520 artykułów i 16 książek w językach hebrajskim i angielskim.

</doc>
<doc id="1740883" url="https://pl.wikipedia.org/wiki?curid=1740883" title="Old Legend Productions">
Old Legend Productions

Old Legend Productions – mała polska wytwórnia płytowa, zajmująca się wydawaniem płyt oraz promocją głównie wykonawców black i paganmetalowych w Polsce i za granicą. Siedziba wytwórni znajduje się w Bielsku-Białej. Wydawnictwa wytwórni ukazują się zarówno na kasetach magnetofonowych jak i płytach kompaktowych.

</doc>
<doc id="1740884" url="https://pl.wikipedia.org/wiki?curid=1740884" title="Liga Mistrzów UEFA (2009/2010)/Faza grupowa">
Liga Mistrzów UEFA (2009/2010)/Faza grupowa

Do startu w fazie grupowej uprawnione były 32 drużyny (w tym 10 zwycięzców rundy play-off). Losowanie odbyło się 27 sierpnia 2009 (godz. 18:00). W jego trakcie zespoły zostały rozdzielone na 4 koszyki, następnie rozlosowane i podzielone na 8 grup po 4 drużyny każda. Do jednej grupy nie mogły trafić drużyny z tego samego koszyka i federacji.
Wszystkie zespoły zagrały ze sobą dwukrotnie – po 2 najlepsze z każdej grupy awansowały do fazy pucharowej, drużyny z 3. miejsc otrzymały prawo gry w 1/16 finału Ligi Europy UEFA.
 Drużyny, które awansowały z rundy play-off
Pogrubiono nazwy drużyn, które awansowały do fazy pucharowej.

</doc>
<doc id="1740889" url="https://pl.wikipedia.org/wiki?curid=1740889" title="Półwysep Tarchankucki">
Półwysep Tarchankucki

Półwysep Tarchankucki – półwysep znajdujący się w północno-zachodniej części Półwyspu Krymskiego. 
Ma powierzchnię 1550 km², najbardziej na zachód wysuniętą częścią jest przylądek Tarchankut. Większą część półwyspu zajmuje Wyżyna Tarchankucka. Od północnego zachodu półwyspu znajduje się Zatoka Karkinicka, od południowego zachodu Zatoka Kalamicka.
Roślinność stepowa, w obniżeniach krzaczasta ("czaharnyk"). W obniżeniach terenu znajdują się również słone jeziora.
Na półwyspie znajdują się ślady po starożytnym osadnictwie greckim (najbardziej znana jest osada "Kalos-Limen". Na przylądku Tarchankut znajduje się latarnia morska o wysokości 42 m.

</doc>
<doc id="1740891" url="https://pl.wikipedia.org/wiki?curid=1740891" title="Liga Europy UEFA (2009/2010)/Faza grupowa">
Liga Europy UEFA (2009/2010)/Faza grupowa

Do startu w fazie grupowej uprawnionych było 48 drużyn (w tym 38 zwycięzców rundy play-off Ligi Europy i 10 przegranych rundy play-off Ligi Mistrzów). Losowanie odbyło się 28 sierpnia 2009 (godz. 13:00). W jego trakcie zespoły zostały rozdzielone na 4 koszyki, następnie rozlosowane i podzielone na 12 grup po 4 drużyny każda. Do jednej grupy nie mogły trafić drużyny z tego samego koszyka i federacji.
Wszystkie zespoły zagrały ze sobą dwukrotnie – po 2 najlepsze z każdej grupy awansowały do fazy pucharowej.
Na żółtym tle przedstawiono drużyny, które awansowały z rundy play-off Ligi Europy.
Na różowym tle przedstawiono drużyny, które przegrały w rundzie play-off Ligi Mistrzów.
Pogrubiono nazwy drużyn, które awansowały do fazy pucharowej.

</doc>
<doc id="1740896" url="https://pl.wikipedia.org/wiki?curid=1740896" title="Wyżyna Tarchankucka">
Wyżyna Tarchankucka

Wyżyna Tarchankucka – wyżyna zajmująca większą część Półwyspu Tarchankuckiego Krymu.
Zbudowana jest z neogeńskich wapieni, najwyższa wysokość to 179 m n.p.m.

</doc>
<doc id="1740901" url="https://pl.wikipedia.org/wiki?curid=1740901" title="Fabryka Gry">
Fabryka Gry



</doc>
<doc id="1740903" url="https://pl.wikipedia.org/wiki?curid=1740903" title="Oczlica">
Oczlica

Oczlica ("Microchirus ocellatus") – gatunek ryby z rodziny solowatych.
Występowanie.
Ciepłe i gorące wody przybrzeżne na całym świecie. Żyje na głębokości 30–300 m.
Opis.
Dorasta do 20 cm długości. Ubarwienie grzbietu szarobrązowe, w tylnej części grzbietu 2 pary charakterystycznych, dużych, czarnoniebieskich, żółto obrzeżonych plam. W środkowej części grzbietu jedna duża, sina plama.

</doc>
<doc id="1740906" url="https://pl.wikipedia.org/wiki?curid=1740906" title="Tadeusz Koral">
Tadeusz Koral

Tadeusz Koral ps. „Krzysztof” (ur. 8 lipca 1910 w Wilnie, zm. 2 października 2000 w Warszawie) – polski wojskowy w stopniu podpułkownika i działacz polityczny, wicewojewoda olsztyński (1945–1948), poseł na Sejm Ustawodawczy (1947–1952).
Życiorys.
Studiował prawo na Uniwersytecie Warszawskim oraz ekonomię i zagadnienia narodowościowe w Instytucie Badań Spraw Narodowościowych. Podczas studiów pracował w związkach zawodowych, był również związany z OM TUR i Związkiem Niezależnej Młodzieży Socjalistycznej. Od 1926 członek PPS, za poglądy jednolitofrontowe aresztowany.
W 1939 dostał się do niewoli niemieckiej w Prusach Wschodnich, z którego zwolniono go po roku. W czasie okupacji przebywał w Warszawie. 19 maja 1942 jako szef Wydziału Sabotażu Polskich Socjalistów przeprowadził zamach na prowadzone przez Niemców, ale należące do Polaków kasyno gry przy alei Szucha w Warszawie. Należał do RPPS oraz tworzonej przez nie „Barykady Wolności”. Kierował Wydziałem Sabotażu i Dywersji PPS. Pomagał Żydom znajdującym się w getcie warszawskim. Dokonał zamachów na kasyno gry przy al. Szucha 29, dom Gestapo w Alejach Ujazdowskich oraz siedzibę gubernatora Fischera. Aresztowany przez Niemców spędził kilka miesięcy na Pawiaku, później wywieziono go do obozów koncentracyjnych w GG i głębi Niemiec (Majdanek (nr obozowy 9824.0), Flossenbürg, Gross-Rosen, Dyhernfurth, Mauthausen, Austetten i Ebensee).
W 1945 wrócił do Polski, wchodząc w skład Rady Naczelnej PPS. W listopadzie 1945 uzyskał nominację na zastępcę pełnomocnika Rządu RP na Okręg Mazurski Jakuba Prawina. Kierował Wojewódzkim Komitetem PPS. W 1947 uzyskał mandat posła na Sejm Ustawodawczy w okręgu Olsztyn. Zasiadał w Komisji Wojskowej. W 1948 został wykluczony z szeregów PPS za opór wobec zjednoczenia z PPR.
Pochowany na cmentarzu Stare Powązki w Warszawie (kwatera 244-2-11).

</doc>
<doc id="1740907" url="https://pl.wikipedia.org/wiki?curid=1740907" title="Tapejary">
Tapejary



</doc>
<doc id="1740908" url="https://pl.wikipedia.org/wiki?curid=1740908" title="Tapejara (Pterozaury)">
Tapejara (Pterozaury)



</doc>
<doc id="1740909" url="https://pl.wikipedia.org/wiki?curid=1740909" title="Salon Gry">
Salon Gry



</doc>
<doc id="1740912" url="https://pl.wikipedia.org/wiki?curid=1740912" title="Gustaf Lindblom">
Gustaf Lindblom

Gustaf „Topsy” Lindblom (ur. 3 grudnia 1891 w Kristinehamn, zm. 26 kwietnia 1960 w Sztokholmie) – szwedzki lekkoatleta trójskoczek, mistrz olimpijski ze Sztokholmu z 1912.
Lindblom poprawił dwukrotnie rekord Szwecji w trójskoku w 1912 przed igrzyskami olimpijskimi w Sztokholmie, doprowadzając go do wyniku 14,45. Był jednym z ośmiu Szwedów, którzy wystąpili w konkursie trójskoku na igrzyskach. Skoczył w pierwszej kolejce 14,76 m, co było nowym rekordem Szwecji i zapewniło mu złoty medal. Pozostałe medale zdobyli również Szwedzi: srebrny Georg Åberg (14,51 m), a brązowy Erik Almlöf (14,17 m).
Później Lindblom był szefem redakcji czasopisma sportowego "Idrottsbladet" (1915-1934), sekretarzem Szwedzkiej Federacji Bokserskiej (1921-1929 i 1932-1935), managerem szwedzkiego boksera Olle Tandberga w 1940 oraz dyrektorem teatru tańca Nalen w Sztokholmie (1933-1960).

</doc>
<doc id="1740919" url="https://pl.wikipedia.org/wiki?curid=1740919" title="Witold Wyspiański">
Witold Wyspiański

Witold Marian Wyspiański (ur. 4 października 1886 w Krakowie, zm. 30 października 1945 tamże) – polski geolog, nauczyciel i działacz społeczny, przewodniczący Klubu Demokratycznego w Sosnowcu (1938–1939), poseł do Krajowej Rady Narodowej. 
Życiorys.
Po ukończeniu studiów z dziedziny biologii, geologii i mineralogii na Uniwersytecie Jagiellońskim pracował jako nauczyciel biologii w krakowskim gimnazjum. W czasie I wojny światowej organizował Drużyny Bartoszowe w Małopolsce. W 1919 przeniósł się do Sosnowca, gdzie nauczał w Gimnazjum im. Stanisława Staszica i Gimnazjum im. Stanisława Wyspiańskiego. Działał w Towarzystwie Uniwersytetu Robotniczego w Zagłębiu Dąbrowskim (1923–1939) oraz Polskim Towarzystwie Przyrodników im. Kopernika (od 1926 członek ZG). W latach 1927–1930 przewodniczył okręgowemu Związkowi Nauczycielstwa Polskiego Szkół Średnich, a później do wybuchu II wojny światowej okręgowemu ZNP. W latach 30. zaangażowany w Ligę Obrony Praw Człowieka i Obywatela. W 1936 został wiceprezesem Koła Polskiego Związku Myśli Wolnej. Należał do założycieli Towarzystwa Naukowego Zagłębia Dąbrowskiego. W 1938 zakładał Klub Demokratyczny w Sosnowcu, którego został prezesem. W 1939 znalazł się w szeregach Stronnictwa Demokratycznego. 
W 1941 przeniósł się z terenów wcielonych do III Rzeszy do Krakowa. Działał w Polskiej Partii Robotniczej, z ramienia której skierowano go do pracy w Robotniczej Partii Polskich Socjalistów. 2 maja 1944 został przewodniczącym konspiracyjnej Wojewódzkiej Rady Narodowej w Krakowie. Po wyzwoleniu pełnił obowiązki wiceprzewodniczącego WRN oraz kuratora okręgu szkolnego krakowskiego. Zasiadał w KRN – formalnie z ramienia Polskiej Partii Socjalistycznej. 
Był aktywnym wolnomularzem. W 1924 współzakładał lożę „Staszic” w Sosnowcu, był jej dozorcą (1935–1936), przewodniczącym (1936–1937) oraz mówcą (1937–1938). W czasie II wojny światowej członek tajnej loży „Przesąd Zwyciężony” w Krakowie. 
Był synem Antoniego i bratankiem Franciszka Wyspiańskiego oraz kuzynem Stanisława Wyspiańskiego. Został pochowany na Cmentarzu Rakowickim. Od 1964 do 1991 był patronem technikum elektronicznego w Dobczycach (obecnie: Zespół Szkół im. ks. Józefa Tischnera).

</doc>
<doc id="1740922" url="https://pl.wikipedia.org/wiki?curid=1740922" title="Challenge Roth">
Challenge Roth

Challenge Roth (QCR – Quelle Challenge Roth od nazwy sponsora) – długodystansowe zawody triathlonowe w Roth koło Norymbergi w południowych Niemczech, będące częścią Serii The Challenge-Family rozgrywanej w Europie i w Nowej Zelandii.

</doc>
<doc id="1740926" url="https://pl.wikipedia.org/wiki?curid=1740926" title="Kuks">
Kuks

Kuks – gmina i wieś w powiecie Trutnov w kraju kralovohradeckim w Czechach, znana z rzeźb Mateusza Bernarda Brauna (czołowego rzeźbiarza baroku w Czechach), zachowanych w byłym barokowym szpitalu i (częściowo) Betlejem (cz. Betlém).
Kuks został założony przed 1695 r. jako kurort-rezydencja hrabiego F. A. Šporka z pałacem, łaźniami, gościńcami, teatrem, torem wyścigowym i biblioteką. Po 1706 r. nad kurortem wzniesiono potężny klasztor Bonifratrów ze szpitalem, kościołem pw. Najświętszej Trójcy i grobowcem Šporków. Przestrzeń przed frontem klasztoru zdobią alegorie Religii, Cnót i Grzechów autorstwa Brauna (1718-1720). Szpital działał do 1938 r., w jego gmachu obecnie mieści się Czeskie Muzeum Farmacji. Do 1945 r. Kuks był zamieszkiwany przez Niemców.
Do gminy należy także wieś Kašov.

</doc>
<doc id="1740930" url="https://pl.wikipedia.org/wiki?curid=1740930" title="Klasyfikacja medalowa Island Games 2009">
Klasyfikacja medalowa Island Games 2009

Klasyfikacja medalowa Island Games 2009 jest zestawieniem medalowych zdobyczy krajów uczestniczących w Island Games 2009 na Wyspach Alandzkich (Finlandia). Rozdano w sumie 604 medale zawodnikom z 25 krajów. Konkurencje odbyły się w dniach 28 czerwca - 4 lipca 2009.

</doc>
<doc id="1740931" url="https://pl.wikipedia.org/wiki?curid=1740931" title="Rodney Begnaud">
Rodney Begnaud

Rodney Begnaud (ur. 12 października 1970 w Lafayette, Luizjana) – amerykański wrestler i zawodnik mieszanych sztuk walki. Jako wrestler pracował dla takich federacji jak Extreme Championship Wrestling (ECW) i World Wrestling Entertainment (WWE), gdzie występował w brandzie WWE RAW i WWE SmackDown!. Występował pod takimi pseudonimami jak Rodney Mack i Redd Dogg.
Kariera.
Trenując pod okiem Junkyard Doga zadebiutował w wrestlingu w 1998 pod pseudonimem ringowym "Redd Dogg" walcząc dla federacji niezależnych w stanach południowo-zachodnich USA. W 2000 podpisał kontrakt z federacją Extreme Championship Wrestling, gdzie został członkiem stajni "Da Baldies".
W 2002 podpisał kontrakt z World Wrestling Entertainment i został przeniesiony do federacji rozwojowej WWE – Ohio Valley Wrestling (OVW). Debiut w WWE zaliczył w styczniu 2003 na jednym z odcinków WWE SmackDown. Później został przeniesiony do brandu Raw, gdzie występował jako "Rodney Mack". W brandzie Raw debiutował atakując D’Lo Browna na "Sunday Night Heat", później wszedł w skład squashowego angle’u "White Boy Challenge", w którym Afroamerykanie wyzywali na pojedynek białych wrestlerów. Następnie występował w tag teamie z Christopherem Nowinskim. W listopadzie 2003 uległ kontuzji kolana. W lipcu 2004 powrócił do telewizji walcząc solo. Na początku listopada 2004 został zwolniony z WWE wraz ze swoją żoną Jazz i kilkoma innymi zawodnikami.
Na początku 2005 walczył dla federacji niezależnych a niedługo potem wraz ze swoją żoną otworzył niezależną federację wrestlingu Dirtysouth Championship Wrestling w Luizjanie, która na początku 2007 została przemianowana na Downsouth Championship Wrestling. W połowie września 2006 został ponownie zatrudniony w WWE wraz z Martym Jannettym i Bradem Armstrongiem gdzie pod koniec września 2006 zaczął występować na house showach federacji ECW. W drugiej połowie stycznia 2007 został ponownie zwolniony z WWE.
W latach 2007–2008 sporadycznie występował w federacjach niezależnych, a następnie przerwał występy. Powrócił w 2011 do federacji niezależnych – występował m.in. w NWA Oklahoma. W 2018 i 2019 pojawił się w Anarcy Championship Wrestling.
Kariera w MMA.
W mieszanych sztukach walki zadebiutował w 7 czerwca 2008 w wygranej walce z Joe Namethem. Drugą walkę (przegraną) w formule MMA stoczył po dziesięciu latach od debiutu – w 2018.
Życie osobiste.
Jego żoną jest wrestlerka i valet Carlene „Jazz” Moore. Para ma dwie córki – Summer i Skye. Wraz z żoną i Thunder Rosą prowadzi szkołę wrestlingu o nazwie "The Dogg Pound".
W lipcu 2016 r. Begnaud został wymieniony jako część pozwu zbiorowego wniesionego przeciwko WWE, w którym wymieniono urazy i obrażenia mózgu podczas występów wrestlerów w federacji, oraz że firma ukrywała przed zawodnikami ryzyko odniesienia kontuzji. Pozew został wytoczony przez adwokata Konstantine’a Kyrosa, który również występował w wielu innych procesach przeciwko WWE. Sędzia okręgowy Vanessa Lynne Bryant oddaliła pozew we wrześniu 2018.

</doc>
<doc id="1740933" url="https://pl.wikipedia.org/wiki?curid=1740933" title="Narodowy zabytek kultury Republiki Czeskiej">
Narodowy zabytek kultury Republiki Czeskiej

Narodowy zabytek kultury Republiki Czeskiej () – zabytek zarejestrowany przez rząd Republiki Czeskiej. Lista obejmuje obecnie 400 pozycji o numerach od 101 (zamek na Hradczanach) do 400 (budynek dawnej fabryki kos w Karlowicach).

</doc>
<doc id="1740934" url="https://pl.wikipedia.org/wiki?curid=1740934" title="Władysław Łapiński">
Władysław Łapiński

Władysław Łapiński (ur. 1898 lub 1899 w gminie Borów powiatu iłuksztańskiego) – działacz mniejszości polskiej na Łotwie, wiceprezes Związku Polaków w Łotwie, w latach 1931–1934 poseł na Sejm. 
Biografia.
Urodził się w zubożałej rodzinie ziemiańskiej w Semigalii. Po uzyskaniu matury w szkole średniej pracował jako nauczyciel. W wolnej Łotwie pełnił również obowiązki prezesa filii Związku Polaków w gminie borowskiej (wcześniej: prezes zarządu) oraz wiceprezesa Związku Polaków w Łotwie. Sprawował funkcję prezesa Towarzystwa Rolników Polskich zrzeszającego ponad 300 członków. W latach 1925 i 1928 kandydował w wyborach parlamentarnych z listy Centralnego Komitetu Wyborczego Związku Polaków w Łotwie. W 1931 został wybrany jednym z dwóch polskich posłów do Sejmu Republiki Łotewskiej – zastąpił w tej roli Jarosława Wilpiszewskiego. Mandat sprawował do rozwiązania parlamentu przez prezydenta Ulmanisa w 1934.

</doc>
<doc id="1740940" url="https://pl.wikipedia.org/wiki?curid=1740940" title="Władysław Tołłoczko">
Władysław Tołłoczko

Władysław Tołłoczko (ur. 1871 lub 1872, zm. ?) – polski działacz społeczny na Łotwie, radny Lipawy, przewodniczący Polsko-Katolickiego Towarzystwa Dobroczynności. 
Historia.
Z zawodu był kolejarzem. Stał na czele Polsko-Katolickiego Towarzystwa Dobroczynności w Lipawie, był również wiceprezesem towarzystwa "Ognisko". Z listy polskiej wybrano go w niepodległej Łotwie radnym Lipawy. W 1925 kandydował do Sejmu z listy Centralnego Komitetu Wyborczego Związku Polaków w Łotwie. 

</doc>
<doc id="1740942" url="https://pl.wikipedia.org/wiki?curid=1740942" title="Michał Eliaszow">
Michał Eliaszow

Michał Eliaszow (łot. "Mihails Eljašovs"; ur. 21 kwietnia 1900 w Rydze, zm. 8 grudnia 1941 tamże) – żydowski prawnik i dziennikarz działający na Łotwie, publicysta, przewodniczący ryskiego Judenratu (1941).
Biogram.
W 1917 ukończył gimnazjum przy Instytucie Historii i Językoznawstwa w Petersburgu. Od 1918 studiował historię i filologię na Uniwersytetach Petersburskim i Dorpackim. W latach 1920–1921 służył w Wojsku Łotewskim walcząc z Armią Czerwoną w Łatgalii. W 1927 uzyskał stopień doktora praw na Uniwersytecie w Heidelbergu. 
W dwudziestoleciu międzywojennym współpracował z gazetami: "Rigasche Rundschau" i "Riżskoje Słowo". Należał do założycieli i publicystów rosyjskojęzycznego pisma "Siegodnia", które stało się najpoczytniejszą gazetą rosyjską poza granicami kraju. W 1927 znalazł się wśród założycieli klubu tenisowego "Riteck", w którego zarządzie zasiadł. Rok później wybrano go przewodniczącym Związku Żydów – Uczestników Walk o Niepodległość. Od 1930 pełnił obowiązki sekretarza Komisji Prawników, która miała za zadanie opracować nowy kodeks prawny Republiki. W 1932 został sekretarzem I Kongresu Prawników Łotewskich. 
Z przekonań był demokratą: w 1933 nawoływał do obrony pluralizmu politycznego na Łotwie oraz "walki przeciwko reakcji nacjonalistycznej i komunistycznemu imperializmowi, które zagrażają Łotwie w najwyższym stopniu". Po wejściu do Rygi wojsk niemieckich i utworzeniu w 1941 Judenratu stanął na jego czele.
Zamordowany w tym samym roku podczas masakry w Rumbuli.

</doc>
<doc id="1740943" url="https://pl.wikipedia.org/wiki?curid=1740943" title="Cerastoderma edule">
Cerastoderma edule



</doc>
<doc id="1740944" url="https://pl.wikipedia.org/wiki?curid=1740944" title="Cardium edule">
Cardium edule



</doc>
<doc id="1740952" url="https://pl.wikipedia.org/wiki?curid=1740952" title="MO S-5 „Na trati”">
MO S-5 „Na trati”

MO S–5 "Na trati" ("Na linii kolejowej") – fort piechoty w Boguminie (Czechy) położony w dzielnicy Stary Bogumin przy autostradzie D47, drodze krajowej nr 58 oraz linii kolejowej z Bogumina do Chałupek, blisko granicy z Polską. Stanowił część czechosłowackich umocnień wojennych wybudowanych w latach 1935–1938, wchodząc w skład fortyfikacji wokół Bogumina (łącznie 8 schronów, z czego 7 zrealizowanych) na linii umocnień Ostrawskich.
Historia.
Historia powstania bunkra związana jest z dojściem do władzy w Niemczech Adolfa Hitlera i rozpoczęciem przez III Rzeszę programu zbrojeń. Wymusiło to na czechosłowackich władzach odpowiedź, którą miała stanowić budowa sieci umocnień granicznych. Elementem tej sieci stał się MO S–5 "Na trati", wybudowany latem 1936 roku (betonowanie miało miejsce w dniach 19–29 lipca 1936). W wyniku przejęcia Zaolzia przez Polskę schron znalazł się po polskiej stronie granicy, wobec czego w listopadzie 1938 roku oddziały czechosłowackie musiały opuścić schron. Większa część wyposażenia została zdemontowana. Podczas II wojny światowej schron wykorzystano jako magazyn broni.
Po wojnie schron stał nieużywany aż do 2000 roku, kiedy to bogumiński Klub Historii Wojskowej (KVH) przejął opiekę nad obiektem. Po przejęciu okazało się, iż obiekt przez lata stał zalany wodą aż do wysokości jednego metra (przez uszkodzenie jednej z dwóch studni, jakie posiadał). Bogumiński KVH podjął się rekonstrukcji obiektu. 28 sierpnia 2004 zorganizował przy obiekcie wraz z klubem z Otrokovic inscenizację walk o Bogumin z 1945 roku (mimo iż w rzeczywistości walki te nie miały miejsca w pobliżu schronu). W roku 2006 linia kolejowa przebiegająca przez bunkier została wyłączona z eksploatacji, gdyż w wyniku budowy nowej autostrady, a także w ramach optymalizacji bogumińskiego węzła kolejowego poprowadzono nieopodal nową linię. Od roku 2008 schron oraz tereny leżące w jego pobliżu są, po przejęciu od wojska, własnością miasta Bogumin, a wieloletnią umowę wynajmu za symboliczną kwotę posiada KVH Bogumin, który udostępnia obiekt zwiedzającym oraz ma na celu doprowadzenie go do stanu z roku 1938. Dzięki staraniom tegoż klubu, budowana w sąsiedztwie autostrada D47 została poprowadzona tak, by nie zawadzała fortyfikacjom.
Charakterystyka.
Fort, zbudowany na wzór fortyfikacji na linii Maginota, złożony jest z dwóch schronów przedzielonych linią kolejową (dziś śladem linii biegnie droga krajowa nr 58, a sama linia biegnie tuż obok lewej części fortu). Zachodni (lewy) posiada oznaczenie MO S–5a, a wschodni (prawy) MO S–5b. Oba schrony są dwupoziomowe i połączone są ze sobą podziemnym korytarzem o długości 22 m. Wejście znajduje się we wschodnim schronie, po zachodniej stronie jest tylko wyjście ewakuacyjne do rowu. Każda z części uzbrojona była w jedną armatę wzór 36, dwa ciężkie karabiny maszynowe wzór 37 oraz jeden karabin maszynowy wzór 26. Ponadto znajdowały się tam po jednej wieży pancernej (dzwon) wyposażone po prawej stronie w ckm, a po lewej w rkm. W celu obrony załogi przed nieprzyjacielem, przy każdym schronie wykopano rów diamentowy. Obiekt, jako punkt oporu, głównie miał za zadanie obronę linii kolejowej biegnącej bezpośrednio do Bogumina.
Oprócz pomieszczeń związanych ze stanowiskami ogniowymi są w nim również pokoje radiotelegrafisty, dowódcy, sypialnie załogi, ubikacje, magazyny oraz wiele innych. W środku znajduje się kominek, miejscowy Klub Historii Wojskowej zadbał również o inne elementy wyposażenia, takie jak meble, telefony, radiostację, skrzynie, kociołek itp.
Objętość betonu w całej konstrukcji wynosi 4314 m3. Obiekt posiada dwie studnie na głębokość 4,3 m. Położony jest na wysokości 214 m n.p.m. Może pomieścić do 43 osób, w tym 4 na stanowiskach artyleryjskich.

</doc>
<doc id="1740954" url="https://pl.wikipedia.org/wiki?curid=1740954" title="Sopot Festival 1980">
Sopot Festival 1980

Sopot Festival 1980 – 20. edycja Międzynarodowego Festiwalu Piosenki i zarazem 4. edycja Międzynarodowego Festiwalu Interwizji. Wydarzenie miało miejsce w sopockiej Operze Leśnej w dniach 20-23 sierpnia 1980 roku, w Operze Leśnej. Konkurs prowadzili Irena Dziedzic i Jacek Bromski. Nagrodę „Grand Prix Festiwalu Interwizji” otrzymała Marion Rung z Finlandii, która zaśpiewała piosenkę „Where Is the Love”. Gwiazdą wieczoru była Gloria Gaynor.

</doc>
<doc id="1740955" url="https://pl.wikipedia.org/wiki?curid=1740955" title="Zwierciadło (film)">
Zwierciadło (film)

Zwierciadło (ros. "Зеркало", "Zierkało") – radziecki dramat psychologiczny z 1974 roku. Jedno z najważniejszych dzieł rosyjskiego reżysera Andrieja Tarkowskiego. 
Fabuła.
Film pozbawiony jest typowej fabuły, składa się z potoku poetyckich obrazów o autobiograficznym wydźwięku. Sam Tarkowski mówił o swoim filmie: ""Jest to historia życia mojej matki, a zarazem w jakiejś mierze i mego". W filmie cytuje też wiersze swego ojca Arsienija Tarkowskiego.
Krytyk francuski Marcel Martin napisał: "«Zwierciadło» jest najbardziej osobistym dziełem Tarkowskiego"". Reżyser ustawia "liczne zwierciadła", poprzez które obserwuje otaczającą go rzeczywistość. Świat przedstawiony w filmie widziany jest oczami artysty.
W filmie "Zwierciadło" reżyser stara się dotrzeć do psychiki i uczuć człowieka - do źródeł jego postawy moralnej. "Zwierciadło" jest osobistą i szczerą spowiedzią artysty. Reżyser swobodnie operuje czasem filmowym, przenosząc akcję do czasów wojny, gdy bohater był jeszcze dzieckiem, to w lata współczesne, to znowu w bardziej odległą przeszłość cofając się do lat trzydziestych. Ideą filmu jest pokazanie, jak kształtuje się wewnętrzny świat człowieka, w jaki sposób otaczający nas ludzie i wydarzenia wpływają na charakter człowieka.

</doc>
<doc id="1740956" url="https://pl.wikipedia.org/wiki?curid=1740956" title="Płaskowyż Bârlad">
Płaskowyż Bârlad

Płaskowyż Bârlad (rum. "Podişului Bârladului") - płaskowyż we wschodniej Rumunii, w centralnej i południowej części Wyżyny Mołdawskiej.
Wysokość płaskowyżu wynosi średnio od 200 m n.p.m. na południu, do 400 m n.p.m. na północy. Kulminacje przekraczają 500 m n.p.m.
W skład Płaskowyżu Bârlad wchodzą:

</doc>
<doc id="1740959" url="https://pl.wikipedia.org/wiki?curid=1740959" title="Trzech Muszkieterów">
Trzech Muszkieterów



</doc>
<doc id="1740962" url="https://pl.wikipedia.org/wiki?curid=1740962" title="Marcelo Fazzio Sarvas">
Marcelo Fazzio Sarvas



</doc>
<doc id="1740963" url="https://pl.wikipedia.org/wiki?curid=1740963" title="Zdeněk Nejedlý">
Zdeněk Nejedlý

Zdeněk Nejedlý (ur. 10 lutego 1878 w Litomyšli, zm. 9 marca 1962 w Pradze) – czechosłowacki muzykolog, komunista. Od 1929 członek KPCz, od 1946 członek jej KC. Wywarł duży wpływ na czechosłowackie życie kulturalne i szkolnictwo, uczestniczył procesie w jego stalinizacji. Był ministrem edukacji i ministrem bez teki oraz wicepremierem (1953–1962). Od 1952 prezes Czechosłowackiej Akademii Nauk. W 1954 r. został członkiem zagranicznym PAN. Był ojcem socrealistycznego kompozytora Víta Nejedlego, który zmarł w 1945.

</doc>
<doc id="1740967" url="https://pl.wikipedia.org/wiki?curid=1740967" title="Ferdinand Bie">
Ferdinand Bie

Ferdinand Reinhardt Bie (ur. 16 lutego 1888 w Drammen, zm. 9 listopada 1961 w Kristiansandzie) – norweski lekkoatleta, mistrz olimpijski.
Na igrzyskach olimpijskich w 1912 w Sztokholmie Bie startował w czterech konkurencjach lekkoatletycznych. Największy sukces odniósł w pięcioboju lekkoatletycznym, w którym zajął 2. miejsce przegrywając z Amerykaninem Jimem Thorpe. Po dyskwalifikacji Thorpe’a w następnym roku za naruszenie przepisów o amatorstwie Bie został oficjalnie uznany mistrzem olimpijskim. W 1982, po śmierci zarówno Thorpe’a, jak i Bie, Międzynarodowy Komitet Olimpijski podjął decyzję o przywróceniu złotego medalu Thorpe'owi i uznaniu obu atletów za mistrzów olimpijskich. W 2022 Międzynarodowy Komitet Olimpijski ogłosił, że w porozumieniu z Norweskim Komitetem Olimpijskim i Paraolimpijskim uznaje Thorpe’a za jedynego złotego medalistę w tej konkurencji.
Bie na igrzyskach w 1912 zajął również 11 miejsce w skoku w dal, w biegu na 110 metrów przez płotki odpadł w półfinale, a dziesięcioboju nie ukończył.
Był mistrzem Norwegii na 110 metrów przez płotki w 1910, w skoku w dal w 1910 i 1917 oraz w dziesięcioboju w 1911.

</doc>
<doc id="1740968" url="https://pl.wikipedia.org/wiki?curid=1740968" title="Żabno koło Starogardu Gdańskiego">
Żabno koło Starogardu Gdańskiego

Żabno koło Starogardu Gdańskiego – nieczynny przystanek kolejowy w Starogardzie Gdańskim w dzielnicy Żabno w północnej części miasta, dawniej w miejscowości Żabno.
Historia.
Linia kolejowa łącząca Starogard Gdański ze Skarszewami powstała w 1905 roku jako skrót pomiędzy Starogardem Gdańskim a Skarszewami, Kościerzyną, Kartuzami i Bytowem. Po II wojnie światowej ruch został wznowiony dopiero w 1948 roku. W listopadzie 1989 roku zawieszono ruch pasażerski przez Żabno, W 1991 roku zawieszono również przewozy towarowe. Przyczyniło się to do fizycznej likwidacji linii.
Do dziś z przystanku zachował się usyp dawnego peronu oraz kolejowy budynek mieszkalny.

</doc>
<doc id="1740970" url="https://pl.wikipedia.org/wiki?curid=1740970" title="Klaudia Konopko">
Klaudia Konopko

Klaudia Korzeniecka (Konopko) (ur. 21 lutego 1992 w Białymstoku) – polska lekkoatletka, sprinterka. Olimpijka z Rio de Janeiro 2016.
Kariera.
Zawodniczka UKS 19 Bojary Białystok jest wielokrotną mistrzynią Polski w kategorii juniorek. Podczas mistrzostw świata juniorów młodszych (Bressanone 2009) polska sztafeta szwedzka z Konopko na drugiej zmianie zajęła 6. miejsce. Największy indywidualny sukces w jej dotychczasowej karierze to brązowy medal Europejskiego Festiwalu Młodzieży (Tampere 2009), uzyskując w finale 200 metrów wynik 24,41 przy wietrze + 2,7 m/s (aby wynik był uznany za oficjalny wiatr nie powinien przekraczać 2 m/s).
Brązowa medalistka mistrzostw Polski w sztafecie 4 x 100 metrów (2012). Rok później zdobyła złoto mistrzostw kraju w tej konkurencji.
Rekordy życiowe.
Rekordzistka Regionu Podlaskiego w biegu na 200 m.

</doc>
<doc id="1740978" url="https://pl.wikipedia.org/wiki?curid=1740978" title="Hawking">
Hawking

Hawking jest nazwiskiem angielskim, oznacza sokolnictwo.
Inne:

</doc>
<doc id="1740982" url="https://pl.wikipedia.org/wiki?curid=1740982" title="Aleksandr Bergman">
Aleksandr Bergman

Aleksandr Bergman (łot. Aleksandrs Bergmans, ur. 30 maja 1925 w Rydze, zm. 12 stycznia 2016 tamże) – żydowski adwokat działający na Łotwie, społecznik, przewodniczący Łotewskiej Wspólnoty Żydów – Byłych Więźniów Gett i Obozów Koncentracyjnych.
Biogram.
Urodził się w Rydze w rodzinie nauczycieli. W latach 1941–1945 więziony na terenie getta ryskiego oraz obozów Sachsenhausen (KL) i Buchenwald (KL). W 1951 ukończył studia prawnicze na Uniwersytecie Łotewskim, po czym przez 52 lat praktykował jako adwokat w Rydze i innych miastach Łotwy. W 1988 zaangażował się w odrodzenie żydowskiej wspólnoty narodowej na Łotwie. Pełnił m.in. funkcję przewodniczącego Łotewskiej Wspólnoty Żydów – Byłych Więźniów Gett i Obozów Koncentracyjnych (Latvijas Ebreju bijušo geto un koncentrācijas nometņu ieslodzīto biedrība). W 2005 opublikował swoje wspomnienia z getta ryskiego pod tytułem „Zapiski niedocziełowieka” (łot. „Zemcilvēka piezīmes”).
Został uhonorowany Orderem Trzech Gwiazd.

</doc>
<doc id="1740983" url="https://pl.wikipedia.org/wiki?curid=1740983" title="Prisoners In Paradise">
Prisoners In Paradise



</doc>
<doc id="1740984" url="https://pl.wikipedia.org/wiki?curid=1740984" title="Topol">
Topol

Topol może oznaczać:
Ludzie o takim nazwisku:

</doc>
<doc id="1740985" url="https://pl.wikipedia.org/wiki?curid=1740985" title="Temp-2S">
Temp-2S

Temp-2S (NATO: SS-16 Sinner) — rakietowy pocisk balistyczny stanowiący pierwszą radziecką próbę opracowania efektywnego operacyjnie mobilnego, drogowego systemu ICBM. Ogółem, w Wotkińskich Zakładach Mechanicznych wyprodukowano ok. 200 pocisków tego typu, z których przed zawarciem traktatu SALT II, około sześćdziesięciu sztuk zostało dostarczonych do składnicy w Plesiecku. Jakkolwiek system Temp-2S nie został nigdy oficjalnie przyjęty do służby, pewna liczba pocisków tego systemu rozpoczęła dyżur bojowy 21 lutego 1976 roku, a według źródeł zachodnich, do 50 pocisków zostało rozmieszczonych w 1978 roku. W podpisanym przez ZSRR traktacie SALT II Związek Radziecki zobowiązał się do nie produkowania, nie testowania oraz nie rozmieszczania żadnego pocisku Temp-2S lub jego trzeciego stopnia napędowego. Do roku 1985 całe wyposażenie pomocnicze systemu zostało usunięte z Plesiecka, a sam system został w traktacie INF określony jako "system nierozmieszczony".

</doc>
<doc id="1740986" url="https://pl.wikipedia.org/wiki?curid=1740986" title="City of Adelaide">
City of Adelaide

City of Adelaide – jednostka samorządowa wchodząca w skład aglomeracji Adelaide i obejmuje centrum miasta. Założona w 1840 roku, od 1919 City of Adelaide posiada burmistrza; obecne władzę sprawuje burmistrz Michael Harbison. W 2007 obszar ten zamieszkiwało 18575 osób, powierzchnia wynosi 15.57 km². 
Miasta partnerskie.
Miasta partnerskie Adelaide:
Miasta zaprzyjaźnione:

</doc>
<doc id="1740988" url="https://pl.wikipedia.org/wiki?curid=1740988" title="Dziennik Berliński">
Dziennik Berliński

Dziennik Berliński – polska gazeta ukazująca się w Niemczech w latach 1897–1939.
Historia.
Pismo powstało w 1897. Było przeznaczone dla Polaków mieszkających w stolicy Niemiec. Wydawane było codziennie (po dojściu nazistów do władzy w 1933 r. z coraz większymi trudnościami). Od 1925 gazetę drukowano w drukarni bytomskiego „Katolika”, a w latach 1932–1934 w drukarni „Nowin Codziennych” w Opolu (większa część treści obu czasopism się pokrywała). Od stycznia 1934 pismo było powielane przez drukarnię „Narodu” w Herne i ukazywało się jako jego odbitka. Nakład gazety wahał się od 2 tys. w latach 20. do tysiąca pod koniec lat 30.
W latach 1925-1939 publikator wydawał cztery dodatki dla dzieci i młodzieży: „Dzwonek” i „Młodzież” (wkładki do samodzielnego złożenia w osobną gazetkę) oraz „Kącik dla Dzieci” i „Raptularzyk Historyczny” (graficznie wyodrębnione kolumny). Dodatki te w części kompensowały braki podręczników do języka polskiego lub historii.
W 1923 redaktorem naczelnym był Tadeusz Katelbach, od 1924 do 1939 funkcję redaktora naczelnego pełnił Czesław Tabernacki.

</doc>
<doc id="1740989" url="https://pl.wikipedia.org/wiki?curid=1740989" title="Tyrants of the Rising Sun">
Tyrants of the Rising Sun

Tyrants of the Rising Sun to wydawnictwo szwedzkiej grupy melodic death metalowej Arch Enemy, wydane przez Century Media Records. Zawiera ono płytę DVD zawierającą zapis koncertu z Tokio (Japonia), 40-minutowy film dokumentalny z trasy koncertowej, teledyski i inne materiały promujące ostatnią płytę studyjną grupy "Rise of the Tyrant".
Wydawnictwo jest dostępne w następujących wersjach: DVD+2CD, DVD, 2CD.

</doc>
<doc id="1740990" url="https://pl.wikipedia.org/wiki?curid=1740990" title="Broń klasyczna">
Broń klasyczna

Broń klasyczna (konwencjonalna) – wszystkie rodzaje broni, które nie są bronią masowego rażenia.

</doc>
<doc id="1740993" url="https://pl.wikipedia.org/wiki?curid=1740993" title="City of Burnside">
City of Burnside

City of Burnside - australijska jednostka samorządowa wchodząca w skład aglomeracji Adelaide, położona na południowy wschód od centrum Adelaide. 
Założona w 1856, obecnie na obszarze 27.53 km² żyje 43888 osób. 
26.3% obywateli Burnside urodziło się poza granicami Australii, głównie są pochodzenia: brytyjskiego, niemieckiego, greckiego oraz części pochodzi z Chin, Indii, Hongkongu oraz Południowej Afryki. 71.7% osób wyznaje religie, z tego 67.6% jest wyznania chrześcijańskiego. 
Dzielnice.
W nawiasach podany jest kod pocztowy.

</doc>
<doc id="1740995" url="https://pl.wikipedia.org/wiki?curid=1740995" title="Jan Zavřel">
Jan Zavřel

Jan Zavřel, niem. "Johann Zavřel" (ur. 30 sierpnia 1864 w Skašticích, zm. 11 czerwca 1923 w Luhaczowicach) – generał podporucznik intendent Wojska Polskiego i generał intendent czechosłowackiej Armii.
Życiorys.
Jan Zavřel urodził się 30 sierpnia 1864 roku w Skašticích, w powiecie kromieryżskim. Od września 1874 roku do czerwca 1881 roku uczył się w Państwowym Gimnazjum w Przerowie, a od sierpnia 1881 roku do sierpnia 1885 roku w Szkole Kadetów Artylerii w Wiedniu. 1 września 1885 został mianowany na stopień kadeta–zastępcy oficera i wcielony do 16 Ciężkiego Dywizjonu w Rokycanach. W 1887 został przeniesiony do 6. Galicyjskiego Batalionu Artylerii Fortecznej w Krakowie. Na stopień porucznika został mianowany ze starszeństwem z 1 września 1888 w korpusie oficerów taborowych. W tym samym roku został przeniesiony do 3 Pułku Taborów. Na stopień nadporucznika został mianowany ze starszeństwem z 1 listopada 1893. W 1895, pozostając oficerem nadetatowym 3 Pułku Taborów, został przydzielony do Pułku Ułanów Obrony Krajowej Nr 4 w charakterze oficera służby lokalnej z równoczesnym przeniesieniem do Departamentu IVa c. i k. Ministerstwa Obrony Krajowej w Wiedniu. W latach 1896-1898 był słuchaczem nadzwyczajnym (niem. "Außerordentliches Hörer") Kursu Intendentów Wojskowych w Wiedniu. Po ukończeniu kursu został przydzielony do Departamentu V Intendentury c. i k. Ministerstwa Obrony Krajowej. 26 kwietnia 1899 został mianowany na stopień podintendenta Obrony Krajowej.
Na intendenta Obrony Krajowej (niem. "Landewhrintendant") został awansowany ze starszeństwem z 28 kwietnia 1908 roku. 1 stycznia 1913 roku pełnił służbę w Departamencie XII c. i k. Ministerstwa Obrony Krajowej w Wiedniu.
Od marca 1916 roku do lipca 1917 roku pełnił służbę w c. i k. Komendzie Legionów Polskich na stanowisku szefa Intendentury. Na podstawie Dziennika Rozporządzeń c. i k. Ministerstwa Obrony Krajowej Nr 74 z 24 maja 1916 roku został awansowany na starszego intendenta wojskowego I klasy (niem. "Militäroberintendant 1. Klasse"). 25 czerwca 1917 roku został zwolniony z tego stanowiska rozkazem nr 90340 c. i k. Naczelnej Komendy Armii. 13 lipca 1917 roku dowódca Legionów Polskich, pułkownik Zygmunt Zieliński w rozkazie nr 315 stwierdził: „w chwili opuszczenia przez niego ważnego posterunku służbowego w Legionach wyrażam mu uznanie za doskonałą służbę. W marcu 1916 r. przydzielony do Legionów Polskich na nowo zorganizował tak trudny dział służby gospodarczej, a rozumiejąc rolę organizacyjną Legionów Polskich, jako kadr Wojska Polskiego, wyszkolił cały zastęp zawodowo wykształconych oficerów gospodarczo-administracyjnych. Szereg kursów stojących pod jego nadzorem w zupełności odpowiedział swojemu zadaniu. Żegnając tego doskonałego oficera i organizatora służby gospodarczej, raz jeszcze wyrażam mu gorące uznanie i podziękowanie, i życzę mu powodzenia w dalszej jego służbowej pracy”.
8 listopada 1918 roku, na podstawie dekretu Rady Regencyjnej Królestwa Polskiego, przyjęty został do Wojska Polskiego z Armii Czesko-Słowackiej i mianowany szefem Sekcji Gospodarczej Ministerstwa Spraw Wojskowych z „poleceniem bezzwłocznego zorganizowania służby gospodarczej i całego zarządu wojskowego”. 21 listopada 1918 roku Józef Piłsudski mianował go generałem podporucznikiem intendentem. Od 10 grudnia 1918 roku, po reorganizacji Ministerstwa Spraw Wojskowych, kierował pracami Departamentu IV Gospodarczego. 13 marca 1919 roku został zwolniony ze służby w Wojsku Polskim. 
16 grudnia 1921 roku awansował na generała intendenta czechosłowackiej Armii. 1 lutego 1923 roku został przeniesiony w stan spoczynku. Zmarł 11 czerwca 1923 w Luhaczowicach. Pochowany na cmentarzu wyszehradzkim w Pradze.
Obaj synowie generała byli oficerami Wojska Polskiego. W ewidencji wojskowej figurowali pod nazwiskiem „Zawrzel”. Starszy z braci, Jan (ur. 9 września 1894 w Krakowie) był kapitanem artylerii ze starszeństwem z 1 czerwca 1919. Młodszy – Leon Benedykt (ur. 18 maja 1899 w Wiedniu) awansował na kapitana ze starszeństwem z 19 marca 1938 i 85. lokatą w korpusie oficerów administracji, grupa administracyjna. Był odznaczony Krzyżem Walecznych. Od 8 kwietnia 1936 pełnił służbę w Oddziale II Sztabu Głównego. Wcześniej był oficerem 33 Pułku Piechoty w Łomży i 22 Pułku Artylerii Lekkiej w Rzeszowie, a od kwietnia 1933 odbywał praktykę poborową w PKU Gródek Jagielloński.

</doc>
<doc id="1740998" url="https://pl.wikipedia.org/wiki?curid=1740998" title="Jan Zawrzel">
Jan Zawrzel



</doc>
<doc id="1740999" url="https://pl.wikipedia.org/wiki?curid=1740999" title="Robert Kozluk">
Robert Kozluk

Robert Kozluk (ur. 5 sierpnia 1977 w Mansfield) – angielski piłkarz pochodzenia polskiego, grający w League Championship w barwach Sheffield United.
Kariera.
Kozluk rozpoczął karierę w Derby County, gdzie zagrał 22 mecze. W marcu 1999 przeniósł się do Sheffield United. Był wypożyczany do Huddersfield Town, Wigan Athletic i Preston North End. 
W lipcu 2007 przeszedł na zasadzie wolnego transferu do Barnsley. 12 lipca 2010 powrócił do Sheffield United.

</doc>
<doc id="1741007" url="https://pl.wikipedia.org/wiki?curid=1741007" title="Flandria (region)">
Flandria (region)

Flandria (niderl. "Vlaanderen", fr. "Flandre") – kraina historyczno-geograficzna położona na terenie Belgii, Francji i Holandii wzdłuż wybrzeża Morza Północnego.
Obejmuje terytoria dawnego Hrabstwa Flandrii, ale jej granice mogą być przy tym różnie określane, niekoniecznie jako prosta kontynuacja dawnego hrabstwa. Niekiedy, zwłaszcza w Belgii, termin „Flandria” używany jest na określenie wszystkich ziem zamieszkiwanych przez Flamandów i objętych zasięgiem języka flamandzkiego czy też jako określenie Regionu Flamandzkiego, jednostki federalnej Belgii, a nie jedynie terytorialno-kulturowej kontynuacji samego hrabstwa Flandrii.
Flandria zamieszkana jest głównie przez Flamandów, posługujących się językiem niderlandzkim i jego odmianą, językiem flamandzkim. Część obszaru dawnego Hrabstwa Flandrii jest jednak francuskojęzyczna.
Historia.
Od starożytności zasiedlona przez plemiona Celtów, następnie część imperium rzymskiego. Począwszy od III wieku zasiedlana przez plemiona germańskie, głównie Franków i Fryzów. W VIII wieku znalazła się w państwie Karola Wielkiego, następnie po jego rozpadzie stanowiła lenno Francji. W okresie od XII–XV wieku była najbogatszą i najgęściej zaludnioną częścią Europy oraz największym ośrodkiem gospodarczym kontynentu. Mieszkańcy regionu zajmowali się tkactwem, handlem i produkcją sukienniczą. Wśród jego najważniejszych ośrodków gospodarczych była Brugia, określana w literaturze historycznej mianem kolebki europejskiego kapitalizmu. W 1204 roku hrabia Flandrii, Baldwin IX został władcą Cesarstwa Łacińskiego w Konstantynopolu (jako Baldwin I). Rycerstwo flandryjskie licznie brało udział w wyprawach krzyżowych. W latach 1301–1320 toczyła się wojna w obronie niezależności regionu, który usiłowali włączyć do swojego władztwa królowie francuscy. W wyniku tej wojny jedynie część Flandrii znalazła się w granicach francuskich.
Od XV wieku rozpoczął się we Flandrii renesans, kraj stał się centrum rozwoju malarstwa, działali tu m.in. Jan van Eyck i Rogier van der Weyden. Spór o dominację nad regionem był jedną z przyczyn wybuchu pomiędzy Anglią i Francją wojny stuletniej. Po śmierci Karola Śmiałego w 1477 roku, dzięki małżeństwu z jego córką Marią, władzę nad prowincją objął arcyksiążę habsburski Maksymilian. W 1556 Flandria przeszła pod rządy hiszpańskiej linii Habsburgów. W czasie wojny o niepodległość Niderlandów, toczonej w latach 1566–1581, Flandrię podzielono na katolicką część południową, która przystąpiła do unii w Arras w 1579 i protestancką część północną, która przystąpiła do unii w Utrechcie. Od roku 1714, po pokoju w Rastatt znalazła się w rękach Habsburgów austriackich, w 1794 zajęta przez Francję, która utworzyła na jej terenie Republikę Batawską. Pomiędzy 1814 i 1830 wchodziła w skład Niderlandów, zaś od 1830 istnieje obecny podział pomiędzy Belgię, Francję i Holandię. Podczas I wojny światowej stanowiła teren walk między wojskami niemieckimi i państwami Ententy.

</doc>
<doc id="1741010" url="https://pl.wikipedia.org/wiki?curid=1741010" title="Czterotlenek azotu">
Czterotlenek azotu



</doc>
<doc id="1741016" url="https://pl.wikipedia.org/wiki?curid=1741016" title="Rotting (album)">
Rotting (album)

"Rotting" – to drugi studyjny album death, thrash metalowej grupy muzycznej Sarcófago, wydany w sierpniu 1989 roku przez Cogumelo Records. Tuż przez nagraniem albumu zespół opuścił perkusista zespołu D. D. Crazy (Eduardo), a jego miejsce zajął inny: M. Joker.

</doc>
<doc id="1741018" url="https://pl.wikipedia.org/wiki?curid=1741018" title="City of Campbelltown (Adelaide)">
City of Campbelltown (Adelaide)

City of Campbelltown- jednostka samorządowa wchodząca w skład aglomeracji Adelaide położona na północny wschód od centrum miasta (około 6 km). W 2007 obszar ten zamieszkiwało 40000 ludzi, powierzchnia wynosi 24.35 km².
Dzielnice.
W nawiasach podany jest kod pocztowy.

</doc>
<doc id="1741025" url="https://pl.wikipedia.org/wiki?curid=1741025" title="Rocketjump">
Rocketjump



</doc>
<doc id="1741028" url="https://pl.wikipedia.org/wiki?curid=1741028" title="Graham Stack">
Graham Stack

Graham Christopher Stack (ur. 26 września 1981 w Hampstead) – irlandzki piłkarz pochodzenia angielskiego występujący na pozycji bramkarza. Jest wychowankiem Arsenalu. Zaliczył siedem występów w młodzieżowej reprezentacji Irlandii w kategorii wiekowej U-21.
W swojej karierze rozegrał 56 spotkań w Scottish Premier League.

</doc>
<doc id="1741033" url="https://pl.wikipedia.org/wiki?curid=1741033" title="City of Charles Sturt">
City of Charles Sturt

City of Charles Sturt – jednostka samorządowa wchodząca w skład aglomeracji Adelaide, położona w zachodniej części nad wybrzeżem Zatoki Świętego Wincentego. Charles Sturt zamieszkuje 100 529 osób (dane z 2006), powierzchnia wynosi 52,14 km². Siedziba Rady znajduje się w dzielnicy Woodville.
Dzielnice.
W nawiasach podany jest kod pocztowy.

</doc>
<doc id="1741036" url="https://pl.wikipedia.org/wiki?curid=1741036" title="Cow Palace">
Cow Palace

Cow Place – hala sportowa znajdująca się w Daly City w stanie Kalifornia w Stanach Zjednoczonych. Początkowo nazywana California State Livestock Pavilion. Hala może pomieścić 12 953 widzów podczas meczu koszykówki, a podczas meczu hokej na lodzie 11 089.
Historia.
Pomysł na zbudowanie hali powstał w wyniku popularności pawilonu w San Francisco podczas wystawy światowej w 1915 roku. Istnieją teoria, że nazwa hali pochodzi od artykułu lokalnej gazety, jednak prawdziwa wersja związana jest z postacią Willarda S. Andersona, który podczas wystawy światowej w 1915 roku powiedział o swoim pawilonie "Co za piękny pałac dla krów". Od tej sytuacji powstała nazwa hali.
Hala została otwarta w 1941 roku. Podczas II wojny światowej opiekowano się tutaj żołnierzami, którzy walczyli na Pacyfiku. W latach 1962 – 1964 oraz 1966 – 1971 było miejscem rozgrywania meczów San Francisco Warriors w NBA. Cow Place było również miejscem rozegrania finału NBA w roku 1975 roku. Od tej pory Warriors z krótkimi przerwami swoje mecze rozgrywa na Oakland Coliseum Arena, obecnie nazywana Oracle Arena. 10 stycznia 1967 roku odbył się tutaj mecz gwiazd NBA. W 1956 i 1964 roku odbyły się tu konwencje Republikanów. W latach 1991 – 1993 hala była miejscem rozgrywania meczów drużyny NHL – San Jose Sharks. W 1993 roku drużyna przeniosła się na San Jose Arena. Od chwili powstania, czyli 1941 roku odbywa się tu corocznie (z przerwą w latach 1942 – 1945) Grand National Rodeo. Największe wydarzenie rodeo w USA. 17 lipca 2008 roku w hali odbyło się casting do amerykańskiej wersji programu Idol.
Koncerty.
W hali odbyło się wiele koncertów m.in.:

</doc>
<doc id="1741041" url="https://pl.wikipedia.org/wiki?curid=1741041" title="F.T. Island">
F.T. Island

FTISLAND (, ) – rockowy zespół pochodzący z Korei Południowej, założony w Seulu w 2007 r. przez wytwórnię FNC MUSIC – dziś znaną jako FNC Entertainment. Nazwa zespołu jest skrótem od Five Treasure Island, co tłumaczy się jako Wyspa Pięciu Skarbów. Odnosi się to do pięciu członków grupy. W Korei jest pierwszym idol bandem wokalno-instrumentalnym grającym muzykę k-pop i k-rock. Od samego początku istnienia na rynku muzycznym mocno odbiega od rynkowego stereotypu boysbandu, dużo bardziej chce pokazać swoje umiejętności muzyczne niż swój wygląd. Jest też pierwszym zagranicznym męskim zespołem, który zdobył 1 miejsce zestawienia Oricon Daily Album Chart. i przez 2 kolejne dni był nie do pokonania w tym zestawieniu. Na ten historyczny moment czekano 42 lata. FTISLAND dokonał tego ze swoim pierwszym pełnym albumem studyjnym "FIVE TREASURE ISLAND" – wydanym w Japonii.
Oficjalny fanklub FTISLAND nazywa się Primadonna, tak jeden z ich utworów z debiutanckiego krążka – Cheerful Sensibility. Fani pochodzą z różnych krajów świata. Oficjalnym kolorem zespołu jest kolor żółty.
Historia.
FTISLAND swoją karierę muzyczną rozpoczął jeszcze przed oficjalnym debiutem. Bowiem w marcu 2007 r. wszyscy członkowie zespołu, a mianowicie: Choi Jong-hoon, Lee Hong-gi, Oh Won-bin, Lee Jae-jin i Choi Min-hwan, pojawili w koreańskim show „Wanna be my girlfriend?” emitowanym za pośrednictwem kanału telewizyjnego Mnet. Program można było oglądać od 13 marca 2007 r. przez 3 miesiące. Program miał dużo fanek. Finałowy odcinek został wyemitowany 7 czerwca 2007 r., czyli w dniu oficjalnego debiutu zespołu ukazując ich pierwszy oficjalny schowcase sceniczny, który miał miejsce 27 maja 2007 r. w Melon-Ax Hall, w Seulu. Natomiast ich debiutancki album studyjny Cheerful Sensibility oficjalnie został wydany 5 czerwca 2007 r. i trafił do sprzedaży.
2007: Debiut.
Debiutowali jako młody zespół mocno odbiegający od ówczesnego rynkowego stereotypu idol k-pop boysband. Świetny wokal, talent do gry na wielu instrumentach, dobry repertuar, odpowiednia promocja spowodowało, że FTISLAND stali się pierwszym instrumentalnym idol k-pop/k-rock band. Przez lata zdobywają coraz to większą popularność.
FTISLAND miał być stworzony na wzór szkolnego zespołu głównie skierowanego dla nastolatków, ale dojrzałość wokalu i talentu muzycznego młodych członków sprawiła, że z czasem zdobył fanów w różnych grupach wiekowych. Jednak w 2009 roku zespół opuścił jeden z członków, Oh Won Bin, który był bardzo lubiany przez fanów, na rzecz solowej kariery. Zastąpił go trainee FNC Entertainment Song Seung Hyun, który był przygotowywany do debiutu innego zespołu CNBLUE, który do dziś jest z FTISLAND.
W Korei oficjalnie zadebiutowali 7 czerwca 2007 roku z piosenką Love Sick, wydając Cheerful Sensibility – pierwszy studio album, nad którym pracowali znani japońscy kompozytorzy. Od razu stał się hitem, był szóstym z najlepiej sprzedających się albumów w Korei Południowej.
W 2008 roku postanowiono i o debiucie w japońskim przemyśle muzycznym. Z roku na rok zyskiwali na popularności. Wydali kilka albumów, rozwinęli swoje umiejętności, aby w 2011 roku wydać mini-album "Return", dzięki któremu wyszli na szczyt. W ogłaszanym od 1970 roku uplasował się na 1 miejscu zestawienia.
FT.triple.
Jaejin zajął się wokalem i grą na gitarze, Minhwan perkusją, a Jonghun grą na pianinie. Ich pierwszy singiel "Love Letter" został wydany razem z albumem "Double Date", jako druga część płyty, pt. "Two Date".
2011
Dyskografia.
Single.
Inne

</doc>
<doc id="1741043" url="https://pl.wikipedia.org/wiki?curid=1741043" title="WB Games Boston">
WB Games Boston

WB Games Boston (dawniej Turbine, Inc., Turbine Entertainment Software, Second Nature, a początkowo CyberSpace, Inc.) – firma z Needham w stanie Massachusetts, która jest producentem gier komputerowych oraz pionierem w grach MMORPG. Została założona przez Johna Monsarrata, Jeremiego Gaffneya, Kevina Langevina i Timothiego Millera.
20 kwietnia 2010 roku spółka Turbine została przejęta przez Warner Bros. W listopadzie 2018 roku studio ogłosiło, że zmieni nazwę na WB Games Boston.

</doc>
<doc id="1741044" url="https://pl.wikipedia.org/wiki?curid=1741044" title="Leszek Paweł Słupecki">
Leszek Paweł Słupecki

Leszek Paweł Słupecki (ur. 1956) – polski historyk, specjalizujący się w historii i archeologii średniowiecza, historii religii pogańskich oraz skandynawistyce; nauczyciel akademicki związany z uczelniami w Siedlcach i Rzeszowie.
Życiorys.
Urodził się w 1956 roku. Po ukończeniu kolejno szkoły podstawowej i średniej podjął studia z zakresu historii, które ukończył magisterium. W 1990 roku w Instytucie Historii Kultury Materialnej Polskiej Akademii Nauk uzyskał stopień naukowy doktora nauk humanistycznych w zakresie historii o specjalności archiwistyka na podstawie pracy pt. "Organizacja przestrzeni sakralnej u Słowian zachodnich w okresie wczesnego średniowiecza przed przyjęciem chrześcijaństwa", której promotorem był prof. Stanisław Tabaczyński. W 1999 roku w tej samej placówce naukowo-badawczej otrzymał stopień naukowy doktora habilitowanego nauk humanistycznych w zakresie historii o specjalności historia średniowiecza na podstawie rozprawy nt. "Wyrocznie i wróżby pogańskich Skandynawów. Studium do dziejów idei przeznaczenia u ludów indoeuropejskich". 
Zawodowo związany był początkowo z Instytutem Archeologii i Etnologii PAN, na którym uzyskał wszystkie stopnie naukowe, a następnie Instytutem Historii na Wydziale Humanistycznym Akademii Podlaskiej, przekształconej w Uniwersytet Przyrodniczo-Humanistyczny w Siedlcach. Obecnie jest profesorem zwyczajnym i kierownikiem Zakładu Historii Średniowiecznej i Nordystyki na Uniwersytecie Rzeszowskim. W 2005 roku prezydent Polski Aleksander Kwaśniewski nadał mu tytuł profesora nauk humanistycznych.
Publikacje.
Posłowie:
Redakcje:

</doc>
<doc id="1741053" url="https://pl.wikipedia.org/wiki?curid=1741053" title="John Leven">
John Leven



</doc>
<doc id="1741063" url="https://pl.wikipedia.org/wiki?curid=1741063" title="I.N.R.I. (album)">
I.N.R.I. (album)

"I.N.R.I." – debiutancki album death metalowej grupy muzycznej Sarcófago, wydany w lipcu 1987 roku przez Cogumelo Records. W roku 2002 album został wydany ponownie przez wspomnianą wcześniej wytwórnie płytową, na płycie CD.
Lista utworów albumu z roku 1987.
Lista utworów albumu z roku 2002

</doc>
<doc id="1741066" url="https://pl.wikipedia.org/wiki?curid=1741066" title="Aliona Hryshko">
Aliona Hryshko



</doc>
<doc id="1741068" url="https://pl.wikipedia.org/wiki?curid=1741068" title="Wembley Cup">
Wembley Cup

Wembley Cup – miniturniej piłkarski, który został rozegrany w dniach 24–26 lipca 2009 na stadionie Wembley w Londynie. Puchar Wembley zdobył szkocki Celtic F.C.
Zasady.
Każda z drużyn rozegrała dwa mecze, otrzymując kolejno: trzy punkty za zwycięstwo, jeden punkt za remis oraz zero punktów za porażkę. W przypadku, gdy jedna z drużyn posiadała w swoim dorobku taką samą liczbę punktów – o miejscu w grupie decydowała różnica bramek.

</doc>
<doc id="1741072" url="https://pl.wikipedia.org/wiki?curid=1741072" title="Panzer 61">
Panzer 61



</doc>
<doc id="1741073" url="https://pl.wikipedia.org/wiki?curid=1741073" title="Panzer 68">
Panzer 68



</doc>
<doc id="1741082" url="https://pl.wikipedia.org/wiki?curid=1741082" title="Zemsta frajerów – następne pokolenie">
Zemsta frajerów – następne pokolenie

Zemsta frajerów – następne pokolenie (ang. Revenge of the Nerds: The Next Generations) – kontynuacja filmu Zemsta frajerów w raju.
Fabuła.
Film opowiada o losach potomków frajerów z Lambda-Lambda-Lambda oraz siłaczy z AlfaBeta.

</doc>
<doc id="1741083" url="https://pl.wikipedia.org/wiki?curid=1741083" title="Lacus Felicitatis">
Lacus Felicitatis

Lacus Felicitatis (łac. "Jezioro Szczęścia") – małe morze księżycowe o wygiętym i rozciągniętym kształcie, położone na północ od Morza Oparów.
Na obszarze Jeziora Szczęścia położone są następujące kratery:
Nazwa została zatwierdzona przez Międzynarodową Unię Astronomiczną w roku 1976.

</doc>
<doc id="1741086" url="https://pl.wikipedia.org/wiki?curid=1741086" title="Bianca Ghelber">
Bianca Ghelber

Bianca Florentina Ghelber, z domu Perie (ur. 1 czerwca 1990 w Roman) – rumuńska lekkoatletka specjalizująca się w rzucie młotem.
Jej młodsza siostra Roxana Perie także, z sukcesami, uprawia rzut młotem
Osiągnięcia.
W 2008 reprezentowała Rumunię podczas igrzysk olimpijskich w Pekinie, 18. lokata w eliminacjach nie dała jej awansu do finału. Zawodniczka była także uczestniczką igrzyskach olimpijskich w Londynie, gdzie w eliminacjach zajęła 22. lokatę i ponownie nie awansowała do olimpijskiego finału. W 2021 roku podczas igrzysk olimpijskich rozgrywanych w Tokio awansowała do finału, zajmując w nim 6. miejsce.
Reprezentantka kraju w zimowym pucharze Europy w rzutach.

</doc>
<doc id="1741095" url="https://pl.wikipedia.org/wiki?curid=1741095" title="HMS BYMS-2211">
HMS BYMS-2211



</doc>
<doc id="1741096" url="https://pl.wikipedia.org/wiki?curid=1741096" title="HMS-1011">
HMS-1011



</doc>
<doc id="1741099" url="https://pl.wikipedia.org/wiki?curid=1741099" title="Beton siarkowy">
Beton siarkowy

Beton siarkowy – specjalny gatunek betonu, odporny na działanie kwasów. Materiał ten otrzymuje się przez stapianie w temperaturze 130–140 °C kruszywa z siarką stanowiącą lepiszcze (12–22%); może zawierać też plastyfikatory (5%). Można go otrzymywać z odpadów przemysłowych zawierających siarkę.
Wiązanie betonu siarkowego następuje szybko po schłodzeniu mieszaniny jako wynik - krzepnięcia siarki i kończy się po ok. 24 h. Jest to proces fizyczny, w przeciwieństwie do wiązania zwykłego betonu, będącym praktycznie nieodwracalną przemianą chemiczną. Zadaniem plastyfikatorów jest zapobieganie spękaniom związanym z przejściem fazowym siarki jednoskośnej w rombową w temperaturze ok. 96 °C. Materiał po wykorzystaniu może zostać stopiony i użyty ponownie.
Charakteryzuje się wysoką odpornością na działanie kwasów i soli, dobrymi własnościami mechanicznymi i niską przepuszczalnością dla wody. Górna granica temperaturowa stosowalności to 120 °C.

</doc>
<doc id="1741101" url="https://pl.wikipedia.org/wiki?curid=1741101" title="Dezypramina">
Dezypramina

Dezypramina, dezipramina – organiczny związek chemiczny, lek psychotropowy z grupy TLPD, metabolit ustrojowy imipraminy. Działa jako silny inhibitor wychwytu zwrotnego noradrenaliny przy znikomym wpływie na wychwyt serotoniny. Działa głównie „odhamowująco”, może wyzwalać lęk i niepokój, na innych pacjentów działa raczej tłumiąco. Efekt terapeutyczny pojawia się w pierwszym tygodniu leczenia.
Działania niepożądane.
Działania niepożądane są typowe dla TLPD; działanie cholinolityczne dezypraminy jest słabsze niż imipraminy.
Dostępne preparaty.
Lek obecnie coraz rzadziej stosowany, niedostępny w Polsce, ostatnim preparatem dostępnym na rynku był "Petylyl".

</doc>
<doc id="1741115" url="https://pl.wikipedia.org/wiki?curid=1741115" title="Gmina Manly">
Gmina Manly

Manly ("Manly Council") – jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Dzielnica ta położona jest w części miasta określanej potocznie jako tzw. północne plaże. Zajmuje powierzchnię 15 km2 i liczy 37 110 mieszkańców (2006).
Manly ma podpisane umowy o współpracy z sześcioma miastami lub dzielnicami. W czterech przypadkach są to umowy przewidujące status tzw. miast siostrzanych. Więzy takie łączą dzielnicę z Taitō (jeden z samorządów na terenie aglomeracji Tokio w Japonii), Jing’an (Chińska Republika Ludowa), Bath (Wielka Brytania) oraz Haeundae-gu (jeden z samorządów na terenie miasta Pusan w Korei Południowej). Z kolei umowy zawarte z japońskim miastem Odawara oraz miastem Gunnedah (znajdującym się również w stanie Nowa Południowa Walia) mówią o statusie „miast zaprzyjaźnionych”.

</doc>
<doc id="1741121" url="https://pl.wikipedia.org/wiki?curid=1741121" title="The Laws of Scourge">
The Laws of Scourge

"The Laws of Scourge" – trzeci album studyjny death metalowej grupy muzycznej Sarcófago, wydany w sierpniu 1991 roku. 

</doc>
<doc id="1741122" url="https://pl.wikipedia.org/wiki?curid=1741122" title="Besnik Hasi">
Besnik Hasi

Besnik Hasi (ur. 29 grudnia 1971 w Djakowicy) – albański piłkarz, który występował na pozycji obrońcy. W latach 2000–2007 reprezentant Albanii. Od sezonu 2017/2018 trener Olympiakosu.
Kariera piłkarska.
Karierę piłkarską rozpoczął w swoim rodzinnym mieście grając dla młodzieżówki KF Vëllaznimi. Pierwszy profesjonalny kontrakt podpisał w 1988 z KF Liria Prizren. Następnie w latach 1990–1994 grał w chorwackim NK Zagreb (przerwami na grę w ramach wypożyczenia w Dinamo Pančevo (1991), FC Prishtina (1992–1993) oraz w NK Samobor (1993–1994), gdzie rozegrał zaledwie 5 meczów ligowych, w których strzelił 1 bramkę.
Następnie w 1994 wyjechał do Belgii, gdzie zaczął występować w klubie Tweede klasse – KRC Genk, z którym w sezonie 1995/1996 awansował do Jupiler League. W sezonie 1997/1998 występował w ramach wypożyczenia w niemieckim TSV 1860 Monachium, skąd po rozegraniu zaledwie 7 meczów w Bundeslidze niemieckiej wrócił do KRC Genk, z którym w sezonie 1998/1999 zdobył pierwsze w historii klubu mistrzostwo Belgii, a w sezonie 1999/2000 zdobył Puchar Belgii, po czym odszedł z klubu. Łącznie w barwach KRC Genk rozegrał 141 meczów ligowych, w których strzelił 22 bramki.
W maju 2000 podpisał kontrakt z RSC Anderlecht, z którym już na początku sezonu 2000/2001 zdobył Superpuchar Belgii, jednak w całym sezonie trapiony kontuzjami zagrał tylko w 16 meczach ligowych, jednak pomógł klubowi obronić mistrzostwo oraz Superpuchar Belgii. Jednak w następnym sezonie rozegrał 30 meczów, w których zdobył 1 bramkę oraz 5 meczów w Lidze Mistrzów.
Problemy z pachwiną i kolanem spowodowały, że Hasi w sezonie 2002/2003 rozegrał jedynie 15 meczów oraz 3 mecze w Pucharze UEFA, w których strzelił 1 bramkę. Jednak w sezonie 2003/2004 wrócił już do pełnej sprawności i walnie przyczynił się do odzyskania przez klub mistrzostwa Belgii.
W sezonie 2004/2005 z powodu zerwanego więzadła w lewym kolanie Hasi musiał pauzować przez 3 miesiące i rozegrał zaledwie 16 meczów ligowych, a RSC Anderlecht stracił mistrzostwa Belgii na rzecz Club Brugge. W sezonie 2005/2006 stracił miejsce w podstawowym składzie i rozegrał zaledwie 3 mecze ligowe. W trakcie sezonu odszedł z klubu, jednak mimo tego zdobył w tym sezonie mistrzostwo Belgii. W tym klubie rozegrał 107 meczów ligowych, w których strzelił 1 bramkę.
Następnym jego klubem w karierze był KSC Lokeren, z którym w sezonie 2005/2006 zajął 8. miejsce, a w sezonie 2006/2007 zajął 16. miejsce – ostatnie niezagrożone spadkiem miejsce. Po sezonie odszedł z klubu, rozgrywając 35 meczów ligowych, w których strzelił 1 bramkę.11 czerwca 2007 podpisał kontrakt z Cercle Brugge, w którym w sezonie 2007/2008 rozegrał 31 meczów ligowych, a Cercle Brugge zajął 4. miejsce w tabeli ligowej.
Kariera reprezentacyjna.
Besnik Hasi w latach 2000–2007 rozegrał 43 mecze i strzelił 2 gole w reprezentacji Albanii, w której debiut zaliczył 15 listopada 2000 na stadionie im. Qemala Stafy w Tiranie w wygranym 3:0 meczu towarzyskim z reprezentacją Malty, zastępując w 46. minucie Deviego Mukę, będąc tym samym pierwszym piłkarzem pochodzenia kosowskiego w reprezentacji Albanii oraz jest uważany przez sportowe media albańskie człowieka, który zjednoczył Albanię i Kosowo. Na tym samym stadionie 10 września 2003 w meczu eliminacyjnym do Euro 2004 w wygranym 3:1 meczu przeciwko reprezentacją Gruzji w 51. minucie strzelił swoją pierwszą bramkę w reprezentacji Albanii, przy stanie 1:0.
Swoją drugą i ostatnią bramkę w reprezentacji Albanii strzelił 2 września 2006 na Stadionie Dynama Mińsk podczas meczu eliminacyjnego do Euro 2008, ustalając wynik meczu na 2:2. Ostatni mecz w reprezentacji Albanii rozegrał 7 lutego 2007 na stadionie Loro-Boriçi w Szkodrze w przegranym 0:1 meczu z reprezentacją Macedonii, w którym 46. minucie został zmieniony przez Deviego Mukę.
Kariera trenerska.
Besnik Hasi po zakończeniu kariery piłkarskiej rozpoczął karierę trenerską. W latach 2008–2009 trenował zespoły młodzieżowe RSC Anderlecht, w latach 2008–2014 był asystentem trenerów pierwszej drużyny: Ariela Jacobsa i Johna van den Broma, którego dnia 10 marca 2014 zastąpił na stanowisku pierwszego trenera RSC Anderlecht, z którym w sezonie 2013/2014 mistrzostwo i Superpuchar Belgii. Dnia 27 maja 2016 z powodu słabych wyników został zwolniony z funkcji trenera "Fiołków".
3 czerwca 2016 został trenerem Legii Warszawa, z którym 23 sierpnia 2016 po wygranym dwumeczu 3:1 z irlandzkim Dundalk F.C. w IV rundzie kwalifikacyjnej Ligi Mistrzów 2016/2017, awansował do fazy grupowej tych rozgrywek, tym samym wprowadzając po 20 latach do tej fazy rozgrywek polski klub. Zwolniony z funkcji trenera 20 września 2016 z powodu słabych wyników. Drużyna prowadzona przez Albańczyka odpadła już w pierwszej rundzie Pucharu Polski oraz zajmowała czternaste miejsce w tabeli ligowej.
8 czerwca 2017 podpisał dwuletni kontrakt z greckim klubem Olympiakos SFP. Został zwolniony z funkcji 25 września 2017 po porażce w meczu derbowym.

</doc>
<doc id="1741126" url="https://pl.wikipedia.org/wiki?curid=1741126" title="Metropolia lwowska">
Metropolia lwowska

Metropolia lwowska – metropolia Kościoła rzymskokatolickiego na Ukrainie. W jej skład wchodzą:
Historia.
Królestwo Polskie, Rzeczpospolita Obojga Narodów (1412-1772).
Metropolia powstała z przekształcenia metropolii halickiej w 1412. W jej skład wchodziły:
Królestwo Galicji i Lodomerii (1772-1815).
W 1772 w wyniku pierwszego rozbioru Polski w granicach państwa austriackiego znalazła się część archidiecezji lwowskiej oraz diecezja przemyska. W 1783 w ramach metropolii została utworzona diecezja tarnowska (istniała do 1801). Od 1798 diecezje: kijowska, kamieniecka zostały odłączone od metropolii lwowskiej i przyłączone do nowo powstałej metropolii mohylewskiej w Rosji.
W 1805 zniesiona została diecezja chełmska, natomiast powołane zostały: diecezja lubelska, diecezja kielecka. Ponadto w składzie metropolii znalazła się diecezja krakowska, dotąd podporządkowana pod metropolię gnieźnieńską.
W roku 1815 podział metropolii przedstawiał się następująco:
Królestwo Galicji i Lodomerii, II Rzeczpospolita (1815-1925).
W wyniku kolejnych zmian granic po kongresie wiedeńskim diecezje lubelska i kielecka znalazły się w granicach zaboru rosyjskiego. W 1821 reaktywowana została diecezja tarnowska (do 1826 jako diecezja tyniecka).
Podział metropolii od 1826 do 1925.
II Rzeczpospolita, okupacja niemiecka (1925-1945).
W wyniku konkordatu z 1925 i związanych z jego wprowadzeniem zmian terytorialnych polskiej administracji kościelnej podział metropolii lwowskiej przedstawiał się następująco:
Polska, Ukraina (1945-1991).
Po 1945 w granicach Polski znalazła się większość diecezji przemyskiej oraz fragment archidiecezji lwowskiej, dla której ustanowiono administrację apostolską w Lubaczowie. Większość archidiecezji lwowskiej, część diecezji przemyskiej oraz całość diecezji łuckiej znalazły się w granicach sowieckiej Ukrainy. 

</doc>
<doc id="1741133" url="https://pl.wikipedia.org/wiki?curid=1741133" title="Doktor Murek (serial telewizyjny)">
Doktor Murek (serial telewizyjny)

Doktor Murek – polski serial telewizyjny, będący adaptacją powieści Tadeusza Dołęgi-Mostowicza "Doktor Murek zredukowany" (1936) oraz "Drugie życie doktora Murka" (1936).
W czasie produkcji serialu telewizyjnego miała również miejsce emisja serialu radiowego "Doktor Murek", z inną obsadą.
Serial kręcony w Popowie Kościelnym, Radomiu i Zaborowie.
Fabuła.
Historia życia urzędnika magistratu, Franciszka Murka. Zostaje zwolniony z pracy na skutek bezpodstawnych oszczerstw na temat jego rzekomej lewicowej przeszłości politycznej. Po utracie państwowej posady przyjmuje tożsamość cudzoziemca Franza Klamma i robi karierę w arystokratycznych salonach Warszawy jako mistrz okultyzmu.

</doc>
<doc id="1741136" url="https://pl.wikipedia.org/wiki?curid=1741136" title="Ryszard Milewski (piłkarz)">
Ryszard Milewski (piłkarz)



</doc>
<doc id="1741141" url="https://pl.wikipedia.org/wiki?curid=1741141" title="Andrij Hłuszczenko">
Andrij Hłuszczenko

Andrij Ołeksandrowycz Hłuszczenko, ukr. Андрій Олександрович Глущенко (ur. 18 marca 1974 w Orichowie, w obwodzie zaporoskim, Ukraińska SRR) – ukraiński piłkarz, grający na pozycji bramkarza, trener piłkarski.
Kariera piłkarska.
Kariera klubowa.
Hłuszczenko pochodzi z miasta Orichiw, gdzie występował w miejscowej amatorskiej drużynie "Orsilmasz". W 1992 podczas kontrolnych meczów z Torpedo Zaporoże młodego bramkarza zauważyli skauci przeciwnika. Tak Hłuszczenko trafił do Torpeda. Początkowo grał w drużynie juniorów, dopiero w 1994 został włączony do kadry pierwszej drużyny i zadebiutował w Ukraińskiej Wyższej Lidze. W latach 1998-2000 bronił barw klubu Zirka-NIBAS Kirowohrad. W 2000 przeszedł do Metałurh Zaporoże, gdzie został kapitanem drużyny. Podczas przerwy zimowej sezonu 2007/08 przeniósł się do Illicziwca Mariupol. Po zakończeniu sezonu 2008/09 zadecydował zakończyć karierę piłkarską, jednak w sezonie 2011/13 był wniesiony do składu pierwszej drużyny, ale nie rozegrał żadnego meczu.
Kariera trenerska.
Po zakończeniu kariery piłkarskiej rozpoczął pracę trenerską. Od czerwca 2009 pomagał szkolić bramkarzy w Metałurhu Zaporoże. W marcu 2011 przeniósł się do sztabu szkoleniowego Czornomorca Odessa. Podczas przerwy zimowej sezonu 2014/15 przeniósł się z głównym trenerem Romanem Hryhorczukiem do azerskiego FK Qəbələ. Po roku powrócił do Czornomorca Odessa.

</doc>
<doc id="1741142" url="https://pl.wikipedia.org/wiki?curid=1741142" title="Monotlenki">
Monotlenki



</doc>
<doc id="1741143" url="https://pl.wikipedia.org/wiki?curid=1741143" title="Parteniusz III">
Parteniusz III

Parteniusz III (ur. , zm. 23 lipca 1996 na Amorgos) – prawosławny duchowny, patriarcha Aleksandrii w latach 1987–1996.
Życiorys.
Parthenius III urodził się w 1919 w egipskim porcie Port Said. Studiował na teologię w szkole na Chalki. W 1959 został wybrany na metropolitę Kartaginy. W dniu 23 lutego 1987 po śmierci Mikołaja VI został patriarchą Aleksandrii.
Szanowny za teologiczną wiedzę i zaangażowanie w ruch ekumeniczny. Nazywano go „Patriarchą Dialogu”. Był przewodniczącym rady Światowej Rady Kościołów. Prowadził liczne prawosławne misje, zwłaszcza w Ugandzie, gdzie założył diecezję Kampali oraz w Kenii.
Uważany za jednego z bardziej postępowych i śmiałych intelektualnie przywódców Kościoła prawosławnego.
Zmarł w 1996 .

</doc>
<doc id="1741144" url="https://pl.wikipedia.org/wiki?curid=1741144" title="Abraham Gotthelf Kästner">
Abraham Gotthelf Kästner

Abraham Gotthelf Kästner (ur. 27 września 1719 w Lipsku, zm. 20 czerwca 1800 w Getyndze) – niemiecki matematyk, autor epigramatów.
Życiorys.
Studiował na Uniwersytecie w Lipsku od 1731 m.in. prawo, filozofię, fizykę, matematykę i metafizykę. Po uzyskaniu habilitacji w 1739 został wykładowcą, a w 1746 profesorem. W 1756 został mianowany profesorem filozofii naturalnej i geometrii na Uniwersytecie w Getyndze, od 1763 był również dyrektorem obserwatorium astronomicznego.
Abraham Kästner koncentrował się na przygotowaniu publikacji encyklopedycznych i podręczników, wydał m.in. "Anfangsgründe der Mathematik" ("Fundamenty matematyki") (Getynga 1758–1769, 4 tomy) oraz "Geschichte der Mathematik" ("Historia matematyki") (Getynga 1796–1800, 4 tomy). Był członkiem Królewskiej Szwedzkiej Akademii Nauk i tłumaczył jej publikacje na język niemiecki. Wśród jego licznych uczniów i doktorantów byli m.in. Georg Christoph Lichtenberg, Johann Christian Polycarp Erxleben, Johann Pfaff, Johann Tobias Mayer, Heinrich Wilhelm Brandes, Farkas Bolyai (ojciec Jánosa Bolyai) i Georg Klügel.
Obok pracy naukowej Kästner był również poetą, tworzył epigramaty, odznaczające się ciętym humorem i dotyczące współczesnych autorowi osobistości. Wydał m.in. "Vermischten Schriften" 1 i 2, (Altenburg 1783, 2 tomy), po jego śmierci opublikowano "Gesammelten poetischen und prosaischen schönwissenschaftlichen Werken" (Berlin 1841, 4 tomy).

</doc>
<doc id="1741146" url="https://pl.wikipedia.org/wiki?curid=1741146" title="Hate (album)">
Hate (album)

"Hate" – czwarty album studyjny death metalowej grupy muzycznej Sarcófago, wydany w marcu 1994 roku. Podczas nagrywania albumu zespół po raz pierwszy użył automatu perkusyjnego zamiast perkusji, wywołując w ten sposób kontrowersje.

</doc>
<doc id="1741150" url="https://pl.wikipedia.org/wiki?curid=1741150" title="Mutua Madrileña Madrid Open 2009 (kobiety)">
Mutua Madrileña Madrid Open 2009 (kobiety)

Tenisowy turniej ATP Mutua Madrileña Madrid Open 2009 odbył się w dniach 9–17 maja w hiszpańskim Madrycie na kortach twardych. Pula nagród wyniosła 4 500 000 euro.

</doc>
<doc id="1741151" url="https://pl.wikipedia.org/wiki?curid=1741151" title="Laura Allende Gossens">
Laura Allende Gossens

Laura Allende Gossens (ur. 3 września 1911 w Valparaiso, zm. 23 maja 1981 w Hawanie) – chilijska polityk, siostra prezydenta Salvadora Allende Gossensa. 
Była córką Salvadora Allende Castro i Laury Gossens Uribe. Ukończyła Kolegium Najświętszych Serc w Valparaiso i Liceum w Viña del Mar, następnie podjęła studia prawnicze na Uniwersytecie Chile w Santiago, przerwała je jednak na czwartym roku. W czasie studiów wstąpiła do młodzieżówki Socjalistycznej Partii Chile, wkrótce potem weszła w skład władz naczelnych partii. Poślubiła Gastona Pascala Lyon – owocem związku była czwórka dzieci (Pedro, Marianne, Denise i Andrés). W latach 1955-1965 pracowała w Departamencie ds. Miedzi (późniejszym Konsorcjum Górnictwa Miedzi). W 1965 roku została wybrana deputowana z okręgu 7 (Santiago de Chile) – jako deputowana należała do Komisji: Spraw Zagranicznych, Gospodarki, Dróg i Robót Publicznych, Konstytucyjnej, Legislacji i Sprawiedliwości, Pracy i Opieki Społecznej, Edukacji Publicznej i Ekonomii oraz Odbudowy. Została powtórnie wybrana w 1969 roku i 1973 roku. Po puczu 11 września 1973 i rozwiązaniu Kongresu (21 września 1973) została uwięziona 2 listopada 1974 roku wraz z córką Marianne. Obie były przetrzymywane w obozie "Cuatro Álamos". Została wypuszczona i zmuszona do opuszczenia Chile – wyjechała najpierw do Meksyku a w 1976 na Kubę, gdzie zmarła. 28 sierpnia 1988 roku jej ciało sprowadzono do Chile i pochowano w grobowcu rodzinnym na Cmentarzu Generalnym w Santiago.

</doc>
<doc id="1741153" url="https://pl.wikipedia.org/wiki?curid=1741153" title="Włodzimierz Ihnatowicz">
Włodzimierz Ihnatowicz

Włodzimierz Ihnatowicz (łot. "Vladimirs Ihnatovičs"; ur. 1909, zm. 1976 w Rydze) – polski działacz społeczny na Łotwie, w latach 1939–1940 prezes Zarządu Głównego Związku Polaków w Łotwie.
Życiorys.
Ukończył studia wyższe na terenie Polski, był również słuchaczem tzw. kursów polonijnych. W latach 30. zakładał Związek Polskiej Młodzieży Katolickiej w Łotwie – w styczniu 1936 został wybrany jego prezesem. Stał na czele Towarzystwa „Oświata”. Od kwietnia 1939 pełnił obowiązki sekretarza nowo organizowanego Związku Polaków w Łotwie. Po wycofaniu się Jarosława Wilpiszewskiego z walki o stanowisko prezesa Zarządu Głównego został w czerwcu 1939 wybrany przewodniczącym ZPŁ.
W sierpniu 1940 został aresztowany przez NKWD i wywieziony w północne rejony Rosji. Z wygnania powrócił w 1954 lub 1955. Zmarł w 1976 na Łotwie radzieckiej.
Jego brat Zygmunt Ihnatowicz (1907–1996) był działaczem polonijnym na Łotwie, nauczycielem w Polskim Gimnazjum Państwowym w Rzeżycy (1938–1941), po II wojnie światowej zaś wykładowcą uniwersyteckim (1945–1951) oraz nauczycielem języka rosyjskiego. W latach 1991–1996 zasiadał w redakcji pisma „Polak na Łotwie”.

</doc>
<doc id="1741154" url="https://pl.wikipedia.org/wiki?curid=1741154" title="Janusz Albin">
Janusz Albin



</doc>
<doc id="1741156" url="https://pl.wikipedia.org/wiki?curid=1741156" title="Microchirus ocellatus">
Microchirus ocellatus



</doc>
<doc id="1741157" url="https://pl.wikipedia.org/wiki?curid=1741157" title="Maciej Raczyński">
Maciej Raczyński

Maciej Raczyński (ur. 28 lipca 1984 we Włocławku) – polski koszykarz występujący na pozycji rzucającego obrońcy, obecnie asystent trenera Spójni Stargard.
W latach 2011-2013 zawodnik klubu AZS Szczecin. Rozgrywki 2013/2014 spędził w AZS Koszalin, a od 2014 zawodnik Anwilu Włocławek, którego jest wychowankiem, od 2015 zawodnik Spójni Stargard, od 2019 II trener w PGE Spójni Stargard.
27 października 2020 został głównym trenerem PGE Spójni Stargard, zastępując na tym stanowisku Jacka Winnickiego. 10 stycznia 2021 przeszedł do roli asystenta trenera Spójni, rolę pierwszego trenera objął Marek Łukomski. 9 lutego 2022 objął ponownie posadę trenera głównego.

</doc>
<doc id="1741159" url="https://pl.wikipedia.org/wiki?curid=1741159" title="Piotr Swyłan">
Piotr Swyłan

Piotr Swyłan (ur. 1881 lub 1882 w gminie Warklany w powiecie Rzeżyca, zm. ?) – polski działacz społeczny i oświatowy na Łotwie. 
Życiorys.
Pochodził z łatgalskiej zubożałej rodziny ziemiańskiej. Od 1901 mieszkał w Rydze, gdzie pracował jako urzędnik finansowy. W 1920 odrodził powstałe na początku XX wieku w Rydze Towarzystwo "Oświata", którego został prezesem. Zasiadał w zarządzie ryskiej filii Związku Polaków w Łotwie. Stał na czele Zjednoczenia Polskich Towarzystw. Był inicjatorem powołania kółka teatralnego przy towarzystwie "Oświata", które przekształciło się w Teatr Polski (później zasiadał w jego zarządzie). W latach 1925, 1928 i 1931 bez powodzenia kandydował w wyborach do Sejmu z listy polskiej. 

</doc>
<doc id="1741165" url="https://pl.wikipedia.org/wiki?curid=1741165" title="Give It to Me Right">
Give It to Me Right

"Give It to Me Right" – piosenka R&amp;B stworzona przez Melanie Fionę na jej debiutancki album studyjny, "The Bridge" (2009). Wyprodukowany przez Andreę Martin, utwór wydany został jako pierwszy singel promujący krążek dnia 28 lutego 2009. Kompozycja zawiera sampel piosenki "Time of the Season" z roku 1968 wykonywanej przez zespół The Zombies.
Wydanie singla.
W Kanadzie, na notowaniu Canadian Hot 100 utwór zadebiutował na pozycji #96 dnia 7 marca 2009. Tydzień później kompozycja zanotowała wysoki awans na miejsce #86, jednak szczytową pozycję w zestawieniu "Give It to Me Right" osiągnął siedemnaście tygodni od debiutu, miejsce #20. Do tej pory singel spędził na liście ponad sześć miesięcy. Piosenka nie zyskała na sukcesie w Stanach Zjednoczonych, gdzie znalazła się jedynie na notowaniu Hot R&amp;B/Hip-Hop Songs osiągając w tymże zestawieniu, jako najwyższą pozycję #67 dnia 14 marca 2009. Utwór znalazł się również na oficjalnym, włoskim notowaniu gdzie znalazł się na miejscu #9, spędzając na liście trzy tygodnie. W Szwajcarii "Give It to Me Right" zadebiutował 19 lipca 2009, by tydzień później znaleźć się na szczytowej pozycji #33.

</doc>
<doc id="1741170" url="https://pl.wikipedia.org/wiki?curid=1741170" title="Eero Lehtonen">
Eero Lehtonen

Eero Reino Lehtonen (ur. 21 kwietnia 1898 w Mikkeli, zm. 9 listopada 1959 w Helsinkach) – fiński lekkoatleta, dwukrotny mistrz olimpijski w pięcioboju lekkoatletycznym.
Na igrzyskach olimpijskich w 1920 w Antwerpii Lehtonen zdecydowanie zwyciężył w pięcioboju lekkoatletycznym (na który składały się skok w dal, rzut dyskiem, bieg na 200 metrów, rzut oszczepem oraz bieg na 1500 metrów). Na tych samych igrzyskach zajął 16. miejsce w eliminacjach skoku w dal i nie dostał się do finału. Startował także w dziesięcioboju, ale go nie ukończył.
Na igrzyskach olimpijskich w 1924 w Paryżu obronił tytuł mistrzowski w pięcioboju, ale przyszło mu to z trudnością. W pierwszej konkurencji, skoku w dal, Amerykanin Robert LeGendre ustanowił rekord świata wynikiem 7,76 m. Po czterech konkurencjach Lehtonen miał tylko 1 punkt przewagi nad Węgrem Elemérem Somfayem (w pięcioboju każdy punkt był przyznawany za miejsce w danej konkurencji; zwyciężał zawodnik z najmniejszą łączną liczbą punktów). Gdyby Somfay wygrał bieg na 1500 metrów, zostałby mistrzem olimpijskim. Tę konkurencję wygrał jednak Lehtonen przed Somfayem i w ten sposób ponownie zdobył złoty medal. Gdyby stosowano punktację dziesięciobojową, mistrzem byłby LeGendre. Lehtonen startował na tych igrzyskach również w sztafecie 4 x 400 m, która odpadła w eliminacjach.
Pięciobój nie był przewidziany w programie następnych igrzysk olimpijskich w 1928 w Amsterdamie, co skłoniło Lehtonena do zakończenia kariery sportowej. Oprócz sukcesów olimpijskich był także mistrzem Finlandii w skoku w dal w 1920.
W 1984 odsłonięto brązowy posąg Lehtonena w parku w jego rodzinnym mieście – Mikkeli.

</doc>
<doc id="1741177" url="https://pl.wikipedia.org/wiki?curid=1741177" title="Pinus morrisonicola">
Pinus morrisonicola

Pinus morrisonicola Hayata – gatunek drzewa iglastego z rodziny sosnowatych ("Pinaceae"). Występuje na Tajwanie.
Biologia i ekologia.
Jedna wiązka przewodząca w liściu, 2 kanały żywiczne. Igły trójkątne w przekroju poprzecznym.
Występuje w górach, na wysokościach 300–2300 m n.p.m.
Systematyka i zmienność.
Pozycja gatunku w obrębie rodzaju "Pinus"
Do "P. morrisonicola" bywała także włączana blisko spokrewniona sosna "Pinus kwangtungensis".
Zagrożenia.
Międzynarodowa organizacja IUCN przyznała temu gatunkowi kategorię zagrożenia LC ("least concern"), czyli jest gatunkiem najmniejszej troski, spośród gatunków niższego ryzyka.
Zastosowanie.
Sosna ta jest lokalnie wycinana w celu pozyskiwania surowca drzewnego z przeznaczeniem na konstrukcje drewniane, do budowy mostów i wyrobu mebli.

</doc>
<doc id="1741178" url="https://pl.wikipedia.org/wiki?curid=1741178" title="MO S-5">
MO S-5



</doc>
<doc id="1741179" url="https://pl.wikipedia.org/wiki?curid=1741179" title="Koncert skrzypcowy (Beethoven)">
Koncert skrzypcowy (Beethoven)



</doc>
<doc id="1741180" url="https://pl.wikipedia.org/wiki?curid=1741180" title="Wilhelm von Fircks">
Wilhelm von Fircks

Freiherr Wilhelm Friedrich Karl von Fircks (ur. 14 sierpnia 1870 w Rettingen w guberni kowieńskiej, zm. 10 grudnia 1933 w Rydze) – niemiecki baron, geolog i polityk, przywódca Partii Niemiecko-Bałtyckiej, poseł do Sejmu Łotwy (1920–1933). 
Biogram.
W latach 1884–1891 uczęszczał do szkół średnich, m.in. gimnazjum w Mitawie. Od 1891 do 1892 odbywał służbę wojskową w Narwie. W 1892 wyjechał do Freibergu na studia z dziedziny geologii i górnictwa (w 1897 uzyskał dyplom). W 1896 wziął udział w ekspedycji geologicznej Irangi w Niemieckiej Afryce Wschodniej. Od 1897 do 1898 pełnił obowiązki asystenta geologii na Uniwersytecie we Freibergu. Od 1898 do 1901 przebywał jako specjalista w spółkach górniczych w Serbii, później w Hiszpanii (1901–1903), a od 1903 do 1917 był dyrektorem generalnym Compagnie Industrielle du Platine na Uralu. 
Po rewolucji październikowej powrócił na Łotwę, gdzie do 1920 był właścicielem ziemskim. Po wywłaszczeniu władał majątkiem Varwe w okolicach Windawy. W 1920 objął przewodnictwo nad Partią Niemiecko-Bałtycką (Deutsch-Baltische Partei), później został przywódcą Niemiecko-Bałtyckiej Partii Ludowej (Deutsch-Baltische Volkspartei). Pełnił mandat posła na Sejm Ustawodawczy oraz Sejmy I, II, III i IV kadencji (1920–1933). W parlamencie był wiceprzewodniczącym Niemieckiego Klubu Poselskiego. W 1929 stanął na czele (niemieckiego) Związku Rolników w Łotwie. Był również przewodniczącym Kurlandzkiego Zrzeszenia Powszechnej Użyteczności.

</doc>
<doc id="1741181" url="https://pl.wikipedia.org/wiki?curid=1741181" title="Egon Knopp">
Egon Knopp

Egon Knopp (ur. 5 października 1876 w Lipawie, zm. 14 kwietnia 1933 w Rydze) – niemiecki prawnik i polityk, poseł na Sejm Łotwy (1920–1925). 
Biogram.
Urodził się w rodzinie urzędnika kolejowego. Ukończył gimnazjum w Lipawie oraz prawo na Uniwersytecie Petersburskim. Pracował jako prawnik w Lipawie i Rydze. Od 1920 do 1925 pełnił obowiązki przewodniczącego Lipawskiej Partii Jedności (Libauscher Einigungspartei). W 1920 wybrany posłem na Sejm Ustawodawczy, reelekcję uzyskał w 1922 (na Sejm I kadencji). 

</doc>
<doc id="1741183" url="https://pl.wikipedia.org/wiki?curid=1741183" title="Koncert potrójny Beethovena">
Koncert potrójny Beethovena

Koncert na fortepian, skrzypce i wiolonczelę C-dur op. 56, zwany Potrójnym koncertem (niem. "Tripelkonzert") – koncert skomponowany wiosną 1804 roku przez Ludwiga van Beethovena, jednak swoją oficjalną premierę miał w maju 1808 roku. Beethoven napisał utwór dla swojego ucznia Rudolfa Habsburga oraz nadwornych muzyków: Karla Augusta Seidlera i Antonína Krafta.
Historia.
W 1970 roku koncert był grany w Moskwie przez Dawida Ojstracha, Mstisława Rostropowicza i Swiatosława Richtera.

</doc>
<doc id="1741184" url="https://pl.wikipedia.org/wiki?curid=1741184" title="Peter Kluge">
Peter Kluge

Peter Franz Ernst Kluge (ur. 17 lipca 1891 w Dyneburgu, zm. ?) – niemiecki dziennikarz i polityk, poseł do Łotewskiej Rady Narodowej (1918–1920) oraz Sejmu Ustawodawczego Łotwy (1920–1922). 
Biogram.
Uczył się w szkole św. św. Piotra i Pawła w Petersburgu, Gimnazjum św. Mikołaja i szkole katedralnej w Rewlu. Od 1915 do 1916 przechodził szkolenie w Szkole Wojennej w Moskwie, a w latach 1916–1918 odbywał służbę w wojsku carskim. W 1918 znalazł się wśród członków Związku Młodych Bałtów (Jungbaltenbund). Był członkiem Niemieckiej Partii Bałtyckiej (Deutsch-Baltische Partei) oraz Partii Postępu (Fortschrittliche Partei; pełnił obowiązki prezesa w Lipawie). W 1918 zasiadł w Łotewskiej Radzie Narodowej jako przedstawiciel Kurlandii. W 1920 wybrany posłem na Sejm Ustawodawczy. Po 1922 redagował pismo "Rigasche Nachrichten".

</doc>
<doc id="1741185" url="https://pl.wikipedia.org/wiki?curid=1741185" title="Herman Rodziński">
Herman Rodziński

Herman Józef Rodziński vel Herman Józef Rittigstein (ur. 6 marca 1862 w pow. skałackim, zm. 17 grudnia 1925 we Lwowie) – lekarz, generał brygady Wojska Polskiego.
Życiorys.
Ukończył gimnazjum w Stanisławowie i Wydział Lekarski Uniwersytetu Wiedeńskiego. W lutym 1887 rozpoczął służbę lekarza wojskowego w cesarskiej i królewskiej Armii. Został przydzielony do Szpitala Garnizonowego Nr 13 w Terezinie. W następnym roku został przeniesiony do Dalmatyńskiego Pułku Piechoty Nr 22 w Castelnuovo. W 1895 został przeniesiony do Galicyjskiego Pułku Ułanów Nr 3 w Gródku Jagiellońskim. W 1903 został przydzielony do 11 Dywizji Piechoty we Lwowie na stanowisko szefa sanitarnego. W 1909 został przydzielony do Komendy 11 Korpusu we Lwowie. Do 1 listopada 1918 pełnił obowiązki szefa sanitarnego Okręgu Wojskowego we Lwowie.
Od 23 listopada 1918 pełnił służbę w kwatermistrzostwie Dowództwa WP na Galicję Wschodnią. 6 lutego 1919 został przyjęty do Wojska Polskiego z zatwierdzeniem rangi pułkownika lekarza.
7 marca 1919 minister spraw wojskowych, gen. bryg. Józef Leśniewski wydał rozkaz, w którym ogłosił, że 18 lutego 1919 Namiestnictwo Galicyjskie zezwoliło pułkownikowi doktorowi Hermanowi Józefowi Rittigsteinowi i jego synowi Ryszardowi, porucznikowi lekarzowi na zmianę nazwiska rodowego „Rittigstein” na „Rodziński”.
25 kwietnia 1919 mianowany został szefem sanitarnym Dowództwa Okręgu Etapów Kowel. W czerwcu tego roku przeniesiony został do dyspozycji szefa Departamentu Sanitarnego MSWojsk. Z dniem 1 maja 1921 został przeniesiony w stan spoczynku, w stopniu pułkownika lekarza. 26 października 1923 Prezydent RP Stanisław Wojciechowski zatwierdził go w stopniu generała brygady.
Zmarł 17 grudnia 1925 we Lwowie. Został pochowany na Cmentarzu Łyczakowskim we Lwowie.
Herman Rodziński był żonaty z Jadwigą z Wiszniewskich (1870–1950), z którą miał dwóch synów: Ryszarda i Artura.

</doc>
<doc id="1741187" url="https://pl.wikipedia.org/wiki?curid=1741187" title="Herman Rittigstein">
Herman Rittigstein



</doc>
<doc id="1741188" url="https://pl.wikipedia.org/wiki?curid=1741188" title="The Worst (album)">
The Worst (album)

"The Worst" – piąty album studyjny death metalowego zespołu muzycznego Sarcófago, wydany w grudniu 1997 roku.

</doc>
<doc id="1741196" url="https://pl.wikipedia.org/wiki?curid=1741196" title="XXVI Koncert fortepianowy D-dur (KV 537)">
XXVI Koncert fortepianowy D-dur (KV 537)



</doc>
<doc id="1741197" url="https://pl.wikipedia.org/wiki?curid=1741197" title="Eleonora Habsburżanka (1534–1594)">
Eleonora Habsburżanka (1534–1594)

Eleonora Habsburżanka (ur. 2 listopada 1534 w Wiedniu, zm. 5 sierpnia 1594 w Mantui) – arcyksiężniczka Austrii, królewna czeska i węgierska, księżna Mantui od 1561 r. a od 1574 księżna Montferratu.
Urodziła się jako szósta córka (dziesiąte z piętnaściorga dzieci) arcyksięcia Austrii, króla Niemiec, Czech i Węgier oraz przyszłego cesarza Świętego Cesarstwa Rzymskiego Narodu Niemieckiego Ferdynanda I i jego żony królowej Anny Jagiellonki. Po śmierci ojca kolejnym cesarzem został starszy brat Eleonory Maksymilian II (już za życia Ferdynanda I został koronowany na króla rzymskiego, Czech oraz Węgier).
26 kwietnia 1561 w Mantui poślubiła księcia Mantui i markiza Montferratu Wilhelma I Gonzagę, brata Franciszka III Gonzagi, z którym jej siostra Katarzyna w latach 1549-1550 była w związku małżeńskim. W 1574 Montferrat stał się księstwem. Para miała troje dzieci:

</doc>
<doc id="1741198" url="https://pl.wikipedia.org/wiki?curid=1741198" title="Zhuniao">
Zhuniao



</doc>
<doc id="1741200" url="https://pl.wikipedia.org/wiki?curid=1741200" title="Podtlenki">
Podtlenki

Podtlenki – tlenki pierwiastków chemicznych, w których stopień utlenienia pierwiastka, wyliczony na podstawie wzoru sumarycznego, jest niższy niż jego najniższy możliwy stopień utlenienia wyższy od 0. Tak niski stopień utlenienia wynika z występowania w jednym związku atomów jednego pierwiastka na różnych stopniach utlenienia.
Np. w teoretycznym podtleneku pierwiastka X (zakładamy, że może on występować jedynie na 0 i II stopniu utlenienia) o wzorze sumarycznym pierwiastek X przyjmuje dwa stopnie utlenienia 0 i II. Jednak ze wzoru sumarycznego będzie wynikało, że pierwiastek przyjął stopień utlenienia I.
Przykładami podtlenków są między innymi: podtlenek azotu (), podtlenek węgla (), podtlenek cezu ().

</doc>
<doc id="1741202" url="https://pl.wikipedia.org/wiki?curid=1741202" title="Chun">
Chun

Chun () – ptak z mitologii chińskiej. Jego zadaniem jest pilnowanie szat Żółtego Cesarza, które znajdują się w górach Kunlun.

</doc>
<doc id="1741205" url="https://pl.wikipedia.org/wiki?curid=1741205" title="Paulo Sérgio Gralak">
Paulo Sérgio Gralak

Paulo Sérgio Gralak (ur. 18 września 1969 w Reboucas) – brazylijski piłkarz pochodzenia polskiego występujący na pozycji obrońcy. Posiada również obywatelstwo włoskie.
Kariera.
Gralak karierę rozpoczął w 1988 roku w amatorskim zespole Vila Fanny FC. W 1989 roku został zawodnikiem EC Pinheiros, grającego w Série B. Pod koniec tamtego roku Pinheiros połączył się z Colorado EC, tworząc zespół Paraná Clube, w którym następnie występował Gralak. W 1990 roku awansował z nim z Série C do Série B, a w 1992 roku do Série A. W lidze tej zadebiutował 4 września 1993 w przegranym 1:3 meczu z Amériką Mineiro i strzelił wówczas gola.
W 1994 roku odszedł do SC Corinthians Paulista z Série B. W następnym roku został graczem Coritiby, także występującej w Série B. W tym samym roku awansował z nią do Série A. W sezonie 1996 barwy Coritiby reprezentował w mistrzostwach Campeonato Paranaense, a przed rozpoczęciem rozgrywek Série A, odszedł do francuskiego Girondins Bordeaux. W Division 1 zadebiutował 17 sierpnia 1996 w zremisowanym 1:1 meczu z FC Metz, a 13 listopada 1996 w wygranym 4:3 spotkaniu z RC Lens strzelił swojego jedynego gola w lidze francuskiej. W sezonach 1996/1997 oraz 1997/1998 dotarł z zespołem do finału Pucharu Ligi Francuskiej.
W 1998 roku przeszedł do tureckiego İstanbulsporu. Swój pierwszy mecz w Süper Lig rozegrał 8 sierpnia 1998 przeciwko Adanasporowi (1:0). W barwach İstanbulsporu rozegrał trzy ligowe spotkania, a po sezonie 1998/1999 odszedł z klubu. W 2000 roku wrócił do Coritiby, w której barwach w tym samym roku zakończył karierę.

</doc>
<doc id="1741207" url="https://pl.wikipedia.org/wiki?curid=1741207" title="Marissa Jaret Winokur">
Marissa Jaret Winokur

Marissa Jaret Winokur (ur. 2 lutego 1973 r. w Nowym Jorku) – amerykańska aktorka. Laureatka nagrody Tony za rolę Tracy Turnblad w broadwayowskim musicalu "Lakier do włosów" ("Hairspray"). Jest także znana jako Katrina, bohaterka sitcomu stacji FOX "Oczytana" ("Stacked", 2005-2006).
Biogram.
Urodziła się i dojrzewała w Nowym Jorku, w rodzinie żydowskiej. Jest córką nauczycielki Maxine Winokur oraz architekta Michaela Winokura. Uczęszczała do Fox Lane High School; w szkole średniej była cheerleaderką oraz kapitanem drużyny piłki nożnej. Studiowała w American Musical and Dramatic Academy.
Gdy w 2003 roku za występ w "Lakierze do włosów" przyznano jej nagrodę Tony oraz szereg innych wyróżnień (m.in. Drama Desk Award i Theatre World Award), Winokur została wypromowana jako aktorka. Wcześniej pojawiła się w niewielkiej roli w revivalu musicalu "Grease" na Broadwayu, a także zagrała wiele epizodycznych ról w filmach hollywoodzkich, takich jak "American Beauty" (1999), "Straszny film" ("Scary Movie", 2000), "Jak wykończyć panią T.?" ("Teaching Mrs. Tingle", 1999), "Ten pierwszy raz" ("Never Been Kissed", 1999) czy "Pada Shrek" ("Shrek the Halls", 2007). W roku 2003 wystąpiła w głównej roli w telewizyjnej komedii "Urocza dziewczyna" ("Beautiful Girl", 2003).
Uczestniczyła w czwartej edycji programu rozrywkowego "Dancing with the Stars", w którym ostatecznie zajęła czwarte miejsce. Jej tanecznym partnerem był Tony Dovolani.
7 października 2006 roku poślubiła Judah Millera, scenarzystę serialu "Oczytana". Blisko dwa lata później, 22 lipca, urodziło się ich pierwsze dziecko, syn Zev Isaac Miller.Przez pewien czas aktorka zmagała się z rakiem szyjki macicy. Ostatecznie przezwyciężyła chorobę.

</doc>
<doc id="1741208" url="https://pl.wikipedia.org/wiki?curid=1741208" title="Nickelodeon Kids’ Choice Awards 2008">
Nickelodeon Kids’ Choice Awards 2008

21. gala Nickelodeon Kids’ Choice Awards odbyła się 29 marca 2008 roku. Prowadzącym galę był Jack Black.
Prowadzący.
Jack Black

</doc>
<doc id="1741212" url="https://pl.wikipedia.org/wiki?curid=1741212" title="Andrzej Jaros">
Andrzej Jaros

Andrzej Jaros (ur. 19 lipca 1990) – polski lekkoatleta, sprinter.
Absolwent Międzynarodowego Liceum Ogólnokształcącego "Paderewski" w Lublinie. Zawodnik KS Agros Zamość i medalista mistrzostw Polski w kategorii juniorów. Życiowy sukces w biegu indywidualnym odniósł podczas mistrzostw Europy juniorów w 2009 w Nowym Sadzie, gdzie zdobył srebrny medal w biegu na 400 metrów z czasem 46,75. W 2014 zdobył srebrny medal w sztafecie 4 x 400 metrów podczas Mistrzostw Europy w Zurychu (biegł w elimnacjach).
Lekkoatletykę uprawiali także jego rodzice: Marek i Urszula.

</doc>
<doc id="1741216" url="https://pl.wikipedia.org/wiki?curid=1741216" title="Katedra św. Piotra i Pawła w Bernie">
Katedra św. Piotra i Pawła w Bernie

 Katedra św. Piotra i Pawła w Bernie - główna świątynia Kościoła Chrześcijańskokatolickiego w Szwajcarii, znajdująca się przy ul. Rathausgasse 2 w Bernie.
Pochodząca z XIX wieku katedra, została wybudowana w latach 1858 - 1864 i była pierwszym katolickim kościołem w Bernie, w bezpośrednim sąsiedztwie ratusza. Architektura kościoła była przedmiotem międzynarodowego konkursu, w którym udział wzięli czołowi architekci sakralni - ostatecznie zwyciężyła koncepcja mieszanej świątyni o charakterze romańskim, z elementami gotyckimi. 
Pierwszą rzymskokatolicką mszę św. celebrowano 13 listopada 1864 roku. Od 1875 roku świątynia jest katedrą Kościoła Chrześcijańskokatolickiego w Szwajcarii, będąc kościołem macierzystym zwierzchnika szwajcarskich starokatolików. Tutaj w dniu 9 maja 2002 r. podczas uroczystego nabożeństwa ks. Fritz René Müller otrzymał święcenia biskupie z rąk Arcybiskupa Utrechtu, dra Jorisa Vercammena; współkonsekratorami byli: biskup prof. Wiktor Wysoczański z Polski i biskup Joachim Vobbe z Niemiec.
Katedra należy do parafii starokatolickiej pod tym samym wezwaniem, którą tworzy ok. 700 starokatolików z samego Berna, a także odległych miejscowości. W kantonie Berno Kościół Chrześcijańskokatolicki uznany jest za jeden z trzech głównych Kościołów krajowych, podlegający szczególnej ochronie prawnej. Msze św. odbywają się w środę o 18:30 i niedzielę o 9:30. Od 29 stycznia 2006 roku proboszczem parafii jest ks. Christopher Schuler. 

</doc>
<doc id="1741217" url="https://pl.wikipedia.org/wiki?curid=1741217" title="Mikołaj VI (patriarcha Aleksandrii)">
Mikołaj VI (patriarcha Aleksandrii)

Mikołaj VI, imię świeckie Georg Antoniou Varelopoulos (ur. 1915, zm. 9 lipca 1986 w Moskwie) – prawosławny patriarcha Aleksandrii od 1968 do 1986. 
Życiorys.
Studiował teologię w szkole na wyspie Chalki. Został zaproszony do Aleksandrii przez patriarchę Mikołaja V. Pełnił funkcję rektora kościoła św. Mikołaja i sanktuarium jako administrator świątyni Świętych Konstantyna i Heleny w Kairze. W 1953 stał się patriarchalnym komisarzem w Casablance. W 1958 udał się do Addis Abeby, gdzie pracował do 25 stycznia 1959. W dniu 10 maja 1968, po dwóch latach wakatu został wybrany patriarchą Aleksandrii. 
Odznaczony przez państwo greckie Wielkim Krzyżem z Phoenix. Znał biegle turecki, francuski, angielski, arabski i suahili. Pochowany został w klasztorze Agios Georgios w Kairze.

</doc>
<doc id="1741218" url="https://pl.wikipedia.org/wiki?curid=1741218" title="K. 385">
K. 385



</doc>
<doc id="1741221" url="https://pl.wikipedia.org/wiki?curid=1741221" title="Comillas">
Comillas

Comillas – miasto w Hiszpanii w prowincji Kantabria we wspólnocie autonomicznej Kantabria.

</doc>
<doc id="1741223" url="https://pl.wikipedia.org/wiki?curid=1741223" title="Cao Guojiu">
Cao Guojiu

Cao Guojiu () – w mitologii chińskiej jeden z Ośmiu Nieśmiertelnych, uważany za patrona aktorów. Przedstawiany jest zawsze w dworskim stroju, z berłem lub kastanietami. Druga część jego imienia wskazuje, że był wujkiem nieznanego cesarza od strony matki.

</doc>
<doc id="1741224" url="https://pl.wikipedia.org/wiki?curid=1741224" title="Live Apocalypse">
Live Apocalypse

Live Apocalypse to podwójne DVD koncertowe zespołu Arch Enemy, wydane w 2006 roku. Jest to pierwsze DVD wydane przez grupę.

</doc>
<doc id="1741226" url="https://pl.wikipedia.org/wiki?curid=1741226" title="Fotokod">
Fotokod



</doc>
<doc id="1741227" url="https://pl.wikipedia.org/wiki?curid=1741227" title="Manifesto of Arch Enemy">
Manifesto of Arch Enemy

Manifesto of Arch Enemy to album kompilacyjny szwedzkiej grupy melodic death metalowej Arch Enemy, wydany 27 lutego 2009 roku nakładem Century Media Records.

</doc>
<doc id="1741228" url="https://pl.wikipedia.org/wiki?curid=1741228" title="Augustyn Ferdynand Muñoz">
Augustyn Ferdynand Muñoz

Augustyn Ferdynand Muñoz, hiszp. "Don Augustín Fernando Muñoz y Sánchez, duque de Riánsares" (ur. 4 maja 1808 w Tarancón, zm. 13 września 1873 w Sainte-Adresse) – hiszpański szlachic, książę Riánsares, morganatyczny mąż królowej Hiszpanii Marii Krystyny Burbon-Sycylijskiej.
Życiorys.
Augustyn Ferdynand Muñoz urodził się w mieście Tarancón w hiszpańskiej prowincji Cuenca. Jego ojcem był Jan Antoni Muñoz, hrabia Retamoso (ur. 1779), a matką była Eusebia María Sánchez. 
Augustyn zaciągnął się do straży królewskiej, gdzie zwrócił na siebie uwagę królowej. Niedługo po śmierci króla Ferdynanda VII, Augustyn i Maria Krystyna 28 grudnia 1833 wzięli sekretny ślub. Małżeństwo zostało ujawnione w 1840 r. 23 czerwca 1844 pasierbica Augustyna królowa Izabela II nadała mu tytuł księcia Riánsares ("duque de Riánsares"). Później uzyskał także tytuł markiza San Agustín ("marqués de San Agustín"). 1 kwietnia 1847 król Francji nadał mu tytuł księcia Montmorot ("duque de Montmorot").
Z małżeństwa z Marią Krystyną miał ośmioro dzieci:
Augustyn zmarł 13 września 1873 w Sainte-Adresse pod Hawrem.

</doc>
<doc id="1741229" url="https://pl.wikipedia.org/wiki?curid=1741229" title="Lü Dongbin">
Lü Dongbin

Lü Dongbin () – w mitologii chińskiej jeden z Ośmiu Nieśmiertelnych. Uznawany za najważniejsze bóstwo z tej grupy, przypisuje mu się wiele fantastycznych przygód. Patron wojowników i fryzjerów. Jego symbolem jest miecz, którym zabija demony.
Według legend żył w okresie panowania dynastii Tang lub w czasach dynastii Song i w czasie wojny miał opowiedzieć się po stronie dynastii Liao. Miał flirtować z He Xiangu, którą przyłączył do grupy Ośmiu Nieśmiertelnych.

</doc>
<doc id="1741230" url="https://pl.wikipedia.org/wiki?curid=1741230" title="53 Armia Rakietowa">
53 Armia Rakietowa

53 Czytyjska Armia Rakietowa – związek operacyjny Strategicznych Wojsk Rakietowych Związku Radzieckiego, następnie – Rosji. Sztab Armii stacjonował w mieście Czyta w Kraju Zabajkalskim, JW 74102.
Dowództwo armii zostało sformowane 8 czerwca 1970 na bazie 8 Samodzielnego Korpusu Rakietowego w mieście Czyta na podstawie dyrektywy Głównodowodzącego Wojsk Rakietowych Przeznaczenia Strategicznego ZSRR z 23 kwietnia 1970. W 2002 roku 53 Armia Rakietowa została rozformowana.
Skład.
W skład nowo utworzonego związku operacyjnego weszły:
W latach 80. w skład 53 Armii Rakietowej zostały włączone kolejne dwie dywizje:
W początkowym okresie związki taktyczne 53 Armii Rakietowej dysponowały rakietami typu R-14 (kod NATO: SS-5 Skean) oraz R-16 (kod NATO: SS-7 Saddler).
W 1979 na uzbrojenie wprowadzono rakiety RSD-10 Pionier (kod NATO: SS-20 Saber), jako pierwsze otrzymały je pułki dywizji rakietowej w m. Drowianaja.
W 1990 zaczęto wyposażać jednostki w rakiety typu RS-22 (kod NATO: SS-24 Scalpel). W pierwszej kolejności otrzymały je jednostki dywizji rakietowej w Kansku.
Od 1995 roku podstawowe uzbrojenie stanowiły rakiety typu Topol-M" (kod NATO: Stalin).
Dowództwo armii zostało rozformowane w końcu 2002. Dywizje zostały przekazane do składu 33 Armii Rakietowej z dowództwem w Omsku.

</doc>
<doc id="1741231" url="https://pl.wikipedia.org/wiki?curid=1741231" title="BAe P.1233-1 Saba">
BAe P.1233-1 Saba

BAe P.1233-1 Saba ("Small Agile Battlefield Aircraft"/„mały zwrotny samolot pola walki”) – projekt brytyjskiego samolotu przeciwśmigłowcowego, konstrukcji British Aerospace.
Historia.
Pracę w ramach projektu oznaczonego akronimem SABA (Saba), rozpoczęły się w drugiej połowie lat 80. XX wieku. W British Aerospace zaprojektowano serie małych, bardzo zwrotnych i tanich w eksploatacji samolotów, których głównym zadaniem miało być wspieranie działań lądowych, zadania szturmowe oraz walka z nieprzyjacielskimi śmigłowcami. Pierwszym ujawnionym projektem był samolot oznaczony jako P.1233-1, jego głównym zadaniem miała być niszczenie śmigłowców. Impulsem do rozpoczęcia prac było pojawienie się w Związku Radzieckim nowego śmigłowca szturmowego Mi-28 oraz zapowiedź powstania nowych maszyn transportowych Mi-30 i Mi-32.
Konstrukcja.
Samolot był dolnopłatem, swoim układem aerodynamicznym przypominał eksperymentalną konstrukcję amerykańską Grumman X-29. Posiadał skrzydło o ujemnym skosie oraz ster wysokości zabudowany na kadłubie przed jednoosobową kabiną pilota układ "kaczka". Dzięki takim rozwiązaniom samolot charakteryzował się mniejszymi oporami, lepszą zwrotnością, niższą prędkością przeciągnięcia i doskonalszymi własnościami podczas lotu z niskimi prędkościami. Pojedynczy silnik turbowałowy, napędzał dwa śmigła pchające ustawione jedno za drugim na końcu kadłuba. Teoretyczne symulacje pozwalały ocenić szybkość wykonywania zakrętu o 180° na 5 sekund. Samolot posiada podwozie główne chowane w skrzydła oraz przednie w kadłubie. Pod statecznikiem pionowym znajduje się wlot powietrza do silnika. W dziobie samolotu planowano zamontować kamerę termowizyjną z laserowym dalmierzem i wskaźnikiem celów. Samolot może operować z nieutwardzonych pasów startowych o długości 300 metrów.
Wersje.
W ramach projektu SABA powstały następujące konstrukcje:

</doc>
<doc id="1741232" url="https://pl.wikipedia.org/wiki?curid=1741232" title="Augustyn Ferdynand Muñoz, książę Riansares">
Augustyn Ferdynand Muñoz, książę Riansares



</doc>
<doc id="1741234" url="https://pl.wikipedia.org/wiki?curid=1741234" title="Krzysztof II (patriarcha Aleksandrii)">
Krzysztof II (patriarcha Aleksandrii)

Krzysztof II (ur. 17 stycznia 1876 w Madyto w Tracji Wschodniej, zm. 23 lipca 1967) – prawosławny patriarcha Aleksandrii od 1939 do 1966.
Życiorys.
Urodził się jako Christopher Daniilidis. W 1908 został wybrany metropolitą Leontopolis. W dniu 21 czerwca 1939 został wybrany patriarchą Aleksandrii. W dniu 16 listopada 1966 zrezygnował z powodów zdrowotnych.

</doc>
<doc id="1741235" url="https://pl.wikipedia.org/wiki?curid=1741235" title="Jaroslav Machovec">
Jaroslav Machovec

Jaroslav Machovec (ur. 5 września 1986 w Rakovníku) - słowacki piłkarz grający na pozycji napastnika. 
Życiorys.
Kariera klubowa.
Był zawodnikiem klubów: FC Nitra, AO Ajia Napa, Odra Wodzisław Śląski (rozegrał 2 mecze w polskiej Ekstraklasie), Ahva Arraba, MFK Petržalka, Spartak Trnawa, Dynamo Czeskie Budziejowice, Baník Ostrawa, Spartak Myjava, GKS Tychy i FC Rohrendorf.

</doc>
<doc id="1741236" url="https://pl.wikipedia.org/wiki?curid=1741236" title="Lan Caihe">
Lan Caihe

Lan Caihe () – bóstwo z mitologii chińskiej, jeden z Ośmiu Nieśmiertelnych. Płeć bóstwa jest nieznana. Zazwyczaj uważany jest za hermafrodytę, lub rzadziej za kobietę. Jego atrybutem jest kosz z kwiatami lub owocami, bądź flet lub miska. Przedstawiany jest ubrany w niebieski strój, często z jednym tylko butem na nodze. Jest patronem ulicznych grajków i śpiewaków.

</doc>
<doc id="1741239" url="https://pl.wikipedia.org/wiki?curid=1741239" title="Martin Kastler">
Martin Kastler

Martin Kastler (ur. 18 czerwca 1974 w Norymberdze) – niemiecki polityk i dziennikarz, poseł do Parlamentu Europejskiego.
Życiorys.
Uzyskał tytuł zawodowy magistra historii, studiując na uczelniach w Erlangen i Pradze. W 1993 wstąpił do Unii Chrześcijańsko-Społecznej w Bawarii. Pracował jako dziennikarz, a także rzecznik prasowy władz powiatu Nürnberger Land. Był też koordynatorem projektów w fundacji Hanns-Seidel-Stiftung. Działacz organizacji społecznych, w tym Europa-Union Deutschland i Paneuropaunion.
W 2003 z listy CSU po raz pierwszy objął mandat deputowanego do Parlamentu Europejskiego w miejsce innego z bawarskich chadeków, sprawował go przez rok, tj. do końca V kadencji. Do Europarlamentu powrócił w 2008, również jako następca innego działacza partii, który zrezygnował z zasiadania w PE. W wyborach w 2009 Martin Kastler skutecznie ubiegał się o reelekcję. Zasiadł w grupie Europejskiej Partii Ludowej oraz Komisji Zatrudnienia i Spraw Socjalnych.

</doc>
<doc id="1741240" url="https://pl.wikipedia.org/wiki?curid=1741240" title="Francesco Boffo">
Francesco Boffo

Francesco Boffo (ur. w 1780 we Włoszech, zm. w 1867 w Odessie) – architekt pochodzący z Sardynii działający na Ukrainie i w Rosji. Głównym miejscem jego działalności była Odessa, w której mieszkał od 1820 roku. W tym czasie według jego projektów zrealizowano w mieście ponad 50 publicznych i prywatnych obiektów. Zmarł w Odessie w i został pochowany na nieistniejącym od 1930 roku cmentarzu katolickim.
Zaprojektował m.in.

</doc>
<doc id="1741241" url="https://pl.wikipedia.org/wiki?curid=1741241" title="Mikołaj V (patriarcha Aleksandrii)">
Mikołaj V (patriarcha Aleksandrii)

Mikołaj V, nazwisko świeckie Evangelidis (ur. 1876 w Janinie; zm. 3 marca 1939) – prawosławny patriarcha Aleksandrii od 11 lutego 1936 do 3 marca 1939.
Życiorys.
Studiował na Wydziale Teologicznym Uniwersytetu w Atenach. W 1910 zmarła jego żona. W 1918 został wybrany na biskupa Nubii, urząd ten pełnił do 1927, kiedy został wybrany metropolitą Ermoupoleos. 
W 1936 po śmierci Melecjusza II został wybrany patriarchą Aleksandrii.

</doc>
<doc id="1741245" url="https://pl.wikipedia.org/wiki?curid=1741245" title="Anna Jagaciak-Michalska">
Anna Jagaciak-Michalska

Anna Jagaciak (ur. 10 lutego 1990 w Zielonej Górze) – polska lekkoatletka, specjalizująca się w skoku w dal oraz trójskoku.
Pochodząca z Puszczykowa zawodniczka jest aktualną rekordzistką Polski juniorów oraz młodzieżowców w trójskoku i skoku w dal. Wielokrotna reprezentantka kraju oraz mistrzyni Polski. W 2009 zdobyła brązowy medal mistrzostw Europy juniorów, a w 2011 była trzecia na młodzieżowych mistrzostwach Europy. Siostra Moniki – znanej modelki, żona reprezentanta Polski w skoku o tyczce Łukasza Michalskiego. Jej ojciec i trener – Jarosław Jagaciak – uprawiał skok wzwyż.
Młodzieżowa rekordzistka kraju w skoku w dal (6,74 w 2010) oraz w trójskoku (14,25 w 2011).
Kariera.
Międzynarodową karierę zaczynała od nieudanego występu w konkursie skoku w dal podczas mistrzostwach świata juniorów młodszych w Ostrawie (2007). Po tych zawodach wzięła udział w europejskim festiwalu młodzieży zajmując w Belgradzie piąte miejsce w skoku w dal oraz dziesiąte w trójskoku. Na początku kolejnego sezonu – 17 maja 2008 – wynikiem 13,43 ustanowiła nowy rekord Polski juniorów w trójskoku. Kilkanaście tygodni po tym sukcesie reprezentowała Polskę na mistrzostwach świata juniorów – w trójskoku nie awansowała do finału, a w skoku w dal zajęła siódme miejsce. Największy dotychczas sukces odniosła podczas mistrzostw Europy juniorów w Nowym Sadzie, gdzie zdobyła brązowy medal w skoku w dal z wynikiem 6,29. Na tej samej imprezie zajęła również czwarte miejsce w trójskoku – poprawiając własny rekord kraju juniorek – przegrywając brązowy medal długością drugiego skoku. W czasie mistrzostw Polski seniorów w 2010 wywalczyła awans do reprezentacji kraju na mistrzostwa Europy (wyrównując w konkursie skoku w dal rekord kraju młodzieżowców wynikiem 6,67). W Barcelonie najpierw startowała w skoku w dal – w eliminacjach poprawiła własny rekord Polski do lat 23 wynikiem 6,74 i z trzeciego miejsca awansowała do finału, w którym zajęła 10. miejsce. Nie udało jej się przebrnąć przez kwalifikacje trójskoku i ostatecznie została sklasyfikowana na 15. pozycji. Na młodzieżowych mistrzostwach Europy w 2011 zdobyła brąz w trójskoku. Czwarta zawodniczka mistrzostw Europy w 2016 oraz halowych mistrzostw Europy w Belgradzie w 2017. Szósta zawodniczka mistrzostw świata w Londynie w 2017.
Medalistka mistrzostw Polski seniorów wywalczyła dotychczas dwanaście krążków krajowego czempionatu. W skoku w dal ma na koncie dwa złote (Bielsko-Biała 2010, Bydgoszcz 2016), trzy srebrne (Bielsko-Biała 2012, Toruń 2013, Szczecin 2014) oraz jeden brązowy medal (Bydgoszcz 2011), a w trójskoku zdobyła dotychczas trzy złote (Toruń 2013, Szczecin 2014 i Bydgoszcz 2016) oraz trzy srebrne medale (Bielsko-Biała 2010, Bydgoszcz 2011 i Bielsko-Biała 2012). Zdobyła jedenaście medali halowego czempionatu seniorów – pięć złotych w trójskoku (Spała 2012, Spała 2013, Sopot 2014, Toruń 2016 i Toruń 2017), dwa złote w skoku w dal (Toruń 2016 i Toruń 2017), trzy srebrne w skoku w dal (Spała 2012, Spała 2013 i Sopot 2014) oraz brązowy w skoku w dal (Spała 2010). Stawała na podium mistrzostw kraju juniorów (także w hali), mistrzostw Polski młodzieżowców oraz czempionatu akademickiego.
Zakończyła karierę w 2019.

</doc>
<doc id="1741247" url="https://pl.wikipedia.org/wiki?curid=1741247" title="Eduard Gurwic">
Eduard Gurwic



</doc>
<doc id="1741250" url="https://pl.wikipedia.org/wiki?curid=1741250" title="Tygemonam">
Tygemonam

Tygemonam, tigemonam – organiczny związek chemiczny, jeden z monobaktamów należących do monolaktam (azetydynony), które z kolei należą do naturalnych antybiotyków β-laktamowych, z którego stosowania w zasadzie zrezygnowano.

</doc>
<doc id="1741264" url="https://pl.wikipedia.org/wiki?curid=1741264" title="Jenn Murray">
Jenn Murray

Jennifer "Jenn" Murray (ur. w 1986 w Belfaście) – irlandzka aktorka.
Znana z tytułowej roli w horrorze "Egzorcyzmy Dorothy Mills" (2008), która przysporzyła jej uznanie krytyków filmowych oraz nominację do nagrody dla najlepszej aktorki pierwszoplanowej podczas Irish Film &amp; Television Awards w 2009 roku.
Nim wystąpiła w filmie Agnès Merlet, kształciła się na aktorkę teatralną w Samuel Beckett Drama School w Dublinie.

</doc>
<doc id="1741265" url="https://pl.wikipedia.org/wiki?curid=1741265" title="Legion Murmański">
Legion Murmański

Legion Murmański (ros. Мурманский легион, fi Muurmannin legioona, ang. Murmansk Legion) – ochotnicza formacja wojskowa złożona z byłych czerwonych Finów podczas wojny domowej w Rosji.
Został sformowany przez Brytyjczyków 7 czerwca 1918 r. w rejonie Kandałakszy w północnej Rosji. Miał walczyć z Niemcami. W jego skład weszli Finowie z Czerwonej Gwardii, którzy zbiegli z Finlandii po przegranej w fińskiej wojnie domowej. Na czele Legionu stanął Verner Lehtimäki, zaś funkcję politycznego doradcy objął Oskari Tokoi. Liczebność formacji wynosiła początkowo ok. 900 ludzi, osiągając w 1919 r. ok. 1,4 tys.
Po minięciu niebezpieczeństwa niemieckiej ofensywy w tej części Rosji Legion stracił rację bytu. Ponadto fińscy czerwonogwardziści nie chcieli walczyć z rosyjskimi bolszewikami, w wyniku czego na pocz. 1919 r. doszło do rozłamu w Legionie. Część legionistów na czele z Oskari Tokoiem zamierzała złożyć broń i powrócić do ojczyzny, zaś pozostali z Vernerem Lehtimäkim chcieli zaatakować brytyjskie oddziały interwencyjne. Brytyjczycy rozpoczęli rozmowy z dowództwem Legionu w sprawie rozbrojenia. Podobne rozmowy toczyli jednocześnie z władzami Finlandii i Kanady. Fiński rząd zgodził się przyjąć tych legionistów, którzy nie uczestniczyli w wojnie domowej. W rezultacie we wrześniu 1919 r. nieduża część Finów powróciła do ojczyzny. Pozostali udali się do Kanady. Około 30 legionistów pozostało w Rosji, tworząc bolszewicki oddział partyzancki.

</doc>
<doc id="1741266" url="https://pl.wikipedia.org/wiki?curid=1741266" title="Kemmer">
Kemmer



</doc>
<doc id="1741267" url="https://pl.wikipedia.org/wiki?curid=1741267" title="Podsadnik pęcherzykowaty">
Podsadnik pęcherzykowaty

Podsadnik pęcherzykowaty ("Splachnum ampullaceum" Hedw.) – gatunek mchu należący do rodziny podsadnikowatych ("Splachnaceae" Grev. &amp; Arn.). Występuje na półkuli północnej. W Polsce powszechny na niżu i rzadki w górach, podlega ochronie częściowej.
Rozmieszczenie geograficzne.
Gatunek o cyrkumborealnym, silnie porozrywanym zasięgu. Na północy zwarty zasięg nieznacznie przekracza koło podbiegunowe. Najdalej na północ wysunięte stanowiska stwierdzono na Półwyspie Kolskim. Najwyżej położone stanowisko tego gatunku odnaleziono na wyspie Celebes na wysokości 2700 m n.p.m. Jest to jednocześnie jedno z nielicznych stanowisk poza Holarktyką. W Polsce jest to najczęściej występujący gatunek z rodziny podsadnikowatych. Występuje powszechnie na niżu, chociaż nie stwierdzano go w Polsce Środkowej. W polskich górach gatunek bardzo rzadki.
Ekologia.
Podsadnik pęcherzykowaty to mech koprofilny, rosnący prawie wyłącznie na odchodach ssaków roślinożernych. Tolerancja na wysokie stężenia jonów w podłożu pozwala tym mchom rosnąć w miejscach niedostępnych dla gatunków z pokrewnych rodzajów. Gatunek rośnie często na torfowiskach, mokrych pastwiskach czy wrzosowiskach.
Ochrona.
W latach 2004–2014 r. gatunek znajdował się w Polsce pod ścisłą ochroną gatunkową. Od 2014 r. jest objęty ochroną częściową.

</doc>
<doc id="1741270" url="https://pl.wikipedia.org/wiki?curid=1741270" title="Ofiodon">
Ofiodon

Ofiodon ("Ophiodon elongatus") – gatunek ryby z rodziny terpugowatych.
Występowanie.
Północno-zachodnie wybrzeża Pacyfiku od Alaski po Kalifornię. Być może pojawia się w Morzu Beringa. Żyje na głębokości do 475 m.
Opis.
Dorasta do 152 cm długości i 60 kg wagi.

</doc>
<doc id="1741274" url="https://pl.wikipedia.org/wiki?curid=1741274" title="Pons polonicus">
Pons polonicus

Pons polonicus – incipit łacińskiej wierszowanej satyry, zanotowanej w XV wieku w kalendarzu astrologicznym "Almanach magistri Johannis de Monte Regio ad annos XVIII accuratissime calculata", należącym do starosty generalnego poznańskiego Ambrożego Pompowskiego.
Ten pięciowersowy utwór umieszczono na karcie 102 "verso", pomiędzy tabelami opisującymi lata 1495 i 1496, co sugeruje prawdopodobny czas jego zapisania. Autor utworu jest nieznany, zanotował go najprawdopodobniej właściciel kodeksu. Obecnie inkunabuł (powstały w Augsburgu w 1488 roku i obejmujący lata 1488–1506) przechowywany jest w Bibliotece Czartoryskich w Krakowie (sygn. Inc. 190 II a).
Utwór podobny jest do popularnych w XV wieku w Niemczech wierszy o przywarach różnych narodowości, zwanych "priamel". Zawierały one zwięzłe wyliczenie i zestawienie wad różnych nacji, ich podsumowująca negatywna ocena pojawiała się w puencie. Łaciński wiersz z kodeksu Pompowskiego rozpoczyna się od wymienienia polskiego mostu (łac. „pons polonicus”), co wskazuje na zły stan dróg w ówczesnej Polsce.
Tekst po raz pierwszy opublikował Jacek Wiesiołowski w 1976 roku, a na język polski przełożyła go Ewa Jolanta Głębicka.

</doc>
<doc id="1741279" url="https://pl.wikipedia.org/wiki?curid=1741279" title="Marieta Janaku">
Marieta Janaku

Marieta Janaku, gr. Μαριέττα Γιαννάκου (ur. 5 czerwca 1951 w Jeraki, zm. 27 lutego 2022 w Atenach) – grecka polityk i lekarka, była minister, posłanka krajowa, deputowana do Parlamentu Europejskiego.
Życiorys.
Ukończyła studia na wydziale medycznym Uniwersytetu Narodowego im. Kapodistriasa w Atenach. Specjalistka w zakresie neurologii i psychiatrii.
W 1974 zaangażowała się w działalność polityczną. Należała do założycieli ONNED, organizacji młodzieżowej nowej centroprawicowej partii politycznej – Nowa Demokracja. Została wkrótce sekretarzem generalnym ds. kontaktów międzynarodowych, a w 1977 weszła w skład komitetu wykonawczego. Wstąpiła też do samej Nowej Demokracji, w 1979 wybrano ją do zarządu krajowego tego ugrupowania. Pełniła szereg kierowniczych funkcji w ND, m.in. doradcy przewodniczącego partii i sekretarza ds. europejskich.
Od 1984 do 1990 i ponownie w latach 1999–2000 sprawowała mandat posłanki do Parlamentu Europejskiego. W okresie 1990–1991 zajmowała stanowisko ministra zdrowia i ochrony socjalnej. W latach 1990–1999 i 2000–2007 była deputowaną do Parlamentu Hellenów, reprezentowała go w Konwencie Unii Europejskiej. Od 2004 do 2007 ponownie wchodziła w skład greckiego gabinetu jako minister edukacji narodowej i spraw religijnych w rządzie Kostasa Karamanlisa. Podjęte przez nią reformy w celu modernizacji systemu kształcenia uniwersyteckiego doprowadziły w 2006 do masowych demonstracji studenckich, a później także zamieszek w trakcie manifestacji organizowanych m.in. przez komunistów. W 2007 Marieta Janaku nie uzyskała reelekcji w wyborach krajowych, odeszła także z administracji rządowej.
W 2008 trafiła w ciężkim stanie do szpitala w związku z komplikacjami po złamaniu prawej nogi w wyniku upadku rok wcześniej. Po stwierdzeniu zagrożenia wystąpienia zakażenia sepsą przeszła operację amputacji tej kończyny powyżej kolana. Marieta Janaku po udanej rehabilitacji powróciła do aktywności politycznej. W wyborach w 2009, kandydując jako lider listy wyborczej ND, ponownie uzyskała mandat eurodeputowanej. Przystąpiła do Komisji Spraw Zagranicznych, Podkomisji Praw Człowieka oraz grupy Europejskiej Partii Ludowej. W Europarlamencie zasiadała do 2014. W wyborach w 2019 została wybrana do Parlamentu Hellenów.
Odznaczenia.
Odznaczona m.in. Krzyżem Komandorskim Orderu Zasługi Rzeczypospolitej Polskiej.

</doc>
<doc id="1741280" url="https://pl.wikipedia.org/wiki?curid=1741280" title="Ofiokara">
Ofiokara

Ofiokara ("Ophiocara porocephala") – gatunek ryby z rodziny eleotrowatych. 
Występowanie.
Ocean Indyjski oraz zachodni Pacyfik, estuaria.
Opis.
Dorasta do 34 cm długości.

</doc>
<doc id="1741281" url="https://pl.wikipedia.org/wiki?curid=1741281" title="Agnès Merlet">
Agnès Merlet

Agnès Merlet (ur. 4 stycznia 1959) – francuska reżyser i scenarzystka filmowa.
Kariera.
Debiutowała w 1985 jako współtwórczyni krótkometrażowego filmu "La guerre des pâtes". Scenariusz filmowy napisała wspólnie z Laurence’em Arcadiasem. Kolejny krótki metraż, "Poussière d’étoiles", w 1986 przyniósł jej nagrodę podczas festiwalu filmowego Prix Jean Vigo. W listopadzie 1993 miał swoją premierę pierwszy fabularny film Mertlet zatytułowany "Le fils du requin" (w krajach anglojęzycznych znany pt. "Son of the Shark"). Dramat, napisany przez Merlet i Santiago Amigorena, zainspirowała poetycka nowela Comte’a de Lautréamonta pt. "Les Chants de Maldoror". W 1994 projekt zdobył Europejską Nagrodę Filmową, przyniósł też reżyserce nagrodę Cezara. W 1997 powstał biograficzny dramat "Artemisia", który rok później został uhonorowany nominacją do Złotego Globu. Za jego reżyserię Merlet wyróżniono podczas Avignon/New York Film Festival i Chicago International Film Festival. Wyprodukowany w 2008 horror psychologiczny "Egzorcyzmy Dorothy Mills" został wyróżniony czterema nominacjami podczas 2009 Irish Film &amp; Television Awards oraz wypromował jako aktorkę Jenn Murray, odtwórczynię roli tytułowej.

</doc>
<doc id="1741285" url="https://pl.wikipedia.org/wiki?curid=1741285" title="Josef Kainar">
Josef Kainar

Josef Kainar (ur. 29 czerwca 1917 w Przerowie, zm. 16 listopada 1971 w Dobříšu) – poeta, dramaturg i tłumacz czeski.
Życie.
Josef Kainar był synem i wnukiem kolejarza. W roku 1927 jego rodzice się rozwiedli, Josef został z ojcem. Nauki pobierał w szkołach średnich w Ołomuńcu oraz Hulczynie. Maturę zdał w roku 1938. Z powodu zamknięcia przez Niemców czeskich uczelni wyższych nie mógł dokończyć rozpoczętych w na Uniwersytecie Karola w Pradze studiów bohemistycznych i romanistycznych. W czasie wojny zarabiał na życie jako kolejarz, pracownik tartaku oraz gitarzysta i skrzypek w orkiestrze rozrywkowej (komponował również utwory taneczne). Muzyka, przede wszystkim jazz i blues, zajmowała go także i później. Próbował też sił w plastyce i fotografii. W latach 1945–1947 pracował w redakcji brneńskiego dziennika „Rovnost”, z którym współpracował także i później jako publicysta. W 1956 r., po rozpadzie pierwszego małżeństwa, przeprowadził się do Pragi, większość czasu spędzał jednak w domach pracy twórczej na zamku w Dobrzyszu i w Żdani, W początkach tzw. normalizacji po inwazji państw Układu Warszawskiego na Czechosłowację przyjął funkcję prezesa zarządu nowo tworzonego Związku Pisarzy, śmierć jednak nie pozwoliła mu już jej objąć. Był członkiem Grupy 42.
Twórczość.
Pierwszy wiersz napisał w 1924. Pod koniec 1935 r. gotowy był tomik, zatytułowany "Tulák spí na louce" (Włóczęga śpi na łące), rozważano jego wydanie, ale ostatecznie rzecz pozostała w rękopisie. Debiutował książką "Příběhy a menší básně" (1940, Historie i mniejsze wiersze). Potem przygotował tom "Dvůr a jiné básně" (Podwórze i inne wiersze), którego rękopis posłał wydawnictwu Melantrich. Książka ostatecznie się nie ukazała, a jej rękopis zaginął. Wydany jako drugi tom "Nové mýty" (1946, wyd. zmienione 1967, Nowe mity), uważanym na ogół za jego najwybitniejszą książkę. Kainar najbardziej zbliżył się tu do programu Grupy 42. W 1947 wyszedł zbiorek "Osudy" (Losy) zawierający utwory wcześniejsze od pomieszczonych w "Nowych mitach". Następne lata przyniosły regres w twórczości poety, który wydał typowo socrealistyczne zbiorki "Veliká láska" (1950, Wielka miłość), "Český sen" (1953, Czeski sen), gdzie wyrzeka się swego widzenia świata i indywidualnych cech swojej poetyki i w pełni podporządkowuje się poetyce ogólnie obiowiązującej i ogólnie obowiązującej wizji świata. Niewiele nowych akcentów zawierał tom "Člověka hořce mám rád" (1959, Gorzko kocham człowieka). Natomiast lata sześćdziesiąte przyniosły znowu tomy wysokiej klasy poetyckiej, nawiązujące do niektórych tendencji widocznych w pierwszych książkach pisarza. Ukazały się "Lazar a píseň" (1960, Łazarz i pieśń), "Moje blues" (1966, Moje bluesy) oraz tom tekstów pisanych do klasycznych standardów jazzowych "Miss Otis lituje..." (1969, Miss Otis żałuje...). Pośmiertnie wyszedł tom "Včela na sněhu" (1982, Pszczoła na śniegu), niebędący rekonstrukcją książki planowanej przez poetę, tylko zbiorem utworów pisanych pod koniec życia i drukowanych w czasopismach. Ponadto Kainar tłumaczył poezję rosyjską i niemiecką i wydał kilka książek adresowanych do czytelnika dziecięcego. Jest również autorem utworów dramatycznych, przeważnie o wymowie satyrycznej. Najciekawszy z jego tekstów przeznaczonych na scenę to jeden z pierwszych czeskich przykładów teatru absurdu, dramat "Ubu se vrací aneb Dršťky nebudou" (wyst. 1949, Ubu wraca albo Flaków nie będzie). Pisał również dla czytelnika dziecięcego.
Na język polski tłumaczył jego wiersze Leszek Engelking. Ich duży blok znalazł się w jego antologii poezji czeskiej "Maść przeciw poezji" (Wrocław 2008).

</doc>
<doc id="1741287" url="https://pl.wikipedia.org/wiki?curid=1741287" title="Jazz Radio">
Jazz Radio



</doc>
<doc id="1741289" url="https://pl.wikipedia.org/wiki?curid=1741289" title="Cerkiew Świętych Piotra i Pawła w Karlowych Warach">
Cerkiew Świętych Piotra i Pawła w Karlowych Warach

Cerkiew Świętych Piotra i Pawła – cerkiew prawosławna w Karlowych Warach, wzniesiona w latach 1893–1897. Należy do Rosyjskiego Kościoła Prawosławnego. 
Historia.
W 1862 została podjęta zbiórka pieniędzy na potrzeby wzniesienia cerkwi prawosławnej w popularnym wśród zamożnych Rosjan uzdrowisku w Karlowych Warach (ówcześnie Karlsbad). Jej inicjatorką była wielka księżna Elena Pawłowna Romanowa. Działkę budowlaną przekazała nieodpłatnie rada miejska, wśród ofiarodawców było wielu przedstawicieli najbardziej znacznych rodów rosyjskich. Mimo tego Rosjanie nie zdołali zebrać potrzebnej liczby pieniędzy i na wyznaczonym miejscu swoją świątynię wzniosła ostatecznie wspólnota anglikańska. Wobec tego wspólnota prawosławna w Karlowych Warach uczestniczyła w nabożeństwa organizowanych sezonowo w cerkwi domowej. Szybko stała się jednak ona za mała dla potrzeb wszystkich wiernych. 
Ostatecznie prace budowlane rozpoczęły się w 1893. Budynek zaprojektował K. Uchtomski, pracami kierował Gustaw Wiedermann. Cerkiew została poświęcona 9 czerwca 1897. Już sześć lat później konieczny był częściowy remont obiektu i pokrycie jego kopuł miedzią. W czasie I wojny światowej obiekt został zamknięty, zaś po jej zakończeniu działał jedynie w miesiącach letnich, obsługiwany przez kapłanów z cerkwi w Pradze. 
W latach 1920–1930 cerkiew należała do Zachodnioeuropejskiego Egzarchatu Rosyjskiego Kościoła Prawosławnego. Po przejściu jego zwierzchnika metropolity Eulogiusza pod jurysdykcję patriarchy Konstantynopola wszedł do Zachodnioeuropejskiego Egzarchatu Parafii Rosyjskich. 5 maja 1939 zarządzający cerkwią zostali zmuszeni do przejścia do jedynej tolerowanej przez władze hitlerowskie prawosławnej struktury kościelnej – Rosyjskiego Kościoła Prawosławnego poza granicami Rosji. Po 1945 cerkiew ponownie przejął Rosyjski Kościół Prawosławny. 
W latach 1948–1950 przy cerkwi działało seminarium duchowne. W 1951, po uzyskaniu autokefalii przez Kościół Prawosławny Czechosłowacji, cerkiew przeszła pod jego jurysdykcję. W latach 70. była remontowana. W 1979 obiekt ponownie trafił pod jurysdykcję Rosyjskiego Kościoła Prawosławnego.

</doc>
<doc id="1741290" url="https://pl.wikipedia.org/wiki?curid=1741290" title="Praha hl. n.">
Praha hl. n.



</doc>
<doc id="1741295" url="https://pl.wikipedia.org/wiki?curid=1741295" title="Zalew Siczki">
Zalew Siczki

Zalew Siczki (inaczej Siczki Górne) – zalew na rzece Gzówka, w województwie mazowieckim, w powiecie radomskim, w gminie Jedlnia-Letnisko (15 km na północny wschód od Radomia).
Powstał w 1976. Otaczają go lasy od 1982 tworzące rezerwat przyrody Jedlnia.

</doc>
<doc id="1741299" url="https://pl.wikipedia.org/wiki?curid=1741299" title="Konstal 805N-Enika">
Konstal 805N-Enika

Konstal 805N-Enika – wagony tramwajowe 805Na, zmodernizowane w roku 2005 i 2011 przez MPK Łódź. Łącznie zmodernizowano do tego typu 8 wagonów.
Modernizacja ta objęła wygląd, wnętrze, maszyny drzwiowe, pulpit i napęd silnikowy. Napęd dostarczyła firma Enika, system informacji pasażerskiej – R&amp;G, a fotele – Astromal.
Pierwsze dwa składy, 1912+1913 i 1922+1923, zostały zmodernizowane na bazie pudeł przygotowanych uprzednio dla wagonów 805N-Elin. Do 2015 roku składy stacjonowały w zajezdni Telefoniczna (poprzednio w zajezdni Chocianowice).
W 2011 roku zmodernizowane zostały również wagony 1013+1014 i 1712+1738 – pierwszy skład od kwietnia 2011 roku stacjonuje w zajezdni Telefoniczna, drugi od stycznia 2012 roku.
Wszystkie cztery składy mają aparaturę dostarczoną przez firmę Enika. Wagony 1912+1913 i 1922+1923 różnią się wyglądem i liczbą drzwi od nowszej modernizacji – wagony zmodernizowane w 2011 roku są wyposażone w trzy pary drzwi otwieranych na zewnątrz oraz zmieniony design na zewnątrz pojazdu.
W 2016 roku wagony prowadzące 1912 i 1922 zostały sprzedane do spółki Tramwaje Elbląskie, a doczepy 1913 i 1923 zostały zmodernizowane do standardu Konstal 805N-M12 Woltan.

</doc>
<doc id="1741304" url="https://pl.wikipedia.org/wiki?curid=1741304" title="Crush, Kill, Destroy">
Crush, Kill, Destroy

"Crush, Kill, Destroy" – pierwszy minialbum death metalowego zespołu muzycznego Sarcófago, wydany w marcu 1992 roku.

</doc>
<doc id="1741313" url="https://pl.wikipedia.org/wiki?curid=1741313" title="Zębiełek kopciuszek">
Zębiełek kopciuszek

Zębiełek kopciuszek ("Crocidura cinderella") – gatunek owadożernego ssaka z rodziny ryjówkowatych (Soricidae). Występuje w Gambii, Mali, południowej Mauretanii, Nigrze i Senegalu oraz prawdopodobnie w Burkina Faso. Zamieszkuje sawanny w pobliżu krzewów akacji. Nic nie wiadomo na temat ekologii tego ssaka. Liczebność i wielkość populacji nie są znane. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (niższego ryzyka). Chociaż gatunek ten jest słabo poznany, nie ma poważnych zagrożeń dla całości populacji.

</doc>
<doc id="1741329" url="https://pl.wikipedia.org/wiki?curid=1741329" title="Anderson Ribeiro">
Anderson Ribeiro

Anderson Ribeiro, właśc. Anderson Mendes Ribeiro (ur. 2 lipca 1981 w Porto Alegre) – brazylijski piłkarz, grający na pozycji napastnika lub pomocnika.
Kariera piłkarska.
Kariera klubowa.
Wychowanek klubu SC Internacional. W 2002 przeszedł do Arsenału Charków. Dwa lata później przeniósł się do Metalista Charków, a następnie powrócił do Arsenału, na bazie którego po awansie do Premier Lihi utworzono klub FK Charków. Latem 2007 przedłużył o następne 4 lata kontrakt z FK Charków. W 2009 roku Ribeiro trafił do Tarxien Rainbows. W lipcu 2010 powrócił do Ukrainy, gdzie został piłkarzem Metałurha Zaporoże. Latem 2011 przeniósł się do maltańskiego Hamrun Spartans FC.

</doc>
<doc id="1741333" url="https://pl.wikipedia.org/wiki?curid=1741333" title="Reprezentacja Danii w hokeju na lodzie mężczyzn">
Reprezentacja Danii w hokeju na lodzie mężczyzn

Reprezentacja Danii w hokeju na lodzie mężczyzn – kadra Danii w hokeju na lodzie.
Historia.
Dania jest od 27 kwietnia 1946 roku członkiem IIHF. Swój pierwszy mecz rozgrywała 12 lutego 1949 roku w Sztokholmie. Przeciwnikiem była wtedy reprezentacja Kanady, która wygrała ten mecz 47:0. Wynik ten do dziś jest największą porażką Danii. W tym samym roku reprezentacja po raz pierwszy zagrała na mistrzostwach świata, gdzie zajęła dziesiąte miejsce. Przez kolejne 54 lata Dania nie grała w elicie hokejowych drużyn hokejowych. Dopiero w 2003 roku Duńczycy powrócili do elity w której grają do dziś. Dotychczas nie zdobyli medali mistrzostw świata, a na igrzyska olimpijskie nigdy się niezakwalifikowani.
Szkoleniowcem reprezentacji był przez pięć lat Szwed Per Bäckman. Jego następcą w czerwcu 2013 został Janne Karlsson.

</doc>
<doc id="1741336" url="https://pl.wikipedia.org/wiki?curid=1741336" title="Ophiodon elongatus">
Ophiodon elongatus



</doc>
<doc id="1741337" url="https://pl.wikipedia.org/wiki?curid=1741337" title="Bazeado">
Bazeado

Bazeado – brazylijsko-brytyjska grupa muzyczna tworząca world music. Ma siedzibę w Brighton w Wielkiej Brytanii. Producentem jej pierwszego albumu, zatytułowanego "Requebra Nega", była wytwórnia Mr Bongo Records (2001).

</doc>
<doc id="1741338" url="https://pl.wikipedia.org/wiki?curid=1741338" title="Książęta bielscy">
Książęta bielscy



</doc>
<doc id="1741339" url="https://pl.wikipedia.org/wiki?curid=1741339" title="Ophiodon">
Ophiodon



</doc>
<doc id="1741341" url="https://pl.wikipedia.org/wiki?curid=1741341" title="Ophiocara porocephala">
Ophiocara porocephala



</doc>
<doc id="1741343" url="https://pl.wikipedia.org/wiki?curid=1741343" title="Rottalhorn (Alpy Berneńskie)">
Rottalhorn (Alpy Berneńskie)

Rottalhorn – szczyt w Alpach Berneńskich, części Alp Zachodnich. Leży w Szwajcarii w kantonach Berno i Valais. Znajduje się na południowy wschód od Jungfrau. Można go zdobyć ze schroniska Rottalhütte (2755 m) lub Silberhornhütte (2663 m).

</doc>
<doc id="1741346" url="https://pl.wikipedia.org/wiki?curid=1741346" title="Mazhab">
Mazhab

Mazhab (, l.mn. مذاهب maḏāhib, pl. "doktryna") – szkoła prawa islamskiego. Na przestrzeni wieków powstało kilka oddzielnych szkół, które w inny sposób interpretują funkcjonowanie prawa i przepisów.
Sunnizm.
Współcześnie w islamie sunnickim funkcjonują cztery szkoły prawa:
Szyizm.
Współcześnie w islamie szyickim funkcjonują szkoły prawa:

</doc>
<doc id="1741352" url="https://pl.wikipedia.org/wiki?curid=1741352" title="Lachnolaimus maximus">
Lachnolaimus maximus



</doc>
<doc id="1741354" url="https://pl.wikipedia.org/wiki?curid=1741354" title="Czarodziejskie święta Franklina">
Czarodziejskie święta Franklina

Czarodziejskie święta Franklina (ang. "Franklin’s Magic Christmas", 2001) – kanadyjski film animowany, opowiadający o rezolutnym żółwiu imieniem Franklin i jego przygodach. Jest to filmowa kontynuacja serialu dla dzieci – "Witaj, Franklin".
Fabuła.
W święta Bożego Narodzenia Franklin jedzie z rodzicami i młodszą siostrą do dziadków. W czasie podróży Franklin gubi swoją ulubioną maskotkę Sapcia. Na pocieszenie Babcia Żółw opowiada Franklinowi historyjkę o tym jak znalazła w lesie dzwoneczek, który mógł przywołać renifera, którego zgubiła. Następnego dnia babcia Franklina chciała zrobić dziadkowi niespodziankę, prosi Franklina o pomoc w odnowieniu sań, którymi dziadek lubił powozić. W tym samym czasie dziadek złamał nogę. Maluchy nawet nie przypuszczają, że wyprawa po lekarza zamieni się w niezwykłą, świąteczną przygodę.
Wersja polska.
Opracowanie: Telewizja Polska Agencja Filmowa
Reżyseria: Andrzej Bogusz
Dialogi i tłumaczenie: Katarzyna Precigs
Dźwięk: Jakub Milencki
Montaż: Zofia Dmoch
Teksty piosenek: Krzysztof Rześniowiecki
Opracowanie muzyczne: Eugeniusz Majchrzak
Kierownik produkcji: Monika Wojtysiak
Wystąpili:

</doc>
<doc id="1741355" url="https://pl.wikipedia.org/wiki?curid=1741355" title="Stewart Cink">
Stewart Cink

Stewart Ernest Cink (ur. 21 maja 1973 w Huntsville, Alabama), golfista amerykański, przez kilkadziesiąt tygodni klasyfikowany w czołowej dziesiątce oficjalnego rankingu światowego. W lipcu 2009 wygrał swój pierwszy turniej wielkoszlemowy – The Open Championship.
Ukończył szkołę średnią we Florence (Alabama), następnie studiował zarządzanie na Georgia Institute of Technology w Atlancie. Reprezentował uczelnię w golfowych rozgrywkach akademickich, w 1995 przyjął status profesjonalny. W 1996 odnotował cztery zwycięstwa turniejowe: mistrzostwa Meksyku oraz trzy imprezy zaliczane do cyklu Nike Tour (później przemianowanego na Nationwide Tour). W 1997 dołączył do cyklu PGA Tour i w tymże roku wygrał turniej Canon Greater Hartford Open w Cromwell (Connecticut), co obok innych udanych występów przyniosło mu tytuł debiutanta roku PGA Tour. Sukces w Cromwell powtórzył po 11 latach, kiedy impreza nosiła już nazwę Travelers Championship. Odnotował także kilka innych zwycięstw, z czego za najbardziej prestiżowy sukces należy uznać wygranie WGC-NEC Invitational (2004), będącego jednym z czterech turniejów wchodzących w skład corocznych golfowych mistrzostw świata zawodowców. W 2006 w WGC-NEC Invitational Cink zajął drugie miejsce, przegrywając po dogrywce z Tigerem Woodsem. W 2004 po raz pierwszy w karierze został sklasyfikowany w czołowej dziesiątce rankingu światowego.
W turniejach zaliczanych do golfowego Wielkiego Szlema Cink startuje od 1996. W 1998 podzielił 10. miejsce w US Open. W PGA Championship 1999 zajął dzielone trzecie miejsce, a w US Open 2001 sklasyfikowany został na trzecim miejscu samodzielnie. Pierwsze wielkoszlemowe zwycięstwo odnotował w lipcu 2009, pokonując w dogrywce The Open Championship weterana Toma Watsona.
Kilkakrotnie znalazł się w reprezentacjach amerykańskich powołanych na rozgrywki drużynowe Ryder Cup (przeciwko golfistom europejskim) oraz Presidents Cup (przeciwko graczom z reszty świata z pominięciem Europy). Ekipy z Cinkiem w składzie wygrywały mecze w Presidents Cup w 2000, 2005 i 2007, a w Ryder Cup w 2008. 
Jest żonaty, ma dwóch synów.

</doc>
<doc id="1741356" url="https://pl.wikipedia.org/wiki?curid=1741356" title="Äbeni Flue">
Äbeni Flue

Ebnefluh lub Äbeni Flue i Ebenefluh – szczyt w Alpach Berneńskich, części Alp Zachodnich. Leży w Szwajcarii w kantonach Berno i Valais. Sąsiaduje z Gletscherhorn na wschodzie i Jungfrau na północy. Można go zdobyć ze schroniska Rottalhütte (2755 m), Konkordiahütte (2850 m) lub Hollandiahütte (3235 m). Góruje nad lodowcem Aletschgletscher.
Pierwszego wejścia dokonali Thomas Lioyd Murray Browne, Peter Bohren i Peter Schlegel 27 sierpnia 1868 r.

</doc>
<doc id="1741362" url="https://pl.wikipedia.org/wiki?curid=1741362" title="Radżab">
Radżab

Radżab (arabski: رجب) – nazwa siódmego miesiąca według księżycowego kalendarza muzułmańskiego. Miesiąc ten uważany jest za "pokojowy", dlatego niewskazane jest prowadzenie podczas niego wojen; tradycja muzułmańska w tym miesiącu szczególnie zaleca odbycie tzw. "małej pielgrzymki" do Mekki (umry), a także post. Natomiast 27. dnia tego miesiąca obchodzone jest święto wniebowstąpienia proroka Mahometa.

</doc>
<doc id="1741365" url="https://pl.wikipedia.org/wiki?curid=1741365" title="Podział terytorialny Sydney">
Podział terytorialny Sydney

Podział terytorialny Sydney – obszar metropolii Sydney, składa się z 38 jednostek samorządowych. Lista zawiera wykaz samorządów (ang. "local government area") wchodzących w skład metropolii oraz ich przedmieść i osiedli (ang. "suburb").

</doc>
<doc id="1741369" url="https://pl.wikipedia.org/wiki?curid=1741369" title="Henry Moore (malarz)">
Henry Moore (malarz)

Henry Moore (ur. 7 marca 1831, zm. 22 czerwca 1895) – angielski malarz pejzażysta.
Urodził się w York jako jedno z czternaściorga dzieci malarza Williama Moore`a. Jego najmłodszy brat Albert Joseph Moore także był malarzem. Studiował w York School of Design i Royal Academy. Malował początkowo tradycyjne pejzaże, po 1857 poświęcił się całkowicie tematyce marynistycznej. W 1885 został członkiem Royal Academy, wystawił tam ponad 100 prac. Dorobek malarza oceniany jest na ok. 550 obrazów.

</doc>
<doc id="1741371" url="https://pl.wikipedia.org/wiki?curid=1741371" title="Agassizhorn">
Agassizhorn

Agassizhorn – szczyt w Alpach Berneńskich, części Alp Zachodnich. Leży w Szwajcarii w kantonach Berno i Valais. Szczyt nazwę zawdzięcza szwajcarskiemu badaczowi nazwiskiem Louis Agassiz. Sąsiaduje z Finsteraarhorn na północy. Można go zdobyć ze schroniska Aarbiwak (2731 m), Oberaarjochhütte (3258m) lub Finsteraarhornhütte (3048 m). Góruje nad lodowcem Fieschergletscher.

</doc>
<doc id="1741373" url="https://pl.wikipedia.org/wiki?curid=1741373" title="Muharram">
Muharram

Muharram (arabski: محرّم) – nazwa pierwszego miesiąca kalendarza muzułmańskiego. Jego nazwa wywodzi się od arabskiego słowa حرام ("haram") oznaczającego „zakazany” lub „święty”. Genezą tej nazwy jest zakaz prowadzenia wojen i walk plemiennych w tym okresie przez plemiona Beduinów zamieszkujących Półwysep Arabski przed islamem. W czasach dżahilijji w miesiącu tym odbywano pielgrzymki do miejsc kultu religijnego. W czasach współczesnych pierwsze dziesięć dni miesiąca muharram zgodnie z tradycją uważa się za szczęśliwe, czego odzwierciedleniem jest duża liczba zawieranych małżeństw w tym okresie.
Ważne daty:

</doc>
<doc id="1741383" url="https://pl.wikipedia.org/wiki?curid=1741383" title="Takahē">
Takahē



</doc>
<doc id="1741386" url="https://pl.wikipedia.org/wiki?curid=1741386" title="Gmina Mosman">
Gmina Mosman



</doc>
<doc id="1741388" url="https://pl.wikipedia.org/wiki?curid=1741388" title="Ajub">
Ajub

Znane osoby o imieniu Ajub

</doc>
<doc id="1741389" url="https://pl.wikipedia.org/wiki?curid=1741389" title="Alpy Urneńskie">
Alpy Urneńskie

Alpy Urneńskie (niem. "Urner Alpen") – pasmo górskie należące do Alp Berneńskich, części Alp Zachodnich. Alpy Urneńskie leżą w Szwajcarii, w kantonach: Obwalden, Valais, Lucerna, Berno, Uri i Nidwalden. Graniczą z głównym łańcuchem Alp Berneńskich na zachodzie, Alpami Lepontyńskimi na południu oraz z Alpami Glarneńskimi na wschodzie.
Rejon obfituje w lodowce: Lodowiec Rodanu, Triftgletscher, Steingletscher, Tiefengletscher, Chelengletscher i Dammagletscher.
Najwyższe szczyty:
Schroniska:

</doc>
<doc id="1741393" url="https://pl.wikipedia.org/wiki?curid=1741393" title="Oleg Pastier">
Oleg Pastier

Oleg Pastier (ur. 1952 w miejscowości Tekovská Nová Ves, zm. 15 marca 2018) – słowacki poeta i czechosłowacki dysydent.
Życie.
W latach 80. jeden z czołowych przedstawicieli słowackiej opozycji antykomunistycznej. Założyciel pierwszego słowackiego periodyku samizdatowego „Kontakt”. Redaktor naczelny pisma „Fragment” (w samizdacie i później, kiedy zaczęło ono wychodzić oficjalnie). Pracował w piśmie „Romboid”, współpracował też z Radiem Słowackim.
W 2016 roku został odznaczony Orderem Ľudovíta Štúra II klasy.
Twórczość.
W samizdacie wydał cztery zbiory wierszy. Po aksamitnej rewolucji w oficjalnym obiegu ukazały się tomy poetyckie "Plot" (1992), "Oko za zub" (1995) i "Možno" (2003). W Polsce jego wiersze drukowały „Akant”, „Literatura na Świecie”, „Przegląd Artystyczno-Literacki” i „Tygodnik Powszechny”. Największy ich blok ukazał się w przekładzie Leszka Engelkinga antologii trzech poetów słowackich "Oko za ząb".
Krytyka wskazuje na wpływy czeskiej poezji metafizycznej oraz twórczości undergroundu i surrealizmu na poezję Pastiera.
W 2012 opublikował książkę "Za ozvenou tichých hlasov II (Päť scenárov, päť koláží)", za którą w 2013 otrzymał prestiżową Nagrodę im. Dominika Tatarki.

</doc>
<doc id="1741394" url="https://pl.wikipedia.org/wiki?curid=1741394" title="Wakf">
Wakf

Wakf (arab. وقف) − w prawie muzułmańskim zapis pieniężny na cele religijne, charytatywne lub publiczne, stanowiący zinstytucjonalizowaną formę przekazywania nakazanej przez islam jałmużny (zakatu). W krajach Maghrebu funkcjonuje także synonimiczne określenie habus.

</doc>
<doc id="1741398" url="https://pl.wikipedia.org/wiki?curid=1741398" title="Lasza Dżakobia">
Lasza Dżakobia

Lasza Dżakobia (gruz. ლაშა ჯაკობია; ur. 20 sierpnia 1980 w Tbilisi) – gruziński piłkarz, grający na pozycji napastnika, reprezentant Gruzji.
Kariera piłkarska.
Kariera klubowa.
Jego ojciec Gia Dżakobia jako piłkarz występował w Dinamie Tbilisi. Lasza Dżakobia rozpoczął treningi w Szkole Piłkarskiej "FK Maisi". W sezonie 1997/98 zadebiutował w zespole Dinama Tbilisi. Został powołany do juniorskiej reprezentacji Gruzji na wyjazdowy mecz w Grecji, po którym przeniósł się do belgijskiego Standardu Liège. Młody napastnik w pierwszym sezonie udanie występował w drugiej drużynie Standardu. W następnym sezonie zadebiutował w podstawowej jedenastce, ale potem wypadł z kadry z powodu kontuzji. Po pierwszej operacji został wypożyczony do drugoligowego CS Visé. W 14 meczach strzelił 14 bramek, po czym przeniósł się do pierwszoligowego klubu VC Eendracht Aalst 2002. Na pierwszym treningu ponownie doznał kontuzji. Do gry powrócił po półrocznej rehabilitacji, ale po kilku meczach znowu doznał urazu. Kolejna rehabilitacja trwała 10 miesięcy.
Prawa do piłkarza zostały przekazane francuskiemu Paris Saint-Germain F.C. Stamtąd został wypożyczony do RFC de Liège, gdzie miał leczyć się i odzyskać formę sportową. Przez ciągle kontuzje nie zagrał żadnego oficjalnego meczu. Potem postanowił wrócić do Gruzji.
W latach 2002–2003 występował w Dinamie Tbilisi, a następnie w FC Tbilisi. Kolejnym klubem do którego został wypożyczony był PAS Janina. Po dwóch miesiącach występów podczas okienka transferowego przeniósł się do Metalista Charków. Trener Metalista Hennadij Łytowczenko po trzech tygodniach testów zdecydował się podpisać kontrakt z piłkarzem. W sezonie 2006/2007 został wypożyczony do Arsenału Kijów, w którym w 16 meczach strzelił 4 bramki. W następnym sezonie rozegrał tylko 4 gry w barwach Metalista. Rundę jesienną sezonu 2008/2009 rozpoczął w charkowskiej drużynie, a zimą został ponownie wypożyczony do Arsenału Kijów. 26 września 2009 po meczu z Metałurhem Zaporoże analiza dopingowa dała pozytywny wynik i piłkarz był dyskwalifikowany na pół roku. Latem 2011 podpisał kontrakt z klubem Zakarpattia Użhorod. Po zakończeniu sezonu 2011/12 opuścił zakarpacki klub.
Kariera reprezentacyjna.
W latach 2004–2008 występował w reprezentacji Gruzji. Łącznie rozegrał 13 gier reprezentacyjnych, strzelił 1 gola.

</doc>
<doc id="1741399" url="https://pl.wikipedia.org/wiki?curid=1741399" title="Alpy Vaud">
Alpy Vaud

Alpy Vaud - pasmo górskie należące do Alp Berneńskich, części Alp Zachodnich. Alpy Vaud leżą w Szwajcarii, w kantonie Vaud. Graniczą z Prealpami Szwajcarskimi na północy, na wschodzie z łańcuchem głównym Alp Berneńskich, na południu z Alpami Pennińskimi, na południowym zachodzie z Alpami Graickimi oraz na zachodzie z Prealpami Sabaudzkimi. Najwyższym szczytem jest Les Diablerets, który osiąga 3210 m wysokości. Jest to najniższa część Alp Berneńskich.
Najwyższe szczyty:

</doc>
<doc id="1741400" url="https://pl.wikipedia.org/wiki?curid=1741400" title="Heteroseksualizm">
Heteroseksualizm

Heteroseksualizm (także "heteroseksualność"; od , "héteros" „drugi, inny” oraz „płeć”) – pociąg seksualny lub zainteresowanie seksualne skierowane do osób przeciwnej płci (biologicznej lub kulturowej). Pociąg seksualny u heteroseksualistów jest aktywowany głównie przez zewnętrzne cechy typowo należące do płci przeciwnej, więc w kategorię heteroseksualizmu wlicza się także pociąg seksualny w stronę postaci fikcyjnych oraz osób które z zewnątrz wyglądają jak osoba należąca do biologicznej płci przeciwnej. Heteroseksualizm (pociąg seksualny w stronę osób przeciwnej płci) nie jest tym samym co , czyli pociąg romantyczny w stronę osób płci przeciwnej, jednak w większości przypadków występują one razem.
Obok biseksualizmu i homoseksualizmu, heteroseksualizm jest jedną z trzech głównych kategorii orientacji seksualnej w ramach kontinuum seksualnego. Wśród wszystkich kultur, większość ludzi jest heteroseksualna. Badacze nie znają dokładnej przyczyny orientacji seksualnej, jednak przypuszczają, że jest ona spowodowana złożoną interakcją wpływów genetycznych, hormonalnych i środowiskowych, oraz nie postrzegają jej jako wyboru.
Określenia „heteroseksualny” i „heteroseksualizm” stosowane są przeważnie w odniesieniu do ludzi, ale zachowania heteroseksualne obserwuje się u wszystkich ssaków i innych zwierząt, jako że jest to konieczne dla rozmnażania płciowego.
Język.
Etymologia.
Termin „heteroseksualista” we współczesnym znaczeniu wprowadził w 1869 roku Karl-Maria Kertbeny, ale nie był w powszechnym obiegu do ok. 1890 roku, kiedy został zaproponowany ponownie przez Charles Gilbert Chaddocka w anglojęzycznym tłumaczeniu książki "Psychopathia Sexualis" autorstwa Kraffta-Ebinga. Słowo „heteroseksualizm” w książce "Psychopathia Sexualis" określało perwersję, polegającą na czerpaniu przyjemności z seksu z przedstawicielem innej płci, gdyż w ocenie Krafta-Ebbinga każdy stosunek dla przyjemności (nie zaś tylko w celu rozmnażania się) był perwersją.
Słowo "heterosexual" zostało po raz pierwszy użyte w literaturze medycznej w maju 1892 roku, w artykule doktora Jamesa G. Kiernana, "Responsibility in Sexual Perversion" Chicago Medical Recorder 3 (May 1892), 185-210.
Słowo „heteroseksualista” po raz pierwszy umieszczono w słowniku Merriam-Webster "New International Dictionary" w 1923 jako termin medyczny na "chorobliwy popęd seksualny wobec przedstawiciela innej płci" ("morbid sexual passion for one of the opposite sex"). Jednak w 1934 w "Second Edition Unabridged" tego samego wydawcy zdefiniowano go jako "manifestacja popędu seksualnego wobec przedstawiciela innej płci; normalna seksualność".
„Heteroseksualizm” jako rzeczownik po raz pierwszy użyto w 1900.
Określenie „heteroseksualizm” zostało użyte w odniesieniu do zwierząt w recenzji książki Brucea Bagemihla "Biological Exuberance: Animal Homosexuality and Natural Diversity".
Terminologia.
Język angielski.
We współczesnej obiegowej angielszczyźnie na określenie osoby heteroseksualnej używa się słowa "straight". Słowem tym po raz pierwszy posłużył się G.W. Henry w roku 1941, w książce opisującej rozmowy między homoseksualnymi mężczyznami. Oznaczenie to zostało użyte jako określenie osoby, która zaangażowała się w akty heteroseksualne. Chociaż pierwotnie słowo nie odnosiło się do osób z natury heteroseksualnych, z biegiem czasu jego znaczenie ulegało zmianie, stając się synonimem osoby heteroseksualnej. Słowo "straight" znajduje miejsce w opracowaniach popularnonaukowych w antropologii, kulturoznawstwie i badaniach płci kulturowej. W literaturze anglojęzycznej termin ten bywa też używany w badaniach gender studies, obok określenia hetero.
Język polski.
W Polsce różne środowiska używają potocznego słowa „heteryk”. 
Symbole.
Symbole heteroseksualne sięgają najwcześniejszych przejawów istnienia ludzkości: symbole płci, rytualne rzeźby płodności i sztuka pierwotna. Znalazło to później wyraz w symbolice rytuałów płodności i politeistycznych obrzędów, które często obejmowały wizerunki ludzkich organów rozrodczych, takich jak lingam w hinduizmie.
Współcześnie w społeczeństwach wywodzących się z tradycji europejskich symbole heteroseksualizmu wciąż odnoszą się do symboli używanych w tych starożytnych wierzeniach. Jednym z takich przykładów jest połączenie symbolu Marsa, rzymskiego boga wojny, jako definitywnego symbolu męskości, oraz Wenus, rzymskiej bogini miłości i piękna, jako definitywnego symbolu kobiecości.
Aspekty religijne.
Tradycja judeochrześcijańska ma kilka fragmentów pism świętych związanych z heteroseksualnością. Zgodnie z Księgą Rodzaju Bóg stworzył człowieka, ponieważ „nie jest dobrze, żeby mężczyzna był sam, uczynię mu zatem odpowiednią dla niego pomoc” (Rdz 2,18). Księga Rodzaju następnie zawiera polecenie mówiące, że „dlatego to mężczyzna opuszcza ojca swego i matkę swoją i łączy się ze swą żoną tak ściśle, że stają się jednym ciałem” (Rdz 2, 24). W pierwszym liście do Koryntian zaleca się chrześcijanom:Co do spraw, o których pisaliście, to dobrze jest mężczyźnie nie łączyć się z kobietą. Ze względu jednak na niebezpieczeństwo rozpusty niech każdy ma swoją żonę, a każda swojego męża. Mąż niech oddaje powinność żonie, podobnie też żona mężowi. Żona nie rozporządza własnym ciałem, lecz jej mąż; podobnie też i mąż nie rozporządza własnym ciałem, ale żona. Nie unikajcie jedno drugiego, chyba że na pewien czas, za obopólną zgodą, by oddać się modlitwie; potem znów wróćcie do siebie, aby – wskutek niewstrzemięźliwości waszej – nie kusił was szatan. To, co mówię, pochodzi z wyrozumiałości, a nie z nakazu.
Demografia.
W swoim przeglądzie literatury z 2016 roku Bailey i inni stwierdzili, że „oczekują, że we wszystkich kulturach ogromna większość osób jest predysponowana seksualnie wyłącznie w stosunku do odmiennej płci (tj. osoby heteroseksualne)” i że nie ma przekonujących dowodów na to, że dane demograficzne dotyczące orientacji seksualnej znacznie się różniły zależnie od czasu i lokalizacji.
Zgodnie z kilkoma istotnymi analizami, od 89% do 98% osób utrzymywało tylko kontakty heteroseksualne w ciągu całego swojego życia.
Badanie z 1992 r. wykazało, że 93,9% mężczyzn w Wielkiej Brytanii od zawsze miało tylko heteroseksualne doświadczenia, podczas gdy we Francji odsetek ten wynosił 95,9%. Według sondażu przeprowadzonego w 2008 r. 85% Brytyjczyków utrzymywało tylko kontakty seksualne z osobami przeciwnej płci, podczas gdy zaledwie 94% Brytyjczyków identyfikuje się jako heteroseksualiści.
Ameryka Północna.
W badaniu z 2005 przeprowadzonym w Stanach Zjednoczonych i Kanadzie na prawie 8 tysiącach studentów orientację heteroseksualną zadeklarowało ponad 97% badanych. Przy czym około 80–85% osób obu płci byłoby zaklasyfikowanych jako ściśle heteroseksualne, a około 10% osób obu płci miało przynajmniej połowę swoich fantazji seksualnych z udziałem partnerów tej samej płci.
Badanie w Massachusetts z lat 2001–2006 wykazało, że 97,1% z prawie 39 tysięcy osób badanych identyfikuje się jako heteroseksualne, a 99,4% z nich wykazuje zachowania seksualne zgodne z tą orientacją. Jednak podobne badanie przeprowadzone w 2016 roku wykazało, że średnio 93,2% osób dorosłych identyfikuje się jako heteroseksualni, przy czym odsetek ten wynosił od 84,5%, wśród osób w wieku 18–24 lata, do 97,3% wśród osób w wieku 65–74 lata.
W październiku 2012 r. badanie opinii publicznej przeprowadzone przez instytut Gallupa dostarczyło bezprecedensowych informacji demograficznych na temat osób identyfikujących się jako heteroseksualne, dochodząc tym samym do wniosku, że 96,6%, z marginesem błędu wynoszącym ±1%, wszystkich dorosłych w USA identyfikuje się jako heteroseksualni.

</doc>
<doc id="1741401" url="https://pl.wikipedia.org/wiki?curid=1741401" title="Darja Kliszyna">
Darja Kliszyna

Darja Kliszyna (ros. Дарья Игоревна Клишина; ur. 15 stycznia 1991 w Twerze) – rosyjska lekkoatletka, specjalizująca się w skoku w dal.
W 2007 wygrała Olimpijski Festiwal Młodzieży Europy oraz została mistrzynią świata juniorek młodszych uzyskując w finale tej imprezy wynik 6,47, który jest aktualnym rekordem czempionatu. Dwa sezony później wygrała w Nowym Sadzie czempionat Starego Kontynentu juniorów ustanawiając z rezultatem 6,80 rekordem tej imprezy. Na początku 2010 uplasowała się na piątym miejscu halowych mistrzostw świata. Kilka miesięcy później, w sezonie letnim, wygrała m.in. memoriał Braci Znamieńskich uzyskując podczas tych zawodów rezultat 7,03 (rekord Rosji juniorów). W 2011 została halową mistrzynią Europy oraz mistrzynią Europy do lat 23 wynikiem 7,05 ustanawiając rekord imprezy. Podczas mistrzostw świata w Daegu (2011) była siódma. Na koniec sezonu 2011 zajęła trzecie miejsce w plebiscycie na wschodzącą gwiazdą europejskiej lekkoatletyki organizowanym przez European Athletics.
W 2012 roku, po nieuzyskaniu kwalifikacji do Igrzysk Olimpijskich w Londynie, Kliszyna próbowała swoich sił także jako modelka.
Czwarta zawodniczka halowych mistrzostw świata w Stambule (2012). W 2013 zdobyła swój drugi złoty krążek halowych mistrzostw Europy, triumfowała w uniwersjadzie oraz zajęła 7. miejsce na mistrzostwach świata. Siódma zawodniczka halowych mistrzostw świata w Sopocie (2014). W tym samym roku zdobyła brązowy medal mistrzostw Europy w Zurychu. Medalistka mistrzostw swojego kraju w różnych kategoriach wiekowych. Uczestniczka finału Letnich Igrzysk Olimpijskich 2016 w Rio de Janeiro – uzyskała dziewiąty wynik, natomiast w 2017 zajęła czwarte miejsca na halowych mistrzostw Europy w Belgradzie.

</doc>
<doc id="1741403" url="https://pl.wikipedia.org/wiki?curid=1741403" title="Darya Klishina">
Darya Klishina



</doc>
<doc id="1741405" url="https://pl.wikipedia.org/wiki?curid=1741405" title="Juan Torales">
Juan Torales

Juan Bautista Torales (9 marca 1956) - piłkarz paragwajski noszący przydomek "Téju", lewy lub prawy obrońca. Wzrost 172 cm, waga 69 kg.
Urodzony w Luque Torales w piłkę zaczął grać w klubie "Club Julio Correa", a karierę piłkarską rozpoczął w 1976 roku w klubie Sportivo Luqueño. Jako piłkarz klubu Sportivo Luqueño wziął udział w turnieju Copa América 1979, gdzie Paragwaj zdobył tytuł mistrza Ameryki Południowej. Torales zagrał we wszystkich dziewięciu meczach - obu grupowych spotkaniach z Ekwadorem, obu grupowych meczach z Urugwajem, dwóch półfinałowych meczach z Brazylią oraz w trzech finałowych meczach z Chile.
W 1981 roku przeszedł do klubu Club Libertad. Jako piłkarz klubu Libertad wziął udział w eliminacjach do finałów mistrzostw świata w 1982 roku. Torales zagrał we wszystkich czterech meczach - dwóch meczach z Ekwadorem i dwóch meczach z Chile.
Następnie wziął udział w turnieju Copa América 1983, gdzie Paragwaj odpadł w półfinale. Torales zagrał w obu meczach półfinałowych z Brazylią.
Jako piłkarz klubu Libertad wziął udział w eliminacjach do finałów mistrzostw świata w 1986 roku. Torales zagrał w sześciu meczach - wyjazdowych z Boliwią i Brazylią oraz obu meczach z Kolumbią i obu meczach z Chile. Po udanych eliminacjach był w kadrze reprezentacji podczas finałów mistrzostw świata w 1986 roku, gdzie Paragwaj dotarł do 1/8 finału. Torales zagrał we wszystkich czterech meczach - z Irakiem, Meksykiem, Belgią i Anglią.
W następnym roku wziął udział w turnieju Copa América 1987, gdzie Paragwaj spisał się fatalnie i zajął ostatnie miejsce w swojej grupie. Torales zagrał w obu meczach - z Boliwią i Kolumbią.
Nadal jako gracz klubu Libertad wziął udział w turnieju Copa América 1989, gdzie Paragwaj zajął czwarte miejsce. Torales zagrał w sześciu meczach - z Peru, Kolumbią, Wenezuelą, w obu meczach z Brazylią (w grupie i w finale) oraz z Argentyną.
Wziął także udział w eliminacjach do finałów mistrzostw świata w 1990 roku, gdzie zagrał we wszystkich czterech meczach - obu z Ekwadorem i obu z Kolumbią.
W 1992 roku Torales został graczem klubu Club Guaraní, a rok później wrócił do swego macierzystego klubu - Sportivo Luqueño - gdzie w 1995 roku zakończył karierę piłkarską.
W latach 1979-1989 Torales rozegrał w reprezentacji Paragwaju 77 meczów i zdobył 1 bramkę.

</doc>
<doc id="1741406" url="https://pl.wikipedia.org/wiki?curid=1741406" title="M-50 (samolot)">
M-50 (samolot)



</doc>
<doc id="1741412" url="https://pl.wikipedia.org/wiki?curid=1741412" title="Vauban (1930)">
Vauban (1930)

Vauban - francuski wielki niszczyciel z okresu II wojny światowej z grupy typów 2400-tonowych, podtypu "Guépard". W służbie od 1931, samozatopiony w Tulonie 27 listopada 1942.
„Vauban” należał do podtypu "Guépard" francuskich 2400-tonowych wielkich niszczycieli (grupa B). Zamówiono go w ramach programu z 1926 roku. Nosił numery burtowe: w latach 1930-31: 10, 1931-32: 3, 1932-34: brak, 1934-36: -6, 1936-37: brak, 1938-39: 12, 1939-40: X12, 1940-42: X11. 
Służba w skrócie.
Po wybuchu II wojny światowej „Vauban” służył na Morzu Śródziemnym, bazując w Tulonie, w składzie 1. Dywizjonu Kontrtorpedowców (z „Lion” i „Aigle”). Po przystąpieniu Włoch do wojny, wziął udział z 10 innymi niszczycielami i 4 krążownikami w operacji ostrzelania w czerwcu 1940 włoskich portów Genui i Vado.
Po klęsce Francji, pozostał pod kontrolą rządu Vichy. Wraz z „Lionem” został wycofany do rezerwy i nie był modernizowany. Wraz z innymi okrętami, został samozatopiony podczas niemieckiej próby zagarnięcia floty francuskiej w Tulonie 27 listopada 1942. Wrak został następnie złomowany.

</doc>
<doc id="1741418" url="https://pl.wikipedia.org/wiki?curid=1741418" title="Awaken the Dreamers">
Awaken the Dreamers

Awaken the Dreamers – trzeci studyjny album amerykańskiej grupy deathcore'owej All Shall Perish, wydany przez Nuclear Blast. Jest on utrzymany w stylistyce technicznego metalcore z wpływami skandynawskiego death metalu. 
Utwory „When Life Meant More...”, „Never... Again”, „Awaken the Dreamers” oraz „Stabbing to Purge Dissimulation” zostały dodane przez zespół do ich oficjalnego profilu myspace, gdzie promowały nadchodzącą płytę.
W piosence „From So Far Away” można usłyszeć solo Rusty Cooley'a natomiast Cam Pipes dodał wokale w „Black Gold Reign”. W spisie utworów na odwrocie albumu pomylono kolejność ścieżek 9 &amp; 10.
Limitowana edycja tej płyty zawiera płytę dvd dokumentującą sesję nagraniową „Awaken the Dreamers” w Castle Ultimate Studios w Oakland.
Sprzedaż płyty.
Album uzyskał 126 miejsce w rankingu Billboard 200, w pierwszym tygodniu jego sprzedaż wyniosła prawie 5 000 egzemplarzy

</doc>
<doc id="1741419" url="https://pl.wikipedia.org/wiki?curid=1741419" title="Glikol propylenowy">
Glikol propylenowy

Glikol propylenowy, propano-1,2-diol – organiczny związek chemiczny z grupy alkoholi dwuhydroksylowych (dioli). W temperaturze pokojowej jest bezbarwną, bezwonną, oleistą cieczą, o słodkawym smaku i wysokiej lepkości. Znajduje szerokie zastosowanie w przemyśle i medycynie. W przeciwieństwie do glikolu etylenowego nie jest toksyczny.
Opis fizykochemiczny.
Glikol propylenowy jest rozpuszczalny m.in. w wodzie, acetonie i chloroformie. Cząsteczka zawiera asymetryczny atom węgla i może występować w postaci dwóch enancjomerów. Poza specjalnymi zastosowaniami jest mieszaniną racemiczną. Poszczególne enancjomery można uzyskać przez uwodnienie jednego z enancjomerów tlenku propylenu.
Jest higroskopijny.
Otrzymywanie.
Na skalę przemysłową glikol propylenowy otrzymywany jest przez uwodnienie tlenku propylenu. Stosowane są dwa sposoby produkcji:
Gotowy produkt zawiera 20% 1,2-propanodiolu, 1,5% glikolu dipropylenowego i niewielkiej ilości innych glikoli polipropylenowych.
Glikol propylenowy może być także uzyskiwany z gliceryny jako produkt pozostały po produkcji biodiesla (biopaliwa do silników wysokoprężnych).
Zastosowanie.
Glikol propylenowy jest szeroko stosowany m.in. w przemyśle spożywczym, chemicznym (np. środki higieny i produkty kosmetyczne), w medycynie i farmacji.
Artykuły spożywcze.
W produkcji żywności glikol propylenowy, oznaczany E1520, używany jest jako konserwant lub emulgator oraz jako składnik barwników i aromatów.
Farmacja i kosmetyka.
Stosowany jest w farmacji jako podłoże (w którym jest rozprowadzany składnik czynny leku), w formie preparatu doustnego, bądź kremu. Dotyczy to przede wszystkim substancji niedających rozpuścić się w wodzie.
Jest używany do produkcji kosmetyków jako rozczynnik nadający kosmetykowi pożądaną konsystencję emulsji oraz jako składnik nawilżający skórę. Glikol propylenowy może znajdować się w:
Używany jest także jako nośnik zapachów w olejkach zapachowych oraz w olejkach do masażu.
Przemysł tytoniowy.
Jest stosoway do regulacji wilgotności tytoniu, jako dodatek zapobiegający wysuszeniu.
W elektronicznych papierosach jest składnikiem e-płynów, pełniąc rolę rozczynnika nikotyny. Jest atomizowany (rozpylany) wraz z nikotyną, gliceryną oraz dodatkami smakowymi, imitując dym papierosowy.
Pozostałe zastosowania.
Ogólną tendencją w przemyśle jest zastępowanie glikolem propylenowym szkodliwego glikolu etylenowego tam, gdzie jest to możliwe, gdyż właściwości obu substancji są podobne.
Glikol propylenowy jest zastosowany:
a także:
Wpływ na zdrowie.
W odróżnieniu od glikolu polipropylenowego i glikolu etylenowego, glikol propylenowy nie jest toksyczny (ew. o bardzo niskiej szkodliwości). Według polskich norm nie jest uznawany za związek groźny dla zdrowia ludzkiego.
Badania wykazały nikłe zagrożenie glikolu propylenowego dla zdrowia. Nie wykazuje rakotwórczości i nie jest mutagenny.
Reakcje alergiczne.
Osoby, które nie tolerują glikolu propylenowego, mogą odczuwać suchą skórę twarzy lub małe czerwone kropki na ciele. Występowanie alergicznego kontaktowego zapalenia skóry w glikolu propylenowym może być większe niż 2% u pacjentów z wypryskiem lub zakażeniami grzybiczymi, które są bardzo powszechne w krajach o mniejszym nasłonecznieniu i niższymi niż normalne poziomy witaminy D.
Metabolizm.
W organizmie ludzkim glikol propylenowy włącza się w naturalne ścieżki metabolizmu i zostaje przekształcony w kwas mlekowy i kwas pirogronowy. Powstają też inne związki, m.in. kwas octowy, kwas mlekowy i aldehyd propionowy.
Toksyczność.
Dawka śmiertelna glikolu propylenowego u zwierząt (mysz, królik, świnka morska) LD50 wynosi około 20 g/kg masy ciała przy podaniu doustnym. W historii medycyny nie odnotowano żadnego przypadku śmierci z powodu przedawkowania glikolu propylenowego. Realne ryzyko zatruć dotyczy niewłaściwego zastosowania glikolu propylenowego w lecznictwie lub przypadkowego spożycia dużej ilości substancji (np. przez dziecko). Stwierdzone zatrucia były zwykle lekkie i szybko ustępujące. Objawiają się bólem głowy, nudnościami, wymiotami i biegunką. U niektórych osób wystąpić mogą odwracalne zaburzenia układu nerwowego.
Kontakt dotykowy i wziewny.
Kontakt z nierozcieńczonym glikolem propylenowym może wywołać podrażnienia oczu i skóry, jednak niegroźne i łatwo ustępujące, zwykle wraz z ustaniem kontaktu. Podrażnienie oka glikolem propylenowym objawia się pieczeniem, łzawieniem. W przypadku podrażnienia skóry może to być zaczerwienienie oraz wysuszenie. Podrażnienie górnych dróg oddechowych – wysuszenie, pieczenie. Objawy te są lekkie i zwykle ustępują wraz z ustaniem kontaktu.
Inhalacja oparów glikolu propylenowego jest mało ryzykowna dla zdrowia. Tak, jak w przypadku kontaktu dotykowego, istnieje możliwość lekkiego i szybko ustępującego podrażnienia górnych dróg oddechowych i oczu. Dla skóry opary są bezpieczne.
Długotrwały kontakt z glikolem propylenowym nie jest szkodliwy. Przeciągłe wystawienie na opary może powodować podrażnienie oczu lub podrażnienie górnych dróg oddechowych. W skrajnym wypadku może wystąpić zapalenie spojówek. Objawy zaczynają jednak znikać po ustaniu kontaktu. Dla skóry dłuższy kontakt z tą substancją jest nieszkodliwy.

</doc>
<doc id="1741422" url="https://pl.wikipedia.org/wiki?curid=1741422" title="Kawasaki C-1">
Kawasaki C-1

Kawasaki C-1 – japoński samolot transportowy, wybudowany przez Kawasaki Heavy Industries, służący w Powietrznych Siłach Samoobrony.
Historia.
W połowie lat 60. ubiegłego stulecia przystąpiono w Japonii do projektowania nowego samolotu transportowego, mającego zastąpić używane jeszcze wówczas, pamiętające czasy II wojny światowej, samoloty Curtiss C-46 Commando. Wstępne prace projektowe nad nową maszyną rozpoczęto w 1966 r. w "Nihon Aircraft Manufacturing Corporation". W 1968 r. podpisano kontrakt na prace rozwojowe, a wiosną tego samego roku była gotowa makieta w skali 1:1. Jesienią rozpoczęto budowę trzech prototypów, dwóch przeznaczonych do prób w locie i jednego do prób naziemnych. Pierwszy z nich wzniósł się w powietrze 12 listopada 1970 r., drugi 16 stycznia 1971 r. Próby w locie pozwoliły wykryć wiele wad w konstrukcji samolotu. Przeprojektowano pylony silnikowe i układy sterowania. Testy zakończono w marcu 1973 r. Do końca 1981 r. wyprodukowano 31 egzemplarzy. 26 stycznia 2010 wystartował po raz pierwszy nowy model „XC-2” będący następcą C-1.
Konstrukcja.
C-1 jest całkowicie metalowym, dwusilnikowym grzbietopłatem. Napędzany jest przez silniki turbowentylatorowe Pratt &amp; Whitney JT8D-M-9 produkowane w Japonii przez zakłady "Mitsubishi Heavy Industries". Dwudźwigarowe skrzydło o obrysie trapezowym z wmontowanymi, integralnymi czterema zbiornikami paliwa. Powierzchnie sterowe skrzydła składają się z czteroszczelinowych klap, lotek z klapkami wyważającymi, spoilerów i slotów. Półskorupowy kadłub o kołowym przekroju. Usterzenie w układzie litery T. Wielodźwigarowy statecznik pionowy i dwudźwigarowy statecznik poziomy. Podwozie trójgoleniowe, chowane w locie, główne do gondol umieszczonych po bokach kadłuba.

</doc>
<doc id="1741423" url="https://pl.wikipedia.org/wiki?curid=1741423" title="Devil May Cry 4">
Devil May Cry 4

Devil May Cry 4 – gra komputerowa z gatunku hack and slash z elementami gry fabularnej. Została stworzona i wydana przez Capcom. Polskim wydawcą jest CD Projekt. Premiera w Japonii miała miejsce 31 stycznia 2008 roku na konsole Xbox 360 i PlayStation 3, a na komputerach osobistych 11 lipca 2008 roku. W grze pojawia się nowy główny bohater, Nero. W czasie gry gracz przejmuje kontrolę też nad Dantem, który przez pierwsze etapy jest przedstawiany jako czarny charakter. Większość gry polega na eksplorowaniu świata, rozwiązywaniu zagadek i zabijaniu wrogów. Gra jest podzielona na misje. Walutę, za którą kupujemy przedmioty stanowią Czerwone Kule (Red Orbs), natomiast umiejętności gracz nabywa dzięki Dumnym Duszom (Proud Souls).
Fabuła.
Fabuła opowiada o młodym członku Zakonu Świętych Rycerzy – Nero, który na ogół dostaje zadania, których nie chce podjąć się nikt inny. Nero słynny jest z trudnego charakteru i porywczości, co często uwidacznia się w grze. Ma słabość do Kyrie. Dziewczyna odwzajemnia jego uczucia ze zdwojoną siłą. Dante – legendarny łowca demonów – nazywa go pogardliwie "Kid", czyli "dzieciak", co zostało przetłumaczone jako "mały".
Gra zaczyna się w dniu Festiwalu Miecza. Twierdzę nawiedza potężny wojownik Dante, który zabija mistrza Zakonu. Morduje także próbujących go zatrzymać wojowników. Brat Kyrie – Credo (zarazem generał zakonu) nakazuje Nero by powstrzymał zamachowca na czas przybycia wsparcia. Dante i Nero toczą zaciekłą walkę (jest to początek właściwej rozgrywki, która umożliwia graczowi zapoznanie się ze sterowaniem postaci). Podczas opuszczania zawalającego się po walce budynku, miasto atakują demony. Nero dostaje zadanie odszukania Dante. Po pokonaniu demonów w mieście Nero trafia do opuszczonego miasteczka górniczego, gdzie spotyka wielkiego ognistego demona Beriala i pokonuje go. Po walce trafia do lodowej Twierdzy Fortuna. W trakcie wędrówki spotyka wojowniczkę Zakonu Glorię. W twierdzy odnajduje sztuczną duszę – Anima Mercury i przy jej udziale aktywuje pradawne "Ostrza Gyro". Z ich pomocą rozbija wielki obraz Jego Świętobliwości. Znajduje za nim ukryty tunel prowadzący do podziemnej części twierdzy. Okazuje się, że rezyduje tam szalony naukowiec – Agnus, który na życzenie Jego Świętobliwości zmienia członków zakonu w demony i hoduje własne za sprawą Yamato (katany brata Dante). Głównym celem jest ożywienie gigantycznego posągu i stworzenie Superdemona – "Zbawcy". W czasie walki z Kapłanem Nero zostaje wchłonięty przez Zbawcę, próbując ratować Kyrie. Dante musi wrócić tą samą drogą, którą przybył Nero, by zniszczyć demona. Po walce ze Zbawcą bohaterowi udaje się uwolnić Nero, który rusza na spotkanie z Sanktusem przemienionym w demona. Po długim pojedynku Nero zabija Sanktusa cięciem Yamato oraz uwalnia Kyrie. Po wyjściu bohatera z posągu okazuje się, że ożył on ponownie po wchłonięciu ciała Sanktusa. Sytuacje ratuje Nero, który używając ramienia diabła miażdży posągowi głowę. Po pokonaniu bossa, oboje głównych bohaterów spotyka się na głównym placu, gdzie zaczynała się gra.

</doc>
<doc id="1741424" url="https://pl.wikipedia.org/wiki?curid=1741424" title="Verdun (1928)">
Verdun (1928)

Verdun - francuski wielki niszczyciel z okresu II wojny światowej z grupy typów 2400-tonowych, podtypu "Guépard". W służbie od 1930, samozatopiony w Tulonie 27 listopada 1942.
„Verdun” należał do podtypu "Guépard" francuskich 2400-tonowych wielkich niszczycieli (grupy B). Zamówiono go w ramach programu z 1926 roku. Nosił numery burtowe: w latach 1930-31: 7, 1931-33: 1, 1933-36: brak, 1936-39: 33, 1939-42: X33. 
Służba w skrócie.
Po wybuchu II wojny światowej „Verdun” służył głównie na Morzu Śródziemnym, bazując w Tulonie, w składzie 3. Dywizjonu Kontrtorpedowców (z „Guépard” i „Valmy”). Po przystąpieniu Włoch do wojny, wziął udział z 10 innymi niszczycielami i 4 krążownikami w operacji ostrzelania w czerwcu 1940 włoskich portów Genui i Vado.
Po klęsce Francji, pozostał pod kontrolą rządu Vichy. W 1941 wzmocniono mu lekkie uzbrojenie przeciwlotnicze, dodając podwójne działko 37 mm i 2 pojedyncze wkm-y 13,2 mm. 
„Verdun” wraz z innymi okrętami został samozatopiony podczas niemieckiej próby zagarnięcia floty francuskiej w Tulonie 27 listopada 1942. Po przejęciu Tulonu przez Włochów, podnieśli oni okręt, lecz nie podjęli prób wcielenia go do służby. Wrak został następnie złomowany.

</doc>
<doc id="1741426" url="https://pl.wikipedia.org/wiki?curid=1741426" title="Baltasar Albéniz">
Baltasar Albéniz

Baltasar Albéniz (ur. 6 stycznia 1905 w Eibarze, zm. 29 listopada 1978 w Pampelunie) – hiszpański trener piłkarski.
W trakcie swojej trenerskiej kariery prowadził takie zespoły jak

</doc>
<doc id="1741430" url="https://pl.wikipedia.org/wiki?curid=1741430" title="Nickelodeon Kids’ Choice Awards 2007">
Nickelodeon Kids’ Choice Awards 2007

20. gala Nickelodeon Kids’ Choice Awards odbyła się 31 marca 2007 roku. Prowadzącym galę był Justin Timberlake.
Prowadzący.
Justin Timberlake

</doc>
<doc id="1741434" url="https://pl.wikipedia.org/wiki?curid=1741434" title="Partia Pracy (brytyjska)">
Partia Pracy (brytyjska)



</doc>
<doc id="1741437" url="https://pl.wikipedia.org/wiki?curid=1741437" title="Hitra na Island Games 2009">
Hitra na Island Games 2009

Reprezentacja Hitry na Island Games 2009 na Wyspach Alandzkich (Finlandia) liczyła trzydziestu pięciu zawodników obojga płci (dwadzieścia osiem kobiet i siedmiu mężczyzn). Uczestniczyli oni w pięciu dyscyplinach sportowych - golfie, lekkoatletyce, piłce nożnej, siatkówce i strzelectwie.
Jest to dziesiąty występ reprezentacji Hitry na Island Games. Pierwszy raz pojawiła się w roku 1985, podczas pierwszej edycji imprezy. Następnie pojawiła się w kolejnych dwóch latach, by zniknąć i zjawić się znów w roku 1997, kiedy zawody odbyły się na Jersey. Od tamtej pory występuje nieprzerwanie.
Reprezentanci.
Golf.
Hitra wystawiła czterech golfistów na zmagania Island Games 2009. Wszyscy byli mężczyznami i nie zajęli znaczących pozycji zarówno w klasyfikacji indywidualnej, jak i drużynowej. Najlepiej ze wszystkich poradził sobie Odd Martin Heggvik, który zajął indywidualnie sześćdziesiątą szóstą pozycję. Pozostali gracze nie wyszli z pierwszej siedemdziesiątki, a byli to: Roger Athammer (siedemdziesiąte pierwsze miejsce), Leif Fordal (siedemdziesiąte trzecie) oraz Jan Kristoffersen (siedemdziesiąte czwarte). Drużynowo reprezentacja Hitry zajęła ostatnie, dziewiętnaste miejsce.
Golfiści indywidualnie
Golfiści drużynowo
Lekkoatletyka.
Hitra była reprezentowana w lekkoatletyce przez trzech sportowców – dwie kobiety i jednego mężczyznę. Wszyscy występowali w biegach.
Najlepsza spośród zawodniczek tego kraju okazała się Turi Malme, która wystąpiła w dwóch konkurencjach – biegu na 10 000 metrów oraz półmaratonie. W pierwszej z nich biegaczka zajęła w finale czwarte miejsce zaraz za podium, natomiast w drugiej udało jej się dobiec drugą, czym zapewniła sobie srebrny medal.
Druga biegaczka, Tonje Moen Slenes, wzięła udział w biegu na 800 metrów i biegu na 1500 metrów. W pierwszej z tych dwóch konkurencji udało jej się zdobyć piąte miejsce, natomiast w drugiej uzyskała siódmą pozycję.
Jedyny mężczyzna w tej dyscyplinie, Kenneth Stensen, biegał na 5000 metrów i 10 000 metrów. Zarówno w jednej, jak i w drugiej dyscyplinie nie zajął najwyższych lokat – kolejno jedenaste i dwunaste miejsce.
Piłka nożna.
Hitra wystawiła jedynie żeńską reprezentację piłkarską na Island Games 2009. Drużyna składała się z osiemnastu zawodniczek: Miriam Baglund, Ida Johansen Bjørgan, Ingvill Børø, Anette Helsø, Tone Helsø, Ann Bodil Kosberg, Brita Kristoffersen, Emilie Baglo Lund, Sara Baglo Lund, Sawika Namphun, Mona Nygård, Hege Ostmark, Gunnhild Ranheim, Kjersti Ronningen, Kirsti Sandstad, Lillian Vollan, Gunnhild Wingan oraz Synnøve Mjør Wingan. Zawodniczki te nie wyszły z fazy grupowej odnotowując trzy porażki i tylko jeden remis. Brita Kristoffersen oraz Sawika Namphun wystąpiły także w reprezentacji siatkarskiej.
Siatkówka.
Reprezentacja Hitry w siatkówce wystąpiła jedynie w konkurencji żeńskiej. Do drużyny należało dziesięć pań i były to: Martine Aune, Anniken Eide, Elin Beate Elstad, Sanna Fjeldvær, Sara Fjeldvær, Tone Alice Karlsen, Brita Kristoffersen, Nutchanhart Namphun, Sawika Namphun oraz Heidi Nilsen. Brita Kristoffersen oraz Sawika Namphun wystąpiły także w turnieju piłkarskim. Reprezentacja ta przegrała cztery z pięciu meczów, a następnie uległa w spotkaniu o dziewiąte miejsce Gotlandii, co uplasowało ją ostatecznie na dziesiątej pozycji.
Tabele i wyniki.
28 czerwca 2009, 11:00Baltichallen, Mariehamn
29 czerwca 2009, 20:15Baltichallen, Mariehamn
30 czerwca 2009, 8:45Baltichallen, Mariehamn
1 lipca 2009, 15:30Baltichallen, Mariehamn
2 lipca 2009, 13:15Baltichallen, Mariehamn
Mecz o 9. miejsce
3 lipca 2009, 14:30Baltichallen, Mariehamn
Strzelectwo.
Hitrę na Island Games 2009 reprezentowało dwóch zawodników w strzelectwie. Pierwszy z nich, Jørgen Olsen, wziął udział w czterech konkurencjach. Najlepiej poradził sobie w strzelaniu z pistoletu szybkostrzelnego na 25 metrów, gdzie wywalczył drugie miejsce, a tym samym srebrny medal. W pozostałych konkurencjach poszło mu już gorzej - pistolet standardowy 25 m (4. miejsce), pistolet dowolny 50 m (7. miejsce) oraz pistolet centralnego zapłonu 25 m (10. miejsce). Drugim zawodnikiem Hitry był Bjørn Rønningen, który poradził sobie znacznie gorzej od swojego rodaka. Brał udział w dwóch konkurencjach - karabin małokalibrowy leżąc 50 m, gdzie nie przeszedł rundy eliminacyjnej oraz w trzech postawach (3x20) na 50 m, gdzie zajął 11. miejsce.

</doc>
<doc id="1741445" url="https://pl.wikipedia.org/wiki?curid=1741445" title="Samodzielny Morski Batalion Brzegowy">
Samodzielny Morski Batalion Brzegowy

Samodzielny Morski Batalion Brzegowy (ros. Отдельный Морской береговой батальон) – oddział wojskowy Armii Dońskiej podczas wojny domowej w Rosji.
Batalion został utworzony na początku 1919 r. w Taganrogu w składzie Armii Dońskiej. Nazywano go też Brzegowym Batalionem Floty lub Samodzielnym Batalionem Morskim. Podlegał bezpośrednio głównemu dowódcy portów Armii Dońskiej. Jego zadaniem było wyszkolenie specjalistów dla sił morskich i rzecznych. Składał się z czterech sotni: jednej lądowej i trzech morskich. Po utworzeniu Rzecznych Sił Południa Rosji na bazie Samodzielnego Morskiego Batalionu Brzegowego zostały sformowane Samodzielny Morski Batalion Wołżański i Samodzielny Morski Batalion Dnieprowski.

</doc>
<doc id="1741446" url="https://pl.wikipedia.org/wiki?curid=1741446" title="HMS Formidable (67)">
HMS Formidable (67)



</doc>
<doc id="1741447" url="https://pl.wikipedia.org/wiki?curid=1741447" title="Szkoła wywiadowcza Abwehry w Sulejówku">
Szkoła wywiadowcza Abwehry w Sulejówku

Szkoła wywiadowcza Abwehry w Sulejówku (niem. "Abwehr-Schule Sulejowek") – niemiecki ośrodek wywiadowczy skierowany przeciwko ZSRR podczas II wojny światowej.
Na początku 1940 r. w Sulejówku pod Warszawą Niemcy utworzyli ośrodek wywiadowczy Abwehry pod kryptonimem „Walli” ("O. K.Wehrmacht- Abwehr-Kommando I", a od początku 1942 r. "Abwehr-Befehlsstab „Walli”"). Funkcję komendanta sprawował major (później podpułkownik) Heinz Schmalschläger. W październiku 1941 r. powstała szkoła wywiadu i kontrwywiadu, na czele której stanął mjr Moos. Do połowy lipca 1943 r. szkoła mieściła się w byłej willi Józefa Piłsudskiego. Na jej terenie rozmieszczono silną radiostację, laboratoria fotograficzne, miejsca, w których podrabiano sowieckie dokumenty i kwatery oficerskie sztabu „Walli”. Terytorium szkoły było ogrodzone drutem kolczastym, stanowiąc wydzieloną i zamkniętą część sztabu „Walli”. Szkoliła ona spośród przedstawicieli narodów zamieszkujących Związek Sowiecki agentów wywiadowców i radiowców. Kandydaci na agentów byli werbowani spośród jeńców wojennych z Armii Czerwonej. Mieli pochodzić ze średniej kadry oficerskiej ze średnim lub wyższym wykształceniem. Werbunkiem zajmował się sam mjr Moos.
Do stycznia 1943 r. w szkole funkcjonowały 2 klasy: agentów wywiadowców, którzy mieli działać na bliskich tyłach Armii Czerwonej i agentów radiowców, przeznaczonych do zrzucenia w głąb terytorium ZSRR. W styczniu 1943 r. powstały jeszcze 2 klasy – dla szkolenia agentów radiowców dla rozpoznawania obiektów wojskowych na głębokich tyłach i agentów radiowców dla rozpoznawania sowieckich sił zbrojnych. W jednym cyklu szkolenia w szkole szkoliło się do 350 ludzi. Szkolenia trwały od 2 do 6 miesięcy. Oprócz szkoleń specjalistycznych bardzo ważną rolę odgrywało szkolenie ideologiczne, wpajające nienawiść do stalinizmu. Kursanci przebywali jedynie na terenie szkoły i mieli zakaz kontaktowania się z polską ludnością Sulejówka. Występowali jedynie pod swoimi pseudonimami, podobnie jak wszyscy wykładowcy. Wśród tych ostatnich byli wysocy rangą b. oficerowie Armii Czerwonej, np. gen. Markis B. Salichow. Po zakończeniu szkolenia agenci byli przenoszeni do specjalnego obozu, w którym byli wyposażani w radiostacje, uzbrojenie i całe potrzebne wyposażenie. W ciągu 8–10 dni przerzucano ich do frontowych placówek Abwehry, a stamtąd za linię frontu.
W lipcu 1943 r. szkoła została przeniesiona do Prus Wschodnich w rejon Królewca z powodu rzekomego zagrożenia przez polskich partyzantów. Tam szkołę zakonspirowano jako jednostkę wojskową Rosyjskiej Armii Wyzwoleńczej (ROA). Zmieniono też pseudonimy wykładowców i kursantów. Na przełomie lipca i sierpnia 1944 r., z powodu ofensywy Armii Czerwonej, szkołę ponownie przeniesiono, tym razem do Niemiec (najpierw w rejon na wschód od Berlina, a następnie do Saksonii, gdzie połączono z 3 innymi szkołami wywiadowczymi). Ośrodek otrzymał oficjalną nazwę 1 Rosyjskiej Połączonej Szkoły Wywiadowczej. Podporządkowano go oddziałowi wywiadowczemu sztabu Sił Zbrojnych Komitetu Wyzwolenia Narodów Rosji. Zaczęto w niej szkolić także Litwinów, Łotyszy i Estończyków, a także Niemców bałtyckich, znających język rosyjski i rosyjskie zwyczaje. W lutym 1945 r. wszyscy mieszkańcy państw bałtyckich zostali przetransportowani poprzez Szczecin do Lipawy. Szkoła została rozformowana w kwietniu 1945 r.
W listopadzie 1943 r. we wsi Neukuhren w Prusach Wschodnich została utworzona żeńska filia warszawskiej szkoły Abwehry, na czele której stanęła kpt. Natalia A. Berg-Popowa z Rosyjskiej Armii Wyzwoleńczej (ROA). Szkolenie kobiet zwerbowanych w obozach jenieckich w Wilnie i Chełmie dotyczyło obsługi radiostacji. Trwało 6 miesięcy. Ogółem wyszkolono tam 20 agentek. Skierowano je do obozu szkoleniowego we wsi Groß Raum, gdzie zostały wyposażone w fałszywe dokumenty i dowiedziały się o celach swojej działalności, a następnie zostały przerzucone przez linię frontu. W lipcu 1944 r. szkołę przeniesiono do wsi Bałga, gdzie od lutego 1942 r. działała kolejna filia warszawskiej szkoły wywiadowczej pod kierownictwem rtm. Brauna, a następnie Sonderführera Frihofena. We wrześniu ją rozwiązano. Kursanci powrócili do macierzystego ośrodka.

</doc>
<doc id="1741448" url="https://pl.wikipedia.org/wiki?curid=1741448" title="Międzynarodowa Wystawa Sztuki Dekoracyjnej i Wzornictwa">
Międzynarodowa Wystawa Sztuki Dekoracyjnej i Wzornictwa

Międzynarodowa Wystawa Sztuki Dekoracyjnej i Wzornictwa () – paryska wystawa trwająca od 28 kwietnia do października 1925. Od francuskiej nazwy wystawy Arts décoratifs pochodzi określenie stylu Art déco.
W ostatnich latach XIX wieku w sztukach plastycznych – malarstwie, grafice, rzeźbie, powstającym właśnie wzornictwie przemysłowym – zapanowała Secesja (Art Nouveau, Jugendstil). Radykalizm, z jakim opanowała wszystkie dziedziny sztuk stał się wkrótce przyczyną przesytu. Już w latach I wojny światowej secesja odeszła w zapomnienie. Wyobraźnią zapanowała technika „wieku pary i elektryczności”. Bohaterem nowych czasów stał się inżynier, konstruktor, wynalazca, a także pilot i podróżnik zdobywający ostatnie białe plamy na mapach.
W sztuce zamiast kapryśnie pofalowanych splotów linii pojawiły się gładkie, krystalicznie cięte płaszczyzny, kwiaty irysów i lilli ustąpiły miejsca kołom zębatym i innym częściom maszyn. Sztuka awangardowa – kubizm, abstrakcja geometryczna – wywarła wpływ na nową sztukę użytkową.
Po kilku latach nadszedł czas na podsumowanie. Wystawa paryska 1925 stała się przeglądem nowej sztuki użytkowej. Poeta François Dufrêne powiedział: „Sztuka roku 1900 była domeną fantazji, sztuka roku 1925 jest domeną rozumu”.
Wystawa stała się pokazem nowego stylu życia, luksusu i bogactwa. Sztuka awangardowa stała się sztuką oficjalną. Le Corbusier pokazał na wystawie modelowy jednoprzestrzenny dom jednorodzinny z antresolą i loggią nazwany "Pavillon de l’Esprit Nouveau" który stał się wydarzeniem w architekturze I połowy XX wieku. Na wystawie pojawili się m.in. artyści radykalnej moskiewskiej awangardy.
Jednym z komisarzy wystawy był polski krytyk sztuki Jerzy Warchałowski. Również polscy artyści odnieśli sukcesy na wystawie. Jan Szczepkowski otrzymał Grand Prix za kapliczkę Bożego Narodzenia. Zygmunt Kamiński otrzymał nagrodę za projekty nowych polskich banknotów. Również Zofia Stryjeńska, nazywana „księżniczką malarstwa polskiego” dorobiła się czterech Grand Prix, a także otrzymała wyróżnienie specjalne oraz Legię Honorową. Uważa się, że wystawa ta stanowiła początek polskiego Art déco. Sam Warchałowski trzy lata później pisał: „...tam dopiero, nad brzegami Sekwany odzyskaliśmy naszą niepodległość artystyczną”.

</doc>
<doc id="1741449" url="https://pl.wikipedia.org/wiki?curid=1741449" title="Kościół MB Wspomożenia Wiernych">
Kościół MB Wspomożenia Wiernych



</doc>
<doc id="1741450" url="https://pl.wikipedia.org/wiki?curid=1741450" title="Parafia MB Wspomożenia Wiernych">
Parafia MB Wspomożenia Wiernych



</doc>
<doc id="1741451" url="https://pl.wikipedia.org/wiki?curid=1741451" title="Parafia MB Wspomożenia Wiernych w Dobczycach">
Parafia MB Wspomożenia Wiernych w Dobczycach



</doc>
<doc id="1741452" url="https://pl.wikipedia.org/wiki?curid=1741452" title="Parafia MB Wspomożenia Wiernych w Połańcu">
Parafia MB Wspomożenia Wiernych w Połańcu



</doc>
<doc id="1741456" url="https://pl.wikipedia.org/wiki?curid=1741456" title="Parafia NMP Wniebowziętej w Zbąszyniu">
Parafia NMP Wniebowziętej w Zbąszyniu



</doc>
<doc id="1741457" url="https://pl.wikipedia.org/wiki?curid=1741457" title="Parafia NMP Wniebowziętej w Śmiglu">
Parafia NMP Wniebowziętej w Śmiglu



</doc>
<doc id="1741460" url="https://pl.wikipedia.org/wiki?curid=1741460" title="Parafia NMP Szkaplerznej w Dąbrowie Tarnowskiej">
Parafia NMP Szkaplerznej w Dąbrowie Tarnowskiej



</doc>
<doc id="1741462" url="https://pl.wikipedia.org/wiki?curid=1741462" title="Parafia MB Szkaplerznej w Studzienicznej">
Parafia MB Szkaplerznej w Studzienicznej



</doc>
<doc id="1741466" url="https://pl.wikipedia.org/wiki?curid=1741466" title="Parafia MB Szkaplerznej w Orzyszu">
Parafia MB Szkaplerznej w Orzyszu



</doc>
<doc id="1741467" url="https://pl.wikipedia.org/wiki?curid=1741467" title="Parafia MB Szkaplerznej w Krzewicy">
Parafia MB Szkaplerznej w Krzewicy



</doc>
<doc id="1741476" url="https://pl.wikipedia.org/wiki?curid=1741476" title="Sclerophrys steindachneri">
Sclerophrys steindachneri

Sclerophrys steindachneri – gatunek egzotycznego płaza z rzędu płazów bezogonowych.
Taksonomia i systematyka.
Gatunek bywał też zaliczany do rodzaju "Bufo".
Poniższy kladogram za Van Bocxlaer et al ilustruje pokrewieństwa z pokrewnymi gatunkami:
Występowanie.
Gatunek ten żyje na wschodzie i w centrum Afryki. Jego zasięg występowania sięga wschodniej Nigerii ns zachodzie, obejmuje północny Kamerun i południowy Czad oraz centralną Republikę Środkowoafrykańską, osiągając północną Demokratyczną Republikę Konga i Ugandę na południowym wschodzie, a Sudan Południowy i zachodnią Etiopię na wschodzie. Drugi niezależny obszar zajmowany przez te płazy przebiega wzdłuż wybrzeża Oceanu Indyjskiego od północnej Tanzanii przez Kenię do Somalii
Zasiedla tereny bagniste, otoczone terenami trawiastymi, różnymi typami sawanny.
Rozmnażanie.
Przebiega w zbiornikach wodnych. Płazy te wykorzystują zarówno te istniejące cały rok, jak i tworzące się tylko w określonym okresie.
Status.
W pewnych miejscach występuje pospolicie, aczkolwiek całkowita liczebność spada.
Zagrożenie może stanowić dla niego zniszczenie środowiska naturalnego przez działalność człowieka.

</doc>
<doc id="1741477" url="https://pl.wikipedia.org/wiki?curid=1741477" title="Agrykola">
Agrykola



</doc>
<doc id="1741478" url="https://pl.wikipedia.org/wiki?curid=1741478" title="Psephoderma">
Psephoderma

Psephoderma – rodzaj plakodonta przypominającego pokrewne mu "Placochelys" i "Cyamodus".
Nazwa "Psephoderma" oznacza "szorstka skóra".
Zwierzę to posiadało spłaszczoną czaszkę z prostym, wąskim dziobem. Szczęki zawierały zaokrąglone zęby wyspecjalizowane w miażdżeniu skorupiaków, którymi żywiło się "Psephoderma". Inaczej, niż u innych plakodontów, jego karapaks dzielił się na dwie części. Jedna spoczywała na barkach, druga zaś z tyłu. Zwierzę osiągało 180 cm długości. Żyło w noryku około 223-209 milionów lat temu, będąc jednym z ostatnich plakodontów. Zamieszkiwało morza południowej Europy.

</doc>
<doc id="1741479" url="https://pl.wikipedia.org/wiki?curid=1741479" title="Allianz Suisse Open Gstaad 2009">
Allianz Suisse Open Gstaad 2009

Allianz Suisse Open Gstaad 2009 – tenisowy turniej ATP z cyklu Swiss Open Gstaad rozgrywany w dniach 26 lipca–2 sierpnia 2009 roku w Gstaad na kortach ziemnych o puli nagród 450 000 euro.

</doc>
<doc id="1741482" url="https://pl.wikipedia.org/wiki?curid=1741482" title="Jednostka Wojskowa Nil">
Jednostka Wojskowa Nil

Jednostka Wojskowa NIL im. gen. bryg. Augusta Emila Fieldorfa „Nila” (w latach 2009-2011 Jednostka Wsparcia Dowodzenia i Zabezpieczenia Wojsk Specjalnych im. gen. bryg. Augusta Emila Fieldorfa „Nila”) – jednostka wojskowa Wojsk Specjalnych.
Przeznaczenie.
JW Nil ma za zadanie prowadzić rozpoznanie w tym również rozpoznanie radiowe, rozpoznanie obrazowe, rozpoznanie osobowe i analizę rozpoznawczą, wspierać dowodzenie oraz zapewniać zabezpieczenie logistyczne i łączność wojskową. "W okresie 2009-1.1.2014" ta krakowska jednostka wojskowa wypełniała zadania na rzecz Dowództwa Wojsk Specjalnych, obecnie rozformowanego. Od 1.1.2014 JW Nil podlega Dowództwu Generalnemu Rodzajów Sił Zbrojnych.
Historia.
W dniu 2 grudnia 2008 wydano decyzję do rozpoczęcia formowania JWDiZWS. W 2009 nastąpiło formowanie Jednostki Wsparcia Dowodzenia i Zabezpieczenia Wojsk Specjalnych. Z dniem 31 lipca 2009 r. Minister Obrony Narodowej nadał jednostce imię patrona – gen. bryg. Augusta Emila Fieldorfa „Nila” oraz ustanowił doroczne Święto Jednostki w dniu 6 września. 18 marca 2011 zmieniono nazwę na Jednostka Wojskowa „Nil”, a w święto jednostki otwarto aleję im. gen. Fieldorfa.
Część żołnierzy JW Nil pełniła służbę w ramach wojsk operacyjnych PKW Afganistan. Wspierali informacyjnie, logistycznie i dowodzenie żołnierzy JW Komandosów (TF-50) i JW Grom (TF-49) przez m.in. rozpoznanie IMINT przy pomocy FlyEye i ScanEagle oraz przez HUMINT.
17 października 2012 ujawniono operację zwalczania przeciwników ISAF i zniszczenia obozu szkoleniowego w Paktice. Działania rozpoznawcze na rzecz operacji prowadzonej przez TF50 i afgańskich policjantów Provincial Response Company Ghazni prowadził pododdział JW Nil.
Wyróżnienia.
W dniu 2 maja 2012, w Święto Flagi Rzeczypospolitej Polskiej, JW Nil została wyróżniona przez Prezydenta RP Flagą Rzeczypospolitej Polskiej.

</doc>
<doc id="1741483" url="https://pl.wikipedia.org/wiki?curid=1741483" title="Herminio Herráiz Hidalgo">
Herminio Herráiz Hidalgo

Herminio Herráiz Hidalgo (ur. 30 października 1978 w Cuency) – hiszpański szachista, arcymistrz od 2009 roku.
Kariera szachowa.
Dwukrotnie reprezentował Hiszpanię na mistrzostwach świata juniorów, w latach 1996 (Cala Galdana, w kategorii do 18 lat) oraz 1998 (Kalkuta, do 20 lat). W 1998 r. zdobył tytuł mistrza kraju w kategorii do 20 lat, natomiast w 2000 r. zwyciężył w mistrzostwach Hiszpanii studentów. W 2001 r. wystąpił w drugiej reprezentacji kraju na drużynowych mistrzostwach Europy, natomiast w 2004 r. – na szachowej olimpiadzie (również w drużynie Hiszpanii-B).
W 1998 r. zwyciężył w Alcirze), natomiast w 1999 r. – w San Sebastian. W 2000 r. rozegrał w Albacete mecz z Weselinem Topałowem, zakończony remisem 2–2, natomiast w 2002 r. zwyciężył (wspólnie z Olegiem Korniejewem) w kołowym turnieju w Elgoibarze (zdobywając jednocześnie pierwszą arcymistrzowską normę) oraz zdobył w Ayamonte brązowy medal indywidualnych mistrzostw Hiszpanii. W 2003 r. zajął III m. (za Neurisem Delgado i Alejandro Ramírezem) w turnieju "Premier I" memoriału Jose Raula Capabnaki w Hawanie, w 2005 r. podzielił II m. (za Siergiejem Kriwoszejem, wspólnie z m.in. Salvadorem Gabrielem Del Río Angelisem) w turnieju "Moratalaz open" w Madrycie, w następnym roku w tym turnieju zwyciężając wspólnie z Fabiano Caruaną. W 2008 r. wypełnił dwie kolejne normy na tytuł arcymistrza, na turniejach w La Lagunie (dz. II m. za Olegiem Korniejewem, wspólnie z m.in. Piotrem Bobrasem, Pablo Lafuente i Wadimem Małachatko) oraz w Huarte (dz. I m. wspólnie z Azerem Mirzojewem).
Najwyższy ranking w dotychczasowej karierze osiągnął 1 kwietnia 2009 r., z wynikiem 2520 punktów zajmował wówczas 19. miejsce wśród hiszpańskich szachistów.

</doc>
<doc id="1741485" url="https://pl.wikipedia.org/wiki?curid=1741485" title="Herminio Herraiz Hidalgo">
Herminio Herraiz Hidalgo



</doc>
<doc id="1741489" url="https://pl.wikipedia.org/wiki?curid=1741489" title="Studena Croatia Open Umag 2009">
Studena Croatia Open Umag 2009

Studena Croatia Open Umag 2009 – tenisowy turniej ATP z cyklu Croatia Open Umag rozgrywany w dniach 27 lipca–2 sierpnia 2009 roku w Umag na kortach ziemnych o puli nagród 450 000 euro.

</doc>
<doc id="1741490" url="https://pl.wikipedia.org/wiki?curid=1741490" title="Bhaktiwedanta">
Bhaktiwedanta

Bhaktiwedanta („nauczyciel bhakti, ukoronowania Wed”) – tytuł hinduistyczny odnoszący się do guru z tradycji wisznuizmu. Jest połączeniem dwóch terminów z hinduizmu: bhakti – "oddanie, uwielbienie", i wedanta – "końcówka, dopełnienie Wed".

</doc>
<doc id="1741491" url="https://pl.wikipedia.org/wiki?curid=1741491" title="Valmy (ujednoznacznienie)">
Valmy (ujednoznacznienie)



</doc>
<doc id="1741492" url="https://pl.wikipedia.org/wiki?curid=1741492" title="Benedetto Accolti">
Benedetto Accolti



</doc>
<doc id="1741494" url="https://pl.wikipedia.org/wiki?curid=1741494" title="Pożar w domu spokojnej starości w Podjelsku">
Pożar w domu spokojnej starości w Podjelsku

Pożar w domu spokojnej starości miał miejsce 31 stycznia 2009 we wsi Podjelsk (ros. Подъельск, w republice Komi), 120 km od miasta Syktywkar. W pożarze zginęły 23 osoby.
Pożar wybuchł w palarni w domu starców i zajął całą jedną jego kondygnację. Akcję ratunkową utrudniał panujący mróz na zewnątrz, który dochodził do minus 35°C. Ogień został ugaszony w niedzielę rano. Z domu uratowało się 3 pensjonariuszy.
Pożary domów starców często zdarzają się w Rosji. W lutym 2007 roku 62 pacjentów i personelu zginęło w pożarze domu starców w Krasnodarze. Natomiast w listopadzie tego samego roku zginęły 32 osoby, kiedy to pożar wybuchł w pobliżu miasta Tuła.

</doc>
<doc id="1741496" url="https://pl.wikipedia.org/wiki?curid=1741496" title="Maillé-Brézé">
Maillé-Brézé



</doc>
<doc id="1741500" url="https://pl.wikipedia.org/wiki?curid=1741500" title="Dammastock">
Dammastock

Dammastock – szczyt w Alpach Berneńskich, części Alp Zachodnich. Leży w Szwajcarii na granicy kantonów Uri i Valais. Należy do pasma Alp Urneńskich. Można go zdobyć ze schroniska Dammastock-Hütte (2445 m) lub Hotel Tiefenbach (2109 m). Góruje nad lodowcami Rodanu, Dammagletscher i Triftgletscher.
Pierwszego odnotowanego wejścia dokonali Albert Hoffmann-Burkhardt, Johann Fischer i Andreas von Weissenfluh 28 czerwca 1864 r.

</doc>
<doc id="1741501" url="https://pl.wikipedia.org/wiki?curid=1741501" title="Benedetto Accolti (kardynał)">
Benedetto Accolti (kardynał)

Benedetto Accolti (ur. 29 października 1497 we Florencji, zm. 21 września 1549 w Rzymie) — kardynał i prawnik.
Pochodził ze znanego rodu Accoltich — wujem Benedetta Accoltiego był kardynał i prawnik Pietro Accolti. Benedetto studiował prawo na Uniwersytecie w Pizie. Następnie w 1515 został domownikiem swojego wuja, a jako prawnik został abrewiatorem listów papieskich.
24 czerwca 1520 został administratorem apostolskim diecezji Kadyksu. 16 marca 1523 biskupem Cremony, 17 sierpnia 1524 arcybiskupem Rawenny. Od 1523 był sekretarzem papieskim. 3 maja 1527 został mianowany kardynałem. Otrzymał też liczne beneficja, m.in. od cesarza Karola V. W latach 30. XVI wieku pełnił też funkcje administratora apostolskiego diecezji Bovino (od 24 stycznia 1530 do kwietnia 1535) i diecezji Policastro (od 6 lutego 1531 do czerwca 1535).
W 1532 powierzono mu zarząd Marche (bez Ankony), ale w sierpniu 1532 został pozbawiony tej funkcji, gdyż zdradził mieszkańcom Ankony plany papieża Klemensa VII dotyczące podporządkowania sobie kardynała Hipolita Medyceusza. 27 sierpnia 1534 został pozbawiony godności kardynała, a w 1535 uwięziony w zamku św. Anioła, ale wkrótce uwolniono go w zamian za znaczną opłatę. Powrócił wtedy do Rawenny. Do Rzymu powrócił w 1544, gdzie zmarł w 1549.
Jest autorem kilku traktatów prawniczych oraz poezji o charakterze mitologiczno-erudycyjnym. Korespondował z wielu wybitnymi humanistami swoich czasów, należeli do nich m.in. Pietro Aretino i Pietro Bembo.

</doc>
<doc id="1741504" url="https://pl.wikipedia.org/wiki?curid=1741504" title="Schneestock">
Schneestock

Schneestock – szczyt w Alpach Berneńskich, części Alp Zachodnich. Leży w Szwajcarii na granicy kantonów Uri i Valais. Należy do pasma Alp Urneńskich. Sąsiaduje z Dammastock na północy. Można go zdobyć ze schroniska Chelenalphütte (2350 m) lub Dammahütte (2430m).

</doc>
<doc id="1741505" url="https://pl.wikipedia.org/wiki?curid=1741505" title="Grande Valse Brillante (Chopin)">
Grande Valse Brillante (Chopin)

Walc Es-dur op. 18, znany jako Grande Valse Brillante – stylizowany walc Fryderyka Chopina, pierwsze dzieło w tym gatunku. 
Napisany w Paryżu w 1833 na fortepian solo, opublikowany w 1834. Jest jednym z najbardziej znanych walców stworzonych przez kompozytora.
Dedykowany Laurze Horsford ("à Laura Horsford")
Igor Strawinski opracował dzieło na orkiestrę symfoniczną w 1909.

</doc>
<doc id="1741506" url="https://pl.wikipedia.org/wiki?curid=1741506" title="Samantabhadra">
Samantabhadra

Samantabhadra (tyb.: ཀུན་ཏུ་བཟང་པོ, "Kun-tu bzang-po", mong.: "Qamugha Sain", chiń. 普贤菩萨 "Pǔxián Púsà", kor. "Pohyon posal", jap. "Fugen bosatsu", wiet. "Phổ Hiền Bồ tát"). "Samantabhadra" oznacza z sanskrytu „zawsze dobry” lub „niezmienna dobroć”.
Ten bodhisattwa reprezentuje w buddyzmie Prawo (Dharmę) i współczucie. Jest często stowarzyszony z Mańdziuśrim, z którym stanowi parę akolitów po obu stronach Buddy Śakjamuniego.
W Chinach bardzo rzadko był przedstawiany samotnie, zwykle był jednym z elementów triady buddyjskiej. W niektórych chińskich wyobrażeniach wykazuje pewne żeńskie cechy. Bardzo często jedzie na słoniu, który ma sześć par kłów, trzymając „parasol” z liścia lotosu (skt "ćhatra"). Nosi strój bardzo przypominający szatę bodhisattwy Guanyin. Również jego żeńskie cechy go do Guanyin upodobniają. Samantabhadra jest czczony jako patron klasztorów na górze Emei z zachodnich Chinach. Niektórzy wierzą, iż biały słoń Samantabhadry jest tym samym słoniem, który pojawił się królowej Mai, matce Buddy.
W Japonii jest głównie czczony w szkołach tendai i shingon oraz jako obrońca "Sutry Lotosu" w tradycji Nichiren. Praktykujący „lotosowe samadhi” (jap. "Hokkesanmai"), czyli „koncentrację na "Sutrze Lotosu"” uważają, iż Samantabhadra reprezentuje „wewnętrzną przyczynę i praktykę ćwiczeń i koncentracji”.
Samantabhadra jest także czczony, szczególnie w Japonii, jako „przedłużający życie” pod nazwą Fugen Emmei Bosatsu. Jest ekwiwalentem jego ezoterycznej interpretacji jako Wadżramoghasamajasattwa.
W Japonii jest ukazywany w dwóch głównych formach: siedzący na kwadratowej platformie, z dwudziestoma ramionami, lub siedzący na czterech białych słoniach. Czasem jest przedstawiany jako młody mężczyzna (lub jako dziecko – Chigo Fugen Bosatsu) z wysoką koroną, czasem ozdobioną pięcioma Dżinami (Zwycięzcami), zwanymi także pięcioma Tathagatami. Siedzi na lotosowym tronie wspieranym przez słonia z sześcioma kłami. Uważany jest za najwyższą formę Samantabhadry.
W rzeźbie i malarstwie ukazywany jest w kilku formach:
W mandali Garbhadhatu znajduje się na południowym wschodzie od Wajroczany i reprezentuje przyczynę ascetyzmu, podczas gdy Ratnakuta – skutki. Jest on zatem duchem "bodhi" (oświecenia) i „doskonałą przyczyną” wiedzy czy też poznania jak lustro (skt "Adarśadźniana"). W mandali Wadżradhatu jest ukazany uzbrojony w miecz w pochwie i potrójną wadżrę.
1. W dzogczen to stan „pierwotnego buddy” – powrotu do rigpy, która zawiera „trzy ciała Buddy”: pierwotnie czystą (Wylie. Ka-dak) Esencję (Wylie. Ngo-bo), spontanicznie zrealizowaną (Wylie. Lhun-Grub) Naturę (Wylie. Rang bZhin), wszechobecną moc (Wylie. Rtsal) Współczucia (Wylie. Thugs rje) dla nieprzebranych manifestacji. Do stanu „pierwotnego buddy” powraca się w trekciö poprzez rozpoznanie pierwotnej czystości (Wylie. ka-dak) lub w tögal poprzez następujące Cztery Wizje (Wylie. snang ba bzhi) spontanicznego zrealizowania (Wylie. lhun-grub) trzech ciał Buddy: 1) Bezpośrednie zrealizowanie dharmaty samej w sobie (Wylie. Chos-nyid mngon sum) otwiera wrota do czystych krain, tzn. pozostałych wizji; 2) Powiększające się doświadczenie (Wylie. Nyams gong ‘phel ba) odsłania wizję nirmanakaji; 3) Rigpa osiąga pełną dojrzałość (Wylie. Rig-pa tshad phebs) odsłaniając wizję sambhogakaji; 4) Wyczerpanie wszystkich zjawisk dharmaty (Wylie. Chos-nyid du ‘dzin pa tsam yang zad pa), gdzie rozpuszcza się samo w sobie skupienie na dharmacie, odsłania wizję dharmakaji, aż do stanu „pierwotnego buddy”.
2. W mahajanie to jeden z ośmiu głównych bodhisattwów.

</doc>
<doc id="1741507" url="https://pl.wikipedia.org/wiki?curid=1741507" title="Kirys szmaragdowy">
Kirys szmaragdowy



</doc>
<doc id="1741510" url="https://pl.wikipedia.org/wiki?curid=1741510" title="Parafia św. Katarzyny Aleksandryjskiej i św. Jana Chrzciciela w Bytowie">
Parafia św. Katarzyny Aleksandryjskiej i św. Jana Chrzciciela w Bytowie

Parafia św. Katarzyny Aleksandryjskiej i św. Jana Chrzciciela w Bytowie – rzymskokatolicka parafia w Bytowie, erygowana w 1238. Należy do dekanatu Bytów diecezji pelplińskiej. Jest najstarszą parafią w mieście.

</doc>
<doc id="1741511" url="https://pl.wikipedia.org/wiki?curid=1741511" title="Cmentarz Komunalny w Cybince">
Cmentarz Komunalny w Cybince

Cmentarz Komunalny w Cybince - jeden z cmentarzy na terenie miasta Cybinka, w gminie Cybinka, w powiecie słubickim, w województwie lubuskim (poza nim istnieją też 2 cmentarze żołnierzy radzieckich - przy u. Lwowskiej i ul. Białkowskiej).
Jego historia sięga jeszcze czasów przedwojennych, kiedy to Cybinka jako wieś "Ziebingen" należała administracyjnie do państwa niemieckiego. Wówczas na cmentarzu chowano Niemców z tutejszej ewangelickiej parafii. Obecnie spoczywają na nim głównie zmarli repatrianci z południowych Kresów Wschodnich, osiedleni tu po 1945, oraz członkowie ich rodzin.
Cmentarz administrowany jest przez Zakład Usług Komunalnych przy ul. Słubickiej 44 w Cybince, co reguluje 15-punktowy regulamin porządkowy cmentarza . Prowadzą do niego 2 wejścia (główne od południa i boczne od wschodu), a na jego terenie znajdują się także ołtarz, kaplica oraz budynek gospodarczy.
Wskutek przeprowadzonej inwentaryzacji teren nekropolii podzielony został na sektory, rzędy i numery, dzięki czemu łatwiejszym jest szukanie mogił pochowanych tu osób . Groby dziecięce znajdują się głównie w sektorze C2.

</doc>
<doc id="1741513" url="https://pl.wikipedia.org/wiki?curid=1741513" title="Poroniec (potok)">
Poroniec (potok)

Poroniec – potok, dopływ Białego Dunajca. Pochodzenie nazwy nie jest znane; może mieć jakiś związek z nazwą wsi Poronin, ale nawet nie wiadomo, czy najpierw nadano nazwę potokowi, czy wsi. Dawniej Porońcem nazywano także Suchą Wodę Gąsienicową oraz polanę Psią Trawkę, zaś Dolinę Suchej Wody Gąsienicowej nazywano Doliną Porońca.
Poroniec ma źródła na wysokości ok. 1055 m n.p.m. na stokach Wierchporońca, pomiędzy polaną Poroniec a Drogą Oswalda Balzera. Źródło to jest ocembrowane i okresowo użytkowane. W górnym odcinku Poroniec płynie dolinką w kierunku północnym ze spadkiem 5,3%. Wyżłobione w warstwach łupkowo-piaskowcowych koryto ma szerokość 1–2 m i w niektórych miejscach zawalone jest gliniastym rumoszem. Potok zasilany jest okresowymi i niewielkimi ciekami spływającymi z dolinek wciosowych na obydwu zboczach.
Poroniec spływa przez polanę Poroniec, a następnie doliną pomiędzy dwoma grzbietami Pogórza Bukowińskiego: Brzegowskim Działem i jego odnogą z Galicową Grapą oraz Zgorzeliskowym Działem ze szczytami Zadni Wierch i Wierch Spalenisko. Głównymi jego dopływami są: Budzów Potok, Cicha Woda, Chowańców Potok, Jesionkówka, Kunowski Potok. Wzdłuż górnej części potoku potoku biegnie granica Tatrzańskiego Parku Narodowego (należą do niego tereny po zachodniej stronie potoku). Poroniec uchodzi do Zakopianki w Poroninie na wysokości ok. 730 m n.p.m., w miejscu o współrzędnych . 
Potok w całości znajduje się w granicach Polski. Dolina potoku położona jest w województwie małopolskim, w powiecie tatrzańskim, w gminie Poronin. Potok zbiera wody z Tatr, Rowu Podtatrzańskiego i Pogórza Bukowińskiego. Jego dolna część oraz dopływ Cicha Woda stanowią granicę między Rowem Podtatrzańskim a Pogórzem Bukowińskim.
Jest to ciek wodny IV rzędu. Jego zlewnia ma powierzchnię 78,69 km2. Cechuje ją duża asymetryczność. Zlewnia prawostronna ma powierzchnię 9,76 km2, lewostronna 68,41 km2, czyli jest 7-krotnie większa od lewej.
Dolina Porońca jest częścią Rowu Podtatrzańskiego i nosi nazwę Rowu Poronińskiego.

</doc>
<doc id="1741514" url="https://pl.wikipedia.org/wiki?curid=1741514" title="Rhonestock">
Rhonestock

Rhonestock – szczyt w Alpach Berneńskich, części Alp Zachodnich. Leży w Szwajcarii na granicy kantonów Uri i Valais. Sąsiaduje z Tiefenstock na południu. Można go zdobyć ze schroniska Dammahütte (2430 m) lub Sidelenhütte (2708 m).

</doc>
<doc id="1741515" url="https://pl.wikipedia.org/wiki?curid=1741515" title="Parafia św. Filipa Neri w Bytowie">
Parafia św. Filipa Neri w Bytowie

Parafia św. Filipa Neri w Bytowie – rzymskokatolicka parafia w Bytowie, erygowana w 1994. Należy do dekanatu Bytów diecezji pelplińskiej. Jest najmłodszą parafią w mieście. Obslugiwana jest przez księży Filipinów.

</doc>
<doc id="1741517" url="https://pl.wikipedia.org/wiki?curid=1741517" title="Nadleśnictwo Cybinka">
Nadleśnictwo Cybinka

Nadleśnictwo Cybinka - nadleśnictwo należące do Regionalnej Dyrekcji Lasów Państwowych w Zielonej Górze, położone na terenie gmin: Cybinka, Krosno Odrzańskie, Maszewo, Torzym. 
Obejmuje 22570,04 ha. Obszar nadleśnictwa pokrywa głównie ubogi bór sosnowy. Lesistość wynosi ponad 61%, a przeciętny wiek drzewostanu to 53 lata.

</doc>
<doc id="1741518" url="https://pl.wikipedia.org/wiki?curid=1741518" title="The Chaos">
The Chaos

The Chaos, od swoich pierwszych słów znany również jako Dearest creature in creation – wiersz w języku angielskim, ułożony z wyrazów obrazujących nieregularność pisowni i wymowy angielskiej. Autorem pierwszej, klasycznej, wersji poematu jest holenderski nauczyciel, podróżnik i pisarz Gerald Nolst Trenite, znany również pod pseudonimem Charivarius.
Treść wiersza.
Wiersz w pierwotnej wersji liczył 166 wersów i ukazał się w aneksie do książki autora "Drop your foreign accent: engelsche uitspraakoefeningen", wydanej w 1920 r. Obecna, najczęściej spotykana wersja, opublikowana przez towarzystwo „Spelling Society”, zawiera 274 wersy i składa się z 800 słów – przykładów nieregularności i wyjątków w pisowni i wymowie angielskiej. Pisany jest z perspektywy cudzoziemca, starającego się opanować wymowę angielską.
Budowa wiersza.
Wiersz napisany jest ośmiozgłoskowcem z budową zwrotkową, po cztery wersy w zwrotce, z układem rymów a a b b. Większość tekstu stanowi wyliczanie wyrazów, z niewielkim tylko marginesem na komentarze odautorskie, spotykane najczęściej w pierwszej i czwartej zwrotce. Część utworu pełni funkcje instrukcyjne, wskazując podobieństwa, różnice, zawiera on też komentarze zachęcające do prawidłowej wymowy.

</doc>
<doc id="1741519" url="https://pl.wikipedia.org/wiki?curid=1741519" title="Galenstock">
Galenstock

Galenstock – szczyt w Alpach Berneńskich, części Alp Zachodnich. Leży w Szwajcarii na granicy kantonów Uri i Valais. Należy do pasma Alp Urneńskich. Można go zdobyć ze schroniska Sidelenhütte (2708 m), Hotel Tiefenbach (2109 m) lub Albert Heim Hütte (2541 m). Góruje nad Lodowcem Rodanu.
Pierwszego odnotowanego wejścia dokonali Eduard Desor Sr, Eduard Desor Jr, Daniel Dollfuss, H. Währen, M. Bannholzer, P. Brigger i H. Jaun 18 sierpnia 1845 r.

</doc>
<doc id="1741521" url="https://pl.wikipedia.org/wiki?curid=1741521" title="Miodentosaurus brevis">
Miodentosaurus brevis



</doc>
<doc id="1741522" url="https://pl.wikipedia.org/wiki?curid=1741522" title="Dearest creature in creation">
Dearest creature in creation



</doc>
<doc id="1741523" url="https://pl.wikipedia.org/wiki?curid=1741523" title="Eliminacje do Mistrzostw Europy w Piłce Siatkowej Mężczyzn 2003">
Eliminacje do Mistrzostw Europy w Piłce Siatkowej Mężczyzn 2003

Eliminacje do Mistrzostw Europy w Piłce Siatkowej Mężczyzn 2003 trwały od 17 maja 2002 roku do 11 maja 2003 roku w czterech miastach: Zagrzebiu, Tampere, Strumicy i Stambule. Udział w nich wzięło 16 reprezentacji należących do Europejskiej Konfederacji Piłki Siatkowej (CEV). Wyłoniły one 6 finalistów (awans uzyskali zwycięzcy poszczególnych grup, a także dwie najlepsze drużyny z drugich miejsc).
Na mistrzostwa bezpośrednio dostali się gospodarz oraz pięć najlepszych drużyn z poprzedniego turnieju.
Zwycięzcy grup w rozgrywkach kategorii B otrzymali możliwość uczestniczenia w eliminacjach do następnego turnieju.

</doc>
<doc id="1741524" url="https://pl.wikipedia.org/wiki?curid=1741524" title="Immortality">
Immortality

Immortality – singel zespołu Pearl Jam, wydany 6 czerwca 1995 r. nakładem Epic Records, zawierający dwa utwory.
"Immortality" to utwór z albumu "Vitalogy", a po raz pierwszy został zagrany na żywo 11 kwietnia 1994 r. podczas koncertu w Boston Garden w Bostonie. Ukazał się również na albumie koncertowym "Live at Benaroya Hall" (2004) oraz na kompilacji "" (2004).
"Rearviewmirror" zostało po raz pierwszy zagrane na żywo 13 maja 1993 r. w Slim's Cafe w San Francisco i pierwotnie ukazało się na albumie "Vs." (1993). Na singlu "Immortality" zamieszczono wersję utworu w wykonaniu grupy The Frogs. "Rearviewmirror" ukazało się również między innymi na następujących wydawnictwach Pearl Jam:

</doc>
<doc id="1741525" url="https://pl.wikipedia.org/wiki?curid=1741525" title="Parafia św. Marii Magdaleny w Działoszynie">
Parafia św. Marii Magdaleny w Działoszynie

Parafia Świętej Marii Magdaleny – parafia rzymskokatolicka w Działoszynie. Należy do dekanatu Działoszyn archidiecezji częstochowskiej. Została utworzona w XIV wieku. Kościół parafialny został zbudowany w 1787 roku w stylu barokowym.

</doc>
<doc id="1741527" url="https://pl.wikipedia.org/wiki?curid=1741527" title="Mazurki op. 6 (Chopin)">
Mazurki op. 6 (Chopin)

Mazurki op. 6 - cykl pięciu mazurków Fryderyka Chopina skomponowany w 1830, wydany w 1833 przez Schlesingera. Utwory dedykowane zostały hr. Paulinie Plater.
Linki zewnętrzne.
Incypity mazurków

</doc>
<doc id="1741528" url="https://pl.wikipedia.org/wiki?curid=1741528" title="Letni Festiwal Jazzowy w Piwnicy pod Baranami">
Letni Festiwal Jazzowy w Piwnicy pod Baranami

Letni Festiwal Jazzowy w Piwnicy pod Baranami – festiwal jazzowy, odbywający się od 1996 w Krakowie.
Festiwal odbywa się zwykle w lipcu lub na przełomie lipca i sierpnia, gromadząc najlepszych polskich jazzmanów oraz znanych gości zagranicznych. Koncerty odbywają się w Piwnicy pod Baranami, Operze Krakowskiej, w budynku Radia Kraków, na Rynku Głównym oraz w kilku klubach jazzowych.
Dyrektorem Festiwalu od początku jest Witold Wnuk.

</doc>
<doc id="1741530" url="https://pl.wikipedia.org/wiki?curid=1741530" title="Harold Shoemaker">
Harold Shoemaker

Harold Goodman Shoemaker (ur. 1 września 1892 w Bridgeton, zm. 6 października 1918) – amerykański as myśliwski z czasów I wojny światowej. Osiągnął 5 zwycięstw powietrznych. 
Urodził się w Bridgeton w stanie New Jersey. Ukończył Cornell University w 1914 roku. Do USAAS wstąpił w roku 1917. Po przejściu szkolenia został przydzielony do jednostki brytyjskiej No. 74 Squadron RAF działającej na froncie we Francji w celu dalszego szkolenia. W jednostce przebywał od 3 lipca 1918 roku. Pierwsze zwycięstwo powietrzne odniósł 30 lipca. Po osiągnięciu 5 potwierdzonych zwycięstw powietrznych 29 sierpnia został przeniesiony do amerykańskiej eskadry myśliwskiej 17 Aero.
5 października 1918 roku pilotując samolot Sopwith Camel Harold Goodman Shoemaker zderzył się w powietrzu z innym pilotem jednostki Glennem Dickensonem Wicksem. Obaj piloci zginęli na miejscu i zostali pochowani w "Somme American Cemetery and Memorial" w wiosce Bony we Francji.

</doc>
<doc id="1741532" url="https://pl.wikipedia.org/wiki?curid=1741532" title="Parafia bł. Michała Kozala BM w Działoszynie">
Parafia bł. Michała Kozala BM w Działoszynie

Parafia błogosławionego Michała Kozala Biskupa i Męczennika w Działoszynie – parafia rzymskokatolicka w Działoszynie. Należy do Dekanatu Działoszyn archidiecezji częstochowskiej. Została utworzona 1 stycznia 1995 z terytorium parafii św. Marii Magdaleny w Działoszynie. Kościół parafialny w budowie od 2004 roku. Nabożeństwa odprawiane są w kaplicy mieszczącej się przy placu Jana Pawła II.

</doc>
<doc id="1741536" url="https://pl.wikipedia.org/wiki?curid=1741536" title="Biometryka głosu">
Biometryka głosu



</doc>
<doc id="1741537" url="https://pl.wikipedia.org/wiki?curid=1741537" title="Parafia Imienia NMP w Inowrocławiu">
Parafia Imienia NMP w Inowrocławiu



</doc>
<doc id="1741538" url="https://pl.wikipedia.org/wiki?curid=1741538" title="Trilogy (album ATB)">
Trilogy (album ATB)

Trilogy – szósty album studyjny niemieckiego didżeja, André Tannebergera.
W Polsce nagrania osiągnęły status platynowej płyty.
Lista utworów.
CD1
CD2

</doc>
<doc id="1741539" url="https://pl.wikipedia.org/wiki?curid=1741539" title="Parafia Imienia NMP">
Parafia Imienia NMP



</doc>
<doc id="1741541" url="https://pl.wikipedia.org/wiki?curid=1741541" title="Herb Ożarowa">
Herb Ożarowa

Herb Ożarowa – jeden z symboli miasta Ożarów i gminy Ożarów w postaci herbu.
Wygląd i symbolika.
Herb przedstawia w złotej tarczy herbowej godło herbu Rawicz: na idącym niedźwiedziu czarnym siedząca dziewczyna z czarnymi włosami, z otwartymi ramionami, w czerwonej sukni i złotej koronie na głowie.

</doc>
<doc id="1741542" url="https://pl.wikipedia.org/wiki?curid=1741542" title="Eggstock">
Eggstock

Eggstock – szczyt w Alpach Berneńskich, części Alp Zachodnich. Leży w Szwajcarii na granicy kantonów Uri i Valais. Należy do pasma Alp Urneńskich. Sąsiaduje z Schneestock na południu. Można go zdobyć ze schroniska Dammahütte (2438 m) lub Chelenalphütte (2350 m). Góruje nad Lodowcem Rodanu.

</doc>
<doc id="1741544" url="https://pl.wikipedia.org/wiki?curid=1741544" title="Parafia Macierzyństwa NMP w Miłobądzu">
Parafia Macierzyństwa NMP w Miłobądzu



</doc>
<doc id="1741545" url="https://pl.wikipedia.org/wiki?curid=1741545" title="He Xiangu">
He Xiangu

He Xiangu () – bóstwo chińskie z grupy Ośmiu Nieśmiertelnych, jedyna kobieta w tym gronie. 
Według legendy została pewnego dnia zaatakowana przez demona. Od śmierci ocalił ją Lü Dongbin, który następnie przyłączył ją do grona Nieśmiertelnych.
Uznawana jest za patronkę lekarzy. Jej atrybutami są lotos i brzoskwinia.

</doc>
<doc id="1741547" url="https://pl.wikipedia.org/wiki?curid=1741547" title="Hate">
Hate



</doc>
<doc id="1741548" url="https://pl.wikipedia.org/wiki?curid=1741548" title="Parafia NMP Matki Kościoła w Jastrzębiu-Zdroju">
Parafia NMP Matki Kościoła w Jastrzębiu-Zdroju



</doc>
<doc id="1741549" url="https://pl.wikipedia.org/wiki?curid=1741549" title="Parafia NMP Matki Kościoła w Rudniku nad Sanem">
Parafia NMP Matki Kościoła w Rudniku nad Sanem



</doc>
<doc id="1741550" url="https://pl.wikipedia.org/wiki?curid=1741550" title="Tiefenstock">
Tiefenstock

Tiefenstock – szczyt w Alpach Berneńskich, części Alp Zachodnich. Leży w Szwajcarii na granicy kantonów Uri i Valais. Należy do pasma Alp Urneńskich. Sąsiaduje z Rhonestock na północy i Galenstock na południu. Można go zdobyć ze schroniska Dammahütte (2430 m), Albert-Heim-Hütte (2541 m) lub Hotel Tiefenbach (2109 m). Góruje nad lodowcami Rodanu i Tiefengletscher.

</doc>
<doc id="1741551" url="https://pl.wikipedia.org/wiki?curid=1741551" title="Parafia NMP Matki Kościoła w Rogoźnej">
Parafia NMP Matki Kościoła w Rogoźnej



</doc>
<doc id="1741552" url="https://pl.wikipedia.org/wiki?curid=1741552" title="Parafia NMP z La Salette w Poznaniu">
Parafia NMP z La Salette w Poznaniu



</doc>
<doc id="1741553" url="https://pl.wikipedia.org/wiki?curid=1741553" title="Parafia Narodzenia NMP w Bielsku Podlaskim">
Parafia Narodzenia NMP w Bielsku Podlaskim



</doc>
<doc id="1741554" url="https://pl.wikipedia.org/wiki?curid=1741554" title="Li Tieguai">
Li Tieguai

Li Tieguai () – bóstwo chińskie, członek grupy Ośmiu Nieśmiertelnych.
Przedstawiany jest z żelazną laską. Według legendy był taoistycznym mistykiem. Pewnego razu jego dusza opuściła ciało, a uczniowie myśląc że ich mistrz umarł, spalili jego ciało. Gdy dusza Li powróciła i nie znalazła swego ciała wniknęła w ciało chromego żebraka.
Jego atrybutami są tykwa i kalabasa.

</doc>
<doc id="1741555" url="https://pl.wikipedia.org/wiki?curid=1741555" title="Parafia Narodzenia NMP i św. Mikołaja w Bielsku Podlaskim">
Parafia Narodzenia NMP i św. Mikołaja w Bielsku Podlaskim



</doc>
<doc id="1741556" url="https://pl.wikipedia.org/wiki?curid=1741556" title="Parafia Narodzenia NMP w Choszcznie">
Parafia Narodzenia NMP w Choszcznie



</doc>
<doc id="1741557" url="https://pl.wikipedia.org/wiki?curid=1741557" title="Choroba złośliwa">
Choroba złośliwa

Choroba złośliwa, złośliwość choroby (łac. "morbus malignum", "malignitas morbi") – w historycznym ujęciu – oznaczało schorzenie, które nieubłaganie prowadziło do śmierci, np.: niedokrwistość złośliwa (łac. "anaemia pernicosa", ang. "pernicous anemia"), nadciśnienie złośliwe Fahra (łac. "hypertensio arterialis maligna", ang. "malignant hypertension"), ponarkozowa gorączka złośliwa (łac. "hyperthermia maligna", ang. "malignant hyperthermia"), choroba Degosa i Kohlmeiera, tj. odmiana zapalenia zakrzepowego małych naczyń (łac. "papulosis maligna atrophica", ang. "malignant atrophic papulosis"), płonica złośliwa (ang. "malignant scarlet fever"), krosta złośliwa w wągliku (łac. "pustula maligna") i inne.
W wielu wypadkach, w miarę postępu medycyny, uzasadnienie nazwania choroby „złośliwą” uległo dezaktualizacji. Przykładowo, w przypadku niedokrwistości złośliwej, odkrycie mechanizmów wchłaniania witaminy B12 spowodowało, że (przy prawidłowym i nieprzerwanym leczeniu, bo nadal nie można jej wyleczyć) choroba ta nie stanowi zagrożenia życia. Obecnie pojęcie „złośliwości” choroby zachowało się właściwie jedynie w odniesieniu do nowotworów, choć i w tym użyciu, często traci swoje pierwotne znaczenie, gdyż wiele przypadków nowotworów złośliwych można skutecznie wyleczyć. 
W odniesieniu do chorób nowotworowych pojęcie „złośliwości” jest rozpatrywane w następujących kategoriach: 
a także
Zasadniczym kryterium złośliwości nowotworu jest złośliwość biologiczna, ale jest to kryterium ex post (które można ustalić dopiero po pojawieniu się przerzutu). Kryteria histopatologiczno-cytologiczne (stopień odróżnicowania, ploidia i wiele innych), są kryteriami wtórnymi, zebranymi empirycznie w odniesieniu do poszczególnych typów guzów i pomocnymi w przewidywaniu własności biologicznych danego nowotworu (tj. jego dynamiki przerzutowania).

</doc>
<doc id="1741558" url="https://pl.wikipedia.org/wiki?curid=1741558" title="Parafia Narodzenia NMP w Gorzowie Wielkopolskim">
Parafia Narodzenia NMP w Gorzowie Wielkopolskim



</doc>
<doc id="1741559" url="https://pl.wikipedia.org/wiki?curid=1741559" title="Parafia Narodzenia NMP w Gryfinie">
Parafia Narodzenia NMP w Gryfinie



</doc>
<doc id="1741560" url="https://pl.wikipedia.org/wiki?curid=1741560" title="Sustenhorn">
Sustenhorn

Sustenhorn – szczyt w Alpach Berneńskich, części Alp Zachodnich. Leży w Szwajcarii na granicy kantonów Uri i Berno. Należy do pasma Alp Urneńskich. Można go zdobyć ze schroniska Tierberglihütte (2795 m), Voralphütte (2126 m) lub Chelenalphütte (2350 m).
Pierwszego odnotowanego wejścia dokonał Gottlieb Samuel Studer 7 sierpnia 1841 r.

</doc>
<doc id="1741561" url="https://pl.wikipedia.org/wiki?curid=1741561" title="Parafia Narodzenia NMP w Gródku">
Parafia Narodzenia NMP w Gródku



</doc>
<doc id="1741562" url="https://pl.wikipedia.org/wiki?curid=1741562" title="Parafia Narodzenia NMP w Głubczycach">
Parafia Narodzenia NMP w Głubczycach



</doc>
<doc id="1741563" url="https://pl.wikipedia.org/wiki?curid=1741563" title="Płaskowyż Suczawy">
Płaskowyż Suczawy

Płaskowyż Suczawy (rum. "Podişul Sucevei") - płaskowyż znajdujący się w północno-wschodniej Rumunii i południowo-zachodniej Ukrainie (obwód czerniowiecki), będący północno-zachodnią częścią Wyżyny Mołdawskiej.
Głównymi jednostkami Płaskowyżu są:
Znajdują się tutaj również dwa obniżenia:

</doc>
<doc id="1741564" url="https://pl.wikipedia.org/wiki?curid=1741564" title="Herb Stąporkowa">
Herb Stąporkowa

Herb Stąporkowa – jeden z symboli miasta Stąporków i gminy Stąporków w postaci herbu. Herb używany jest od 1967, czyli od czasu uzyskania praw miejskich przez Stąporków.
Wygląd i symbolika.
Herb Blazonowanie|przedstawia na tarczy podzielonej na dwie części: z heraldycznie prawej strony na białym tle widnieją czarne symbole obiektów przemysłowych. Z lewej strony na niebieskim tle widnieje złoty monogram „S”.
Litera „S” nawiązuje do nazwy miasta. 

</doc>
<doc id="1741565" url="https://pl.wikipedia.org/wiki?curid=1741565" title="Parafia Narodzenia NMP w Jeżowem">
Parafia Narodzenia NMP w Jeżowem



</doc>
<doc id="1741566" url="https://pl.wikipedia.org/wiki?curid=1741566" title="Parafia Narodzenia NMP w Juszkowym Grodzie">
Parafia Narodzenia NMP w Juszkowym Grodzie



</doc>
<doc id="1741567" url="https://pl.wikipedia.org/wiki?curid=1741567" title="Reed Gresham Landis">
Reed Gresham Landis

Reed Gresham Landis (ur. 17 lipca 1896 w Ottawie, zm. 30 maja 1975 w Hot Springs) – amerykański as myśliwski z czasów I wojny światowej. Osiągnął 12 zwycięstw powietrznych.
Reed Gresham Landis urodził się w Ottawie w stanie Illinois. Był synem Kenesaw Mountain Landisa sędziego federalnego.
Do USAAS wstąpił w roku 1917. Po przejściu szkolenia został przydzielony do jednostki brytyjskiej No. 40 Squadron RAF działającej na froncie we Francji w celu dalszego szkolenia. W jednostce przebywał od 8 maja roku do 19 sierpnia 1918. Pierwsze zwycięstwo powietrzne odniósł 8 maja pilotując Sopwith Camel nad samolotem Pfalz D.III w okolicach Vitry en Artois.
Po osiągnięciu 12 potwierdzonych zwycięstw powietrznych 23 sierpnia został przeniesiony do amerykańskiej eskadry myśliwskiej 25 Aero, wchodzącej w skład 4th Pursuit Group, na stanowisko dowódcy. Funkcję swą pełnił do 18 listopada 1918 roku.
Za swoje osiągnięcia bojowe w czasie I wojny światowej Reed Landis został odznaczony amerykańskim Krzyżem za Wybitną Służbę ("Distinguished Service Cross") oraz brytyjskim Zaszczytnym Krzyżem Lotniczym ("Distinguished Flying Cross").

</doc>
<doc id="1741568" url="https://pl.wikipedia.org/wiki?curid=1741568" title="Mazurki op. 7 (Chopin)">
Mazurki op. 7 (Chopin)

Mazurki op. 7 – cykl czterech mazurków Fryderyka Chopina skomponowany w 1830, wydany w 1833 przez Schlesingera. Dedykowany .
Mazurek B-dur op. 7 nr 1.
Mazurek Chopina, w tonacji B-dur. Napisany w 1832 w tempie "Vivace" (Żywo). Rozpisany w 65 taktach.
Mazurek ten ma kształt ronda.
Mazurek a-moll op. 7 nr 2.
Mazurek Chopina, w tonacji a-moll. Napisany w 1830 w tempie "Vivo, ma non troppo" (Żywo, ale nie zanadto). Rozpisany w 58 taktach.
Mazurek f-moll op. 7 nr 3.
Mazurek Chopina, w tonacji f-moll. Napisany w 1831. Rozpisany w 105 taktach.
Mazurek As-dur op. 7 nr 4.
Mazurek Chopina, w tonacji As-dur. Napisany w 1824 w tempie "Presto ma non troppo" (Śpiesznie, ale nie zanadto). Rozpisany w 44 taktach.
Linki zewnętrzne.
Incypity mazurków

</doc>
<doc id="1741569" url="https://pl.wikipedia.org/wiki?curid=1741569" title="Parafia Narodzenia NMP w Krynkach">
Parafia Narodzenia NMP w Krynkach



</doc>
<doc id="1741570" url="https://pl.wikipedia.org/wiki?curid=1741570" title="Parafia Narodzenia NMP w Kętrzynie">
Parafia Narodzenia NMP w Kętrzynie



</doc>
<doc id="1741571" url="https://pl.wikipedia.org/wiki?curid=1741571" title="Han Xiangzi">
Han Xiangzi

Han Xiangzi () – bóstwo chińskie, jeden z Ośmiu Nieśmiertelnych. Jego symbolem jest flet.
Han Xiangzi jest postacią historyczną. Był siostrzeńcem chińskiego uczonego Han Yu (768-824) i żył na początku IX wieku. Według podań zrezygnował z życia doczesnego i został taoistycznym ascetą; jego nauczycielem miał być Lü Dongbin. Doskonałość jego cnót sprawiła, że po śmierci stał się jednym z Nieśmiertelnych.

</doc>
<doc id="1741572" url="https://pl.wikipedia.org/wiki?curid=1741572" title="Parafia Narodzenia NMP w Lesznie Górnym">
Parafia Narodzenia NMP w Lesznie Górnym



</doc>
<doc id="1741574" url="https://pl.wikipedia.org/wiki?curid=1741574" title="Parafia Narodzenia NMP w Leśnej Podlaskiej">
Parafia Narodzenia NMP w Leśnej Podlaskiej



</doc>
<doc id="1741575" url="https://pl.wikipedia.org/wiki?curid=1741575" title="Parafia Narodzenia NMP w Mielniku">
Parafia Narodzenia NMP w Mielniku



</doc>
<doc id="1741576" url="https://pl.wikipedia.org/wiki?curid=1741576" title="Parafia Narodzenia NMP w Myślenicach">
Parafia Narodzenia NMP w Myślenicach



</doc>
<doc id="1741577" url="https://pl.wikipedia.org/wiki?curid=1741577" title="Parafia Narodzenia NMP w Rogaczach">
Parafia Narodzenia NMP w Rogaczach



</doc>
<doc id="1741578" url="https://pl.wikipedia.org/wiki?curid=1741578" title="Parafia Narodzenia NMP w Sanoku">
Parafia Narodzenia NMP w Sanoku



</doc>
<doc id="1741579" url="https://pl.wikipedia.org/wiki?curid=1741579" title="S Club 7 w Miami">
S Club 7 w Miami

S Club 7 w Miami (1999) – serial fabularny produkcji brytyjskiej.
Jest emitowany na kanale KidsCo od 3 lipca 2009. Jest to czwarty serial fabularny na tym kanale. 
Fabuła.
Serial opisuje przygody kilkorga przyjaciół, którzy tworzą grupę muzyczną. Ich marzeniem jest być rozpoznawalnym w Miami. Aby do tego dojść muszą ciężko pracować, nie tylko nad muzyką. Muszą przede wszystkim zarobić pieniądze, dlatego pracują w hotelu, gdzie rezydentami są Howard i Marvin Borlotti. 

</doc>
<doc id="1741580" url="https://pl.wikipedia.org/wiki?curid=1741580" title="Parafia Narodzenia NMP we Włodawie">
Parafia Narodzenia NMP we Włodawie



</doc>
<doc id="1741581" url="https://pl.wikipedia.org/wiki?curid=1741581" title="Tierberg">
Tierberg

Tierberg – szczyt w Alpach Berneńskich, części Alp Zachodnich. Leży w Szwajcarii na granicy kantonów Uri i Berno. Należy do pasma Alp Urneńskich. Można go zdobyć ze schroniska Trifthütte (2520 m), Tierberglihütte (2795 m) lub Chelenalphütte (2350 m). Tierberg to trzy sąsiadujące ze sobą szczyty:

</doc>
<doc id="1741582" url="https://pl.wikipedia.org/wiki?curid=1741582" title="Mariangelo Accursio">
Mariangelo Accursio

Mariangelo Accursio (Accorso) z Akwili (ur. ok. 1489-1490, zm. ok. 1544-1546) – humanista renesansowy, poeta i filolog.
Życiorys.
Urodził się w Akwili jako syn kanclerza tamtejszej komuny Giovana Francesca Accursio. W młodości, ok. 1513 znalazł się w Rzymie – o jego przybyciu do Rzymu ok. 1513 świadczy napisane z okazji wyboru na papieża Leona X dzieło "Osci et Volsci dialogus". Stał się częścią miejscowego środowiska humanistycznego. Do jego licznych przyjaciół należeli wtedy m.in. Tommaso Pietrasanta, Giano Vitale i Girolamo Aleandro. 
Gdy biskup Jan Albrecht Hohenzollern i dostojnik kościelny Gumpert Hohenzollern przebywali w Rzymie, Accursio zgodził się zostać ich nauczycielem i przewodnikiem ("majordomo"). W mieście tym osiedli oni by pogłębić swoją edukację. Accursio towarzyszył im także w podróży do Niemiec i Polski w 1522 – do Rzymu powrócił w 1523. Tego samego roku publikował "Diatribae", swoje najważniejsze dzieło filologiczne. Na służbie Hohenzollernów pozostawał jednak przez następne dziesięć lat. Towarzyszył im w podróżach do Niemiec, Francji i Hiszpanii. Na dworze Karola V przebywał w latach 1525-1529.
Dla Hohenzollernów pracował przez następne 10 lat – porzucił służbę dla nich w 1532, kiedy związał się z kręgami augsburskiego bankiera Antona Fuggera, jednego z najbogatszych ludzi tych czasów. Fuggerowi dedykował swoje wydanie "Dziejów Rzymskich" Ammiana Marcelina. Także w Augsburgu opracował edycje "Variarum epistolarum libri XII" i "De anima" Kasjodora. 
Do Włoch powrócił w 1533 i osiadł w rodzinnej Akwili, gdzie pełnił różne funkcje w zarządzie komuny. Wyjazd z Augsburga był prawdopodobnie spowodowany trwającymi tam zamieszkami religijnymi, w których brał udział jego patron. Pod koniec życia poślubił tam Caterinę Lucentini Piccolomini, z którą miał syna Casimira (zm. 1563). Trzykrotnie podróżował do Niemiec (w 1538, w latach 1540-1541 i 1545-1546).
Działalność naukowa i literacka.
Wkrótce po przybyciu do Rzymu z okazji wstąpienia na tron papieski Leona X Accursio ułożył dzieło "Osci et Volsci dialogus ludis Romanis actus", parodiujące styl poezji łacińskiej popularyzowany przez Gianbattistę Pio. Jeden z jego poematów ukazał się w zbiorze "Coryciana" (1524). 
Zainteresowania Accursia miały jednak mniej literacki, a bardziej historyczno-antykwaryczny i filologiczny charakter. W tej dziedzinie Accursio jest przede wszystkim autorem wielu poprawek do "Epigrammata antiquae Urbis", anonimowego dzieła przypisywanego Francesco Albertiniemu, wydanego w 1521. Te prace Accursia stanowiły przełom w epigrafice. Pozostawił także wiele innych studiów dotyczących epigrafiki, w tym wiele niepublikowanych. Były one często źródłem dla późniejszych historyków, w "Novus thesaurus veterum inscriptionum" (1739-1764) użył ich Lodovico Muratori. W XIX wieku historycy niemieccy (Theodor Mommsen, Wilhelm Henzen, Emil Hübner) korzystali z dzieła Accursia w opracowaniu systematycznego, monumentalnego zbioru inskrypcji "Corpus inscriptionum Latinarum" (1862-1931).
Do ważniejszych prac edytorskich Accursia należy wydanie "Dziejów Rzymskich" Ammiana Marcelina i "De anima" Kasjodora. Wydanie Ammiana, które wyszło z drukarni Sylwana Otmera w Augsburgu w 1533 r., stanowiło pierwsze kompletne wydanie nowożytne. Dzieło "De anima" ukazało się w 1533 w Augsburgu u Heinricha Steinera.

</doc>
<doc id="1741583" url="https://pl.wikipedia.org/wiki?curid=1741583" title="Parafia Nawiedzenia NMP w Bańgowie">
Parafia Nawiedzenia NMP w Bańgowie



</doc>
<doc id="1741584" url="https://pl.wikipedia.org/wiki?curid=1741584" title="Parafia Nawiedzenia NMP w Dobrodzieniu">
Parafia Nawiedzenia NMP w Dobrodzieniu



</doc>
<doc id="1741586" url="https://pl.wikipedia.org/wiki?curid=1741586" title="Gwächtenhorn">
Gwächtenhorn

Dammastock – szczyt w Alpach Berneńskich, części Alp Zachodnich. Leży w Szwajcarii na granicy kantonów Uri i Berno. Należy do pasma Alp Urneńskich. Można go zdobyć ze schroniska Tierberglihütte (2795 m) lub Chelenalphütte (2350 m).

</doc>
<doc id="1741589" url="https://pl.wikipedia.org/wiki?curid=1741589" title="Fleckistock">
Fleckistock

Fleckistock – szczyt w Alpach Berneńskich, części Alp Zachodnich. Leży w Szwajcarii w kantonie Uri. Należy do pasma Alp Urneńskich. Można go zdobyć ze schroniska Voralphütte (2126 m).

</doc>
<doc id="1741590" url="https://pl.wikipedia.org/wiki?curid=1741590" title="Maasplanggstock">
Maasplanggstock

Maasplanggstock – szczyt w Alpach Berneńskich, części Alp Zachodnich. Leży w Szwajcarii na granicy kantonów Uri i Berno. Należy do pasma Alp Urneńskich. Można go zdobyć ze schroniska Chelenalphütte (2350 m) lub Trifthütte (2520 m). 

</doc>
<doc id="1741592" url="https://pl.wikipedia.org/wiki?curid=1741592" title="Ettore Mendicino">
Ettore Mendicino

Ettore Mendicino (ur. 11 lutego 1990 w Mediolanie) – włoski piłkarz występujący na pozycji napastnika. Zawodnik Cosenzy.
Kariera klubowa.
Mendicino karierę rozpoczął jako junior w S.S. Lazio. W styczniu 2009 został włączony do jego pierwszej drużyny. W Serie A zadebiutował 8 lutego 2009 w przegranym 0:1 meczu z Fiorentiną, zmieniając w doliczonym czasie gry Cristiana Ledesmę. Z Lazio był wypożyczany do Crotone, Ascoli, Gubbio, Taranto, Como oraz Salernitany.
W 2015 roku odszedł do Sieny, która w 2016 roku wypożyczyła go do Arezzo. W 2017 roku został zawodnikiem Cosenzy. W 2018 roku został z niej wypożyczony do Monzy.
W Serie B rozegrał 58 spotkań i zdobył 8 bramek.
Kariera reprezentacyjna.
25 marca 2009 roku Mendicino zadebiutował w reprezentacji Włoch U-21 w meczu towarzyskim przeciwko Austrii.

</doc>
<doc id="1741594" url="https://pl.wikipedia.org/wiki?curid=1741594" title="Katedra św. Wawrzyńca w Pradze">
Katedra św. Wawrzyńca w Pradze

 Katedra św. Wawrzyńca w Pradze – główna świątynia Kościoła Starokatolickiego w Republice Czeskiej, znajdująca się na wzgórzu Petřín w Pradze.
Pierwsza wzmianka o świątyni pojawia się w XII wieku, choć legenda głosi że powstała ona już w 991 roku z fundacji św. Wojciecha, w miejscu będącym wcześniej centrum pogańskiego kultu. Świątynia została przekazana Kościołowi Starokatolickiemu w Republice Czeskiej w 1995 roku, wcześniej była kościołem rzymskokatolickim. 
Katedra łączy w sobie kilka stylów architektonicznych, na poziomie chóru widać elementy romańskiego kościoła, zaś w południowej części znajdują się barokowe wykończenia. 
Katedra należy do parafii pod tym samym wezwaniem, której proboszczem jest bp Dušan Hejbal, w obowiązkach parafialnych wspomagają go: ks. Marek Růžička, ks. prof. David Holeton oraz ks. Petr Tvrdek. Msze św. odbywają się (w katedrze) w piątek o 17:00 (w okresie letnim). Parafia dysponuje na terenie Pragi jeszcze kaplicami:

</doc>
<doc id="1741595" url="https://pl.wikipedia.org/wiki?curid=1741595" title="Wysse Nollen">
Wysse Nollen

Wysse Nollen – szczyt w Alpach Berneńskich, części Alp Zachodnich. Leży w Szwajcarii w kantonie Berno. Należy do pasma Alp Urneńskich. Można go zdobyć ze schroniska Gelmerhütte (2412 m), Trifthütte (2520 m) lub Chelenalphütte (2350 m).

</doc>
<doc id="1741599" url="https://pl.wikipedia.org/wiki?curid=1741599" title="Andante spianato i Wielki Polonez (Chopin)">
Andante spianato i Wielki Polonez (Chopin)

Andante spianato i Wielki Polonez Es-dur op. 22 – kompozycja Fryderyka Chopina.
Prapremiera dzieła odbyła się w kwietniu 1835 w Sali Konserwatorium Paryskiego, podczas koncertu dyrygenta François-Antoine’a Habenecka. Utwór został wydany w 1836 z dedykacją dla baronowej Frances Sarah d'Este, paryskiej znajomej Chopina.
"Andante spianato".
Chopin napisał w liście z 18 września 1830 (do Tytusa Woyciechowskiego):
Wspomniany "czątek" to "Andante spianato" G-dur, napisane na fortepian solo już w Paryżu, na przełomie lat 1834–1835. Jest utworem o charakterze nokturnu, posiadającym jednocześnie cechy kołysanki. Włoski termin "spianato" (płynnie, w sposób ciągły, spokojnie) został wykorzystany przez Chopina jedynie w części poprzedzającej Poloneza.
"Grande Polonaise brillante".
"Wielkiego Poloneza" Chopin stworzył na fortepian z towarzyszeniem orkiestry symfonicznej jeszcze w Warszawie (utwór został ukończony w Wiedniu, w lipcu 1831). 

</doc>
<doc id="1741600" url="https://pl.wikipedia.org/wiki?curid=1741600" title="Diechterhorn">
Diechterhorn

Diechterhorn – szczyt w Alpach Berneńskich, części Alp Zachodnich. Leży w Szwajcarii w kantonie Berno. Należy do pasma Alp Urneńskich. Można go zdobyć ze schroniska Trifthütte (2520 m) lub Gelmerhütte (2412 m). Góruje nad lodowcem Triftgletscher.
Pierwszego odnotowanego wejścia dokonali A. Schwarzenbach i J. von Weissenfluh w 1864 r.

</doc>
<doc id="1741602" url="https://pl.wikipedia.org/wiki?curid=1741602" title="Tieralplistock">
Tieralplistock

Tieralplistock – szczyt w Alpach Berneńskich, części Alp Zachodnich. Leży w Szwajcarii na granicy kantonów Berno i Valais. Należy do pasma Alp Urneńskich. Można go zdobyć ze schroniska Gelmerhütte (2412 m). Góruje nad lodowcami Rodanu i Triftgletscher.

</doc>
<doc id="1741603" url="https://pl.wikipedia.org/wiki?curid=1741603" title="Emil Buchar">
Emil Buchar

Emil Buchar (ur. 4 sierpnia 1901 w Horní Nové Vsi, zm. 20 września 1979 w Przybramie) – czeski astronom, geodeta i pedagog. Pracował w Instytucie Astronomii i Geofizyki Politechniki Czeskiej w Pradze. Odkrył jedną planetoidę. W uznaniu jego pracy jedną z planetoid nazwano (3141) Buchar.

</doc>
<doc id="1741606" url="https://pl.wikipedia.org/wiki?curid=1741606" title="Alien vs. Predator">
Alien vs. Predator



</doc>
<doc id="1741610" url="https://pl.wikipedia.org/wiki?curid=1741610" title="Mariangelus Accursius">
Mariangelus Accursius



</doc>
<doc id="1741612" url="https://pl.wikipedia.org/wiki?curid=1741612" title="Chli Sustenhorn">
Chli Sustenhorn

Chli Sustenhorn – szczyt w Alpach Berneńskich, części Alp Zachodnich. Leży w Szwajcarii na granicy kantonów Uri i Berno. Należy do pasma Alp Urneńskich. Można go zdobyć ze schroniska Voralphütte (2126 m) lub Tierberglihütte (2795 m).

</doc>
<doc id="1741615" url="https://pl.wikipedia.org/wiki?curid=1741615" title="Tofa obodrycka">
Tofa obodrycka

Tofa, Tove (X wiek) – księżniczka słowiańska i królowa duńska, córka księcia z plemienia Obodrzyców, Mściwoja.
Poślubiła króla duńskiego Haralda Sinozębego. Z małżeństwa tego pochodził prawdopodobnie syn, Swen Widłobrody. Imię Tofy pojawia się na kamieniu runicznym z Sønder Vissing, na którym został wyryty napis:

</doc>
<doc id="1741617" url="https://pl.wikipedia.org/wiki?curid=1741617" title="Pastwiska (gmina)">
Pastwiska (gmina)

Pastwiska – dawna gmina wiejska istniejąca w latach 1945–1947 w woj. śląskim i woj. katowickim (dzisiejsze woj. śląskie). Siedzibą władz gminy były Pastwiska (obecnie dzielnica Cieszyna).
Gmina zbiorowa (o charakterze jednostkowym) Pastwiska powstała w grudniu 1945 w następstwie reformy gminnej w powiecie cieszyńskim w woj. śląskim ("śląsko-dąbrowskim"). Według stanu z 1 stycznia 1946 gmina składała się z samej siedziby i przez to nie była podzielona na gromady. 6 lipca 1950 zmieniono nazwę woj. śląskiego na "katowickie".
Gminę zniesiono 17 lutego 1947 roku, a jej obszar włączono w skład nowej gminy Haźlach, której Pastwiska stały się siedzibą. Jednostki nie przywrócono także 1 stycznia 1973 wraz z kolejną reformą reaktywującą gminy.

</doc>
<doc id="1741619" url="https://pl.wikipedia.org/wiki?curid=1741619" title="K. 397">
K. 397



</doc>
<doc id="1741620" url="https://pl.wikipedia.org/wiki?curid=1741620" title="Zhang Guolao">
Zhang Guolao

Zhang Guolao () – bóstwo chińskie, jeden z Ośmiu Nieśmiertelnych. 
Według legendy był pierwotnie nietoperzem, który przemienił się w człowieka. W ikonografii Zhang przedstawiany jest na białym ośle, dzięki któremu mógł w ciągu dnia przemierzyć tysiąc mil. Po przybyciu na miejsce składał go i chował w kieszeni, a gdy był mu na nowo potrzebny zwilżał go śliną i zwierzę odzyskiwało dawną postać. Według innego podania Zhang żył w VII wieku w prowincji Shanxi i był drwalem. Idąc za wskazówką którą otrzymał w wizji sennej spotkał Li Tieguaia, a ten dał mu magiczną pigułkę ożywiającą martwe ryby. Gdy zazdrośni rybacy próbowali mu ją odebrać, Zhang połknął ją i uzyskał w ten sposób nieśmiertelność.
Atrybutem Zhanga jest bambusowy bębenek. Przedstawia się go także z dwiema pałeczkami, piórem feniksa lub brzoskwinią.

</doc>
<doc id="1741621" url="https://pl.wikipedia.org/wiki?curid=1741621" title="ZKM">
ZKM

Istniejące ZKM:
Zlikwidowane i przekształcone ZKM:

</doc>
<doc id="1741624" url="https://pl.wikipedia.org/wiki?curid=1741624" title="Sustenlimihorn">
Sustenlimihorn

Sustenlimihorn (Vorderes Sustenlimihorn) – szczyt w Alpach Berneńskich, części Alp Zachodnich. Leży w Szwajcarii na granicy kantonów Uri i Berno. Należy do pasma Alp Urneńskich. Można go zdobyć ze schroniska Chelenalphütte (2350 m) lub Tierberglihütte (2795 m). Sustenlimihorn ma też drugi, niższy szczyt - Hinteres Sustenlimihorn (3216 m).

</doc>
<doc id="1741625" url="https://pl.wikipedia.org/wiki?curid=1741625" title="Saunier Duval-Scott">
Saunier Duval-Scott



</doc>
<doc id="1741627" url="https://pl.wikipedia.org/wiki?curid=1741627" title="Stucklistock">
Stucklistock

Stucklistock – szczyt w Alpach Berneńskich, części Alp Zachodnich. Leży w Szwajcarii w kantonie Uri. Należy do pasma Alp Urneńskich. Można go zdobyć ze schroniska Voralphütte (2126 m). Szczyt otaczają małe lodowce: Tschingelfirn, Rütifirn i Hangfirn.

</doc>
<doc id="1741629" url="https://pl.wikipedia.org/wiki?curid=1741629" title="Gletschhorn">
Gletschhorn

Gletschhorn – szczyt w Alpach Berneńskich, części Alp Zachodnich. Leży w Szwajcarii w kantonie Uri. Należy do pasma Alp Urneńskich. Można go zdobyć ze schroniska Albert-Heim-Hütte (2541 m).

</doc>
<doc id="1741632" url="https://pl.wikipedia.org/wiki?curid=1741632" title="Zamek chłopski">
Zamek chłopski

Zamek chłopski – rodzaj zamku, który jednak nie pełnił na co dzień funkcji mieszkalnych, a służył lokalnej społeczności wiejskiej, która go budowała i utrzymywała, jako schronienie w razie niebezpieczeństwa. 
Historia.
Zamki chłopskie popularne były w średniowieczu na obszarze dzisiejszych Niemiec (głównie w Westfalii), gdzie jednak do dzisiaj dotrwały relikty tylko nielicznych. Zachowała się natomiast pewna liczba zamków chłopskich na terenie Siedmiogrodu, gdzie wznosili je (a niekiedy odkupywali od innych właścicieli i potem rozbudowywali) między XIII a XVI w. emigranci z terenów niemieckich, nazywani Sasami siedmiogrodzkimi. Do dzisiaj oglądać je można m.in. w Câlnic (wpisany wraz z całą wsią oraz sześcioma innymi wsiami, w których istnieją kościoły warowne na listę światowego dziedzictwa UNESCO w 1999 r.) czy Râșnov.
Architektura.
Charakter zamku chłopskiego, który służył społeczności wiejskiej i pełnił funkcje mieszkalne wyłącznie w czasie zagrożenia, decydował o jego konstrukcji. Nie było zatem w takich zespołach rezydencji mieszkalnych, choć czasami pojawiały się większe budowle (obok stołpu – np. szkoły gminne). Aby zapewnić ludziom schronienie (zazwyczaj mieszkańcom wsi, w której zamek się znajdował, czasem paru okolicznych), wewnątrz murów obronnych budowano bardzo liczne, niewielkie cele refugialne, które służyły chłopom jako miejsce pobytu oraz złożenia najcenniejszego dobytku. Nacisk położony był na rozbudowę fortyfikacji – rozrastały się one stopniowo przez stulecia, w sposób zupełnie nieplanowany (bez jednolitej koncepcji), zarówno wszerz (poprzez dodawanie kolejnych pierścieni murów czy dobudowywanie dodatkowych obronnych dziedzińców), jak i wzwyż (poprzez podnoszenie murów obronnych i budowanie nowych baszt). Budowle wyposażane były w kryte galerie, wykusze, hurdycje służące celom obronnym, otaczano je fosami. Zdawać by się mogło, że występował w nich wręcz nadmiar urządzeń obronnych, który mógłby w sprawnym odpieraniu natarcia przeszkadzać, warto jednak wskazać, że największe spośród zamków chłopskich czy kościołów warownych były bardzo rzadko zdobywane. 
Często rodzaj zamku chłopskiego stanowiły fortyfikacje budowane wokół kościołów, w których świątynie (wyposażone w różne obronne urządzenia) pełniły funkcję głównego elementu zespołu obronnego i ostatniego punktu oporu (zob. bardzo liczne kościoły warowne w Siedmiogrodzie), podobnie jak stołp w zamku. Zazwyczaj zamki mieściły się na wzgórzach poza wsią, zaś kościoły warowne w ich centrum, choć od tej reguły są wyjątki (np. zamek w Câlnic położony w dolinie w centrum wsi i kościół w Biertan wzniesiony na wzgórzu ponad wsią).

</doc>
<doc id="1741635" url="https://pl.wikipedia.org/wiki?curid=1741635" title="Giovanni Collino">
Giovanni Collino

Giovanni Collino (ur. 15 czerwca 1954 w Pontebbie) – włoski polityk, przedsiębiorca, były senator, od 2009 do 2011 eurodeputowany.
Życiorys.
W okresie studiów wstąpił do Włoskiego Ruchu Socjalnego, po jego rozwiązaniu od połowy lat 90. działał w Sojuszu Narodowym. Był m.in. sekretarzem tej partii w regionie Friuli-Wenecja Julijska. W 2009 został działaczem powstałego m.in. na bazie AN Ludu Wolności.
Zajmował stanowisko dyrektora firmy zajmującej się udzielaniem kredytów i pożyczek. Pełnił funkcję radnego Gemona del Friuli i Udine. Od 1996 do 2009 zasiadał we włoskim Senacie XIII, XIV, XV i XVI kadencji.
W wyborach w 2009 uzyskał z listy PdL mandat posła do Parlamentu Europejskiego VII kadencji. Został członkiem grupy Europejskiej Partii Ludowej oraz Komisji Budżetowej. W 2010 przeszedł do nowej partii pod nazwą Przyszłość i Wolność dla Włoch. W 2011 utracił mandat europosła w wyniku postępowania sądowego, w którym skorygowano podział mandatów między okręgi wyborcze w 2009.

</doc>
<doc id="1741636" url="https://pl.wikipedia.org/wiki?curid=1741636" title="Herb Kraju Zabajkalskiego">
Herb Kraju Zabajkalskiego

Herb Kraju Zabajkalskiego — przyjęty został 11 lutego 2009 roku, jest kopią herbu byłego obwodu czytyjskiego, który został zatwierdzony 21 grudnia 1995 roku.
Herb przedstawia na tarczy kroju francuskiego w polu złotym lecącego czerwono-czarnego orła trzymającego w łapach łuk i strzały. Poniżej tarcza z herbem miasta Czyta, obramowany wstęgą orderu św. Aleksandra. Herb miasta Czyta (przyjęty 12 sierpnia 1859 roku) przedstawia na tarczy w polu złotym czerwoną byczą głowę nad palisadą z czerwonych i zielonych pali na przemian.
Orzeł nawiązuje między innymi do herbu Ałbazina stolicy istniejącego w latach 1660 - 1685 państwa "Jaksa", założonego przez polskiego szlachcica Nicefora Jaksę Czernichowskiego. Herb państwa "Jaksa " (znany z pieczęci z 1676 roku) wyobrażał orła białego w koronie, z głową zwróconą w lewo, z łukiem i strzałą w obu szponach.

</doc>
<doc id="1741643" url="https://pl.wikipedia.org/wiki?curid=1741643" title="Muzeum Geologiczne Państwowego Instytutu Geologicznego–Państwowego Instytutu Badawczego">
Muzeum Geologiczne Państwowego Instytutu Geologicznego–Państwowego Instytutu Badawczego

Muzeum Geologiczne Państwowego Instytutu Geologicznego–Państwowego Instytutu Badawczego – muzeum mieszczące się w budynku Państwowego Instytutu Geologicznego w Warszawie przy ul. Rakowieckiej 4 (wejście od ul. Wiśniowej).
Historia.
Muzeum powstało w 1919. Mieści się w zabytkowym gmachu wybudowanym w latach 1925–1930 według projektu Mariana Lalewicza.
Zbiory.
W Muzeum znajduje się 8 tematycznych wystaw stałych:
Ponadto w głównej sali wystawowej umieszczono zmontowane szkielety mamuta włochatego ("Mammuthus primigenius" Blumenbach) i nosorożca włochatego ("Coelodonta antiquitatis" Blumenbach) z Górnego Śląska, niedźwiedzia jaskiniowego ("Ursus spelaeus" Rosenmüller) z jaskiń ojcowskich. Znajduje się tam również model dinozaura − dilofozaura ("Dilophosaurus wetherilli") wykonany przez Martę Szubert i nazywany zwyczajowo "Dyziem".
W muzeum tym wystawione są tropy dinozaurów znalezione w pobliżu Gór Świętokrzyskich.
Ogółem na wystawie zgromadzono ok. 4,5 tys. eksponatów.

</doc>
<doc id="1741647" url="https://pl.wikipedia.org/wiki?curid=1741647" title="Titlis">
Titlis

Titlis – szczyt w środkowej Szwajcarii (Berner Oberland), na granicy kantonów: Berno i Obwalden, o wysokości 3238 m n.p.m. oraz wybitności 1014 m. Zlokalizowany w Alpach Berneńskich (części Alp Zachodnich), przynależny do pasma Alp Urneńskich. Góruje nad Engelbergiem. Najwyższą część zachodnich i północnych zboczy góry pokrywa lodowiec Titlis (o powierzchni 1,8 km²).
Szczyt jest dostępny wyłącznie od północnej, łagodniejszej strony (z miejscowości Engelberg). Można go zdobyć przy pomocy gondolowej kolejki górskiej „Titlis-Seilbahn / Titlis Rotair” kursującej - poprzez stacje pośrednie "Gerschnialp", "Trübsee" i "Stand" - do stacji na "Klein Titlis" (3028 m n.p.m.) lub pieszo z pobliskiego schroniska Biwak am Grassen (2647 m n.p.m.). 7 grudnia 2012 otwarto 100-metrowy wiszący most „Titlis Cliff Walk”, znajdujący się na 3041 m n.p.m., reklamowany jako „najwyższy most wiszący w Europie”. 5 czerwca 2019 zerwała się jedna z lin kolejki górskiej, a w wypadku rannych zostało kilka osób.

</doc>
<doc id="1741648" url="https://pl.wikipedia.org/wiki?curid=1741648" title="Fiorello Provera">
Fiorello Provera

Fiorello Provera (ur. 31 marca 1946 w Vigevano) – włoski polityk, lekarz, były poseł i senator, eurodeputowany VII kadencji.
Życiorys.
Absolwent medycyny i chirurgii, specjalizował się w pediatrii. Założył organizację charytatywną "Cooperazione Padania Mondo". W 1990 wstąpił do Ligi Północnej. Od 1992 do 1996 sprawował mandat posła do Izby Deputowanych XI i XII kadencji, następnie do 2006 zasiadał w Senacie XIII i XIV kadencji. Od 2004 do 2009 zajmował stanowisko prezydenta prowincji Sondrio.
W wyborach w 2009 uzyskał z listy LN mandat posła do Parlamentu Europejskiego VII kadencji. Został członkiem grupy Europa Wolności i Demokracji oraz wiceprzewodniczącym Komisji Spraw Zagranicznych.
Uhonorowany tytułem "doctor honoris causa" rumuńskiego Uniwersytetu Oradejskiego (2002) oraz Orderem Gwiazdy Rumunii II klasy (2003).

</doc>
<doc id="1741649" url="https://pl.wikipedia.org/wiki?curid=1741649" title="Lokomotywa pracująca na popychu">
Lokomotywa pracująca na popychu

Lokomotywa pracująca na popychu – czynna lokomotywa pracująca na końcu pociągu.
Stosowana jest w pociągach towarowych w przypadkach określonych rozkładem jazdy oraz w razie uszkodzenia pojazdu trakcyjnego w pociągu lub w innych szczególnych przypadkach. Lokomotywa musi być sprzęgnięta z pociągiem do miejsca zatrzymania. Jeżeli pociąg jest popychany na części szlaku nie należy sprzęgać lokomotywy popychającej ze składem. W razie użycia dwóch lokomotyw powinny one być sprzęgnięte. Wagony spalinowe nie mogą być używane do popychania pociągu. Do sygnalizowania lokomotywy stosowane są oznaczenia czoła pociągu Pc 1 oraz końca pociągu Pc 5.

</doc>
<doc id="1741650" url="https://pl.wikipedia.org/wiki?curid=1741650" title="Juan Bautista Torales">
Juan Bautista Torales



</doc>
<doc id="1741654" url="https://pl.wikipedia.org/wiki?curid=1741654" title="Matteo Salvini">
Matteo Salvini

Matteo Salvini (ur. 9 marca 1973 w Mediolanie) – włoski polityk i dziennikarz, parlamentarzysta krajowy i eurodeputowany, lider Ligi Północnej i następnie Ligi, w latach 2018–2019 wicepremier oraz minister spraw wewnętrznych, od 2022 wicepremier oraz minister infrastruktury i transportu.
Życiorys.
Zdał egzamin maturalny, następnie podjął studia na wydziale historycznym Uniwersytetu Mediolańskiego, których nie ukończył. W 1990 wstąpił do Ligi Północnej. Pracował w związanych z tym ugrupowaniem mediach, m.in. jako redaktor rozgłośni Radio Padania Libera i dziennika „La Padania”. W 1993 został radnym Mediolanu. Zyskał pewną rozpoznawalność w 1999, kiedy podczas wizyty prezydenta Carla Azeglia Ciampiego w Mediolanie odmówił podania mu ręki, mówiąc, że nie jest on jego przedstawicielem. W tym okresie publicznie twierdził również, że "nie reprezentuje go włoska flaga".
W 2004 został posłem do Europarlamentu, złożył mandat w połowie kadencji. W 2008 wybrano go w skład Izby Deputowanych XVI kadencji.
W wyborach w 2009 ponownie uzyskał z listy LN mandat deputowanego do Parlamentu Europejskiego VII kadencji. Został członkiem grupy Europa Wolności i Demokracji oraz Komisji Rynku Wewnętrznego i Ochrony Konsumentów. W 2013 został sekretarzem federalnym Ligi Północnej, przejmując tym samym kierownictwo w tej partii. Prezentował publicznie poglądy eurosceptyczne, krytykując m.in. funkcjonowanie waluty euro.
W 2014 z powodzeniem ubiegał się o europarlamentarną reelekcję. W tym samym roku stanął również na czele ugrupowania Noi con Salvini, mającego w założeniu być platformą wyborczą LN we włoskich regionach południowych. W trakcie przewodzenia swojemu ugrupowaniu dorobił się wśród zwolenników przydomka „il Capitano”.
W 2017 utrzymał przywództwo w Lidze Północnej, otrzymując w partyjnych wyborach blisko 83% poparcie. W wyborach krajowych w 2018 kontynuował współpracę z blokiem centroprawicy (obejmującym m.in. Forza Italia). Sojusz ten zwyciężył w wyborach, a w jego ramach lista wyborcza LN otrzymała najwięcej głosów. Matteo Salvini został wybrany do Senatu XVIII kadencji. Wybory w wybranym przez niego okręgu zostały unieważnione w trakcie kadencji w 2019, w związku z czym następnie zaczął reprezentować inny z okręgów, w którym również uzyskał mandat.
Wyniki wyborów z 2018 nie doprowadziły do uzyskania przez któryś z obozów politycznych większości w parlamencie pozwalającej na samodzielne rządzenie. Po długotrwałych negocjacjach 13 maja 2018 Liga Północna podpisała porozumienie programowe z ugrupowaniem Ruch Pięciu Gwiazd. Formowanie rządu trwało jeszcze niespełna trzy tygodnie. Ostatecznie 1 czerwca 2018 w nowo powołanym gabinecie Giuseppe Contego Matteo Salvini objął stanowiska wicepremiera oraz ministra spraw wewnętrznych.
Pełniąc tę funkcję, w 2019 został umieszczony na liście 100 najbardziej wpływowych osób na świecie według magazynu „Time”. Zaczął być też określany w mediach jako najbardziej wpływowy polityk we Włoszech. W 2019 kierowana przez niego Liga Północna wygrała wybory europejskie we Włoszech; Matteo Salvini uzyskał najlepsze wyniki w głosowaniu preferencyjnym we wszystkich pięciu okręgach, nie obejmując jednak mandatu w PE. Był przy tym głównym inicjatorem powołania nowego bloku europejskich ugrupowań określanych jako skrajnie prawicowe, co skutkowało powołaniem w Europarlamencie frakcji poselskiej pod nazwą Tożsamość i Demokracja.
W sierpniu 2019 po sporach wewnątrz koalicji z jego inicjatywy LN złożyła wniosek o wotum nieufności wobec współtworzonego rządu. Doprowadziło to do rozpadu koalicji, w konsekwencji Liga Północna przeszła do opozycji, a Matteo Salvini 5 września zakończył pełnienie funkcji rządowych. Na początku 2020 przestał pełnić funkcję sekretarza LN, na czele której stanął komisarz. Został natomiast sekretarzem ugrupowania Lega per Salvini Premier (funkcjonującego też pod skróconą nazwą Liga), będącego formacją ogólnokrajową i faktycznym sukcesorem nierozwiązanej formalnie LN.
W 2022 Matteo Salvini utrzymał mandat senatora na XIX kadencję włoskiego parlamentu. 22 października tego samego roku został wicepremierem oraz ministrem infrastruktury i zrównoważonej mobilności w utworzonym wówczas rządzie Giorgii Meloni; w listopadzie tegoż roku jego resort przemianowano na ministerstwo infrastruktury i transportu.

</doc>
<doc id="1741655" url="https://pl.wikipedia.org/wiki?curid=1741655" title="Habus">
Habus



</doc>
<doc id="1741656" url="https://pl.wikipedia.org/wiki?curid=1741656" title="Augusta Karolina Welf">
Augusta Karolina Welf

Augusta Karolina Fryderyka Luiza Welf (ur. 3 grudnia 1764 w Brunszwiku, zm. 27 września 1788 w Koluvere) – księżniczka Brunszwiku-Wolfenbüttel, księżna Wirtembergii.
Córka księcia Brunszwiku-Wolfenbüttel Karola Wilhelma i księżniczki Augusty Fryderyki Hanowerskiej. Jej dziadkami byli: Karol Welf i Filipa Charlotta Pruska oraz książę Walii Fryderyk Ludwik Hanowerski i Augusta Sachsen-Gotha.
15 października 1780 roku wyszła za mąż za księcia Fryderyka Wirtemberskiego. Para miała: 
Fryderyk był brutalny w stosunku do swojej żony. W czasie pobytu na dworze rosyjskim, Augusta uciekła przez mężem do carycy Katarzyny, teściowej siostry Fryderyka Marii Fiodorowej. Katarzyna zaoferowała Auguście schronienie, jak również napomniała listownie księcia wirtemberskiego. Maria Fiodorowa stanęła w obronie brata, za co została upomniana przez carycę. Ojciec Augusty nie zgodził się na rozwód. Katarzyna zaoferowała Auguście miejsce zamieszkania we wsi Koluvere w gminie Kullamaa w Estonii. Tam opiekował się nią Wilhelm von Pohlmann (1727-1796), który nawiązał z księżniczką romans. Nie wiadomo czy Augusta została do tego zmuszona, czy też zgodziła się na to z własnej woli. 27 września 1788 roku Augusta urodziła nieślubne dziecko. Pohlmann bojąc się reakcji carycy nie wezwał do rodzącej lekarza. Księżna zmarła tego samego dnia z powodu wykrwawienia, została pochowana w nieoznakowanym grobie.

</doc>
<doc id="1741662" url="https://pl.wikipedia.org/wiki?curid=1741662" title="Ołeksandr Horiainow">
Ołeksandr Horiainow

Ołeksandr Serhijowycz Horiainow, ukr. Олександр Сергійович Горяінов (ur. 29 czerwca 1975 w Charkowie) – ukraiński piłkarz grający na pozycji bramkarza, reprezentant Ukrainy, trener piłkarski.
Kariera piłkarska.
Kariera klubowa.
Wychowanek miejscowej DJuSSz Metalist Charków. Pierwszy trener Wałerij Bohdanow. Rozpoczął karierę piłkarską w Olimpiku Charków w 1992. W 1993 przeszedł do Metalista Charków. Również bronił barw CSKA Kijów i Krywbasu Krzywy Róg. Wybrany kapitanem Metalista. Latem 2016 po rozwiązaniu klubu przeniósł się do nowo organizowanego klubu Metalist 1925 Charków. Latem 2017 zakończył karierę piłkarza.
Kariera reprezentacyjna.
Reprezentacyjną karierę rozpoczął od występów w młodzieżowej reprezentacji Ukrainy U-21.
25 maja 2010 debiutował w reprezentacji Ukrainy w wygranym 4:0 meczu towarzyskim z Litwą.
Kariera trenerska.
Po zakończeniu kariery piłkarza rozpoczął pracę szkoleniową. Najpierw pomagał trenować bramkarzy klubu Metalist 1925 Charków, a od 11 września 2018 pełnił obowiązki głównego trenera klubu. 4 czerwca 2019 został zwolniony.

</doc>
<doc id="1741665" url="https://pl.wikipedia.org/wiki?curid=1741665" title="Montes Spitzbergen">
Montes Spitzbergen

Montes Spitsbergen – samotny łańcuch górski we wschodniej części Mare Imbrium na Księżycu. Leżą na północ od dużego krateru Archimedes, w odległości jednej jego średnicy.
Współrzędne selenograficzne tego pasma wynoszą ; mieści się ono w okręgu o średnicy 60 km i ma w najszerszym miejscu 25 km. Ciągnie się z południa na północ i składa ze szczytów rozdzielonych dolinami zalanymi lawą. Montes Spitzbergen to najprawdopodobniej pozostałości wewnętrznego pierścienia krateru uderzeniowego, który został przykryty magmą.
Angielska astronom Mary Adela Blagg (1858-1944) nadała im tę nazwę z powodu ich podobieństwa do poszarpanych gór na ziemskiej wyspie Spitsbergen.

</doc>
<doc id="1741667" url="https://pl.wikipedia.org/wiki?curid=1741667" title="Luksemburgia (region)">
Luksemburgia (region)

Luksemburgia (fr. "Luxembourg", flam. "Luxemburg") - kraina historyczna w południowo-wschodniej Belgii, w federalnym Regionie Walońskim oraz w Księstwie Luksemburga.
Powierzchnia krainy wynosi ok. 7000 km², z tego 60% w Belgii, jest zamieszkana przez 730 000 ludzi, w tym 35% zamieszkuje część belgijską. Główne miasta to Luksemburg (miasto), Esch-sur-Alzette, Dudelange, Arlon i Bastogne.
Przed powstaniem niepodległej Belgii, prowincja pozostawała pod władaniem Wielkiego Księstwa Luksemburga, jednak w roku 1839, w wyniku ustaleń konferencji londyńskiej nastąpił podział tego państwa wzdłuż granicy etnicznej. Walońska część, stanowiąca ponad połowę dotychczasowej powierzchni Luksemburga weszła w skład Belgii.

</doc>
<doc id="1741669" url="https://pl.wikipedia.org/wiki?curid=1741669" title="Lista disnejowskich komiksów Dona Rosy">
Lista disnejowskich komiksów Dona Rosy

Don Rosa – amerykański rysownik pochodzenia włoskiego, zajmujący się głównie komiksami związanymi ze światem Kaczora Donalda.
Jest to kompletna lista disnejowskich komiksów Dona Rosy.

</doc>
<doc id="1741670" url="https://pl.wikipedia.org/wiki?curid=1741670" title="Saul Chaim Horowitz">
Saul Chaim Horowitz

Saul Chaim Horowitz (ur. 1 listopada 1858 w Czanto, zm. 2 kwietnia 1921 we Wrocławiu) – niemiecki rabin i teolog.
Życiorys.
Pochodził z rodziny żydowskiej, urodził się w Czanto na Węgrzech. Studia odbył na uniwersytetach w Monachium i we Wrocławiu. W 1885 ukończył Żydowskie Seminarium Teologiczne we Wrocławiu, gdzie później był wykładowcą. W latach 1888–1896 pełnił funkcję rabina gminy żydowskiej w Bielsku.
Zmarł we Wrocławiu w 1921, został tam pochowany na Starym Cmentarzu Żydowskim.

</doc>
<doc id="1741671" url="https://pl.wikipedia.org/wiki?curid=1741671" title="The Life and Times of Scrooge McDuck">
The Life and Times of Scrooge McDuck



</doc>
<doc id="1741672" url="https://pl.wikipedia.org/wiki?curid=1741672" title="The Last of the Clan McDuck">
The Last of the Clan McDuck



</doc>
<doc id="1741673" url="https://pl.wikipedia.org/wiki?curid=1741673" title="The Master of the Mississippi">
The Master of the Mississippi



</doc>
<doc id="1741675" url="https://pl.wikipedia.org/wiki?curid=1741675" title="The Buckaroo of the Badlands">
The Buckaroo of the Badlands



</doc>
<doc id="1741678" url="https://pl.wikipedia.org/wiki?curid=1741678" title="The King of the Copper Hill">
The King of the Copper Hill



</doc>
<doc id="1741679" url="https://pl.wikipedia.org/wiki?curid=1741679" title="The New Laird of Castle McDuck">
The New Laird of Castle McDuck



</doc>
<doc id="1741680" url="https://pl.wikipedia.org/wiki?curid=1741680" title="Pino Arlacchi">
Pino Arlacchi

Pino Arlacchi (ur. 21 lutego 1951 w Gioia Tauro) – włoski polityk, parlamentarzysta, wykładowca akademicki, były zastępca sekretarza generalnego ONZ, eurodeputowany VII kadencji.
Życiorys.
Z wykształcenia socjolog, zawodowo związany z licznymi uczelniami krajowymi. Był profesorem nadzwyczajnym na Uniwersytecie w Kalabrii, obejmował też stanowiska profesora na uczelniach we Florencji i w Sassari. W latach 80. był także profesorem wizytującym na Uniwersytecie Columbia w Nowym Jorku. W pracy naukowej poświęcił się badaniom na temat działalności mafii. Opublikował na ten temat liczne eseje i pozycje książkowe. Kierował międzynarodowymi badaniami dotyczącymi przestępczości zorganizowanej.
W latach 80. był doradcą ministra spraw wewnętrznych i jednym z organizatorów "Direzione Investigativa Antimafia", specjalnej agencji do walki z różnymi formami przestępczości mafijnej. W 1992 został honorowym prezesem Fundacji Giovanniego Falcone, sędziego śledczego, zabitego w zamachu bombowym.
W latach 1994–1996 sprawował mandat posła do Izby Deputowanych XII kadencji z listy postkomunistycznej Demokratycznej Partii Lewicy, następnie przez rok zasiadał we włoskim Senacie XIII kadencji. Pełnił m.in. funkcję wiceprzewodniczącego parlamentarnej Komisji Antymafijnej.
W 1997 został mianowany zastępcą sekretarza generalnego Organizacji Narodów Zjednoczonych. Objął stanowisko dyrektora generalnego biura NZ w Wiedniu i dyrektora wykonawczego Biura Kontroli Narkotyków i Zapobiegania Przestępczości. Urząd ten sprawował do 2002.
W 2008 wszedł w skład władz krajowych partii Włochy Wartości. W wyborach w 2009 z ramienia IdV uzyskał mandat posła do Parlamentu Europejskiego VII kadencji. Został członkiem grupy Porozumienia Liberałów i Demokratów na rzecz Europy oraz Komisji Spraw Zagranicznych. W 2010 opuścił Włochy Wartości, przeszedł do frakcji socjalistycznej.

</doc>
<doc id="1741681" url="https://pl.wikipedia.org/wiki?curid=1741681" title="The Terror of the Transvaal">
The Terror of the Transvaal



</doc>
<doc id="1741682" url="https://pl.wikipedia.org/wiki?curid=1741682" title="The Prisoner of White Agony Creek">
The Prisoner of White Agony Creek



</doc>
<doc id="1741683" url="https://pl.wikipedia.org/wiki?curid=1741683" title="Bank of the West Classic 2009">
Bank of the West Classic 2009

Tenisowy turniej WTA Bank of the West Classic 2009 odbył się w dniach 25 - 2 sierpnia w amerykańskim Stanford na kortach twardych. Pula nagród wyniosła 700 000 dolarów amerykańskich.

</doc>
<doc id="1741684" url="https://pl.wikipedia.org/wiki?curid=1741684" title="Montes Archimedes">
Montes Archimedes

Montes Archimedes – pasmo górskie na Księżycu. Przejęło nazwę od leżącego na północ krateru Archimedes, który upamiętnia greckiego matematyka Archimedesa.
Góry te leżą na płaskowyżu we wschodniej części Mare Imbrium, księżycowego morza w północno-zachodniej części widocznej strony Księżyca. Po wschodniej stronie graniczą z niewielkim morzem Palus Putredinis, a na północy z kraterem Archimedes. Dalej na południe i wschód leży długi łańcuch Montes Apenninus.
Współrzędne selenograficzne pasma Montes Archimedes wynoszą . Jego szczyty zajmują teren o maksymalnej średnicy 163 km, jednak najbardziej górzysty teren ma średnicę tylko 70 km. Pozostałe wzgórza są rozrzucone po płaskowyżu bez żadnego widocznego porządku. Szczyty wznoszą się na największą wysokość 2,0 km, która jest dużo niższa od tej, którą osiągają na przykład księżycowe Apeniny; żaden z nich nie otrzymał też własnej nazwy.

</doc>
<doc id="1741685" url="https://pl.wikipedia.org/wiki?curid=1741685" title="Squanto">
Squanto

Tisquantum, znany także jako Squanto (ur. w latach 80. XVI wieku, zm. w listopadzie 1622) – Indianin ze szczepu Patuxet, należącego do plemienia Wampanoagów. Był jednym z dwóch Indian (obok Samoseta), którzy pomagali angielskim kolonistom, tak zwanym pielgrzymom ("pilgrim fathers") z kolonii Plymouth, przetrwać pierwszą zimę. Nauczył ich metody uprawy kukurydzy, fasoli i dyni – polegała ona na wtykaniu w kopczyki ziemi nasion tych trzech roślin tak, aby po wyrośnięciu dynia i fasola wykorzystywały łodygę kukurydzy w charakterze tyczki. Pokazał im też miejscową metodę nawożenia – zakopywanie ryb obok nasion. Sposoby te okazały się bardzo skuteczne, koloniści zebrali obfite plony, a placki kukurydziane były wówczas głównym daniem podczas Święta Dziękczynienia.
W 1605 roku wraz z kilkoma innymi Indianami został porwany przez kapitana George'a Weymoutha, który pragnął pokazać amerykańskich tubylców Ferdinando Gorgesowi, finansującemu jego zamorskie wyprawy. Został sprzedany w niewolę w Hiszpanii, skąd zbiegł i przedostał się do Anglii. Podczas swego kilkuletniego pobytu w Anglii Tisquantum opanował język angielski na tyle dobrze, że po powrocie w rodzinne strony pomagał w kontaktach pomiędzy Indianami a kolonistami jako tłumacz. Wystąpił w tej roli podczas negocjacji pomiędzy Wampanoagami a osadnikami w 1621 roku. Wódz Wampanoagów, Massasoit, zamierzał zezwolić angielskim kolonistom na osiedlenie się w opuszczonych w wyniku epidemii wioskach, w zamian za wsparcie w konflikcie z Narragansettami. Wynegocjowana ugoda przyniosła krótkotrwałe korzyści Wampanoagom, kolonistom zapewniła natomiast nie tylko przetrwanie, ale i umocnienie się, co ostatecznie obróciło się przeciwko wszystkim tubylcom, także Wampanoagom.

</doc>
<doc id="1741686" url="https://pl.wikipedia.org/wiki?curid=1741686" title="Mazurki op. 17 (Chopin)">
Mazurki op. 17 (Chopin)

Mazurki op. 17 – cykl czterech mazurków Fryderyka Chopina skomponowany w 1832, wydany w 1834 przez Schlesingera. Utwory dedykowane zostały Linie Freppa.
Mazurek B-dur op. 17 nr 1.
Mazurek Chopina, w tonacji B-dur. Napisany w 1833. Rozpisany w 60 taktach.
Mazurek e-moll op. 17 nr 2.
Mazurek Chopina, w tonacji e-moll. Napisany w 1833 w tempie "Lento ma non troppo" ("Powoli, ale nie zanadto"). Rozpisany w 68 taktach.
Mazurek As-dur op. 17 nr 3.
Mazurek Chopina, w tonacji As-dur. Napisany w 1833. Rozpisany w 83 taktach.
Mazurek a-moll op. 17 nr 4.
Mazurek Chopina, w tonacji a-moll. Napisany w 1833 w tempie "Lento, ma non troppo" ("Powoli, ale nie zanadto"). Rozpisany w 132 taktach
Linki zewnętrzne.
Opisy na stronach Narodowego Instytutu Fryderyka Chopina:

</doc>
<doc id="1741688" url="https://pl.wikipedia.org/wiki?curid=1741688" title="Not for You">
Not for You

Not For You – singel zespołu Pearl Jam, wydany 21 marca 1995 r. nakładem Epic Records, zawierający dwa utwory.
"Not For You" to utwór z albumu "Vitalogy", a po raz pierwszy został zagrany na żywo 7 marca 1994 r. w Paramount Theater w Denver. Ukazał się również między innymi na soundtracku do filmu dokumentalnego "Hype!" (1996), DVD "Touring Band 2000" (2001), kompilacji "" (2004) oraz albumie koncertowym "Live at the Gorge 05/06" (2007).

</doc>
<doc id="1741695" url="https://pl.wikipedia.org/wiki?curid=1741695" title="Droga wojewódzka nr 331">
Droga wojewódzka nr 331

Droga wojewódzka nr 331 (DW331) – droga wojewódzka w województwie dolnośląskim. Droga łączy Chocianów z Rynarcicami. Jej długość wynosi 35 km. W Polkowicach łączy się przez 1 km z drogą krajową nr 3.
Historia numeracji.
Na przestrzeni lat trasa posiadała różne oznaczenia i kategorie/klasyfikacje:
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony, z wyjątkiem miejsc oznaczonych znakiem zakazu B-19.
Do 13 marca 2021 r..
Wcześniej na całej długości drogi dopuszczalny był ruch pojazdów o maksymalnym nacisku pojedynczej osi nie przekraczającym 8 ton.

</doc>
<doc id="1741703" url="https://pl.wikipedia.org/wiki?curid=1741703" title="Indra Lal Roy">
Indra Lal Roy

Indra Lal Roy, beng. ইন্দ্রলাল রায় (ur. 2 grudnia 1898 w Kalkucie, zm. 22 lipca 1918 w Carvin) – hinduski as myśliwski okresu I wojny światowej, odniósł 10 zwycięstw w walkach powietrznych. Jako pierwszy Hindus w historii został odznaczony krzyżem dla wyróżniających się lotników (Distinguished Flying Cross).
Urodzony w Kalkucie, Indra Lal Roy pochodził z zamożnej bengalskiej rodziny. W momencie wybuchu wojny uczęszczał do elitarnej szkoły St Paul's School w Londynie. W kwietniu 1917 roku zaciągnął się do lotnictwa brytyjskiego (Królewskiego Korpusu Lotniczego - Royal Flying Corps). Po przejściu szkolenia z pilotażu oraz strzeleckiego w Vendôme i Turnberry, 30 października 1917 roku został przydzielony do dywizjonu nr 56 RAF. Po dwóch miesiącach służby 6 grudnia został ranny w wypadku podczas lądowania.
W czerwcu 1918 roku został przeniesiony do dowodzonego przez kapitana George'a McElroya dywizjonu nr 40 RAF. Pierwsze zwycięstwo w walce w powietrzu odniósł 6 lipca 1918 roku nad niemieckim samolotem Hannover C w okolicach Drocourt. 8 lipca w ciągu czterech godzin zestrzelił trzy samoloty niemieckie. Ostatnie, dziesiąte, zwycięstwo odniósł 19 lipca.
Trzy dni później 22 lipca samolot Indra Lal Roya został kilkakrotnie trafiony w czasie walki z samolotami Fokker D.VII, pilotowanymi przez lotników z jednostki Jasta 29. Indra Lal Roy zginął w płomieniach, gdy jego samolot rozbił się w okolicach Carvin.
Pośmiertnie został odznaczony najwyższym brytyjskim lotniczym odznaczeniem wojennym Distinguished Flying Cross. Był pierwszym Hindusem uhonorowanym tym odznaczeniem.

</doc>
<doc id="1741707" url="https://pl.wikipedia.org/wiki?curid=1741707" title="Bronisława Stankowicz">
Bronisława Stankowicz

Bronisława Stankowicz CSA w zgromadzeniu Elżbieta (ur. 30 kwietnia 1844 w Wilnie, zm. 16 kwietnia 1929 tamże) – polska zakonnica, współzałożycielka Zgromadzenia Sióstr od Aniołów.
Życiorys.
Po ukończeniu gimnazjum w 1863 pracowała w Wilnie jako nauczycielka języków obcych i muzyki. W 1886 roku wstąpiła do Zakonu Córek Serca Maryi (sercanki Honorata Koźmińskiego), przyjmując zakonne imię Elżbieta. W 1889 roku z inicjatywy Wincentego Kluczyńskiego założyła Zgromadzenie Sióstr od Aniołów, którym kierowała przez trzydzieści lat.

</doc>
<doc id="1741709" url="https://pl.wikipedia.org/wiki?curid=1741709" title="Danny Fox">
Danny Fox

Daniel Fox (ur. 29 maja 1986 w Winsford) – szkocki piłkarz angielskiego pochodzenia występujący na pozycji obrońcy w angielskim klubie Nottingham Forest. Były reprezentant Szkocji.
Kariera klubowa.
Swoją karierę piłkarską rozpoczynał w zespole Evertonu. Do pierwszego składu został włączony w roku 2004. Nie zadebiutował jednak w nim i został wypożyczony na pół roku do Stranraer. W roku 2005 Fox opuścił Everton bez żadnego występy w tym zespole.
3 czerwca tego samego roku podpisał kontrakt z Walsall. W zespole tym zadebiutował 6 sierpnia w spotkaniu z Rotherham United. Szybko stał się podstawowym zawodnikiem drużyny z League One. W pierwszym sezonie rozegrał 33 ligowe spotkania. 12 września 2006 roku w meczu z Peterborough United zdobył swoją pierwszą bramkę dla klubu. W całym sezonie 2006/2007 wystąpił natomiast 44 razy i strzelił trzy gole. W Walsall Fox występował jeszcze przez pół roku, po czym przeszedł do Coventry City.
W nowym klubie pierwszy raz wystąpił 29 stycznia 2008 roku w meczu z Hull City. 19 kwietnia w meczu z Colchester United strzelił natomiast pierwszą bramkę. Do maja w Coventry Fox rozegrał 18 ligowych spotkań. W sezonie 2008/2009 również był podstawowym graczem, zagrał w 39 ligowych meczach, w których strzelił pięć goli.
24 lipca 2009 roku podpisał kontrakt z Celticiem. W klubie tym zadebiutował pięć dni później w meczu eliminacji Ligi Mistrzów z Dinamo Moskwa. W lidze szkockiej pierwszy raz zagrał 15 sierpnia w spotkaniu z Aberdeen. Do stycznia 2010 roku w Celticu rozegrał 15 meczów ligowych. 29 stycznia 2010 roku przeszedł do Burnley, gdzie rozegrał 50 meczów i strzelił 1 bramkę. 11 sierpnia 2011 Fox przeniósł się do Southampton.
Kariera reprezentacyjna.
Fox ma za sobą jeden występ w reprezentacji Anglii do lat 21. 26 marca 2008 roku zagrał w zremisowanym 0:0 spotkaniu z Polską.

</doc>
<doc id="1741710" url="https://pl.wikipedia.org/wiki?curid=1741710" title="Droga wojewódzka nr 363">
Droga wojewódzka nr 363

Droga wojewódzka nr 363 (DW363) – droga wojewódzka w województwie dolnośląskim. Droga łączy Bolesławiec z drogą wojewódzką nr 345 koło Drogomiłowic. Jej długość wynosi ok. 74 km. W Złotoryi przez ok. 6 km biegnie wspólnie z drogą wojewódzką nr 364 i 328.
Według aktualnego zarządzenia od 17go grudnia 2020 roku droga ta poprowadzona została starym przebiegiem drogi krajowej nr 3 w Bolkowie, natomiast zachodnia część jej starego przebiegu włączona została do drogi wojewódzkiej nr 382.

</doc>
<doc id="1741711" url="https://pl.wikipedia.org/wiki?curid=1741711" title="Pierre-André-Charles Petit de Julleville">
Pierre-André-Charles Petit de Julleville

Pierre-André-Charles Petit de Julleville (ur. 22 listopada 1876 w Dijon, zm. 10 grudnia 1947 w Rouen) – francuski duchowny katolicki, kardynał, arcybiskup Rouen.
Życiorys.
Święcenia kapłańskie przyjął 4 lipca 1903 roku w Paryżu z rąk biskupa Jourdana de La Passardière. Studiował w Rzymie i Paryżu. Był kapelanem wojskowym w czasie pierwszej wojny światowej w latach 1914-1918. 23 czerwca 1927 roku otrzymał nominację na biskupa Dijon, zaś sakrę biskupią otrzymał 29 września 1927 roku w archikatedrze metropolitalnej w Paryżu z rąk kard. Louisa-Ernesta Dubois arcybiskupa Paryża. 10 października 1927 roku odbył ingres do katedry w Dijon. 7 sierpnia 1936 roku został przeniesiony na stolicę metropolitalną w Rouen. Od 18 września 1936 roku do 15 maja 1937 roku pełnił także obowiązki administratora apostolskiego diecezji Dijon. Na konsystorzu 18 lutego 1946 roku papież Pius XII wyniósł go do godności kardynalskiej z tytułem kardynała prezbitera Santa Maria in Aquiro. Zmarł 10 grudnia 1947 w Rouen.

</doc>
<doc id="1741713" url="https://pl.wikipedia.org/wiki?curid=1741713" title="John Skorupski">
John Skorupski

John Maria Skorupski (ur. 19 września 1946) – brytyjski filozof, zajmujący się etyką oraz epistemologią; jest znawcą utylitaryzmu oraz myśli J. S. Milla. Obecnie wykłada na uniwersytecie w St Andrews (Wielka Brytania).

</doc>
<doc id="1741714" url="https://pl.wikipedia.org/wiki?curid=1741714" title="Stanley Park Stadium">
Stanley Park Stadium

Stanley Park Stadium (New Anfield) – stadion Liverpoolu, który planowano wybudować w miejskim parku Stanley Park. Pierwsze plany budowy pojawiły się w 2003, a do użytku miano oddać go w sierpniu 2012. Władze klubu zadecydowały, że nie dojdzie do żadnych prac, póki nie poprawi się sytuacja ekonomiczna na świecie. Ostatecznie zrezygnowano z budowy Stanley Park, w zamian zarząd klubu podjął decyzję o rozbudowie stadionu Anfield.
Historia.
Początkowo planowano zakończyć budowę w 2006, a pojemność obiektu miała wynosić 55 000 miejsc siedzących, lecz później powiększono liczbę do 60 000 z możliwością dodania kolejnych 11 000.
Podstawą stadionu będzie oddzielona trybuna Kop (18 500 miejsc). Dzięki konstrukcji trybuny, kibice będą mieli lepszą widoczność na boisko. Stadion tradycyjnie ma być ułożony w cztery kondygnacje, mające przybliżyć kibiców do murawy. Ponadto na terenie obiektu mają znajdować się klubowy sklep i muzeum, centrum konferencyjno-bankietowe, parking dla 970 aut oraz centrum handlowe Anfield Plaza.
Pojawiały się informacje, jakoby ze względu na wysokie koszty budowa miała być dofinansowana przez Everton, czego skutkiem miałby być podział stadionu przez oba kluby, jednak jeden z prezesów Liverpoolu, Tom Hicks, zdementował te doniesienia.
19 czerwca 2008 wydano pozwolenie na budowę, a drobne prace zaczęto 24 czerwca. 15 maja 2009 sponsor klubu, Carlsberg zaproponował nazwę stadionu, Carlsberg Anfield. Jednak ani przedsiębiorstwo ani klub nie opracowały w szczegółach, czy nazwa zostanie zaakceptowana.
Wykonawca.
Stadion zaprojektowała firma HKS, a odpowiedzialnymi za budowę mają być Kajima Construction, Ramboll oraz Laing O’Rourke.
Zastrzeżenia.
26 sierpnia 2008 poinformowano, że budowa zostanie "na krótki czas wstrzymana", jednak zapewniono, że opóźnienie nie wpłynie na zmianę w projekcie stadionu.
Pomimo problemów finansowych, dyrektor wykonawczy klubu Rick Parry ogłosił, że stadion zostanie wybudowany. Wstępne przygotowania zaczęto w 2008 po aprobacie rady miasta, a obiekt miałby być skończony w 2011. Nie została jednak podana żadna data wznowienia lub ukończenia prac.
W maju 2010 roku pojawiła się propozycja nieznanej grupy architektów, inżynierów i konsultantów - Mersey Stadia-Connex, którzy po 8 miesiącach pracy przedstawili wizję nowych stadionów dla obu klubów w miejscu, gdzie ma powstać Stanley Park Stadium. Nowy obiekt Liverpoolu miałby mieścić 60 000 osób, a Evertonu 50 000. Dzieliłby je jedynie budynek hotelu, do którego oba byłyby przyrośnięte. Ze względu na wyjątkową bliskość projekt nazwano "stadionami syjamskimi", jednak władze obu klubów oraz instytucje regionalne bardzo sceptycznie podeszły do tej wizji.

</doc>
<doc id="1741720" url="https://pl.wikipedia.org/wiki?curid=1741720" title="Cavese 1919">
Cavese 1919

Unione Sportiva Dilettantistica Cavese 1919 − włoski klub piłkarski z siedzibą w Cava de’ Tirreni, założony w 1919 roku.
Historia.
Lata 1919–1925.
Zespół został założony w 1919 roku jako Unione Sportiva Cavese i zagrał swój pierwszy mecz przeciwko Salernitana, mecz zakończył się zwycięstwem "Aquilotti" 3-2. W 1922 zespół połączył się z Libertas Sporting Club, innym lokalnym zespołem, w celu stworzenia jednego dużego klubu. W tym samym roku zespół został przyjęty do pierwszej Dywizji (odpowiednik dzisiejszej Serie A).
Po dziesięciu latach, w 1937 roku, S.S. Cavese 1919 awansował do zmienionej pierwszej Dywizji (obecnie 4 liga włoska). W 1948 z powodu problemów finansowych Cavese spadł do Serie C. W 1964 roku klub ponownie awansował do Serie D pomimo 3 pkt. odjętych przed sezonem. W 1974 S.S. Cavese 1919 doszło do fuzji z Cavese Pro Salerno z Serie D zmieniając nazwę na Pro Cavese. Cztery lata później drużyna awansowała do Serie C pod nazwą S.S. Cavese 1919. W 1981, Cavese zdobyło swój pierwszy awans do Serie B, gdzie zakończyło ligę na piętnastym miejscu. W sezonie 1982/1983 Cavese awansowało do Serie A i zakończyło tam rywalizację na 6. miejscu. Beniaminek pokonał w swoim pierwszym sezonie A.C. Milan na stadionie San Siro 1-2. W kolejnych sezonach Cavese spadła do niższych rozgrywek, aż do Serie C1. W 1991 roku drużyna została rozwiązana.
W 2002 roku nastąpiła reaktywacja drużyny. W sezonie 2005/2006 awansowała do Serie C1, gdzie zajęli trzecie miejsce i walczyli w barażach z Foggią. Pierwszy mecz wygrali 5-2 by w meczu rewanżowym na boisku rywala przegrać 3-1 i stracić możliwość awansu.

</doc>
<doc id="1741722" url="https://pl.wikipedia.org/wiki?curid=1741722" title="Luigi de Magistris">
Luigi de Magistris

Luigi de Magistris (ur. 20 czerwca 1967 w Neapolu) – włoski polityk, prokurator, od 2009 do 2011 poseł do Parlamentu Europejskiego, następnie burmistrz Neapolu (w kadencjach 2011–2016 i 2016–2021).
Życiorys.
W 1993 ukończył studia prawnicze, dwa lata później rozpoczął pracę jako prokurator. Był zatrudniony początkowo w Neapolu, następnie w Catanzaro. Prowadził zainicjowane przez Europejski Urząd ds. Zwalczania Nadużyć Finansowych śledztwo w sprawie afery „Poseidone”, dotyczącej defraudacji około 200 mln euro z funduszy Unii Europejskiej. Odsunięto go od tego postępowania w 2007 w związku z zarzutami publicznego ujawniania informacji poufnych, w tym nazwisk osób objętych śledztwem.
Luigi de Magistris przejął następnie postępowanie w sprawie „Why Not”, również dotyczącej nielegalnych operacji przy użyciu środków publicznych. Ujawnił, iż w śledztwie tym przewijało się nazwisko ministra sprawiedliwości Clemente Mastelli, który w reakcji na to wezwał do przeniesienia prokuratora do innej jednostki. W tym samym roku prowadził także sprawę „Toghe Lucane”, badając nieprawidłowości w administracji regionu Basilicata. Nadzorując głośne postępowania i będąc oskarżanym o stronniczość, stał się wkrótce osobą publiczną, zaczął udzielać licznych głośnych wywiadów dla gazet „La Repubblica”, „La Stampa”, „Corriere della Sera”, a także występować w programach telewizyjnych.
W 2009 zaangażował się w działalność polityczną, decydując się na start w wyborach europejskich z listy partii Włochy Wartości, kierowanej przez Antonio Di Pietro. W głosowaniu mandat uzyskał w czterech okręgach z drugim łącznym wynikiem w kraju. W PE VII kadencji przystąpił do grupy Porozumienia Liberałów i Demokratów na rzecz Europy oraz Komisji Kontroli Budżetowej. Mandat złożył w 2011 w związku z objęciem urzędu burmistrza Neapolu. W 2016 uzyskał reelekcję na drugą pięcioletnią kadencję. W 2021 bez powodzenia ubiegał się o stanowisko prezydenta Kalabrii.

</doc>
<doc id="1741724" url="https://pl.wikipedia.org/wiki?curid=1741724" title="Wlodek Rabinowicz">
Wlodek Rabinowicz

Wlodek Rabinowicz właśc. Włodzimierz Rabinowicz, (ur. 14 stycznia 1947 w Warszawie) – filozof pracujący na Uniwersytecie w Lund w Szwecji, zajmujący się kwestiami normatywności, teorii decyzji i etyki, znawca utylitaryzmu. Członek Królewskiej Szwedzkiej Akademii Nauk.
Życiorys.
Należał do Związku Młodzieży Socjalistycznej, z którego został wykluczony w 1967. Studia rozpoczął na Uniwersytecie Warszawskim, ale po wydarzeniach marcowych przeniósł się do Uniwersytetu Uppsalskiego, który ukończył w 1970. Doktorat obronił na tejże uczelni w 1979. Od 1995 pracuje w Lund jako profesor na Wydziale Filozoficznym (Department of Philosophy). Jest członkiem komitetu redakcyjnego czasopisma „”, a w latach 1996–1999 pełnił obowiązki redaktora naczelnego tego pisma.

</doc>
<doc id="1741726" url="https://pl.wikipedia.org/wiki?curid=1741726" title="Zębiełek kongijski">
Zębiełek kongijski

Zębiełek kongijski ("Crocidura congobelgica") – gatunek ssaka owadożernego z rodziny ryjówkowatych (Soricidae). Występuje endemicznie w Demokratycznej Republice Konga w . Zamieszkuje nizinne lasy pierwotne. Przez około 90 lat badań znaleziono 7 osobników. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (niższego ryzyka). Zagrożeniem dla tego gatunku jest niszczenie ich siedlisk poprzez nielegalny wyrąb drzew i działalność górniczą.

</doc>
<doc id="1741727" url="https://pl.wikipedia.org/wiki?curid=1741727" title="Leki antyarytmiczne">
Leki antyarytmiczne



</doc>
<doc id="1741734" url="https://pl.wikipedia.org/wiki?curid=1741734" title="Cafe Futbol">
Cafe Futbol



</doc>
<doc id="1741735" url="https://pl.wikipedia.org/wiki?curid=1741735" title="Charlotta Hanowerska">
Charlotta Hanowerska

Charlotta Augusta Matylda Hanowerska (ur. 29 września 1766 Buckingham Palace, zm. 5 października 1828 Pałac Ludwigsburg) - Księżniczka Królewska, królowa Wirtembergii.
Córka króla Wielkiej Brytanii Jerzego III i Charlotty Mecklenburg-Strelitz.
18 maja 1797 roku w kaplicy St. James’s Palace poślubiła księcia Fryderyka Wirtemberskiego, najstarszego syna księcia Wirtembergii Fryderyka Eugeniusza i Doroty Fryderyki Hohenzollern. Fryderyk był wcześniej żonaty z Augustą Karoliną Welf, córką księcia Brunszwiku-Wolfenbüttel Karola Wilhelma i księżniczki Augusty Charlotty Hanowerskiej (siostry króla Jerzego III). Z pierwszego małżeństwa miał czwórkę dzieci, w tym dwóch synów. Fryderyk i Charlotta mieli tylko jedną córkę, zmarłą przy narodzinach.
Siedem miesięcy po ślubie umarł ojciec Fryderyka, który tym samym został księciem Wirtembergii. W 1800 roku armia francuska zajęła księstwo, a para książęca udała się do Wiednia. Książę przekazał tereny Montbéliard Francji, w zamian otrzymując tytuł elektora. W związku z rozpadem Świętego Cesarstwa 1 stycznia 1806 otrzymał tytuł królewski, nadany przez Napoleona I. Charlotta została pierwszą królową Wirtembergii. Sojusz z Napoleonem oznaczał de facto wojnę z ojcem Charlotty, królem Jerzym III. W 1813 roku Fryderyk przystąpił do VI koalicji, dzięki pomocy szwagra księcia regenta Jerzego. Mąż Charlotty umarł w 1816 roku. Jako królowa wdowa mieszkała w pałacu Ludwigsburg, gdzie odwiedzały ją: siostry Elżbieta Hanowerska i Augusta Zofia Hanowerska, oraz bracia Edward, książę Kentu, August, książę Sussex i Adolf Hanowerski, książę Cambridge.
W 1819 roku została matką chrzestną ("per procura") księżniczki Aleksandryny Wiktorii Hanowerskiej, córki księcia Edwarda Hanowerskiego i Wiktorii Sachsen-Coburg-Saalfeld; późniejszej królowej Wiktorii Hanowerskiej.
W 1827 roku udała się po raz pierwszy od czasu ślubu do Wielkiej Brytanii, gdzie przeszła operację usunięcia obrzęku.

</doc>
<doc id="1741738" url="https://pl.wikipedia.org/wiki?curid=1741738" title="LA Tennis Open 2009">
LA Tennis Open 2009

LA Tennis Open 2009 – tenisowy turniej ATP rangi ATP World Tour 250 z cyklu LA Tennis Open rozgrywany w dniach 27 lipca–2 sierpnia 2009 roku w Los Angeles na kortach twardych o puli nagród 630 000 dolarów amerykańskich.

</doc>
<doc id="1741742" url="https://pl.wikipedia.org/wiki?curid=1741742" title="Ursula Amerbach">
Ursula Amerbach

Ursula Amerbach z Bazylei (ur. 25 grudnia 1528, zm. 20 czerwca 1532) – najstarsze dziecko bazylejskiego uczonego Bonifaciusa Amerbacha i jego żony Marthy Fuchs, córki burmistrza Neuenburga Leonharda Fuchsa. Zmarła w dziecińswie. Do jej rodzeństwa należeli Esther Amerbach (także zmarła w dzieciństwie), Faustina Amerbach, Basilius Amerbach i Juliana Amerbach. Ursula była bardzo przywiązana do swojego stryja Basiliusa Amerbacha (starszego).
Według świadecwa Erazma z Rotterdamu, przyjaciela rodziny Amerbachów, jej ojciec Bonifacius szczególnie ją kochał i bardzo cierpiał, gdy zmarła. By pocieszyć zrozpaczonego ojca, Erazm i inni przyjaciele pisali listy i wiersze konsolacyjne o Ursuli. Także sam Bonifacius napisał kilka utworów wyrażających żal po utracie córki.

</doc>
<doc id="1741744" url="https://pl.wikipedia.org/wiki?curid=1741744" title="Sopot Festival 1984">
Sopot Festival 1984

Sopot Festival 1984 – 21. edycja festiwalu muzycznego odbywającego się w sopockiej Operze Leśnej. Festiwal zorganizowany został w dniach 15–18 sierpnia 1984 roku (po trzyletniej przerwie). Konkurs prowadzili E. Zając, J. Karska, Andrzej Matul, Krzysztof Szewczyk i Ewa Kuklińska. Nagrodę Grand Prix otrzymała Krystyna Giżowska za wykonanie piosenki „Blue Box”. Gośćmi specjalnymi festiwalu, którzy wystąpili poza konkursem byli: Halina Frąckowiak, Irena Santor, Kombi, Maryla Rodowicz, Krystyna Prońko, Hana Zagorová, Dolly Roll, The Twins, Mirtha Medina, Belle and the Devolutions oraz Charles Aznavour.

</doc>
<doc id="1741746" url="https://pl.wikipedia.org/wiki?curid=1741746" title="Zu al-hidżdża">
Zu al-hidżdża

Zu al-hidżdża (arabski: ذو الحجة IPA: [ðʊl.ˈħɪʒ.ʒa]) – nazwa ostatniego, dwunastego miesiąca według księżycowego kalendarza muzułmańskiego. Jest to "miesiąc pielgrzymki", w której szczególnie zaleca się odbycie tzw. "dużej" pielgrzymki do Mekki ("al-hadż"). W czasach dżahilijji był to okres odbywania pielgrzymek do świętych miejsc przez przedmuzułmańskie plemiona Półwyspu Arabskiego. 

</doc>
<doc id="1741747" url="https://pl.wikipedia.org/wiki?curid=1741747" title="Atari Flashback 2">
Atari Flashback 2

Atari Flashback 2 – konsola gier wideo wyprodukowana przez firmę Atari Inc. w 2005 roku, druga konsola z serii Atari Flashback. W pamięć konsoli wbudowanych jest w sumie czterdzieści tytułów z konsoli Atari 2600, a także kilka produkcji typu homebrew. Konsola nie posiada gniazda kartridży, przez co zalicza się ją do konsol z wbudowanymi grami. System jest wyposażony w zasilacz sieciowy, do podłączenia telewizora służą złącza RCA: kompozytowe wyjście wideo i monofoniczne wyjście audio.
Wygląd konsoli jest wzorowany na Atari 2600, z tym że FlashBack 2 jest zdecydowanie mniejszy i lżejszy od pierwowzoru, kontrolery dołączane do zestawu także są wzorowane na tych z Atari 2600. Flashback 2 posiada pięć przycisków na obudowie – włącznik, reset, lewy i prawy przycisk do wyboru poziomu trudności i select. Konsola posiada dwa joysticki, wzorowane na tych z Atari 2600, które wpinane są do tylnej części konsoli, obsługuje także oryginalne kontrolery z tego systemu. Konsola nie posiada w zestawie kontrolerów z tzw. Paddle, aczkolwiek te kontrolery także są przez nią obsługiwane, a nawet wymagane do sterowania w kilku grach.
W przeciwieństwie do poprzedniej konsoli z serii, Flashbacck 2 posiada sprzęt oparty na tym z konsoli Atari 2600, a także chip Atari VCS, przez co gry uruchamiane na konsoli nie różnią się od oryginalnych wydań pod względem wizualnym.
Marty Goldberg, właściciel muzeum elektronicznej rozrywki, brał udział w tworzeniu instrukcji dodawanej do konsoli i już we wczesnej fazie tworzenia konsoli była ona w pełni gotowa, jednak z powodu problemów w okresie produkcyjnym i przesuwającej się daty premiery niektóre informacje w niej zawarte nie są poprawne.
Edycje.
Firma Atari wydała trzy edycje konsoli Atari FlashBack 2:
Niektóre z wbudowanych gier np. "Lunar Lander", miały problem z pojawiającymi się artefaktami graficznymi i migającym ekranem, było to spowodowane ograniczeniami oryginalnej Atari 2600, które powielono w Atari Flashback 2. Gry, które stworzono bezpośrednio dla Atari Flashback 2, nie mają takich problemów, gdyż od początku produkcji były one dostosowane do tej konsoli.
Gniazdo kartridży.
Atari Flashback 2 w przeciwieństwie do pierwowzoru, którym była konsola Atari 2600 nie posiadała gniazda kartridży, jednak osoby posiadające odpowiednie umiejętności były w stanie zmodyfikować konsolę tak aby można było na niej używać wymiennych kartridży z Atari 2600. Płyta główna konsoli Flashback 2 posiada nadrukowane informacje, które ułatwiają instalację gniazda kartridży, poza tym po zainstalowaniu odpowiedniego przełącznika można nadal korzystać z gier wbudowanych w system.
Lista gier.
Wbudowane w konsolę gry zostały podzielone na cztery kategorie, które można wybrać z poziomu konsoli. Po wybraniu kategorii nie jest możliwe cofnięcie się do poprzedniego ekranu, jedynym sposobem, aby to zrobić jest wówczas wciśnięcie przycisku reset lub wyłączenie i ponowne uruchomienie konsoli.
Ukryte gry.
Konsole posiadała również dwa ukryte tytuły, które wymagały kontrolera z pokrętłem, tzw. Paddle. "Flashback 2" nie posiadała takich kontrolerów w związku z tym do grania w te tytuły potrzebne były oryginalne kontrolery z pokrętłem na Atari 2600. Aby otrzymać dostęp do ukrytych gier gracz musi wychylić joystick do góry, następnie dziewięć razy w dół, potem siedem razy w górę i dwa razy w dół (jest to nawiązanie do roku 1972, w którym powstał Pong), kod musi być wpisany bez żadnych pauz.
Ekrany testowe.
Ekrany do testowania mogą zostać uruchomione poprzez jednoczesne przytrzymanie przycisków dół, reset i select i kliknięcia przycisku power. Ekrany te służą do testowania działania kontrolerów (zarówno zwykłych jak i tych z Paddle), a także do sprawdzania działania dźwięku i grafiki.
Odbiór.
Konsola cieszyła się duża popularnością, sprzedano około 860 000 egzemplarzy, była także doceniana wśród ekspertów.
Lance Ulanoff z PC Magazine ocenił konsolę na cztery w pięciostopniowej skali, stwierdził, że konsola mimo swojego stylu retro nadaje się dla każdego, nawet młodego gracza, gdyż pozwala ona poznać historię branży gier wideo. John Falcone z cnet.com ocenił konsole na sześć w dziesięciostopniowej skali, docenił bardzo przystępną cenę i design konsoli, aczkolwiek zarzucał jej twórcom, że gry z Flashback 2 nie są unikatowe i większość z nich można znaleźć w różnego rodzaju kompilacjach na PC i konsolach.

</doc>
<doc id="1741748" url="https://pl.wikipedia.org/wiki?curid=1741748" title="Konkatedra Przemienienia Pańskiego w Varnsdorfie">
Konkatedra Przemienienia Pańskiego w Varnsdorfie

Konkatedra Przemienienia Pańskiego w Varnsdorfie – świątynia Kościoła Starokatolickiego w Republice Czeskiej, znajdująca się w mieście Varnsdorf.
Budowa kościoła rozpoczęła się w roku 1873, a w październiku 1874 zatknięto gałkę na wieży (znak zakończenia budowy). Uroczysta konsekracja nastąpiła 27 grudnia 1874 roku. Na przełomie 1880/1881 roku wybudowano także plebanię. W 1897 roku świątynia została główną siedzibą biskupa Kościoła Starokatolickiego Austrii i została podwyższona do godności (drugiej po kościele św. Piotra i Pawła w Bernie) Katedry. Podczas II wojny światowej katedra nie uległa dużemu zniszczeniu, dopiero w okresie wcielenia miasta do komunistycznej Czechosłowacji, w kościele zorganizowano komunalne kolumbarium. Odradzający się w 1995 roku Kościół Starokatolicki w Republice Czeskiej uznał kościół Przemienia Pańskiego za swoją konkatedrę – mimo wcześniejszych uzgodnień, postanowiono jednak stolicą Kościoła uczynić bardziej prestiżową Pragę. Od 2000 roku trwa remont adaptacyjny w konkatedrze.

</doc>
<doc id="1741749" url="https://pl.wikipedia.org/wiki?curid=1741749" title="HRV">
HRV



</doc>
<doc id="1741750" url="https://pl.wikipedia.org/wiki?curid=1741750" title="Tisquantum">
Tisquantum



</doc>
<doc id="1741752" url="https://pl.wikipedia.org/wiki?curid=1741752" title="Żmuda (nazwisko)">
Żmuda (nazwisko)

Żmuda (r. ż. "Żmuda/Żmudowa", l. mn. "Żmudowie") – polskie nazwisko noszone na początku lat 90. przez ok. 9 tysięcy osób, Etymologicznie wywodzi się od określeń: "znój, trud, mozół"
Etymologia nazwiska.
Po wprowadzeniu w 1807 roku Kodeksu Napoleona prawo do noszenia nazwiska otrzymały także stany chłopskie i mieszczańskie (oraz ludność żydowska). Według Jarosława Zawadzkiego nazwisko "Żmuda" pochodzi:
Podobnie określa znaczenie słowa "Żmuda" prof. Kazimierz Rymut: "„Nazwę osobową 'Żmuda' odnotowano na terenie Polski w 1631 roku”"
Demografia.
Zgodnie z serwisem heraldycznym nazwiskiem tym w Polsce na początku lat 90 XX w. pod względem liczby osób o danym nazwisku zarejestrowanych w bazie PESEL posługiwało się 8992 osób .
Nazwisko "Żmuda" najczęściej występuje w:

</doc>
<doc id="1741756" url="https://pl.wikipedia.org/wiki?curid=1741756" title="Państwo Alawitów (Syria)">
Państwo Alawitów (Syria)

Państwo Alawitów (, , trb. Dawlat Ǧabal al-‘Alawijjīn) – istniejące w latach 1920–1936 autonomiczne niewielkie państwo na terenie francuskiego mandatu w Syrii, stworzone dla dominującej na jego obszarze grupy religijnej Alawitów.

</doc>
