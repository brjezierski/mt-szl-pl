<doc id="1743966" url="https://pl.wikipedia.org/wiki?curid=1743966" title="Ragnar Sigurðsson">
Ragnar Sigurðsson

Ragnar Sigurðsson (ur. 19 czerwca 1986 w Reykjavíku) – islandzki piłkarz występujący na pozycji środkowego obrońcy. Od 2021 roku jest zawodnikiem Ruchu Lwów.
Kariera klubowa.
Sigurðsson zawodową karierę rozpoczynał w klubie Fylkir. Debiutował tam w sezonie 2004 i w lidze zagrał wówczas trzy razy. Od początku sezonu 2005 stał się podstawowym graczem Fylkiru. W tamtym sezonie z klubem wywalczył również wicemistrzostwo Islandii. W Fylkirze grał do końca sezonu 2006. W sumie spędził tam trzy lata. W tym czasie rozegrał tam 38 ligowych spotkań i zdobył 2 bramki.
W styczniu 2007 roku podpisał kontrakt ze szwedzkim IFK Göteborg. W pierwszej lidze szwedzkiej zadebiutował 6 kwietnia 2007 w zremisowanym 1:1 meczu z Trelleborgs FF. W sezonie 2007 zdobył z klubem mistrzostwo Szwecji. 6 kwietnia 2008 w wygranym 4:1 pojedynku z Örebro SK strzelił pierwszego gola w trakcie gry w pierwszej lidze szwedzkiej. W sezonie 2008 zdobył z klubem Puchar Szwecji oraz Superpuchar Szwecji.
W 2011 roku przeszedł do FC København. W barwach tego klubu zdobył Puchar Danii w 2012 oraz mistrzostwo Danii w 2013. W 2014 roku został piłkarzem rosyjskiego FK Krasnodar. 23 sierpnia 2016 roku został kupiony przez angielski Fulham, a kwota transferu wyniosła 4,7 miliona euro. Rok później został wypożyczony do Rubinu Kazań. W 2018 roku został piłkarzem FK Rostów, a w 2020 roku powrócił do FC København.
18 stycznia 2021 Sigurðsson został piłkarzem Ruchu Lwów.
Kariera reprezentacyjna.
W reprezentacji Islandii Sigurðsson zadebiutował 22 sierpnia 2007 w zremisowanym 1:1 towarzyskim spotkaniu z Kanadą. Był uczestnikiem eliminacji do Mistrzostw Europy 2008, na które jego reprezentacja nie awansowała. Był powołany do kadry na mecze eliminacyjne Mistrzostw Świata w 2010 roku, a także Euro 2012 i Mistrzostw Świata w 2014 roku, na które Islandczycy się nie zakwalifikowali. W 2016 wystąpił z kadrą Islandii na Euro 2016, gdzie doszedł z nią do ćwierćfinału, a sam zdobył jedną ze zwycięskich bramek przeciwko reprezentacji Anglii w 1/8 finału tego turnieju.

</doc>
<doc id="1743967" url="https://pl.wikipedia.org/wiki?curid=1743967" title="Ragnar Sigurdsson">
Ragnar Sigurdsson



</doc>
<doc id="1743968" url="https://pl.wikipedia.org/wiki?curid=1743968" title="Gummfluh">
Gummfluh

Gummfluh – szczyt w Prealpach Szwajcarskich, części Alp Zachodnich. Leży w Szwajcarii w kantonach Valais i Berno. Można go zdobyć ze schroniska Cabane de la Videmanette (2130 m).

</doc>
<doc id="1743969" url="https://pl.wikipedia.org/wiki?curid=1743969" title="Dimitris Christofi">
Dimitris Christofi

Dimitris Christofi (gr. Δημήτρης Χριστοφή, ur. 29 września 1988 w Paralimni) – cypryjski piłkarz grający na pozycji napastnika.
Kariera klubowa.
Karierę piłkarską Christofi rozpoczął w klubie Onisilos Sotira. W 2005 roku awansował do kadry pierwszego zespołu i w sezonie 2005/2006 zadebiutował w jego barwach w drugiej lidze cypryjskiej. Przez 2 lata zdobył dla Onisilosu 9 goli i latem 2007 roku odszedł do pierwszoligowego Enosis Neon Paralimni. W sezonie 2007/2008 strzelił 9 bramek i był najlepszym strzelcem drużyny obok Angolańczyka Freddy’ego.
Latem 2008 roku Christofi został zawodnikiem Omonii Nikozja, z którą podpisał czteroletni kontrakt. W Omonii stworzył atak z Janisem Okasem i reprezentantem w piłce nożnej Semedo Cafú. Z 10 golami był najskuteczniejszym graczem Omonii, która została wicemistrzem Cypru. W sezonie 2009/2010 został mistrzem kraju, a w 2010/2011 - wicemistrzem. W 2011 2012 zdobył dwa Puchary Cypru.
W 2013 roku Christofi przeszedł do FC Sion. Zadebiutował w nim 13 lipca 2013 w przegranym 0:2 wyjazdowym meczu z BSC Young Boys. W sezonie 2014/2015 zdobył Puchar Szwajcarii.
W 2016 Christofi wrócił do Omonii.
Kariera reprezentacyjna.
W reprezentacji Cypru Christofi zadebiutował 19 maja 2008 roku w przegranym 0:2 towarzyskim spotkaniu z Grecją. 19 listopada 2008 zdobył pierwszego gola w kadrze narodowej, w meczu z Białorusią (2:1). Obecnie jest członkiem drużyny Cypru grającej w kwalifikacjach do MŚ 2010.

</doc>
<doc id="1743970" url="https://pl.wikipedia.org/wiki?curid=1743970" title="Sulegg">
Sulegg

Sulegg – szczyt w Alpach Berneńskich, części Alp Zachodnich. Leży w Szwajcarii w kantonie Berno. Należy do głównego łańcucha Alp Berneńskich. Można go zdobyć ze schroniska Suls-Lobhorn (1955 m).

</doc>
<doc id="1743971" url="https://pl.wikipedia.org/wiki?curid=1743971" title="Mirosław Najdenow">
Mirosław Najdenow

Mirosław Christofow Najdenow, bułg. Мирослав Христофоров Найденов (ur. 14 grudnia 1968 we Wracy) – bułgarski lekarz weterynarii, urzędnik i polityk, deputowany do Zgromadzenia Narodowego 41. kadencji, minister rolnictwa w rządzie Bojka Borisowa (2009–2013).
Życiorys.
Z wykształcenia lekarz weterynarii, ukończył studia w instytucie medycyny weterynaryjnej i zootechniki w Starej Zagorze. Prowadził praktykę weterynaryjną, pracował również w administracji publicznej. W latach 2002–2004 był dyrektorem oddziału służby weterynaryjnej we Wracy, a od 2004 do 2006 sekretarzem generalnym państwowej służby weterynaryjnej w Sofii. Następnie przez trzy lata pełnił obowiązki dyrektora przedsiębiorstwa Ekorawnowesie. Pełnił funkcję wiceprezesa bułgarskiej izby weterynaryjnej.
Zaangażował się w działalność polityczną w ramach partii GERB. Z jej ramienia wystartował w wyborach parlamentarnych w 2009, w których jego partia zajęła pierwsze miejsce. Mirosław Najdenow uzyskał wówczas mandat posła do Zgromadzenia Narodowego. W nowym rządzie Bojka Borisowa funkcję ministra rolnictwa miała objąć Desisława Tanewa, która odmówiła przyjęcia nominacji wkrótce przed zaprzysiężeniem gabinetu. Stanowisko to powierzono wówczas Mirosławowi Najdenowowi, który rozpoczął urzędowanie w lipcu 2009. Resortem tym kierował do marca 2013.
Po odejściu z partii GERB został liderem ugrupowania BASTA. Od 2016 pełnił funkcję prezesa organizacji pracodawców SSI.

</doc>
<doc id="1743972" url="https://pl.wikipedia.org/wiki?curid=1743972" title="Siatkówka na Letnich Igrzyskach Olimpijskich Młodzieży 2010">
Siatkówka na Letnich Igrzyskach Olimpijskich Młodzieży 2010

Siatkówka na Letnich Igrzyskach Olimpijskich Młodzieży 2010 odbyła się w dniach 21-26 sierpnia w Toa Payoh Sports Hall w Singapurze. Został rozegrany turniej mężczyzn i kobiet, w którym wystąpiło po 6 zespołów.

</doc>
<doc id="1743973" url="https://pl.wikipedia.org/wiki?curid=1743973" title="I Koncert skrzypcowy D-dur (Paganini)">
I Koncert skrzypcowy D-dur (Paganini)



</doc>
<doc id="1743974" url="https://pl.wikipedia.org/wiki?curid=1743974" title="Vanil Noir">
Vanil Noir

Vanil Noir – szczyt w Alpach Fryburskich, części Alp Zachodnich. Leży w Szwajcarii w kantonach Vaud i Fryburg. Można go zdobyć ze schroniska Chalet Les Marrindes (1868 m).

</doc>
<doc id="1743976" url="https://pl.wikipedia.org/wiki?curid=1743976" title="III Koncert skrzypcowy E-dur (Paganini)">
III Koncert skrzypcowy E-dur (Paganini)



</doc>
<doc id="1743980" url="https://pl.wikipedia.org/wiki?curid=1743980" title="Ofiarowanie">
Ofiarowanie



</doc>
<doc id="1743983" url="https://pl.wikipedia.org/wiki?curid=1743983" title="Hohgant">
Hohgant

Hohgant – szczyt w Alpach Berneńskich, części Alp Zachodnich. Leży w Szwajcarii w kantonie Berno. Należy do głównego łańcucha Alp Berneńskich. Można go zdobyć ze schroniska Hohganthütte (1805 m) lub Berggasthaus Kemmeriboden-Bad (975 m).

</doc>
<doc id="1743985" url="https://pl.wikipedia.org/wiki?curid=1743985" title="Stefan Andersson">
Stefan Andersson

Stefan Andersson (ur. 13 września 1971 w Västervik) – szwedzki żużlowiec, trener oraz menadżer.
Życiorys.
Dwukrotny srebrny medalista Młodzieżowych Indywidualnych Mistrzostw Szwecji (1991, 1992). Dwukrotny uczestnik serii Grand Prix Indywidualnych Mistrzostw Świata, w latach 2001 (32. miejsce) oraz 2005 (21. miejsce) – w obu latach wystąpił w jednym eliminacyjnym turnieju jako zawodnik z "dziką kartą". Brązowy medalista Drużynowego Pucharu Świata (2002, Peterborough). Indywidualny wicemistrz Szwecji (2003, Hagfors).
W latach 1998–2006 startował w polskich klubach żużlowych: Polonia Piła (1998), Apator Toruń (1999–2000), Stal Rzeszów (2001), Wybrzeże Gdańsk (2002) i Start Gniezno (2003–2006). Największy sukces w rozgrywkach DMP odniósł w 1998 r., zdobywając z pilską Polonią tytuł wicemistrzowski.
Oprócz startów w polskich ligach, występował również w rozgrywkach w Szwecji (Smederna Eskilstuna, Piraterna Motala) i Anglii (Eastbourne Eagles).
8 maja 2013 został szkoleniowcem drużyny Lechma Start Gniezno.

</doc>
<doc id="1743987" url="https://pl.wikipedia.org/wiki?curid=1743987" title="Dynia figolistna">
Dynia figolistna

Dynia figolistna ("Cucurbita ficifolia" Bouché) – gatunek rośliny z rodziny dyniowatych. Pochodzi z Ameryki Środkowej lub Południowej. 
Zastosowanie i uprawa.
Dynia figolistna była uprawiana przez Indian z terenów obecnego Peru już ponad 5000 lat temu. Obecnie uprawiana w obu Amerykach, Azji oraz Afryce. Do Europy trafiła najprawdopodobniej przed rokiem 1613, kiedy to została opisana w atlasie botanicznym "Hortus Eystettensis". W Europie ze względu na wymagania klimatycznie nie zdobyła dużej popularności.
Kiełki, kwiaty oraz liście spożywane na surowo. Przetworzone owoce służą do produkcji spożywczej: wytwarza się z nich słodycze, napoje bezalkoholowe i alkoholowe. Z nasion wytwarza się w Meksyku słodycze. Pędy i owoce używane są również jako pasza.

</doc>
<doc id="1743990" url="https://pl.wikipedia.org/wiki?curid=1743990" title="Gaisensha">
Gaisensha

 – w Japonii samochód wykorzystywany w celach propagandowych lub też do promocji towarów i usług. Skrót utworzony od słowa . Zwany również . Pojazdy tego typu są w Japonii zwolnione od większości opłat podatkowych.
Typy gaisensha.
Uyoku gaisensha.
Nazwa pochodzi od zbiorczej nazwy różnych ugrupowań japońskich nacjonalistów - . "Uyoku Dantai" głoszą przy ich pomocy własne poglądy społeczności Japonii. Po raz pierwszy zostały wykorzystane przez Bin Akao. Występują w barwach czarnej, khaki lub ciemnozielonej albo białej. Oznaczone są flagami Japonii oraz złocistym herbem cesarskim aby wyrazić szacunek dla cesarza. Część pojazdów wyposażona jest w czerwone lampy sygnalizacyjno-ostrzegawcze.
Charakterystycznymi utworami muzycznymi towarzyszącymi głoszonym poglądom były pieśni wojskowe jak: , , . Dziś ich miejsce zastąpiły piosenki zapożyczone z anime takich jak Gundam, Space Battleship Yamato czy Star of the Giants. Ostatnimi czasy pojawiają się pojazdy emitujące muzykę enka.
Wiele wykorzystywanych pojazdów to zmodyfikowane używane busy turystyczne. Z powodu wprowadzenia w 2002 regulacji dotyczącej emisji spalin ("NOx Law") pojazdy te nie mają wstępu do centrum Tokio oraz do centrów niektórych większych miast w Japonii. W związku z tym ograniczeniem pojawia się tendencja do wykorzystywania mniejszych pojazdów, głównie Toyota Hiace, Nissan Caravan, Toyota Land Cruiser czy Mitsubishi Pajero. Stowarzyszenia modernizują także relatywnie tańsze nowe mikrobusy.
Można spotkać się także z samochodami wykorzystywanymi przez , lecz ugrupowania te preferują piesze demonstracje. Ich pojazdy mają barwę białą lub kości słoniowej.
Senkyo'undōsha.
 prowadzą działalność jedynie w okresie kampanii wyborczej na stanowiska publiczne. Zazwyczaj są to zmodernizowane używane busy. Na dachach pojazdów zaparkowanych najczęściej przed dworcem lub też w zatłoczonych dzielnicach stoją kandydaci do objęcia stanowisk w wyborach i wygłaszają przemówienia. Godziny ich aktywności oraz regulacje odnośnie do treści przemówień znajdują się w . Podczas gdy pojazd jest w ruchu dozwolone jest jedynie emitowanie przez głośniki nazwiska kandydata oraz jego przynależności partyjnej.
Wiele partii politycznych, związków zawodowych i grup przeprowadzających ruch społeczny nie przestrzega regulacji prawnych związanych z wykorzystaniem "gaisensha" co prowadzi do częstych zatrzymań przez funkcjonariuszy policji.
Senden Car.
 to pojazdy wykorzystywane do promocji produktów, salonów pachinko, , cyrków, wydarzeń w świecie wrestlingu i koncertów. Są to busy z karoserią pokrytą reklamami, czasami dodatkowo mają pozawieszane oferowanych produktów. Przez głośniki emitują treści reklamowe oraz muzykę. Zazwyczaj występują jedynie w Central Business District.
Wymagania konstrukcyjne.
W latach dziewięćdziesiątych XX wieku gwałtownie wzrosła liczba nielegalnych pojazdów, których właściciele aby uzyskać ulgę w podatkach i składkach ubezpieczenia, zarejestrowali je jako "gaisensha". Według wzrost liczby zarejestrowanych pojazdów kształtuje się następująco:
W wyniku tego w roku 2001 uległy zaostrzeniu wymagania konstrukcyjne stawiane przed samochodami kempingowymi, "gaisensha", oraz samochodami będącymi własnością firmy.

</doc>
<doc id="1743992" url="https://pl.wikipedia.org/wiki?curid=1743992" title="The Arrival (album Deadlock)">
The Arrival (album Deadlock)

The Arrival – debiutancki album studyjny grupy Deadlock, wydany w 2002 roku przez Winter Recordings.

</doc>
<doc id="1743993" url="https://pl.wikipedia.org/wiki?curid=1743993" title="Białozór (herb szlachecki)">
Białozór (herb szlachecki)

Białozór – polski herb szlachecki, odmiana herbu Bogorya.
Opis herbu.
W polu czerwonym dwie rogaciny w słup, z czego dolna na opak, złączone, przekrzyżowane w miejscu złączenia, srebrne. 
W klejnocie nad hełmem w koronie paw trzymający w dziobie strzałę złamaną.
Najwcześniejsze wzmianki.
Nieznana geneza odmiany.
Herbowni.
Białozor - Białozór.

</doc>
<doc id="1743994" url="https://pl.wikipedia.org/wiki?curid=1743994" title="Emil Hallfreðsson">
Emil Hallfreðsson

Emil Hallfreðsson (ur. 29 czerwca 1984 w Hafnarfjörður) – islandzki piłkarz występujący na pozycji pomocnika we włoskim klubie Calcio Padova oraz w reprezentacji Islandii.
Kariera klubowa.
Hallfreðsson zawodową karierę rozpoczynał w klubie Hafnarfjarðar. Zadebiutował tam w 2002 roku i przez pierwsze dwa sezony pełnił tam rolę rezerwowego. W sezonie 2004 stał się podstawowym graczem Hafnarfjörður. W tamtym sezonie z klubem zdobył również mistrzostwo Islandii, Puchar Ligi Islandzkiej i Superpuchar Islandii. W Hafnarfjörður spędził w sumie trzy sezony. Łącznie rozegrał tam 27 ligowych spotkań i zdobył w nich 7 bramek.
Zimą 2005 roku przeszedł do angielskiego Tottenhamu. Po przyjściu został jednak włączony do jego rezerw. W styczniu 2006 został wypożyczony do szwedzkiego Malmö FF. W pierwszej lidze szwedzkiej zadebiutował 8 maja 2006 w wygranym 3:1 meczu z Helsingborgs IF. W Malmö spędził cały sezon 2006, a potem powrócił do Tottenhamu. Spędził tam jeszcze pół roku.
W lipcu 2007 podpisał kontrakt z norweskim Lyn Fotball. W pierwszej lidze norweskiej pierwszy mecz zaliczył 21 lipca 2007 przeciwko Sandefjord Fotball (1:3). W sierpniu 2007, po rozegraniu jednego spotkania w barwach Lyn, odszedł do włoskiej Regginy Calcio. W Serie A zadebiutował 26 sierpnia 2007 w zremisowanym 1:1 pojedynku z Atalantą BC. W sezonie 2008/2009 zajął z klubem 19. miejsce w lidze i spadł z nim do Serie B.
W sierpniu 2009 roku został wypożyczony do Barnsley, grającego w Championship. W jego barwach pierwszy ligowy mecz zaliczył 22 sierpnia 2009 przeciwko Leicester City (0:1).
4 stycznia 2020 roku, włoski zespół Calcio Padova poinformował o jego zakontraktowaniu. Przeszedł do włoskiej drużyny na zasadzie wolnego transferu.
Kariera reprezentacyjna.
W reprezentacji Islandii Hallfreðsson zadebiutował 30 marca 2005 w bezbramkowo zremisowanym towarzyskim meczu z Włochami. Pierwszą bramkę w trakcie gry w drużynie narodowej zdobył 8 września 2007 w zremisowanym 1:1 meczu eliminacji Mistrzostw Europy 2008 z Hiszpanią. Ostatecznie na ten turniej jego reprezentacja nie awansowała. Obecnie Hallfreðsson powoływany jest do kadry na mecze eliminacji Mistrzostw Świata 2010.

</doc>
<doc id="1743996" url="https://pl.wikipedia.org/wiki?curid=1743996" title="Emil Hallfredsson">
Emil Hallfredsson



</doc>
<doc id="1743999" url="https://pl.wikipedia.org/wiki?curid=1743999" title="Młodzieżowe Mistrzostwa Ukrainy w piłce nożnej">
Młodzieżowe Mistrzostwa Ukrainy w piłce nożnej

Młodzieżowe Mistrzostwa Ukrainy w piłce nożnej (U-21) (ukr. Молодіжна першість України з футболу, "Mołodiżna perszist' Ukrajiny z futbołu") rozgrywane są od 2004 roku. Rozgrywki odbywają się spośród drużyn młodzieżowych (do 21 lat) klubów, występujących tylko w Premier Lidze. 
Do 2008 roku Mołodiżna perszist nazywała się Turnir dubłeriw (Turniej rezerw). Od sezonu 2004/05 w rozgrywkach Młodzieżowych Mistrzostw Ukrainy uczestniczy 16 drużyn, które systemem jesień-wiosna rozgrywają swoje mecze zgodnie kalendarza dla klubów Premier Lihi, o jeden dzień wcześniej niż kiedy grają pierwsze drużyny. Rotacja ligi odbywa się zgodnie z rotacją klubów Premier Lihi. Podczas meczu dozwolono zrobić aż do siedmiu zmian. Na boisku jednocześnie nie może być więcej niż 3 piłkarzy oraz 1 bramkarza, które są starsze 21 lat lub są obcokrajowcami.

</doc>
<doc id="1744001" url="https://pl.wikipedia.org/wiki?curid=1744001" title="Białucki">
Białucki

Białucki – polski herb szlachecki.
Opis herbu.
W polu barwy niewiadomej strzała bez opierzenia, rozdarta. W rozdarciu półksiężyc, nad którym gwiazda.
Brak informacji o klejnocie nad hełmem w koronie.
Historia herbu.
Z 1613 roku pochodzi wzmianka o Wojciechu Białuckim, ziemianinie kijowskim.
Herbowni.
Białucki.

</doc>
<doc id="1744002" url="https://pl.wikipedia.org/wiki?curid=1744002" title="Jiangshanosaurus">
Jiangshanosaurus



</doc>
<doc id="1744009" url="https://pl.wikipedia.org/wiki?curid=1744009" title="Znaki poziome">
Znaki poziome

Znaki poziome – znaki drogowe umieszczone na nawierzchni jezdni w postaci linii, strzałek, napisów i innych symboli. Znaki drogowe poziome są barwy białej lub żółtej. Jeżeli na drodze są umieszczone znaki barwy białej i żółtej wskazujące różny sposób zachowania, to kierujący jest zobowiązany stosować się do znaków barwy żółtej. Umieszczone na jezdni punktowe elementy odblaskowe barwy czerwonej wyznaczają prawą krawędź jezdni. Lewa krawędź jezdni oraz pasy ruchu mogą być oznaczone punktowymi elementami odblaskowymi barwy białej lub żółtej.

</doc>
<doc id="1744011" url="https://pl.wikipedia.org/wiki?curid=1744011" title="Jade Esteban Estrada">
Jade Esteban Estrada

Jade Esteban Estrada (ur. 17 września 1975 r. w Lackland Air Force Base w San Antonio, stan Teksas) – amerykański wokalista, komik, choreograf, aktor i działacz społeczny o latynoskich korzeniach. Magazyn "Out" określił go mianem "pierwszej gejowskiej gwiazdy latynoskiej".

</doc>
<doc id="1744012" url="https://pl.wikipedia.org/wiki?curid=1744012" title="Glsl">
Glsl



</doc>
<doc id="1744013" url="https://pl.wikipedia.org/wiki?curid=1744013" title="Akwarium wielogatunkowe">
Akwarium wielogatunkowe

Akwarium wielogatunkowe – akwarium, które jest przystosowane do hodowli różnych gatunków ryb pochodzących z różnych regionów geograficznych. Tworzące je gatunki mają podobne wymagania co do środowiska naturalnego (biotopu) czyli temperatury, oświetlenia i parametrów chemicznych wody. Do takiego akwarium wybiera się gatunki nieagresywne, zamieszkujące różne partie (poziomy) wody.

</doc>
<doc id="1744015" url="https://pl.wikipedia.org/wiki?curid=1744015" title="Matt Grevers">
Matt Grevers



</doc>
<doc id="1744017" url="https://pl.wikipedia.org/wiki?curid=1744017" title="Jerzy Motylewicz">
Jerzy Motylewicz

Jerzy Motylewicz (ur. 31 marca 1941 w Przemyślu) − polski historyk.
Życiorys.
Studia historyczne ukończył w 1970 na Wydziale Humanistycznym Wyższej Szkoły Pedagogicznej w Krakowie. Doktorat obronił w 1978, a habilitację w 1994. Tytuł naukowy profesora otrzymał w 2008.
Specjalizuje się w historii nowożytnej Polski. W przeszłości zajmował stanowiska zastępcy dyrektora Instytutu Historii: Wyższej Szkoły Pedagogicznej w Rzeszowie (1997-2001) i Uniwersytetu Rzeszowskiego (2001-2002). W latach 2002-2005 był dyrektorem Instytutu Historii tegoż uniwersytetu. Został kierownikiem Zakładu Historii Społecznej i Gospodarczej XVI-XVIII w. Uniwersytetu Rzeszowskiego. 

</doc>
<doc id="1744021" url="https://pl.wikipedia.org/wiki?curid=1744021" title="Deadlock vs. Six Reasons to Kill">
Deadlock vs. Six Reasons to Kill

Deadlock vs. Six Reasons to Kill – split album grup Deadlock oraz Six Reasons to Kill wydany w 2002 roku nakładem Winter Recordings.

</doc>
<doc id="1744023" url="https://pl.wikipedia.org/wiki?curid=1744023" title="Bożidar Dimitrow">
Bożidar Dimitrow

Bożidar Dimitrow Stojanow, bułg. Божидар Димитров Стоянов (ur. 3 grudnia 1945 w Sozopolu, zm. 1 lipca 2018 w Sofii) – bułgarski historyk, urzędnik państwowy i polityk, długoletni dyrektor Narodowego Muzeum Historycznego w Sofii, działacz Bułgarskiej Partii Socjalistycznej oraz partii GERB, w poseł do Zgromadzenia Narodowego, w latach 2009–2011 minister bez teki do spraw diaspory w rządzie Bojka Borisowa.
Życiorys.
Urodził się w rodzinie uchodźców z Tracji Wschodniej. Ukończył szkołę średnią w rodzinnej miejscowości, pracował we flocie rybackiej. W 1974 został absolwentem historii i archeologii na Uniwersytecie Sofijskim im. św. Klemensa z Ochrydy. Kształcił się następnie w zakresie paleografii w Paryżu i Watykanie. Doktoryzował się w zakresie historii, opublikował ponad 200 pozycji naukowych. W okresie komunistycznym był tajnym współpracownikiem służb specjalnych, co ujawniono w 2009.
Przez wiele lat związany z Narodowym Muzeum Historycznym w Sofii. W latach 1994–1998 po raz pierwszy pełnił funkcję jego dyrektora. Został odwołany przez minister kultury Emmę Moskową na skutek konfliktu z prezydentem Petyrem Stojanowem dotyczącego kwestii zwrot do klasztoru Zografu wywiezionego nielegalnie do Bułgarii rękopisu "Słowianobułgarskiej historii". Powrócił na stanowisko dyrektora w 2001, zajmując je do 2009. Wcześniej w 2000 wydał publikację "Desette łyżi na makedonizma" (pol. "Dziesięć kłamstw macedonizmu"), która wzbudziła kontrowersje zwłaszcza wśród Macedończyków.
Działał również politycznie, należał do Bułgarskiej Partii Socjalistycznej, wchodził w skład władz tego ugrupowania. Został zawieszony w prawach członka partii, gdy w kampanii na burmistrza Sofii w 2005 poparł Bojka Borisowa. W wyborach parlamentarnych w 2009 z listy założonej przez tegoż partii Obywatele na rzecz Europejskiego Rozwoju Bułgarii uzyskał mandat posła do Zgromadzenia Narodowego 41. kadencji. W lipcu tegoż roku przyjął propozycję wejścia do jego rządu Bojka Borisowa na stanowisko ministra bez teki, odpowiedzialnego za sprawy Bułgarów mieszkających poza granicami kraju. Funkcję tę pełnił do lutego 2011. W latach 2011–2017 ponownie był dyrektorem Narodowego Muzeum Historycznego w Sofii.

</doc>
<doc id="1744029" url="https://pl.wikipedia.org/wiki?curid=1744029" title="TVNMed.pl">
TVNMed.pl



</doc>
<doc id="1744031" url="https://pl.wikipedia.org/wiki?curid=1744031" title="Walentyn Dżula">
Walentyn Dżula

Walentyn Dżula, pseud. "Dewal" (ur. 2 maja 1907 w Nozdrzcu, zm. 3 maja 1984 w Łowcach) – polski działacz polityczny, ludowiec, starosta powiatowy w Jarosławiu, adwokat.
Życiorys.
Urodzony w rodzinie chłopskiej, był dziewiątym dzieckiem Józefa i Anny z domu Gerula. W rodzinnym Nozdrzcu uczęszczał do szkoły powszechnej (1914–1922), następnie kształcił się w jednym ze lwowskich gimnazjów (1922–1930). W 1934 ukończył studia na Wydziale Prawa Uniwersytetu Jana Kazimierza we Lwowie. W latach studenckich zaangażował się w ruch ludowy, zostając członkiem Polskiego Stronnictwa Ludowego „Piast”, był też działaczem Akademickiego Związku Młodzieży Ludowej.
W styczniu 1935 rozpoczął aplikację adwokacką, ale działalność polityczna uniemożliwiła mu uzyskanie prawa wykonywania zawodu; był kilkakrotnie aresztowany. Od 1934 pełnił funkcję prezesa Zarządu Powiatowego Stronnictwa Ludowego w Brzozowie, w 1938 znalazł się w składzie Rady Naczelnej Stronnictwa Ludowego. W sierpniu 1937 kierował strajkiem chłopskim w powiecie brzozowskim. Po zakończeniu strajku w obawie przed zatrzymaniem szukał schronienia w Czechosłowacji. Nawiązał tam kontakt z przywódcami ludowymi, Wincentym Witosem i Władysławem Kiernikiem, i realizował misję emisariusza pomiędzy Witosem a władzami okręgowymi Stronnictwa Ludowego w Krakowie. Jesienią 1938 został aresztowany na Zaolziu, w marcu 1939 Sąd Okręgowy w Rzeszowie uznał go za winnego prowadzenia działalności antypaństwowej i skazał na cztery i pół roku więzienia. Wyrok odbywał w więzieniu w Sanoku.
W czasie okupacji niemieckiej zaangażował się w działalność Stronnictwa Ludowego „Roch” i był członkiem trójki powiatowej tej organizacji w Brzozowie (od lutego 1942 do września 1943 przewodniczący). Organizował w powiecie tajne nauczanie.
Po wojnie, po utworzeniu Tymczasowego Rządu Jedności Narodowej, z ramienia Polskiego Stronnictwa Ludowego objął obowiązki starosty w Jarosławiu. Utracił stanowisko, kiedy usiłował przeciwdziałać fałszerstwom w czasie referendum 30 czerwca 1946; znalazł się wówczas pod obserwacją funkcjonariuszy Urzędu Bezpieczeństwa. W grudniu 1946 został zgłoszony przez PSL jako kandydat na posła na Sejm Ustawodawczy; aresztowanie Walentyna Dżuli 20 grudnia, pod pozorem jego współpracy z Narodowymi Siłami Zbrojnymi, wykorzystano jako pretekst do unieważnienia listy ludowców w okręgu przemyskim. Walentyn Dżula pozostawał w areszcie do 23 marca 1947, początkowo w Powiatowym Urzędzie Bezpieczeństwa Publicznego w Jarosławiu, potem w Wojewódzkim Urzędzie w Rzeszowie.
Pierwsze lata po zwolnieniu przepracował w zachodniej Polsce jako urzędnik niskiego szczebla; na początku lat 50. powrócił w strony rodzinne, był m.in. inspektorem w Wydziale Orzecznictwa Karno-Administracyjnego Prezydium Wojewódzkiej Rady Narodowej w Rzeszowie (1955–1958). Posadę tę utracił, kiedy wystąpił do sądu o odszkodowanie ze skarbu państwa za bezprawne uwięzienie w 1946. Spróbował wówczas podjąć pracę w zawodzie adwokata, co udało mu się dopiero w 1961, po proteście do ministra sprawiedliwości. Od grudnia 1964 prowadził kancelarię adwokacką w Jarosławiu, przeszedł na emeryturę dziesięć lat później.
Był żonaty (od jesieni 1948) z Katarzyną z Budziszów, miał dwoje dzieci. Zmarł 3 maja 1984 w Łowcach, tamże został pochowany na cmentarzu parafialnym.

</doc>
<doc id="1744033" url="https://pl.wikipedia.org/wiki?curid=1744033" title="Dorchester, Boston">
Dorchester, Boston



</doc>
<doc id="1744039" url="https://pl.wikipedia.org/wiki?curid=1744039" title="Lü Junchang">
Lü Junchang

Lü Junchang (; ur. 1965, zm. 9 października 2018) – chiński paleontolog specjalizujący się w badaniu mezozoicznych gadów oraz stratygrafii.
Miał stopień doktora. Pracował w Instytucie Paleontologii Kręgowców i Paleoantropologii w Pekinie. Zajmował się głównie pterozaurami i ich filogenezą. Opisał kilka ich gatunków, m.in. "Ningchengopterus liuae" i "Changchengopterus pani". Badał również dinozaury – był jednym z autorów naukowego opisu olbrzymiego zauropoda z rodzaju "Ruyangosaurus".

</doc>
<doc id="1744040" url="https://pl.wikipedia.org/wiki?curid=1744040" title="Stuart Musialik">
Stuart Musialik

Stuart Musialik (ur. 29 marca 1985 w Newcastle) – australijski piłkarz pochodzenia polskiego. Jest piłkarzem Sydney FC.
Stuart, podobnie jak Nikolai David Topor-Stanley, był z reprezentacją Australii zarówno na Mistrzostwach FIFA World Youth 2005 roku, jak i na Olimpiadzie w Pekinie.
Wyróżnienia.
Z Newcastle Jets:
Osobiste Wyróżnienia:

</doc>
<doc id="1744041" url="https://pl.wikipedia.org/wiki?curid=1744041" title="Tekao">
Tekao

Tekao - najwyższe wzniesienie na wyspie Nuku Hiva w archipelagu Markizów w Polinezji Francuskiej, o wysokości 1 224 m n.p.m. Góra znajduje się w północno-wschodniej części wyspy, w jednym z dwóch charakterystycznych, koncentrycznie ułożonych łańcuchów górskich.

</doc>
<doc id="1744043" url="https://pl.wikipedia.org/wiki?curid=1744043" title="Lu Junchang">
Lu Junchang



</doc>
<doc id="1744045" url="https://pl.wikipedia.org/wiki?curid=1744045" title="Zębiełek skoczny">
Zębiełek skoczny

Zębiełek skoczny ("Crocidura crenata") – gatunek ssaka owadożernego z rodziny ryjówkowatych (Soricidae). Występuje w południowym Kamerunie, północnym Gabonie, wschodniej Demokratycznej Republice Konga, Republice Środkowoafrykańskiej, Kongo i Gwinei Równikowej. Głównym siedliskiem tego ssaka są nizinne lasy na wysokościach 100-700 m n.p.m. Gatunek o długich nogach i ogonie, które umożliwiają wykonywanie skoków. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (niższego ryzyka). Nie stwierdzono poważnych zagrożeń dla populacji tego ssaka.

</doc>
<doc id="1744046" url="https://pl.wikipedia.org/wiki?curid=1744046" title="Tōviʻi">
Tōviʻi

Tōviʻi - płaskowyż w zachodniej części wyspy Nuku Hiva w archipelagu Markizów w Polinezji Francuskiej, położony między dwoma łańcuchami górskimi tworzącymi zatokę okalającą miasto Taiohae, stanowi pozostałość zapadniętej kaldery.

</doc>
<doc id="1744051" url="https://pl.wikipedia.org/wiki?curid=1744051" title="Cyrkuł siedlecki">
Cyrkuł siedlecki

Cyrkuł siedlecki – jednostka terytorialna Nowej Galicji (Galicji Zachodniej) istniejąca od 18 lipca 1796 do 16 kwietnia 1810. Powstała na części obszaru zagarniętego przez Austrię wskutek III rozbioru Polski.
Cyrkuł siedlecki był jednym z 12 cyrkułów Nowej Galicji, podporządkowanych początkowo Zachodnio-Galicyjskiej Nadwornej Komisji Urządzającej powstałych na podstawie rozporządzenia tejże komisji z 18 lipca 1796. W 1797 podporządkowany Gubernium Krajowemu dla Galicji Zachodniej w Krakowie.
Według przeprowadzonego na początku 1797 spisu ludności, cyrkuł siedlecki liczył 129 429 mieszkańców, w tym 117 092 chrześcijan i 12 337 Żydów.
W 1802 w granice cyrkułu zostały włączone skrawki zlikwidowanego cyrkułu radzyńskiego (łukowskiego).
W ramach reformy z maja 1803, z dniem 1 listopada 1803 w granice cyrkułu siedleckiego zostały włączone tereny zlikwidowanego cyrkułu wiązowieńskiego. Cyrkuł siedlecki pozostał jednym z 6 cyrkułów Nowej Galicji, podległych Gubernium Galicji we Lwowie.
Według spisu ludności z 1808 cyrkuł siedlecki w nowych granicach liczył 210 378 mieszkańców.
14 października 1809 wraz z większością Nowej Galicji włączony do Księstwa Warszawskiego i wkrótce zlikwidowany na mocy dekretu królewskiego z dnia 17 kwietnia 1810, w wykonaniu wcześniejszego dekretu z 24 lutego 1810 dotyczącego rozciągnięcia Konstytucji i administracji Księstwa Warszawskiego na tereny dawnej Nowej Galicji przyłączonej do Księstwa Warszawskiego. Wszedł w skład departamentu siedleckiego.

</doc>
<doc id="1744052" url="https://pl.wikipedia.org/wiki?curid=1744052" title="Wally Cox">
Wally Cox

Wally Cox, właściwie Wallace Maynard Cox (ur. 6 grudnia 1924 w Detroit w stanie Michigan, zm. 15 lutego 1973 w Los Angeles w stanie Kalifornia) – amerykański komik i aktor. Dwukrotny laureat nominacji do nagrody Emmy. .
Życiorys.
Karierę aktorską rozpoczął w 1948 roku. W latach 1964-1973 podkładał głos pod tytułowego bohatera kreskówki NBC/CBS "Super Pies" ("Underdog"). Był też głównym bohaterem sitcomu NBC "Mr. Peepers" (1952-1955).
Trzykrotnie żonaty; dnia 7 czerwca 1954 roku poślubił Marilyn Gennaro, 7 września 1963 zawarł związek małżeński z Milagros Tirado (z którą rozwiódł się w maju 1966, i która urodziła mu dwoje dzieci), Patricię Tiernan pojął za żonę w 1967. Był osobą biseksualną. W dzieciństwie był przyjacielem Marlona Brando. W przyszłości Cox i Brando zostali kochankami.
Autor dwóch książek: "My Life As A Small Boy" (1961) oraz "Ralph Makes Good" (1965).
Zmarł w wieku czterdziestu ośmiu lat. Przyczyną zgonu był zawał mięśnia sercowego.

</doc>
<doc id="1744057" url="https://pl.wikipedia.org/wiki?curid=1744057" title="Cyrkuł kielecki">
Cyrkuł kielecki

Cyrkuł kielecki – jednostka terytorialna Nowej Galicji (Galicji Zachodniej) w latach 1796–1809. Powstała na części obszaru zagarniętego przez Austrię wskutek III rozbioru Polski.
Cyrkuł kielecki był jednym z 12 cyrkułów Nowej Galicji, podporządkowanych Zachodnio-Galicyjskiej Nadwornej Komisji Urządzającej, a od 1797 Gubernium Krajowemu dla Galicji Zachodniej w Krakowie.
Po reformie w 1803 był jednym z 6 cyrkułów Nowej Galicji, podległych Gubernium Galicji we Lwowie.

</doc>
<doc id="1744058" url="https://pl.wikipedia.org/wiki?curid=1744058" title="Cyrkuł lubelski">
Cyrkuł lubelski

Cyrkuł lubelski – jednostka terytorialna Nowej Galicji (Galicji Zachodniej) w latach 1796–1809. Powstał na części obszaru zagarniętego przez Austrię wskutek III rozbioru Polski.
Cyrkuł lubelski był jednym z 12 cyrkułów Nowej Galicji, podporządkowanych Zachodnio-Galicyjskiej Nadwornej Komisji Urządzającej, a od 1797 Gubernium Krajowemu dla Galicji Zachodniej w Krakowie.
Po reformie w 1803 był jednym z 6 cyrkułów Nowej Galicji, podległych Gubernium Galicji we Lwowie.

</doc>
<doc id="1744059" url="https://pl.wikipedia.org/wiki?curid=1744059" title="Edward Kozłowski (duchowny)">
Edward Kozłowski (duchowny)

Edward Kozłowski (ur. 21 listopada 1860 w Tarnowie, zm. 6 sierpnia 1915 w Milwaukee) – amerykański duchowny katolicki pochodzenia polskiego. Był drugim w historii Polakiem służącym jako biskup dla Polonii amerykańskiej. W latach 1913-1915 biskup pomocniczy Milwaukee.
Urodził się na terenie zaboru austriackiego. Do USA wyjechał w 1885 i rozpoczął studia w seminarium św. Franciszka w Milwaukee. Święcenia kapłańskie otrzymał 29 czerwca 1887 roku. Pracował w różnych parafiach, do których był kierowany, by rozstrzygać spory i konflikty. Jego obecność zawsze dawała uspokojenie w napiętych sytuacjach między imigrantami a miejscową władzą kościelną (ówczesny arcybiskup Milwaukee miał niemieckie pochodzenie). Jego mediatorskie umiejętności przydały się też, kiedy został skierowany do parafii św. Stanisława w Milwaukee, gdzie wielu wiernych zaczęło wspierać Kościół Polskokatolicki. Duchowieństwo niemieckiego i irlandzkiego pochodzenia nie rozumiało problemów Polaków i w takich trudnych sytuacjach ksiądz Kozłowski również potrafił łagodzić napięcie.
Za swoje zasługi papież Pius X mianował go 12 listopada 1913 biskupem pomocniczym Milwaukee, ze stolicą tytularną "Germia". Sakrę biskupią otrzymał w katedrze św. Jana Ewangelisty w Milwaukee 14 stycznia 1914. Udzielił jej abp Sebastian Gebhard Messmer, ówczesny zwierzchnik archidiecezji Milwaukee. Był drugim biskupem-Polakiem w amerykańskiej hierarchii po biskupie Rhode z Chicago (nominacja w 1908). Po konsekracji został przewieziony powozem do św. Stanisława, dokąd przybyło ok. 50 tys. wiernych, by go zobaczyć. Jako biskup nadal ogarniał problemy parafian Milwaukee, jak również przełamywał niechęć do polskich księży wśród niemieckich i irlandzkich współbraci. Zmarł niespodziewanie na zakażenie krwi niespełna półtora roku po konsekracji. Na pogrzeb przybyło ok. 30 tys. wiernych.

</doc>
<doc id="1744060" url="https://pl.wikipedia.org/wiki?curid=1744060" title="Loffelhorn">
Loffelhorn



</doc>
<doc id="1744061" url="https://pl.wikipedia.org/wiki?curid=1744061" title="Loeffelhorn">
Loeffelhorn



</doc>
<doc id="1744063" url="https://pl.wikipedia.org/wiki?curid=1744063" title="Mattenberg">
Mattenberg



</doc>
<doc id="1744064" url="https://pl.wikipedia.org/wiki?curid=1744064" title="Maettenberg">
Maettenberg



</doc>
<doc id="1744068" url="https://pl.wikipedia.org/wiki?curid=1744068" title="Mons Ampere">
Mons Ampere



</doc>
<doc id="1744070" url="https://pl.wikipedia.org/wiki?curid=1744070" title="Cyrkuł konecki">
Cyrkuł konecki

Cyrkuł konecki – jednostka terytorialna Nowej Galicji (Galicji Zachodniej) w latach 1796–1803. Powstała na części obszaru zagarniętego przez Austrię wskutek III rozbioru Polski.
Cyrkuł konecki był jednym z 12 cyrkułów Nowej Galicji, podporządkowanych Zachodnio-Galicyjskiej Nadwornej Komisji Urządzającej, a od 1797 Gubernium Krajowemu dla Galicji Zachodniej w Krakowie.
Po reformie administracyjnej 1803 roku cyrkuł został zniesiony.

</doc>
<doc id="1744071" url="https://pl.wikipedia.org/wiki?curid=1744071" title="Cyrkuł bialski">
Cyrkuł bialski

Cyrkuł bialski – jednostka terytorialna Nowej Galicji (Galicji Zachodniej) w latach 1796–1803. Powstała na części obszaru zagarniętego przez Austrię wskutek III rozbioru Polski.
Cyrkuł bialski był jednym z 12 cyrkułów Nowej Galicji, podporządkowanych Zachodnio-Galicyjskiej Nadwornej Komisji Urządzającej, a od 1797 Gubernium Krajowemu dla Galicji Zachodniej w Krakowie.
Po reformie administracyjnej 1803 roku cyrkuł został zniesiony (w miejsce cyrkułów bialskiego i chełmskiego powstał cyrkuł włodawski z siedzibą w Białej Podlaskiej).

</doc>
<doc id="1744072" url="https://pl.wikipedia.org/wiki?curid=1744072" title="Cyrkuł chełmski">
Cyrkuł chełmski

Cyrkuł chełmski – jednostka terytorialna Nowej Galicji (Galicji Zachodniej) w latach 1796–1803, powstała na części obszaru zagarniętego przez Austrię wskutek III rozbioru Polski.
Cyrkuł chełmski był jednym z 12 cyrkułów Nowej Galicji, podporządkowanych Zachodnio-Galicyjskiej Nadwornej Komisji Urządzającej, a od 1797 Gubernium Krajowemu dla Galicji Zachodniej w Krakowie.
Po reformie administracyjnej 1803 roku cyrkuł został zniesiony (w miejsce cyrkułów bialskiego i chełmskiego powstał cyrkuł włodawski z siedzibą w Białej Podlaskiej).

</doc>
<doc id="1744073" url="https://pl.wikipedia.org/wiki?curid=1744073" title="Bluemlisalphorn">
Bluemlisalphorn



</doc>
<doc id="1744074" url="https://pl.wikipedia.org/wiki?curid=1744074" title="Blueemlisalphorn">
Blueemlisalphorn



</doc>
<doc id="1744075" url="https://pl.wikipedia.org/wiki?curid=1744075" title="Sillamae Kalev">
Sillamae Kalev



</doc>
<doc id="1744076" url="https://pl.wikipedia.org/wiki?curid=1744076" title="Klein Grunhorn">
Klein Grunhorn



</doc>
<doc id="1744077" url="https://pl.wikipedia.org/wiki?curid=1744077" title="Klein Gruenhorn">
Klein Gruenhorn



</doc>
<doc id="1744079" url="https://pl.wikipedia.org/wiki?curid=1744079" title="Cyrkuł sandomierski">
Cyrkuł sandomierski

Cyrkuł sandomierski – jednostka terytorialna Nowej Galicji (Galicji Zachodniej) w latach 1796–1803. Powstała na części obszaru zagarniętego przez Austrię wskutek III rozbioru Polski.
Cyrkuł sandomierski był jednym z 12 cyrkułów Nowej Galicji, podporządkowanych Zachodnio-Galicyjskiej Nadwornej Komisji Urządzającej, a od 1797 Gubernium Krajowemu dla Galicji Zachodniej w Krakowie.
Jego stolicą był Sandomierz, a od 1798 – Opatów. Po reformie administracyjnej 1803 roku cyrkuł został zniesiony.

</doc>
<doc id="1744080" url="https://pl.wikipedia.org/wiki?curid=1744080" title="Lars Moller Madsen">
Lars Moller Madsen



</doc>
<doc id="1744081" url="https://pl.wikipedia.org/wiki?curid=1744081" title="Cyrkuł łukowski">
Cyrkuł łukowski

Cyrkuł łukowski lub cyrkuł radzyński – jednostka terytorialna Nowej Galicji (Galicji Zachodniej) w latach 1796–1802. Powstała na części obszaru zagarniętego przez Austrię wskutek III rozbioru Polski.
Cyrkuł łukowski był jednym z 12 cyrkułów Nowej Galicji, podporządkowanych Zachodnio-Galicyjskiej Nadwornej Komisji Urządzającej, a od 1797 Gubernium Krajowemu dla Galicji Zachodniej w Krakowie.
Siedzibą władz cyrkułu początkowo był Łuków, jednak wkrótce przeniesiono ją do Radzynia.
Cyrkuł łukowski zlikwidowany został na przełomie 1801/1802, a jego terytoria zostały rozdzielone pomiędzy sąsiednie cyrkuły: Kock z okolicą przyłączono do cyrkułu lubelskiego, ziemię stężycką do cyrkułu mińskiego, Łuków i Radzyń do cyrkułu bialskiego, a pozostałe tereny – do cyrkułu siedleckiego.

</doc>
<doc id="1744083" url="https://pl.wikipedia.org/wiki?curid=1744083" title="Lars Moeller Madsen">
Lars Moeller Madsen



</doc>
<doc id="1744084" url="https://pl.wikipedia.org/wiki?curid=1744084" title="Josef Ternstrom">
Josef Ternstrom



</doc>
<doc id="1744085" url="https://pl.wikipedia.org/wiki?curid=1744085" title="Artemiusz (patriarcha Aleksandrii)">
Artemiusz (patriarcha Aleksandrii)

Artemiusz (zm. 1858) – prawosławny patriarcha Aleksandrii.
Życiorys.
Wybrany został patriarchą Aleksandrii w 1845. Zrezygnował 30 stycznia (według innego źródła – 11 lutego) 1847.
Zmarł w 1858 i został pochowany w kościele św. Mikołaja w Chalki.

</doc>
<doc id="1744087" url="https://pl.wikipedia.org/wiki?curid=1744087" title="Cyrkuł miński">
Cyrkuł miński

Cyrkuł miński – jednostka terytorialna Nowej Galicji (Galicji Zachodniej) w latach 1796–1803. Powstała na części obszaru zagarniętego przez Austrię wskutek tzw. III rozbioru Polski.
Cyrkuł miński był jednym z 12 cyrkułów Nowej Galicji, podporządkowanych Zachodnio-Galicyjskiej Nadwornej Komisji Urządzającej, a od 1797 Gubernium Krajowemu dla Galicji Zachodniej w Krakowie.
Jego stolicą była Wiązowna. Po reformie administracyjnej 1803 roku cyrkuł został zniesiony, a jego tereny włączone do cyrkułu siedleckiego.

</doc>
<doc id="1744093" url="https://pl.wikipedia.org/wiki?curid=1744093" title="Hedin Mortensen">
Hedin Mortensen



</doc>
<doc id="1744094" url="https://pl.wikipedia.org/wiki?curid=1744094" title="Briton Riviere">
Briton Riviere



</doc>
<doc id="1744095" url="https://pl.wikipedia.org/wiki?curid=1744095" title="Vallis Schroteri">
Vallis Schroteri



</doc>
<doc id="1744096" url="https://pl.wikipedia.org/wiki?curid=1744096" title="Vallis Schroeteri">
Vallis Schroeteri



</doc>
<doc id="1744097" url="https://pl.wikipedia.org/wiki?curid=1744097" title="Cyrkuł józefowski">
Cyrkuł józefowski

Cyrkuł józefowski – jednostka terytorialna Nowej Galicji (Galicji Zachodniej) w latach 1796–1803. Powstała na części obszaru zagarniętego przez Austrię wskutek III rozbioru Polski.
Cyrkuł józefowski był jednym z 12 cyrkułów Nowej Galicji, podporządkowanych Zachodnio-Galicyjskiej Nadwornej Komisji Urządzającej, a od 1797 Gubernium Krajowemu dla Galicji Zachodniej w Krakowie.
Jego stolicą był Józefów. Po reformie administracyjnej 1803 roku cyrkuł został zniesiony.

</doc>
<doc id="1744098" url="https://pl.wikipedia.org/wiki?curid=1744098" title="Vallis Schrodinger">
Vallis Schrodinger



</doc>
<doc id="1744099" url="https://pl.wikipedia.org/wiki?curid=1744099" title="Vallis Schroedinger">
Vallis Schroedinger



</doc>
<doc id="1744100" url="https://pl.wikipedia.org/wiki?curid=1744100" title="USS Charger (CVE-30)">
USS Charger (CVE-30)

USS Charger (CVE-30) – amerykański lotniskowiec eskortowy typu "Avenger". Został przebudowany ze statku handlowego "Rio de la Plata". Był jednostką szkolną, na której szkolono personel latający oraz marynarzy brytyjskiej Royal Navy.
Historia.
Stępkę pod statek pasażersko towarowy "Rio de la Plata" położono 19 stycznia 1940 roku w stoczni Sun Shipbuilding and Drydock Co w Chester (Pensylwania) w ramach kontraktu United States Maritime Commission "Hull Sun-61". Statek zwodowano 1 marca rok później a 20 maja 1941 roku został przejęty przez US Navy w celu przebudowy jednostki na lotniskowiec eskortowy (BAVG-4) w stoczni Newport News Shipbuilding and Drydock Co. Po 77 dniach od rozpoczęcia, przebudowa była ukończona i 2 października 1941 roku został przekazany Royal Navy pod dowództwo komandora George'a Abel-Smitha a po dwóch dniach...okręt powrócił pod banderę US Navy, zdecydowano bowiem, że na lotniskowcu będą się szkoliły brytyjskie załogi pozostałych lotniskowców eskortowych. Po wcieleniu do amerykańskiej marynarki, 24 stycznia 1942 roku zmieniono oznaczenie okrętu na AVG-30. W marcu tego samego roku, okręt pod dowództwem komandora T. L. Sprague zameldował się do służby we Flocie Atlantyckiej. Okręt operował na wodach Florydy, Bermudów i Kuby. Na jego pokładzie szkolił się personel latający Fleet Air Arm i marynarze lotniskowców. 20 sierpnia 1942 roku zmieniono oznaczenie jednostki na ACV-30 a 15 lipca 1943 r. na CVE-30. Wycofany ze służby 15 marca 1946, skreślony z listy floty 28 marca. 30 stycznia 1947 roku jednostka została sprzedana użytkownikowi cywilnemu, który przebudował okręt na statek pasażerski "Fairsea". Statek zakończył swój żywot w stoczni złomowej La Spezia we Włoszech w 1969 roku.

</doc>
<doc id="1744101" url="https://pl.wikipedia.org/wiki?curid=1744101" title="Cyrkuł krakowski">
Cyrkuł krakowski

Cyrkuł krakowski – jednostka terytorialna Nowej Galicji (Galicji Zachodniej) w latach 1796–1809. Powstała na części obszaru zagarniętego przez Austrię wskutek III rozbioru Polski.
Cyrkuł krakowski był jednym z 12 cyrkułów Nowej Galicji, podporządkowanych Zachodnio-Galicyjskiej Nadwornej Komisji Urządzającej, a od 1797 Gubernium Krajowemu dla Galicji Zachodniej w Krakowie.
Po reformie w 1803 był jednym z 6 cyrkułów Nowej Galicji, podległych Gubernium Galicji we Lwowie.

</doc>
<doc id="1744103" url="https://pl.wikipedia.org/wiki?curid=1744103" title="Mehetia">
Mehetia

Mehetia – bezludna wyspa wulkaniczna należąca do grupy Wyspy Na Wietrze w archipelagu Wyspy Towarzystwa w Polinezji Francuskiej.
Charakterystyka fizycznogeograficzna.
Mehetia, położona 100 km na wschód od Tahiti, jest najbardziej wysuniętą na wschód w grupie Wysp Na Wietrze. Jest częścią gminy Taiarapu-Est.
Wyspa jest niewielka, jej średnica wynosi około 1,5 km, a powierzchnia to 2,3 km². Najwyższym wzniesieniem na Mehetii jest Mont Fareura.
Historia.
Mehetia została odkryta w 1767 roku przez Samuela Wallisa. Pierwsza nazwa wyspy to "Osnaburg". Obecnie wyspa jest niezamieszkana.

</doc>
<doc id="1744104" url="https://pl.wikipedia.org/wiki?curid=1744104" title="Cyrkuł włodawski">
Cyrkuł włodawski

Cyrkuł włodawski – jednostka terytorialna Nowej Galicji (Galicji Zachodniej) w latach 1803–1809. Powstała na części obszaru zagarniętego przez Austrię wskutek III rozbioru Polski.
Cyrkuł włodawski powstał w 1803 w miejsce cyrkułu bialskiego i chełmskiego. Jego stolicą była Biała Podlaska.

</doc>
<doc id="1744105" url="https://pl.wikipedia.org/wiki?curid=1744105" title="Hieroteusz I (patriarcha Aleksandrii)">
Hieroteusz I (patriarcha Aleksandrii)

Hieroteusz I (zm. 1845) – prawosławny patriarcha Aleksandrii w latach 1825–1845.
Życiorys.
Urodził się w miejscowości Kleinovo koło Trikali. W 1811 został wybrany biskupem Paronaxias. Z tej pozycji, w 1820 został wybrany na biskupa Nicei. W 1825 został patriarchą Aleksandrii.

</doc>
<doc id="1744106" url="https://pl.wikipedia.org/wiki?curid=1744106" title="Dmytro Mychajłenko">
Dmytro Mychajłenko

Dmytro Stanisławowycz Mychajłenko, ukr. Дмитро Станіславович Михайленко, ros. Дмитрий Станиславович Михайленко, "Dmitrij Stanisławowicz Michajlenko" (ur. 13 lipca 1973 roku w Kirowohradzie, Ukraińska SRR) – ukraiński piłkarz występujący na pozycji pomocnika, reprezentant Ukrainy, trener piłkarski.
Kariera piłkarska.
Kariera klubowa.
W 1990 rozpoczął karierę piłkarską w klubie Zirka Kirowohrad, skąd w 1991 przeszedł do Dnipra Dniepropetrowsk. W 1994 został zaproszony do Dynama Kijów. W 2001 wyjechał do Izraela, gdzie bronił barw klubów Hapoel Tel Awiw i Beitar Jerozolima. W 2002 powrócił do Dnipra Dniepropetrowsk. Na początku 2007 został piłkarzem Metałurha Zaporoże, a latem przeniósł się na Cypr, gdzie podpisał kontrakt z APOP Kinyras. W 2009 zakończył karierę piłkarską.
Kariera reprezentacyjna.
Na młodzieżowych Mistrzostwach Świata U-20 rozgrywanych w 1991 roku w Portugalii bronił barw reprezentacji ZSRR U-20. Następnie występował w reprezentacji Ukrainy U-21.
27 kwietnia 1993 zadebiutował w reprezentacji Ukrainy w meczu towarzyskim z Izraelem, zremisowanym 1:1. Łącznie rozegrał 23 gry i strzelił 2 bramki.
Kariera trenerska.
Po zakończeniu kariery piłkarskiej w 2009 rozpoczął pracę trenerską na stanowisku asystenta trenera w rezerwowej drużynie Dnipra Dniepropetrowsk. W kwietniu 2010 po dymisji Wołodymyra Horiłego objął stanowisko głównego trenera młodzieżowej drużyny Dnipra U-21. 30 czerwca 2016 został mianowany na pełniącego obowiązki głównego trenera FK Dnipro. 6 lipca 2017 został mianowany na stanowisko głównego trenera SK Dnipro-1.

</doc>
<doc id="1744107" url="https://pl.wikipedia.org/wiki?curid=1744107" title="Atis Kenins">
Atis Kenins



</doc>
<doc id="1744109" url="https://pl.wikipedia.org/wiki?curid=1744109" title="Korbacz egipski">
Korbacz egipski



</doc>
<doc id="1744111" url="https://pl.wikipedia.org/wiki?curid=1744111" title="Parafia greckokatolicka pw. św. Bartłomieja i Opieki NMP w Gdańsku">
Parafia greckokatolicka pw. św. Bartłomieja i Opieki NMP w Gdańsku



</doc>
<doc id="1744112" url="https://pl.wikipedia.org/wiki?curid=1744112" title="Korbacz pospolity">
Korbacz pospolity



</doc>
<doc id="1744114" url="https://pl.wikipedia.org/wiki?curid=1744114" title="Edvin Marton">
Edvin Marton

Edvin Marton, właśc. Lajos Csűry (ur. 17 lutego 1974 w Tiszaújlak) – węgierski kompozytor i skrzypek.
Urodził się na Ukrainie, na Zakarpaciu, w rejonie zamieszkanym przez ludność pochodzenia węgierskiego. Wychowywał się w rodzinie o tradycjach muzycznych. W wieku zaledwie pięciu lat pobierał u swoich rodziców pierwsze lekcje gry na skrzypcach.
Zdobył popularność dzięki wykorzystywaniu jego utworów jako podkładu muzycznego dla najlepszych łyżwiarzy figurowych, m.in. Jewginija Pluszczenki, Iriny Słuckiej oraz Stéphane Lambiel.

</doc>
<doc id="1744115" url="https://pl.wikipedia.org/wiki?curid=1744115" title="List przeciwko Wernerowi">
List przeciwko Wernerowi

List przeciwko Wernerowi – list napisany przez Mikołaja Kopernika we Fromborku 3 czerwca 1524 r. Adresatem listu był kanonik krakowski Bernard Wapowski. Jest to druga znana praca astronomiczna Mikołaja Kopernika. W liście tym Kopernik wyraża swoją opinię na temat prac matematyczno-astronomicznych norymberskiego matematyka Johannesa Wernera. Szczególnie ostro został skrytykowany temat ruchu ósmej sfery Układu Słonecznego odnoszącej się do gwiazd stałych. Dzieło to było w obiegu w formie rękopiśmienniczej aż do 1854 roku, kiedy to opublikował je w Warszawie Jan Baranowski.

</doc>
<doc id="1744116" url="https://pl.wikipedia.org/wiki?curid=1744116" title="Podział terytorialny Darwin">
Podział terytorialny Darwin

Podział terytorialny Darwin – obszar Darwin, składa się z 4 jednostek samorządowych. Lista zawiera wykaz samorządów (ang. "local government area") wchodzących w skład metropolii oraz ich przedmieść i osiedli (ang. "suburb"). W nawiasach podany jest kod pocztowy. 

</doc>
<doc id="1744126" url="https://pl.wikipedia.org/wiki?curid=1744126" title="Titraustes">
Titraustes

Titraustes – perski satrapa Sardes z początku IV w. p.n.e. Niewiele wiadomo o jego osobie i działalności. W 395 p.n.e. został wysłany z Suzy by zastąpić na stanowisku Tissafernesa, a swego ujętego poprzednika stracić.
By usunąć groźbę dla jego satrapii jaką była armia spartańskiego króla Agesilaosa, przekupił on Agesilaosa by wyruszył na północ do satrapii Farnabazosa. Nie jest znana jego działalność po tym wydarzeniu.
Ksenofont przekazuje, że Titraustes wyprawił Timokratesa z Rodos by najmował polis greckie do koalicji przeciw Sparcie, ale wydaje się to być mało prawdopodobne ze względów chronologicznych.

</doc>
<doc id="1744127" url="https://pl.wikipedia.org/wiki?curid=1744127" title="John Kosmina">
John Kosmina

Alexander John Kosmina (ur. 17 sierpnia 1956 roku w Adelaide) – australijski piłkarz i trener piłkarski, polskiego pochodzenia, członek Australijskiej Federacji Piłkarskiej Football Hall of Fame.
Klub kariery.
Występował w Croydon Kings oraz w West Adelaide Soccer Club, przed podpisaniem kontraktu z angielskim Arsenal w lutym 1978. Tam, 18 sierpnia 1978 roku, rozegrał pierwszy i jedyny mecz przeciwko Leeds United. W maju 1979 roku powrócił do Australii.
Po powrocie został zawodnikiem West Adelajda, gdzie rozegrał w nim 44 mecze strzelając 12 bramek i po roku przeszedł do Sydney City, a następnie do Sydney Olympic FC a w 1989 roku do APIA Leichhardt Tigers.
Kariera trenerska.
Po zakończeniu kariery Kosmina zaczął być trenerem Warringah Delfiny, Newcastle Breakers i Brisbane Strikers.
W 2003 roku Kosmina został trenerem Adelaide United a następnie Sydney FC.

</doc>
<doc id="1744128" url="https://pl.wikipedia.org/wiki?curid=1744128" title="Efa egipska">
Efa egipska



</doc>
<doc id="1744133" url="https://pl.wikipedia.org/wiki?curid=1744133" title="Giovanni Battista Bugatti">
Giovanni Battista Bugatti

Giovanni Battista Bugatti (ps. „Mastro Titta”, ur. 1780, zm. 1869) – oficjalny kat Państwa Kościelnego w latach 1796–1865, najdłużej sprawująca ten urząd osoba.
Swoją pierwszą egzekucję wykonał w Rzymie w 1796 roku, łącznie dokonał ich 516. Początkowo stosował głównie wieszanie na szubienicy, ścięcie toporem oraz ćwiartowanie. W 1798 roku Francja zajęła Rzym, tworząc Republikę Rzymską, jednak Bugatti pozostał na stanowisku. W okresie rządów francuskich wprowadzono w Rzymie egzekucję za pomocą gilotyny, której nie zniesiono po odzyskaniu kontroli nad miastem przez papiestwo.
Bugatii nie zajmował się sprawami przestępstw religijnych, wykonywał głównie egzekucje na kryminalistach.
Ostatniej egzekucji dokonał w 1865 roku, na emeryturze do śmierci utrzymywał się z wypłacanej mu przez papieża Piusa IX pensji.
Bugatti był jedną z bardziej znanych osób w XIX-wiecznym Rzymie, nazywany był "Mastro Titta", co było zdrobnieniem od "Mastero di Giustizia", tj. "mistrz sprawiedliwości".
Jedną z egzekucji w 1813 roku obserwował George Gordon Byron, zaś tę wykonaną 8 marca 1845 opisał Charles Dickens w swojej pracy "Pictures from Italy".

</doc>
<doc id="1744134" url="https://pl.wikipedia.org/wiki?curid=1744134" title="Samba Ba">
Samba Ba



</doc>
<doc id="1744137" url="https://pl.wikipedia.org/wiki?curid=1744137" title="Shock G">
Shock G

Gregory E. Jacobs pseud. Shock G lub Humpty Hump (ur. 25 sierpnia 1963 w Nowym Jorku, zm. 22 kwietnia 2021 w Tampie) – amerykański raper i muzyk. Zasłynął produkując pierwszy, debiutancki album Tupaca Shakura "2Pacalypse Now". Uznanie zyskał przede wszystkim dzięki stworzeniu grupy Digital Underground.
Dzieciństwo spędził podróżując z rodzicami po wschodnim wybrzeżu USA, ostatecznie osiadając w Tampa na Florydzie. W tym czasie grał na perkusji, zdobywając za to nagrodę w szkolnym konkursie talentów. Po rozwodzie rodziców przeniósł się do Queens w Nowym Jorku, gdzie poznał rozwijającą się dopiero scenę hip-hopową, udzielając się jako perkusista. Po powrocie do Tampa założył wraz z dwoma innymi DJ-ami i czterema MC grupę "Master Blasters". Dzięki występom w tym zespole dostał jako "Gregory Racker" angaż prowadzącego w lokalnej stacji radiowej WTMP. Po zwolnieniu z radia oraz w wyniku konfliktu z ojcem uciekł z domu. W tym czasie uczył się gry na pianinie.
Po powrocie rozpoczął naukę muzyki w miejscowym Community college jednocześnie udzielając się w kilku lokalnych zespołach.
W 1985 przeniósł się do Oakland w Kalifornii.
W 1987 razem z "Chopmaster J" i "Kenny-K" założył zespół Digital Underground. W celu rozwoju zespołu Gregory Jacobs stworzył dla siebie kilka alternatywnych ról. Jako "Rackadelic" projektował okładki płyt, jako "Piano Man" komponował. Najbardziej charakterystyczną postacią był "Humpty Hump" – wokalista noszący ekscentryczne stroje i zabawne okulary z wielkim, sztucznym nosem w różnych kolorach.
22 kwietnia 2021 roku został znaleziony martwy w pokoju hotelowym w Tampie.

</doc>
<doc id="1744139" url="https://pl.wikipedia.org/wiki?curid=1744139" title="Timokrates z Rodos">
Timokrates z Rodos

Timokrates z Rodos – Grek z Rodos wysłany przez perskiego satrapę Farnabazosa by rozdawać pieniądze w zamian za przystąpienie do antyspartańskiej koalicji. Odwiedził Ateny, Teby, Korynt i Argos. Jego namowy skłoniły Teby do sprowokowania wojny ze Spartą.
Głównym celem misji Timokratesa było zmuszenie spartańskiego króla Agesilaosa do wycofania swej armii z Jonii. Sukces misji Timokratesa skłonił Plutarcha do napisania "Tysiąc perskich łuczników wyparło [Agesilaosa] z Azji", co odnosiło się do łuczników znajdujących się na perskich złotych monetach.

</doc>
<doc id="1744142" url="https://pl.wikipedia.org/wiki?curid=1744142" title="Santo Domingo de la Calzada">
Santo Domingo de la Calzada

Santo Domingo de la Calzada – miasto w Hiszpanii, we wspólnocie autonomicznej La Rioja.
Nazwa miasta pochodzi od świętego Dominika García, który przebywał tutaj w XI wieku. Według przekazów ludowych zbudował on groblę (hiszp. "calzada") dla wygody pielgrzymów idących do Santiago de Compostela. Z jego inicjatywy miał też zostać zbudowany szpital, obecnie parador.
Legenda o kogucie i kurze św. Dominika.
Pewien niemiecki pielgrzym, który odrzucił zaloty miejscowej dziewczyny, został przez nią oskarżony o kradzież, następnie skazany i powieszony. Jego rodzice znaleźli go jednak żywego na szubienicy - gdy przekazali tę wieść sędziemu miał on rzec "To bzdura, wasz syn jest żywy tak samo, jak ten pieczony kurczak na moim talerzu". Po tych słowach kurczak miał stanąć na talerzu i zapiać. Na pamiatke tego zdarzenie w katedrze wmurowano ozdobną klatke w której trzymana jest żywa kura i kogut. 

</doc>
<doc id="1744145" url="https://pl.wikipedia.org/wiki?curid=1744145" title="Leivakimbonaat Tartu">
Leivakimbonaat Tartu



</doc>
<doc id="1744146" url="https://pl.wikipedia.org/wiki?curid=1744146" title="Czerniecki">
Czerniecki

Czerniecki ("Cierniecki") – polski herb szlachecki z nobilitacji.
Opis herbu.
W polu czerwonym gołąb srebrny, zrywający się do lotu, na gałązce o 7 listkach zielonych (po 3 na stronę i 1 na końcu), trzymający w dziobie takąż gałązkę.
Klejnot: trzy pióra strusie.
Historia herbu.
Nadany w 1676 Stanisławowi Czernieckiemu, sekretarzowi królewskiemu.
Herbowni.
Cierniecki – Czerniecki.

</doc>
<doc id="1744147" url="https://pl.wikipedia.org/wiki?curid=1744147" title="Tartu Merkuur">
Tartu Merkuur



</doc>
<doc id="1744148" url="https://pl.wikipedia.org/wiki?curid=1744148" title="Merkuur Tartu">
Merkuur Tartu



</doc>
<doc id="1744149" url="https://pl.wikipedia.org/wiki?curid=1744149" title="Guillaume le Vasseur de Beauplan">
Guillaume le Vasseur de Beauplan



</doc>
<doc id="1744150" url="https://pl.wikipedia.org/wiki?curid=1744150" title="Trazybul (polityk ateński)">
Trazybul (polityk ateński)

Trazybul (zm. 388 p.n.e.) – ateński polityk o orientacji prodemokratycznej, przeciwnik oligarchii. Po przewrocie oligarchicznym w Atenach w 411 p.n.e. sprzeciwił się nowym rządom. W czasach rządów Trzydziestu Tyranów wygnany z kraju. W 403 p.n.e. opanował Pireus, a następne za zgodą Sparty przywrócił w Atenach demokrację. Zginął podczas wojny korynckiej, zamordowany przez mieszkańców miasta Aspendos.

</doc>
<doc id="1744153" url="https://pl.wikipedia.org/wiki?curid=1744153" title="Arnór Smárason">
Arnór Smárason

Arnór Smárason (ur. 7 września 1988 w Akranes) – islandzki piłkarz występujący na pozycji napastnika. Od 2021 jest zawodnikiem Valur.
Kariera klubowa.
Smárason karierę rozpoczynał jako junior w klubie Akraness. W 2004 roku, mając 16 lat przeszedł do juniorskiej ekipy holenderskiego sc Heerenveen. Do jego pierwszej drużyny został włączony w 2008 roku. W Eredivisie zadebiutował 16 lutego 2008 w zremisowanym 2:2 meczu z Heraclesem Almelo. W sezonie 2007/2008 rozegrał dwa ligowe spotkania, a jego klub zajął 5. miejsce w klasyfikacji końcowej Eredivisie. 18 października 2008 w zremisowanym 2:2 pojedynku z Rodą Kerkrade zdobył pierwszego gola w trakcie gry w Eredivisie. W sezonie 2008/2009 zagrał w 21 ligowych meczach i strzelił w nich 2 gole. Z klubem wywalczył także Puchar Holandii oraz 5. miejsce w Eredivisie. Dotarł z nim także do drugiej rundy Pucharu UEFA.
Sezon 2009/10 był dla niego kompletnie nieudany Arnór przez prawie cały sezon leczył kontuzje i zagrał tylko w dwóch meczach, a klub grał bardzo słabo, odpadł już w fazie grupowej Ligi Europy i zajął odległe 11. miejsce nie kwalifikując się nawet do baraży o ligę Europy. Po sezonie napastnikowi skończyła się umowa, a klub nie chciał jej przedłużać z powodu złej sytuacji finansowej. Arnór cieszył się bardzo dużym zainteresowaniem wielu klubów z Anglii, Holandii, Niemiec i Skandynawii. Oficjalnie zainteresowana była Fortuna Düsseldorf, jednak do pozyskania zawodnika nie doszło. W czerwcu duże zainteresowanie wykazywał duński Esbjerg fB, 7 czerwca zawodnik oficjalnie przeszedł do klubu z Esbjergu. W 2013 roku został zawodnikiem Helsingborgs IF. W 2015 wypożyczono go do Torpeda Moskwa. W 2016 przeszedł do Hammarby IF.
29 lipca 2018 podpisał kontrakt z norweskim klubem Lillestrøm SK, umowa do 31 grudnia 2020.
Kariera reprezentacyjna.
W reprezentacji Islandii Smárason zadebiutował 28 maja 2008 w przegranym 0:1 towarzyskim meczu z Walią. 11 lutego 2009 w wygranym 2:0 towarzyskim spotkaniu z Liechtensteinem strzelił pierwszą bramkę w trakcie gry w drużynie narodowej. Obecnie Smárason powoływany jest do kadry na mecze eliminacji Mistrzostw Świata 2010.
Życie prywatne.
Smárason jest kuzynem Pétura Péturssona, byłego piłkarza, zawodnika m.in. Feyenoordu, Anderlechtu oraz Hérculesa CF.

</doc>
<doc id="1744155" url="https://pl.wikipedia.org/wiki?curid=1744155" title="Jadeitowy Cesarz">
Jadeitowy Cesarz



</doc>
<doc id="1744157" url="https://pl.wikipedia.org/wiki?curid=1744157" title="Zygmunt Zieliński (historyk)">
Zygmunt Zieliński (historyk)

Zygmunt Mieczysław Zieliński (ur. 16 grudnia 1931 w Cekcynie) – polski ksiądz katolicki, historyk, profesor nauk teologicznych, publicysta. Specjalizuje się w historii Kościoła katolickiego w XIX i XX wieku. Emerytowany profesor zwyczajny KUL.
Życiorys.
W 1951 r. ukończył Państwowe Liceum i Gimnazjum im. Bolesława Krzywoustego w Nakle nad Notecią i wstąpił do seminarium duchownego w Gnieźnie. Po przyjęciu święceń kapłańskich z rąk biskupa Lucjana Bernackiego w 1957 r., przez cztery lata był duszpasterzem w parafiach archidiecezji gnieźnieńskiej w Gołańczy, Bydgoszczy i Pleszewie, po czym w 1961 r. został skierowany na dalsze studia w Katolickim Uniwersytecie Lubelskim.
Studiował na Wydziale Teologii ze specjalizacją historia Kościoła pod kierunkiem ks. prof. Mieczysława Żywczyńskiego. W 1963 roku uzyskał tytuł magistra teologii i jednocześnie licencjat kanoniczny, broniąc pracę pt. "Zarząd majątkiem kościelnym w archidiecezji gnieźnieńskiej w czasie kulturkampfu". Doktorat uzyskał w 1965 r. na podstawie rozprawy "Wykonanie ustaw majowych 1873 w archidiecezji poznańskiej i gnieźnieńskiej 1873-1887". Jeszcze jako doktorant, w 1964 roku podjął pracę na Katolickim Uniwersytecie Lubelskim i tam został później następcą ks. M. Żywczyńskiego na stanowisku kierownika Katedry Historii Kościoła w XIX i XX w. Habilitację uzyskał w 1972 r. na podstawie rozprawy "Kościół Katolicki w Wielkim Księstwie Poznańskim w latach 1848-1865" (opublikowanej rok później). Tytuł naukowy profesora nadzwyczajnego otrzymał w 1980 r., a profesora zwyczajnego - w 1988 r. 
Przez całą karierę naukową związany z KUL-em. Przez dwa semestry wykładał także na Seton Hall University w New Jersey. Aktualnie emerytowany profesor Katolickiego Uniwersytetu Lubelskiego.
W latach 1991-2002 był wykładowcą Wyższej Szkoły Języków Obcych i Ekonomii w Częstochowie (od 2001 r.- Akademii Polonijnej), a w latach 2002-2011- Państwowej Wyższej Szkoły Zawodowej w Chełmie.
Jego zainteresowania naukowe obejmują: dzieje papiestwa, historię Kościoła w XIX i XX w., kulturę i historię Niemiec, stosunki polsko-niemieckie, stosunki polsko-żydowskie w czasie II wojny światowej, sytuację Kościoła w zaborze pruskim w XIX w., dzieje mniejszości niemieckiej w Polsce, dzieje prasy katolickiej i historię Kościoła w Polsce po 1944 r.
Był aktywnym członkiem kilku komisji Polskiej Akademii Nauk, zasiadając w Komitecie Badań nad Migracjami Ludności i Polonią i okresowo w jej prezydium oraz w Radzie Naukowej Głównej Komisji do Badania Zbrodni Przeciwko Narodowi Polskiemu.
Wypromował 47 doktorów. Pod jego kierunkiem stopień naukowy doktora uzyskał m.in. Roland Prejs.
Jest autorem ponad 1000 publikacji, . Do jego najznaczniejszych pozycji w bibliografii należą: współautorstwo "Dziejów papieży" w zakresie pontyfikatów od Piusa XII do Jana Pawła I jako uzupełnienie wznowienia z 1997 r. (tom 2) i osobny tom edycji z 2001 r. (tom 6), także "Papiestwo i papieże ostatnich dwóch wieków" - czyli historia papieży od roku 1775 do 1978 (pierwsze-)/2005 (drugie wydanie) roku. Sporządził też uzupełnienie i poprawę syntezy dziejów XIX w. swojego mistrza Mieczysława Żywczyńskiego (począwszy od wydania siódmego).
Zajmował się również publicystyką poruszającą problemy współczesności i zmiany zachodzące w III RP, na łamach m.in. "Nowego Przeglądu Wszechpolskiego", czy "Słowa". Wybór swojej publicystyki opublikował w 2001 r. w tomie "Bez ce(n)zury".
Od 2015 roku publikuje felietony i artykuły na łamach dwutygodnika Polonia Semper Fidelis, w których porusza tematykę bieżących wydarzeń politycznych, społecznych i religijnych w Polsce. Jest również Konsultantem Polonia Semper Fidelis.
W 2000 r. otrzymał godność honorową prałata - Kapelana Jego Świątobliwości. W 2017 r. został odznaczony Krzyżem Kawalerskim Orderu Odrodzenia Polski. W 2020 r. uhonorowano go Medalem "Zasłużony dla Miasta Lublin".
Napisał rozległą autobiografię pt. "Powroty minionego czasu zagnieżdżone w pamięci", wydaną w 2020 r. przez Instytut Pamięci Narodowej. 

</doc>
<doc id="1744163" url="https://pl.wikipedia.org/wiki?curid=1744163" title="Ostra białaczka promielocytowa">
Ostra białaczka promielocytowa

Ostra białaczka promielocytowa, AML z t(15;17)(q22,q21), APL – choroba rozrostowa szpiku kostnego, podtyp ostrej białaczki szpikowej (AML) o wysokim stopniu wyleczalności. Choroba jest spowodowana klonalną proliferacją i nagromadzeniem się nieprawidłowych komórek nowotworowych, których dojrzewanie zostało zahamowane na etapie promielocyta. Charakterystyczną cechą tego podtypu jest częste występowanie zespołu rozsianego wykrzepiania wewnątrznaczyniowego. W 95% przypadków APL stwierdza się translokację t(15;17)(q22;q21) związaną z receptorem kwasu retinowego. Ostra białaczka promielocytowa typowo dotyka stosunkowo młodych chorych w wieku od 20 do 50 lat.
Objawy.
Objawy ostrej białaczki promielocytowej zasadniczo nie różnią się od pozostałych typów ostrej białaczki szpikowej. Występują objawy zaburzeń trzech linii hematopoetycznych i niedoborów we krwi obwodowej dojrzałych krwinek czerwonych, płytek krwi i funkcjonalnych form leukocytów. Niedobór erytrocytów powoduje anemię, która objawia się osłabieniem, łatwą męczliwością, dusznością, bladością skóry i błon śluzowych oraz tachykardią. Skaza krwotoczna jest skutkiem małopłytkowości, która wywołuje krwawienia z dziąseł i nosa, plamicę na skórze i błonach śluzowych, a także potencjalnie groźne dla życia krwawienie z przewodu pokarmowego, krwawienie z dróg rodnych i krwawienie do OUN. W ostrej białaczce promielocytowej często występuje zespół rozsianego wykrzepiania wewnątrznaczyniowego (DIC), które niesie ze sobą duże ryzyko krwotoku. Brak prawidłowych limfocytów powoduje wzmożoną podatność na infekcje.
Patogeneza.
W 95% ostrej białaczki promielocytowej stwierdza się translokację t(15;17)(q22;q21), w której w wyniku połączenia genu białka białaczki promielocytowej (PML) kodującego czynnik transkrypcyjny i gen supresorowy z receptorem α kwasu retynoinowego (RARα) dochodzi do powstania białka fuzyjnego. Białko fuzyjne PML/RARα ograniczając odpowiedź na kwas retinowy hamuje transkrypcję i blokuje różnicowanie komórkowe. Kwas retinowy w wysokich dawkach terapeutycznych wiąże PML/RARα, co odwraca blokowanie genów istotnych w prawidłowym dojrzewaniu komórki.
Rozpoznanie.
Ze względu na wczesne powikłania śmiertelne z powodu zespołu wykrzepiania wewnątrznaczyniowego istotne jest wdrożenie leczenia po wstępnej diagnozie APL, którą stawia się na podstawie morfologii, immunofenotypowania i występowania DIC. Ostateczne rozpoznanie stawia się na podstawie badania molekularnego.
Leczenie.
Leczenie ostrej białaczki promielocytowej jest oparte na chemioterapii i składa się z trzech faz: indukcji remisji, konsolidacji remisji i leczenia podtrzymującego.
W leczeniu indukcyjnym stosuje się all-trans kwas retinowy (tretynoina, ATRA), antracykliny oraz trójtlenek arsenu (ATO).
Dla chorych o niskim lub pośrednim ryzyku (liczba krwinek białych &lt;10 000/μl) zaleca się stosowanie ATRA w połączeniu z trójtlenkiem arsenu (ATO) lub połączenia ATRA z daunorubicyną i cytarabiną lub ATRA z idarubicyną. Dla chorych o wysokim ryzyku zaleca się połączenie ATRA z cytarabiną i daunoruicyną, połączenie ATRA z idarubicyną lub połączenie ATRA z idarubicyną i trójtlenkiem arsenu.
Konsolidacja remisji u chorych o niskim lub pośrednim ryzyku polega na podawaniu ATRA w połączeniu z ATO, a u chorych z wysokim ryzykiem połączenia cytarabiny z ATRA z idarubicyną, połączenia cytarabiny i daunorubicyny (ATRA tylko w indukcji), połączenia 2 cykli ATO, z kolejnymi 2 cyklami standardowej chemioterapii, a w przypadku nietolerancji antracyklin połączenia ATO z ATRA.
U chorych, którzy osiągnęli remisję molekularną (brak obecności białka fuzyjnego) przez 1-2 lata podaje się ATRA.
Rokowanie.
Remisję po leczeniu indukcyjnym osiąga aż 90-95% leczonych, a oporność jest rzadka. Pięcioletnie przeżycie całkowite jest obserwowane u około 65% leczonych.
Epidemiologia.
Ostra białaczka promielocytowa stanowi około 10-15% przypadków ostrej białaczki szpikowej.
Ostra białaczka promielocytowa typowo dotyka młodych dorosłych, co wyróżnia go wśród ostrych białaczek szpikowych, których szczyt zapadalności przypada po pięćdziesiątym roku życia. Większość przypadków choroby jest rozpoznawana pomiędzy 20-50 rokiem życia. Zapadalność jest niska u dzieci poniżej 10. roku życia, zwiększa się u młodzieży i osiąga plateau u młodych dorosłych i pozostaje stała aż do sześćdziesiątego roku życia, po czym wyraźnie maleje. Zapadalność na APL wynosi 0,18 na 100 000 bez różnic pomiędzy kobietami i mężczyznami.
Historia.
Ostra białaczka promielocytowa została opisana po raz pierwszy w 1957. W 1977 roku zindentyfikowano mutację t(15;17)(q22;q21), która jest istotnym elementem patogenezy choroby. W 1973 roku do leczenia APL wprowadzono antracykliny. Przełomem w leczeniu choroby było wprowadzenie ATRA w 1985. Pierwsze prace Huang i współpracowników pokazujące wysoką skuteczność nowej terapii opublikowano w 1987 i 1988. W 1990 roku przeprowadzono kolejne badania nad lekiem w krajach zachodnich. W 1992 roku pojawiły się pierwsze doniesienia o skuteczności ATO w leczeniu tej białaczki. Chen i współpracownicy wykazali zależność dawki z efektem klinicznym, a Shen i współpracownicy przeprowadzili pierwsze próby kliniczne z lekiem.

</doc>
<doc id="1744166" url="https://pl.wikipedia.org/wiki?curid=1744166" title="Młodzi gniewni - historia Rona Clarka">
Młodzi gniewni - historia Rona Clarka



</doc>
<doc id="1744169" url="https://pl.wikipedia.org/wiki?curid=1744169" title="Gerd Riss">
Gerd Riss

Gerd Riss (ur. 17 marca 1965 w Bad Wurzach) – niemiecki żużlowiec, ojciec Erika i Marka Rissów – również żużlowców.
Jest najbardziej utytułowanym zawodnikiem rozgrywek o Indywidualne Mistrzostwo Świata na długim torze, w czasie swojej kariery zdobył 8 złotych (1991, 1996, 1999, 2001, 2004, 2007, 2008, 2009), 1 srebrny (2005) oraz 4 brązowe (1994, 2002, 2003, 2006) medale w tej konkurencji. Był również dwukrotnym medalistą Indywidualnych Mistrzostw Europy na torze trawiastym, złotym (2003) oraz srebrnym (2004).
Do jego największych sukcesów na torze klasycznym należą m.in. V m. w finale Indywidualnych Mistrzostw Świata Juniorów (Abensberg 1985), II m. w Indywidualnym Pucharze Mistrzów (Krško 1988), zdobycie trzech medali Indywidualnych Mistrzostw RFN (złoty – 1986, srebrny – 1987 i brązowy – 1985) oraz sześciu – Indywidualnych Mistrzostw Niemiec (złote – 1992, 1994, 1996 oraz srebrne – 1993, 1995, 1999). Był również czterokrotnie finalistą Indywidualnych Mistrzostw Świata (Amsterdam 1987 – X m., Monachium 1989 – IX m., Göteborg 1991 – XVI m., Pocking 1993 – XI m.) oraz trzykrotnie uczestnikiem cyklu Grand Prix (1995 – XVII m., 1996 – XIX m., 1998 – XXV m.), biorąc udział w czterech turniejach eliminacyjnych, we wszystkich jako zawodnik z "dziką kartą" (najlepszy wynik: IV m. w Grand Prix Niemiec 1995).
W latach 80. startował w lidze brytyjskiej, w klubach Poole Pirates (1984), Wolverhampton Wolves (1985) oraz Ipswich Witches (1988). W 1999 r. jedyny raz w karierze podpisał kontrakt z polskim klubem żużlowym, którym była Polonia Bydgoszcz. Wystąpił w zaledwie jednym meczu I ligi, zdobywając 7 pkt w 5 biegach.

</doc>
<doc id="1744174" url="https://pl.wikipedia.org/wiki?curid=1744174" title="Haliartos">
Haliartos

Haliartos – miasto w starożytnej Beocji na południowym brzegu jeziora Kopais, położone w przesmyku pomiędzy jeziorem a górami. Wspominane przez Homera w "Iliadzie". Zburzone przez Persów podczas inwazji Kserksesa I na Grecję, później odbudowane. Jedno z najważniejszych miast Beocji podczas wojny peloponeskiej. W czasie wojny korynckiej było miejscem bitwy w której zginął spartański wódz Lizander. W 171 p.n.e. zostało zburzone przez Rzymian a jego mieszkańcy sprzedani w niewolę.

</doc>
<doc id="1744176" url="https://pl.wikipedia.org/wiki?curid=1744176" title="David Caiado">
David Caiado

David Caiado Dias (ur. 2 maja 1987 w Luksemburgu) – bardziej znany jako David Caiado, portugalski piłkarz pochodzenia luksemburskiego, występujący na pozycji pomocnika.
Kariera klubowa.
Zawodnik do 12 roku życia mieszkał wraz ze swoimi rodzicami w Luksemburgu, po czym przeniósł się do Portugalii. Pierwsze kroki piłkarskie gracz stawiał w juniorach drużyny Académica de Coimbra w Portugalii. W 2001 trzynastoletni David dołączył do szkółki piłkarskiej Sportingu. Wiosną sezonu 2005/2006 zadebiutował w pierwszej lidze portugalskiej – Primeira Lidze. Zawodnik pojawił się w 82. minucie spotkania 17 kolejki przeciwko Bradze. W sezonie 2006/2007 został wypożyczony do drużyny drugoligowego GD Estoril-Praia. Caiado zdołał wywalczyć miejsce w podstawowym składzie drużyny i w swoim debiutanckim sezonie w drużynie wystąpił 17 razy, zdobywając dla klubu 2 bramki. Po dwóch sezonach spędzonych w drużynie Estoril-Prai Caiado przeniósł się do pierwszoligowego CD Trofense. Na boiskach portugalskiej ekstraklasy pojawiał się siedemnastokrotnie. Po zakończeniu sezonu 2008/2009 został wypożyczony do Zagłębia Lubin za 50 000 euro. W polskiej Ekstraklasie zadebiutował 7 sierpnia 2009 w meczu 2. kolejki z Wisłą Kraków. Wszedł na boisko w 58. minucie, zastępując kontuzjowanego Dawida Plizgę. W doliczonym czasie drugiej połowy Caiado zdołał strzelić honorowego, a swojego pierwszego w polskiej lidze gola dla Zagłębia, które przegrało ten mecz 1:4. Po zakończeniu sezonu Zagłębie nie zdecydowało się na transfer definitywny, a Caiado po krótkim pobycie w Trofense został zawodnikiem cypryjskiego Olympiakosu Nikozja. 29 grudnia 2011 przeszedł do bułgarskiego Beroe Stara Zagora. 26 stycznia 2014 roku podpisał 1,5-roczny kontrakt z Tawriją Symferopol. Ale już po pół roku powrócił do Portugalii, gdzie został piłkarzem Vitórii Guimarães. W lutym 2015 przeszedł do Metalista Charków. W lipcu 2015 opuścił charkowski klub. W latach 2015–2017 grał w SD Ponferradina, a w 2018 trafił do Gaz Metan Mediaș.
Kariera reprezentacyjna.
Urodzony w Luksemburgu piłkarz zdecydował się reprezentować barwy portugalskie. W 2006 wraz z reprezentacją Portugalii U-19 Caiado pojechał do Polski na odbywające się w Wielkopolsce Mistrzostwa Europy U-19. Zawodnik nie grywał jednak często w pierwszej drużynie; pojawił się w 82 minucie starcia ze Szkocją (2:2) oraz w 78 minucie spotkania wchodząc na plac gry za Diogo Tavaresa w meczu z Hiszpanią (1:1). Portugalia swój występ zakończyła na fazie grupowej. Ponadto Canaido reprezentował również barwy zespołu do lat 20. Kontuzja zawodnika wykluczyła go z Mistrzostw Świata U-20.
Życie prywatne.
Piłkarz ma obecnie narzeczoną oraz jedną córkę.

</doc>
<doc id="1744179" url="https://pl.wikipedia.org/wiki?curid=1744179" title="Żararaka Schlegela">
Żararaka Schlegela



</doc>
<doc id="1744181" url="https://pl.wikipedia.org/wiki?curid=1744181" title="Torpedo marmorata">
Torpedo marmorata



</doc>
<doc id="1744182" url="https://pl.wikipedia.org/wiki?curid=1744182" title="Lechajon">
Lechajon

Lechajon - starożytny port w Zatoce Korynckiej połączony z Koryntem Długimi Murami rozciągającymi się na długości 12 stadionów. Lechajon był dla Koryntian głównym portem wojennym, a podczas okupacji miasta przez Macedończyków jedną z baz floty królewskiej. W czasie wojny korynckiej miejsce bitwy, w której Ateńczycy pod wodzą Ifikratesa pokonali Spartan. Służył także jako port handlowy: głównie do handlu z zachodnią częścią Grecji, a także Italią i Sycylią.

</doc>
<doc id="1744183" url="https://pl.wikipedia.org/wiki?curid=1744183" title="Wilchwa">
Wilchwa



</doc>
<doc id="1744184" url="https://pl.wikipedia.org/wiki?curid=1744184" title="Władcy Czasu">
Władcy Czasu



</doc>
<doc id="1744189" url="https://pl.wikipedia.org/wiki?curid=1744189" title="Piotr Boroń">
Piotr Boroń



</doc>
<doc id="1744196" url="https://pl.wikipedia.org/wiki?curid=1744196" title="Mirosław Bałka">
Mirosław Bałka

Mirosław Bałka (ur. 16 grudnia 1958 w Warszawie) – polski rzeźbiarz. Zajmuje się również rysunkiem, filmem eksperymentalnym i dźwiękiem. Profesor w Akademii Sztuk Pięknych w Warszawie. Mieszka i pracuje w Otwocku.
Życiorys.
W 1985 roku ukończył studia na Wydziale Rzeźby Akademii Sztuk Pięknych w Warszawie, gdzie od roku 2011 prowadzi Pracownię Działań Przestrzennych na Wydziale Sztuki Mediów.
W latach 1986–1989 razem z Mirosławem Filonikiem i Markiem Kijewskim tworzył grupę artystyczną Świadomość Neue Bieremiennost.
Jest członkiem Akademie der Künste w Berlinie.
W latach 80. Bałka tworzył figuratywne rzeźby kojarzonych z nurtem neoekspresjonizmu. Od początku lat 90. zwrócił się ku minimalistycznym kompozycjom rzeźbiarskim, których tworzywem są proste materiały, takie jak surowy kamień, drewno, sól, popiół, substancje organiczne. Głównym tematem rzeźb i kompozycji Bałki jest ludzkie ciało i towarzyszące mu „codzienne” przedmioty i substancje, a także związana z ciałem pamięć. W jego twórczości pojawiają się aluzje do przemijania, istotny jest też temat Holokaustu.
Jest autorem pomnika ofiar katastrofy promu „Estonia” w Sztokholmie (1998), a także licznych realizacji przestrzennych, między innymi "AUSCHWITZWIELICZKA", Kraków 2010, oraz "HEAL", University of California, San Francisco 2009. W 2017 roku stworzył pracę "„[(.;:?!–…)]”" w Galerii Jednego Dzieła Muzeum Śląskiego w Katowicach.
Stworzył scenografię do utworów Pawła Mykietyna: "Czarodziejska Góra" (2015) i "Herr Thaddäus" (2017).
W 2012 roku ukazał się zapis rozmów Bałki z profesorem Zygmuntem Baumanem ("Bauman/Bałka," red. Katarzyna Bojarska, Narodowe Centrum Kultury, Warszawa 2012). Bauman napisał również teksty do katalogów wystaw Bałki: "Fragment", Centrum Sztuki Współczesnej Zamek Ujazdowski, Warszawa 2011, "How It Is", Tate Modern, Londyn 2009 oraz "17 × 23,5 × 1,6," White Cube, Londyn 2008.
How It Is.
W 2009 roku Mirosław Bałka został zaproszony do wystawienia swojej pracy w głównej sali londyńskiej galerii Tate Modern, jako dziesiąty artysta w historii tej instytucji.
Artysta stworzył ogromny metalowy kontener o wysokości 13 m i szerokości 10 metrów, którego wnętrze jest całkowicie ciemne i dodatkowo pokryte materiałem pochłaniającym światło. Jedynym źródłem światła docierającego do zwiedzających będących wewnątrz tej instalacji jest prostokątny otwór wejściowy, do którego prowadzi rampa. Praca Bałki interpretowana jest jako nawiązanie do wydarzeń dwudziestowiecznej i najnowszej historii Polski – Holokaustu, przemian i związanej z nimi niepewności czy też emigracji. Według niektórych opinii praca ta jest też próbą zwrócenia uwagi odbiorców na pierwotne składniki sztuki, takie jak cisza, medytacja czy intuicyjne doświadczenie rzeczywistości
Projekt nazwany jest "How It Is", tytuł ten jest nawiązaniem do tytułu dzieła Samuela Becketta. Praca została oceniona przez brytyjską prasę jako jedna z najlepszych instalacji wystawianych dotąd w Hali Turbin. Wystawiana była od 13 października 2009 do 5 kwietnia 2010.
W 2022 tygodnik „Polityka” uznał instalację za jedno z dziesięciu najważniejszych dzieł sztuki ostatniego trzydziestolecia.
Wystawy retrospektywne 2015–2017.
Największą dotychczas prezentacją twórczości Bałki w Polsce była wystawa "Mirosław Bałka: Nerw. Konstrukcja" (27.11 2015–13.03.2016), którą zorganizowało Muzeum Sztuki w Łodzi. Gromadziła prace powstałe na przestrzeni ponad trzech dekad, od szkolnych rysunków po współczesne realizacje stworzone specjalnie na ekspozycję. Były wśród nich figury z lat 80., prace wykonane ze znalezionych przedmiotów i rzeźby, a także rysunki, szkice i prywatne notatki. Linearną, chronologiczną narrację zastępuje koncentracja na powracających w twórczości Bałki tematach i motywach nawiązujących do dwudziestowiecznej literatury, klasycznej mitologii, religii czy historii: ciele, śmierci, pożądaniu czy pamięci.
Wystawą w Muzeum Sztuki w Łodzi Bałka zainicjował cykl trzech dużych wystaw indywidualnych. Ich celem była próba retrospektywnego spojrzenia na dotychczasowy, ponad trzydziestoletni okres pracy twórczej. Kolejne wystawy odbyły się w roku 2017: "CROSSOVER/S" w Pirelli Hangar Bicocca w Mediolanie oraz "DIE SPUREN" w Museum Morsbroich w Leverkusen. Wystawa "CROSSOVER/S" została wyróżniona przez The New York Times jako jedna z najlepszych wystaw 2017 roku.
Wybrane wystawy grupowe.
Mirosław Bałka brał udział w ważnych wystawach międzynarodowych m.in.: Biennale w Wenecji (1990, 2003, 2005, 2013; w 1993 reprezentował Polskę), documenta IX w Kassel (1992), Biennale w Sydney (1992, 2006), The Carnegie International w Pittsburghu (1995), Biennale w São Paulo (1998), Biennale w Liverpoolu (1999), Biennale w Santa Fe (2006).
Prace w kolekcjach.
Prace Mirosława Bałki znajdują się w większości najważniejszych kolekcji muzealnych na świecie m.in.: Tate Modern / Londyn, Van Abbemuseum / Eindhoven, MOCA / Los Angeles, SFOMA / San Francisco, MoMA / Nowy Jork, Hirshhorn Museum / Waszyngton DC, Art Institute / Chicago, The Carnegie Museum of Art / Pittsburgh, Museu Serralves / Porto, Moderna Museet / Sztokholm, Kiasma / Helsinki, Kroller Muller / Otterlo, The National Museum of Art / Ateny, The National Museum of Art / Osaka, The Israel Museum / Jerozolima, Tel Aviv Museum of Art, Collection Lambert / Awinion, Middelheimmuseum / Antwerpia, Fundación Botín / Santander, Museum of Contemporary Art / Zagrzeb. W Polsce m.in.: Muzeum Sztuki / Łódź, Centrum Sztuki Współczesnej / Warszawa, Zachęta – Narodowa Galeria Sztuki / Warszawa, Muzeum Sztuki Nowoczesnej / Warszawa, Muzeum Narodowe / Wrocław, MOCAK / Kraków, Labirynt / Lublin, Arsenał / Białystok.
„Otwock”.
„Otwock” to projekt zainicjowany w 2010 roku. Jest próbą spojrzenia na tytułowe miasto przez pryzmat sztuki. W Otwocku znajduje się rodzinny dom Mirosława Bałki, który artysta przekształcił w pracownię. Studio zainspirowało refleksję nad związkiem sztuki i przestrzeni, w której sztuka powstaje. Zaproszeni do projektu artyści i autorzy tworzą w relacji do zastanego kontekstu. Ich prace i gesty odsłaniają nowe warstwy ukrytych sensów, faktów i skojarzeń.
Dotychczas w Otwocku pracowali: Lara Almarcegui, Marc Camille Chaimowicz, Roger Cook, Tacita Dean, Teresa Gleadowe, Jos de Gruyter i Harald Thys, Habima Fuchs, Krystyna Łuczak-Surówka, Taus Makhacheva, Kasia Marszewski, Maciej Maryl, Anna Molska, Charlotte Moth, Błażej Pindor, Marek Pąkciński, Piotr Paziński, Joseph Rykwert, Renata Senktas, Mike Sperlinger/LUX, Luc Tuymans i Aleksandra Waliszewska, a także studenci Pracowni Działań Przestrzennych warszawskiej ASP.
Sezon 7 „Otwocka” odbył się 7 kwietnia 2018 roku i dedykowany był Lawrence’owi Weinerowi. Artysta stworzył pracę na ścianie pracowni Mirosława Bałki w Otwocku. Dokonał również interwencji w lokalnej prasie.
Kuratorką projektu jest Kasia Redzisz. „Otwock” w latach 2010–2016 realizowany był przez Open Art Projects i Mirosława Bałkę.
Od 2018 roku koordynatorem projektu jest Studio Mirosława Bałki.
Pracownia Działań Przestrzennych.
Pracownia Działań Przestrzennych powstała na Wydziale Komunikacji Multimedialnej Uniwersytetu Artystycznego w Poznaniu w wyniku transformacji Pracowni Transplantacji Rzeźby Wydziału Edukacji Artystycznej, sformowanej z Pracowni Rzeźby Otwartej założonej przez Mirosława Bałkę w 2003 roku. Od 2011 roku Pracownia Działań Przestrzennych działa na Wydziale Sztuki Mediów Akademii Sztuk Pięknych w Warszawie.
Pracownię na przestrzeni lat współprowadzili asystenci: Ewa Bone (2003–2004), Katarzyna Krakowiak (2004–2007), Karolina Kubik (2010–2013), Anna Jochymek (2013–2015), Zuza Golińska (2015–2018), Anna Shimomura (2018–2019), Tymek Bryndal (2018–2020) oraz Julia Dorobińska (2019–).
Zadaniem Pracowni Działań Przestrzennych jest podjęcie próby rozpoznania i twórczego kształtowania przestrzeni, w których się poruszamy i działamy. PDP w swoich działaniach wykracza poza teren Akademii, zwracając uwagę na problemy społeczne i polityczne. Studenci eksplorują wrażliwość kulturową, poszukując własnej tożsamości artystycznej. Definiując swoje miejsca, wymieniając poglądy z reprezentantami innych miejsc, zakreślają strefy komunikacji. Punktem wyjścia do działań są otwarte hasła stymulujące wrażliwość studentów. Tematy często wynikają z inspiracji Mirosława Bałki. Jego zainteresowanie muzyką rockową lat 70. i 80. było punktem wyjścia do realizacji tematu „karaoke / Frank Zappa” w listopadzie 2020 roku.
Absolwenci Pracowni Działań Przestrzennych: Magdalena Angulska, Krzysztof Bagiński, Anna Bajorek, Tomasz Bambot, Karolina Banachowicz, Marcin Bednarczyk, Mateusz Choróbski, Norbert Delman, Dominika Faryno, Aleksandra Gerlach, Zuza Golińska, Laura Grudniewska, Anna Jochymek, Marta Kachniarz, Karol Kaczorowski, Monika Karczmarczyk, Anna Kasperska, Kamil Kotarba, Olga Kowalska, Katarzyna Krakowiak, Sebastian Krok, Karolina Kubik, Magdalena Łazarczyk, Justyna Łoś, Marcin Morawicki, Marta Mroczkowska, Michalina Ludmiła Musielak, Marta Mielcarek, Tymon Nogalski, Agnieszka Nowak, Aneta Ptak-Rufino, Wojtek Pustoła, Iwo Rachwał, Bianka Rolando, Franciszek Orłowski, Mateusz Sadowski, Jana Shostak, Agnieszka Sobczak, Mikołaj Sobczak, Grzegorz Stefański, Martyna Ścibior, Izabela Tarasewicz, Piotr Urbaniec, Maria Wojciechowska, Alicja Wysocka, Piotr Żyliński.

</doc>
<doc id="1744199" url="https://pl.wikipedia.org/wiki?curid=1744199" title="Szkoła wywiadowczo-dywersyjna we wsi Simeiz">
Szkoła wywiadowczo-dywersyjna we wsi Simeiz

Szkoła wywiadowczo-dywersyjna we wsi Simeiz - niemiecki ośrodek wywiadowczy i dywersyjny skierowany przeciwko ZSRR podczas II wojny światowej.
Szkoła powstała w maju 1943. Mieściła się w b. sanatorium sowieckich związków zawodowych w nadmorskiej wsi Simeiz na południowym Krymie. Na jej czele stał kpt. Kremer. Szkolono w niej agentów wywiadowców i dywersantów spośród Gruzinów - jeńców wojennych z Armii Czerwonej i ochotników z kolaboracyjnych oddziałów Wehrmachtu. Agenci byli przerzucani na obszar Kaukazu. W szkole szkoliło się jednocześnie do 120 ludzi. Kursanci byli podzieleni na 3 grupy: wywiadowców-dywersantów (ok. 100 osób), grupę morską (ok. 15) i radiowców (4-6). 
W drugiej połowie września 1943, ze względu na ujawnienie szkoły przez partyzantów, wykładowcy i kursanci (oprócz grupy morskiej) zostali przeniesieni do Dęblina, po czym kursantów rozdzielono po kolaboracyjnych oddziałach wojskowych złożonych z Gruzinów. Natomiast grupa morska z kpt. Kremerem przybyła do Podgoricy, a następnie do okupowanej Francji, gdzie weszła w skład jednego z gruzińskich Ostbatalionów.

</doc>
<doc id="1744200" url="https://pl.wikipedia.org/wiki?curid=1744200" title="Piotr Boroń (ur. 1965)">
Piotr Boroń (ur. 1965)

Piotr Mikołaj Boroń (ur. 1965 w Bolesławcu) – polski historyk, samodzielny pracownik nauki, profesor nauk humanistycznych.
Życiorys.
W latach 1984–1989 studiował historię na Uniwersytecie Śląskim w Katowicach. W 1989 uzyskał tytuł zawodowy magistra na podstawie pracy magisterskiej "Pieniądz pozakruszcowy u Słowian". W 1992 otworzył przewód doktorski. W 1996 uzyskał stopień naukowy doktora nauk humanistycznych na podstawie rozprawy "Instytucja wiecu w organizacji plemiennej Słowian". Boroń jest autorem m.in. książki "Słowiańskie wiece plemienne" (1999). Publikował artykuły m.in. w „Roczniku Muzeum w Gliwicach”, „Śląskich Pracach Prahistorycznych”, „Wiekach starych i nowych” i w „Historie-Historica”.
W 2010 Piotr Boroń na podstawie obronionej dysertacji: "Kniaziowie, królowie, carowie... Tytuły i nazwy władców słowiańskich we wczesnym średniowieczu" uzyskał stopień naukowy doktora habilitowanego nauk humanistycznych, przyznany przez Radę Wydziału Nauk Społecznych Uniwersytetu Śląskiego w Katowicach, uczelni, w której jest nauczycielem akademickim i naukowcem.
W 2021 roku uzyskał tytuł profesora nauk humanistycznych w dyscyplinie historia.
Zainteresowania badawcze Piotra Boronia koncentrują się wokół dziejów wczesnośredniowiecznej Słowiańszczyzny, sztuki fortyfikacyjnej starożytności i wczesnego średniowiecza, historiografii słowiańskiej XIX stulecia, symboliki władzy książęcej Słowian we wczesnym średniowieczu oraz fałszerstw źródeł do najdawniejszych dziejów Polski i Słowiańszczyzny.
Publikacje (wybór).
Książki:
Artykuły :

</doc>
<doc id="1744206" url="https://pl.wikipedia.org/wiki?curid=1744206" title="FC TVMK Tallinn">
FC TVMK Tallinn



</doc>
<doc id="1744210" url="https://pl.wikipedia.org/wiki?curid=1744210" title="Podsadnik kulisty">
Podsadnik kulisty

Podsadnik kulisty ("Splachnum sphaericum" Hedw.) – gatunek mchu należący do rodziny podsadnikowatych.
Rozmieszczenie geograficzne.
Dosyć rzadki gatunek wysokogórski. W Polsce zbierany głównie w Karkonoszach, Górach Izerskich i w Tatrach. Pospolicie występuje w północnej części Europy: na Islandii, Wyspach Owczych oraz Wyspach Brytyjskich, w Fennoskandii i w północnej Rosji aż po Ural. Licznie występuje w Alpach (do wysokości 2480 m n.p.m.). Poza Europą najczęstszy w północno-zachodniej części Ameryki Północnej. W Azji gatunek bardzo rzadki.
Ekologia.
Podsadnik kulisty to mech koprofilny, rosnący prawie wyłącznie na odchodach ssaków roślinożernych. Gatunek wybitnie higrofilny, rosnący w miejscach mokrych i zabagnionych. Ekologia tego gatunku jest podobna do podsadnika pęcherzykowatego.
Ochrona.
Roślina jest objęta w Polsce ścisłą ochroną gatunkową od 2004 roku.

</doc>
<doc id="1744214" url="https://pl.wikipedia.org/wiki?curid=1744214" title="Tallinna JS Estonia">
Tallinna JS Estonia

Tallinna JS Estonia – nieistniejący już estoński klub piłkarski z siedzibą w Tallinnie.
Historia.
Klub Tallinna Estonia założony został w listopadzie 1930 roku. Pierwsze dwa sezony występował w Estońskiej Pierwszej dywizji. W 1932 debiutował w najwyższej lidze Mistrzostw Estonii. W 1944 klub został rozwiązany.

</doc>
<doc id="1744215" url="https://pl.wikipedia.org/wiki?curid=1744215" title="Mataiva">
Mataiva

Mataiva – atol w archipelagu Tuamotu w Polinezji Francuskiej. Należy do grupy wysp Îles Palliser. Jest częścią gminy Rangiroa. Powierzchnia wyspy wynosi 16 km², a laguny 25 km². Wyspę odkrył Fabian Bellingshausen 30 lipca 1820.

</doc>
<doc id="1744216" url="https://pl.wikipedia.org/wiki?curid=1744216" title="Bob Paisley">
Bob Paisley

Robert „Bob” Paisley (ur. 23 stycznia 1919 w Hetton-le-Hole – zm. 14 lutego 1996 w Liverpoolu) – angielski piłkarz i trener piłkarski. Jeden z najbardziej utytułowanych menedżerów w historii brytyjskiego futbolu. Z Liverpoolem związany był przez pół wieku: jako piłkarz, fizjoterapeuta, trener i ostatecznie menedżer. Jako szkoleniowiec zdobył z klubem sześciokrotnie mistrzostwo Anglii, trzy Puchary Europy, Pucharze UEFA, trzykrotnie triumfował w Pucharze Ligi Angielskiej, pięciokrotnie w rozgrywkach o Tarczę Wspólnoty i raz w Superpucharze Europy.
Życiorys.
Kariera piłkarska.
Urodzony w Hetton-le-Hole, Paisley w maju 1939 dołączył do amatorskiej drużyny, Bishop Auckland. Jednak wybuch II wojny światowej opóźnił rozpoczęcie kariery przez Anglika. W Liverpoolu zadebiutował 5 stycznia 1946 w meczu będącym pierwszym powojennym spotkaniem zespołu. Był to pojedynek rozegrany w ramach trzeciej rundy Pucharu Anglii przeciwko Chester City, wygrany przez Liverpool 2:0. Swoją pierwszą bramkę strzelił 1 maja 1948 na Anfield Road w 22. minucie zwyciężonego 2:1 ligowego spotkania z Wolverhampton Wanderers.
W sezonie 1946–1947 zdobył z klubem pierwsze od 24 lat mistrzostwo. Był pewnym członkiem zespołu, a kolejny sukces odniósł w sezonie 1949–1950, wygrywając Puchar Anglii. W półfinale tych rozgrywek, strzelił gola w wygranym 2:0 meczu przeciwko Evertonowi, jednak w zwycięskim finale z Arsenalem, rozegranym na Wembley nie pojawił się na boisku. W następnym sezonie został kapitanem drużyny.
Kariera trenerska.
Po zakończeniu kariery w 1954, dołączył do sztabu szkoleniowego Liverpoolu pełniąc funkcję fizjoterapeuty. Następnie stał się trenerem drużyn rezerwowych. Przybycie w 1959 Billa Shankly'ego sprawiło, że klub zaczął odnosić sukcesy. Szkot utworzył tzw. "Boot Room", miejsce spotkań jego najbliższych współpracowników, do których należał również Paisley. Podczas piętnastu lat, Shankly zdobył z klubem trzy mistrzostwa kraju, dwa Puchary Anglii oraz Puchar UEFA. W lipcu 1974 Szkot odszedł na emeryturę, a jego następcą został Paisley.
Anglik trenował klub przez dziewięć lat i poprawił osiągnięcia poprzednika. Liverpool zdobył w tym czasie sześciokrotnie tytuł mistrzów Anglii oraz dwukrotnie zajmował w lidze drugie miejsce. Ponadto drużyna wygrała trzykrotnie Puchar Ligi, raz triumfowała w Pucharze UEFA i Superpucharze Europy, pięciokrotnie wygrała Tarczę Wspólnoty oraz trzy razy zwyciężyła w Pucharze Europy, potwierdzając swoją dominację w kraju i w Europie. W uznaniu za swoje osiągnięcia, Paisley sześciokrotnie wybrano Trenerem Roku w Anglii. Jedynym trofeum, którego nie zdobył, był Puchar Anglii; w 1977 Liverpool zajął drugie miejsce, zaś w dwóch kolejnych latach przegrywał w półfinale rozgrywek.
Rezygnacja i śmierć.
Paisley, po 44 latach pracy w klubie, w 1983 przeszedł na emeryturę. Jego następcą został Joe Fagan, jeden z członków "Boot Roomu". Paisley pozostał w klubie jako dyrektor, jednak w 1992 zdiagnozowano u niego chorobę Alzheimera. Zmarł w lutym 1996, a dla uczczenia pamięci, wejściową bramę na stadion nazwano jego imieniem.
W 1983 odznaczony Orderem Imperium Brytyjskiego IV klasy (OBE). W 2002 otrzymał miejsce w Galerii Sław Angielskiego Futbolu, a w 2008 w Galerii Sław Europejskiego Futbolu.
Statystyki kariery.
Piłkarz.
Liverpool FC
Menedżer.
Liverpool FC
Indywidualne

</doc>
<doc id="1744217" url="https://pl.wikipedia.org/wiki?curid=1744217" title="Splachnum sphaericum">
Splachnum sphaericum



</doc>
<doc id="1744226" url="https://pl.wikipedia.org/wiki?curid=1744226" title="Casimir Koza">
Casimir Koza

Casimir Kozakiewicz (ur. 25 stycznia 1935 w Fouquières-lès-Lens jako Kazimierz Kozakiewicz, zm. 30 listopada 2010 w Bois-Bernard) – francuski piłkarz polskiego pochodzenia, wystąpił w jednym meczu reprezentacji Francji.

</doc>
<doc id="1744227" url="https://pl.wikipedia.org/wiki?curid=1744227" title="Andy Smith (żużlowiec)">
Andy Smith (żużlowiec)

Andrew „Andy” Smith (ur. 25 maja 1966 w Yorku) – brytyjski żużlowiec, posiadający również obywatelstwo polskie (od 1999).
Kariera sportowa.
Dwukrotny brązowy medalista Młodzieżowych Indywidualnych Mistrzostw Wielkiej Brytanii (1984, 1985) oraz czterokrotny medalista Indywidualnych Mistrzostw Wielkiej Brytanii (trzykrotnie złoty – 1993, 1994, 1995 oraz brązowy – 1992). Zwycięzca Memoriału im. Bronisława Idzikowskiego i Marka Czernego (1997).
Dwukrotny uczestnik finałów Indywidualnych Mistrzostw Świata (Monachium 1989 – VII m. oraz Pocking 1993 – V m.). W latach 1995–2002 stały uczestnik cyklu Grand Prix (1995 – XIV m., 1996 – XVII m., 1997 – XIV m., 1998 – XIV m., 1999 – XX m., 2000 – XXV m., 2001 – XXII m. oraz 2002 – XX m.). Jego najlepsze indywidualne wyniki w turniejach eliminacyjnych to VI miejsca w Grand Prix Niemiec 1995 i 1998.
W latach 1982–2007 startował w lidze brytyjskiej, w klubach Belle Vue Aces (1982-1990, 1998-2001, 2005), Bradford Dukes (1989-1990), Swindon Robins (1991, 1998, 2004), Coventry Bees (1992-1995, 1997), Oxford Cheetahs (2003) oraz Reading Racers (2006-2007), w 1982 r. zdobywając tytuł Drużynowego Mistrza Wielkiej Brytanii. Od 1992 r. był również zawodnikiem polskich klubów: Polonii Bydgoszcz (1992-1995, 1998, 2004), Stali Rzeszów (1996), Unii Tarnów (1997), Polonii Piła (1999-2000), Unii Leszno (2001), WKM Warszawa (2002-2003), Apatora Toruń (2005) i Wybrzeża Gdańsk (2006-2007). Łącznie zdobył 5 medali Drużynowych Mistrzostw Polski: 2 złote (1992, 1999), 2 srebrne (1993, 2000) oraz 1 brązowy (1995).
W 1999 r. zakwalifikował się (jako zawodnik rezerwowy) do finału Indywidualnych Mistrzostw Polski, rozegranego w Bydgoszczy. W turnieju tym wystąpił w jednym biegu, nie zdobywając punktów.

</doc>
<doc id="1744233" url="https://pl.wikipedia.org/wiki?curid=1744233" title="Lypsinka">
Lypsinka



</doc>
<doc id="1744236" url="https://pl.wikipedia.org/wiki?curid=1744236" title="Belinda Total">
Belinda Total

Belinda Total – album będący zbiorem największych hitów Belindy. Wydany w Meksyku 14 sierpnia 2006 roku. Dystrybutorami są Sony BMG i RCA Records. Znajdują się na niej skomponowane przez nią piosenki do jej telenowel.
Lista utworów.
+ 6 videoclipów
Single

</doc>
<doc id="1744238" url="https://pl.wikipedia.org/wiki?curid=1744238" title="Estonia Tallinn">
Estonia Tallinn



</doc>
<doc id="1744239" url="https://pl.wikipedia.org/wiki?curid=1744239" title="Edgar Schlotz">
Edgar Schlotz

Edgar Scholtz (ur. 21 września 1898, zm. 2 maja 1918) – as lotnictwa niemieckiego Luftstreitkräfte z 6 zwycięstwami w I wojnie światowej.
W 1917 roku służył w Kest 10 należącej do Bogohl 2. W jednostce odniósł swoje pierwsze zwycięstwo powietrzne 9 sierpnia 1917 roku w okolicach Clermont. W styczniu 1918 roku został skierowany do służby w eskadrze myśliwskiej Jagdstaffel 11. W jednostce odniósł 5 kolejnych zwycięstw. Ostatnie 6 kwietnia 1918 roku.
Zginął w wypadku lotniczym w czasie startu samolotem Fokker Dr.I 2 maja 1918 roku. Awans na podporucznika dotarł do jednostki po śmierci lotnika. Został pochowany na cmentarzu wojennym w Vermandovillers we Francji.

</doc>
<doc id="1744240" url="https://pl.wikipedia.org/wiki?curid=1744240" title="Trazybul (Ateny)">
Trazybul (Ateny)



</doc>
<doc id="1744241" url="https://pl.wikipedia.org/wiki?curid=1744241" title="Hobbysta">
Hobbysta



</doc>
<doc id="1744242" url="https://pl.wikipedia.org/wiki?curid=1744242" title="Hobby">
Hobby

Hobby (pasja, pot. "konik") – zamiłowanie do czegoś, czynność wykonywana dla relaksu w czasie wolnym od obowiązków. Może łączyć się ze zdobywaniem wiedzy w danej dziedzinie, doskonaleniem swoich umiejętności w pewnym określonym zakresie albo też nawet z zarobkiem. Głównym celem pozostaje jednak przyjemność płynąca z uprawiania hobby.
Historia.
Przed profesjonalizacją nauki w pierwszej połowie XIX wieku uczeni prowadzący badania często zajmowali się tym hobbystycznie. W Anglii uczonymi byli często przedstawiciele arystokracji ziemskiej, a we Francji pracownicy urzędów i różnych instytucji. Nawet ówcześni wykładowcy na uczelniach wyższych byli formalnie przede wszystkim nauczycielami akademickimi i z tego tytułu wypłacano im wynagrodzenia, natomiast często nie wiązało się z wymogiem prowadzenia badań, które były wówczas sferą właśnie hobbystyczną. Także później hobbyści-amatorzy mieli istotny wkład w niektórych dziedzinach nauki, takich jak np. entomologia, botanika, zoologia, przyczyniając się do ich rozwoju. Wiele dyscyplin naukowych zawdzięcza swoje początki hobbystom, np. polska trichopterologia rozwijana była przez Józefa Dziędzielewicza.
Hobby w Polsce.
45% Polaków przyznaje, że znajduje czas na realizacje swoich hobby. Najpopularniejszym jest sport i aktywność fizyczna. Dość często pojawia się także czytanie książek, robótki ręczne oraz modelowanie. Badanie wykonane przez instytut badawczy IQS w 2015 wykazuje, że więcej mężczyzn, niż kobiet (ponad 50%) przyznaje, że ma czas na realizacje swoich pasji.
Hobby młodych ludzi w Polsce często związane jest z obszarami dotyczącymi technologii, szczególnie komputerów i internetu. Popularne są także sporty walki.
Rodzaje hobby.
Przykładowe rodzaje hobby (dotyczy czynności wykonywanych amatorsko):

</doc>
<doc id="1744243" url="https://pl.wikipedia.org/wiki?curid=1744243" title="Puka Puka">
Puka Puka

Puka Puka (także "Pukapuka") – atol należący do grupy Îles du Désappointement, najbardziej wysunięta na północny wschód wyspa archipelagu Tuamotu, w Polinezji Francuskiej. Główny ośrodek administracyjny gminy Puka Puka. Powierzchnia wyspy wynosi 5 km², a laguny 2 km². Na atolu znajduje się port lotniczy Puka Puka.
Historia.
Puka Puka była pierwszą wyspą w Polinezji odkrytą przez Ferdynanda Magellana w 1521 roku. Pierwszą pisemną wzmiankę o Puka Puka uczynili Willem Corneliszoon Schouten i Jacob Le Maire w 1616 roku.
Demografia.
Liczba ludności zamieszkującej gminę Puka Puka:

</doc>
<doc id="1744245" url="https://pl.wikipedia.org/wiki?curid=1744245" title="Trazybul (Syrakuzy)">
Trazybul (Syrakuzy)



</doc>
<doc id="1744248" url="https://pl.wikipedia.org/wiki?curid=1744248" title="HARERA">
HARERA



</doc>
<doc id="1744249" url="https://pl.wikipedia.org/wiki?curid=1744249" title="Katolickie Radio Rodzina">
Katolickie Radio Rodzina

Katolickie Radio „Rodzina” – katolicka rozgłośnia radiowa archidiecezji wrocławskiej oraz diecezji świdnickiej o profilu ewangelizacyjno-społecznym oraz informacyjnym (informacje o działalności i życiu lokalnego Kościoła). Pierwsza audycja została nadana 16 października 1993 roku.
W roku 2001 radio uzyskało status nadawcy społecznego. Metropolita wrocławski abp. Józef Kupny w listopadzie 2017 roku zdecydował o utworzeniu grupy medialnej Johanneum, do której weszło Katolickie Radio Rodzina obok diecezjalnej telewizji internetowej "Rodzina" oraz portal internetowy archidiecezji wrocławskiej. Prezesem grupy medialnej Johanneum został ks. dr Rafał Kowalski. W styczniu 2018 roku stanowisko prezesa stacji objął były prezes Radia Wrocław Tomasz Duda.
Od 21 września 2003 roku jest możliwość słuchania programu przez internet.
W czerwcu 2008 "za troskę o uniwersalne wartości społeczne, kulturalne i religijne oraz krzewienie ich wśród słuchaczy we Wrocławiu" Rafał Dutkiewicz przyznał rozgłośni Nagrodę Prezydenta Wrocławia.
Częstotliwości.
Lokalizacje nadajników Katolickiego Radia Rodzina:

</doc>
<doc id="1744251" url="https://pl.wikipedia.org/wiki?curid=1744251" title="Fakahina">
Fakahina

Fakahina – atol w archipelagu Tuamotu w Polinezji Francuskiej. Stanowi część gminy Fangatau. Powierzchnia wyspy wynosi 8 km2. Fakahina liczy 131 mieszkańców.

</doc>
<doc id="1744252" url="https://pl.wikipedia.org/wiki?curid=1744252" title="UKC">
UKC



</doc>
<doc id="1744254" url="https://pl.wikipedia.org/wiki?curid=1744254" title="Tallinna JK Sadam">
Tallinna JK Sadam

Tallinna JK Sadam – nieistniejący już estoński klub piłkarski z siedzibą w Tallinnie.
Historia.
Klub Tallinna Sadam założony został w 1991 roku. W 1992 występował w 2 dywizji Estonii, w 1993 w pierwszej dywizji, a w 1994 debiutował w rozgrywkach Meistriliigi.
W 1998 połączył się z klubem Levadia Maardu.

</doc>
<doc id="1744256" url="https://pl.wikipedia.org/wiki?curid=1744256" title="Sadam Tallinn">
Sadam Tallinn



</doc>
<doc id="1744263" url="https://pl.wikipedia.org/wiki?curid=1744263" title="Alexander Zenzes">
Alexander Zenzes

Alexander Zenzes (ur. 10 lipca 1898, zm. we wrześniu 1980) – as lotnictwa niemieckiego Luftstreitkräfte z 18 zwycięstwami w I wojnie światowej. 
Alexander Zenzes został pilotem Marine Feldjagdstaffel Nr. II na początku 1918 roku. Pierwsze zwycięstwo powietrzne odniósł 5 czerwca 1918 roku nas samolotem Camel w okolicach Avekapelle. Do końca czerwca miał już na swoim koncie 6 potwierdzonych zwycięstw i został odznaczony Krzyżem Żelaznym I klasy. 1 sierpnia został ranny i do służby powrócił w drugiej połowie września. Do końca wojny odniósł łącznie 18 potwierdzonych zwycięstw (ostatnie 27 października) i jedno niepotwierdzone z 29 lipca. Po zakończeniu wojny służył w Kampfgeschwader Sachsenberg, walcząc w Prusach z bolszewikami. 

</doc>
<doc id="1744266" url="https://pl.wikipedia.org/wiki?curid=1744266" title="Jean Templin">
Jean Templin

Jean Templin (ur. 14 grudnia 1928 w Opolu jako Janusz Templin; zm. 23 listopada 1980 w Vandœuvre-lès-Nancy) – francuski piłkarz polskiego pochodzenia.

</doc>
<doc id="1744268" url="https://pl.wikipedia.org/wiki?curid=1744268" title="Drewniane cerkwie Marmaroszu">
Drewniane cerkwie Marmaroszu

Drewniane cerkwie Marmaroszu – grupa unikatowych, drewnianych cerkwi, położonych w północnej Rumunii, w regionie Marmarosz (Maramuresz).
W 1999 roku osiem z nich, pochodzących z XVII i XVIII w., zostało wpisanych na listę światowego dziedzictwa UNESCO.
Cerkwie.
Cerkwie wpisane na listę UNESCO:
Historia.
Górzysty Marmarosz przez całą swoją historię był krajem trudno dostępnym, odizolowanym od reszty świata i pełniącym rolę peryferyjną. Z tego też powodu do regionów wiejskich tej krainy architektura murowana docierała bardzo rzadko. Być może z tego powodu budowniczowie drewnianych cerkwi i innych budowli (region słynie m.in. także z pięknie rzeźbionych bram) osiągnęli w swoim fachu poziom mistrzowski, pozostawiając po sobie arcydzieła ciesielstwa.
Cerkwie tutejsze budowano już od wieków, jednak z uwagi na materiał, z którego je wykonano, często ulegały one zniszczeniu (ostatni najazd tatarski nawiedził ten region na początku XVIII w.). Z tego też powodu zachowane do dzisiaj najstarsze cerkwie pochodzą z XVII stulecia, choć znane są nawet czternastowieczne pisemne wzmianki o tutejszych cerkwiach.
Ludność regionu przez wieki pozostawała prawosławna; nacisk Kościoła katolickiego od momentu przejęcia władzy przez Habsburgów austriackich (pod koniec XVII w.) spowodował jednak szybkie przejście tutejszej ludności do Kościoła greckokatolickiego (na mocy unii w Mukaczewie w 1713 r.), przy zachowaniu niezmienionej obrzędowości. Zlikwidowano wówczas wiele monastyrów, których cerkwie niekiedy przenoszono do centrum wsi. Kościół unicki mocno ucierpiał za rządów komunistycznych w powojennej Rumunii. Już w 1948 r. część duchownych unickich zmuszono do odwołania unii, pozostałych działających nielegalnie prześladowano. Kościół unicki na powrót zalegalizowano dopiero w 1990 r., podjął wówczas starania o odzyskanie odebranego po II wojnie światowej majątku, które zaowocowały licznymi sporami z Cerkwią prawosławną, toczącymi się do dzisiaj.
Cerkwie marmaroskie często są dzisiaj traktowane jako wyznacznik narodowego stylu architektonicznego Rumunii. Decyduje o tym ich wiejski charakter, brak naleciałości architektury bizantyńskiej (widoczny wpływ gotyku bywa natomiast często bagatelizowany), w związku z czym ich architekturę traktuje się jako „autentyczną” architekturę miejscową, nierozerwalnie związaną z duchem tutejszej ludności, która jest postrzegana jako strażnik narodowych wartości. Tendencja ta zaowocowała pod koniec XX w. m.in. budową szeregu cerkwi w stylu marmaroskim w Bukareszcie i innych miejscach kraju, a także budową nowych, zakrojonych na szeroką skalę założeń monastycznych w samym Marmaroszu.
Architektura.
Architektura drewnianych cerkwi marmaroskich nawiązuje zarówno do wzorców cerkiewnych innych terytoriów rumuńskich, jak i do kościołów katolickich. Plan cerkwi, nawiązujący do architektury Zachodu, zazwyczaj jest dwudzielny, złożony z dwóch prostokątów: od wschodu mniejszego (często zamkniętego trójdzielnie – tworząc w ten sposób formę apsydy), który mieścił sanktuarium (odpowiednik katolickiego prezbiterium), oraz od zachodu większego (szerszego, wydłużonego, odpowiednika zachodniego korpusu nawowego), wewnętrznie jednak podzielonego już zgodnie z prawosławnymi wzorami ścianą z przejściami na nawę i przednawie, pełniące funkcję babińca (podział ten nie jest zaznaczony na zewnątrz budynku). Typowy dla cerkwi marmaroskich jest też dostawiany do fasady zachodniej przedsionek (zwany tu "pridvor") o charakterze podcieniowym, często piętrowy. Wnętrza świątyni pokryte są fałszywymi sklepieniami, a przednawia – stropami. Sanktuarium oddziela od reszty świątyni ikonostas.
Cerkwie charakteryzują się wysokimi dachami, jednokalenicowymi, zwykle czterospadowymi, wspólnymi dla całego obiektu, lub podzielonymi na dwie części (oddzielny dach dla sanktuarium), krytymi kilkoma (nawet sześcioma) warstwami gontu o specyficznej, lokalnej formie. Świątynie zwieńczone są wysokimi (najwyższa, w Șurdești, ma 54 m wysokości), smukłymi wieżami, które wznoszą się nad piętrowym przedsionkiem, a jeśli przedsionka nie ma lub nie jest on piętrowy – nad przednawiem. W architekturze wież wyraźnie widać wpływy gotyku (występujące niekiedy małe, smukłe wieżyczki otaczające centralną iglicę trochę przypominają hełm wieży kościoła mariackiego w Krakowie). Inne elementy cerkwi przywodzą skojarzenia z architekturą drewnianą Małopolski (można tu mówić o wspólnych, karpackich wzorcach) – np. zwężenie zrębu ścian na pewnej wysokości uskokiem, przykrytym z zewnątrz daszkiem pulpitowym na całym obwodzie świątyni lub danym jej segmencie. Cerkwie w Marmaroszu wyróżnia to, że ich wieże są integralnie związane z przednawiem lub przedsionkiem, podczas gdy wieże cerkwi budowanych bardziej na zachód Karpat, mimo tworzenia jednej sylwetki ze świątynią, posiadają odrębną konstrukcję.
Na budowę cerkwi używano drewna dębowego, jodłowego czy sosnowego. Belki układano w konstrukcję zrębową, podobnie jak w przypadku innych budowli tego regionu. Niekiedy do budowli cerkwi nie używano nawet gwoździ.
Wystrój.
Cerkwie zdobione są w dwojaki sposób. Pierwszą formą zdobnictwa są ornamenty ciesielskie, obecne na ich ścianach (zarówno wewnątrz, jak i zewnątrz). Stosowane tu symbole mają nie tylko wyraz chrześcijański, lecz nawiązują też często do symboliki związanej z dawnymi kultami pogańskimi, których ślady do dziś można odnaleźć w lokalnej tradycji. Drugą popularną formą dekoracji są polichromie wnętrz cerkiewnych, obecne na ikonostasach, stropach czy ścianach. W cerkwiach wpisanych na listę UNESCO powstawały one w XVIII i XIX w. Wykonywano je bądź na płótnie przyklejonym do drewna, bądź na samym drewnie, odpowiednio zagruntowanym z wypełnionymi szparami między deskami. Malowidła przedstawiają sceny biblijne, które pełnią funkcję moralizatorską. Niekiedy zawierają aluzje do ówczesnej sytuacji politycznej (warto zwrócić uwagę na postaci potępionych w scenach Sądu Ostatecznego, często obecnego w przednawiu).

</doc>
<doc id="1744269" url="https://pl.wikipedia.org/wiki?curid=1744269" title="Tallinna JK">
Tallinna JK

Tallinna Jalgpalliklubi, Tallinna JK – nieistniejący już estoński klub piłkarski z siedzibą w Tallinnie.
Historia.
Klub Tallinna JK założony został w 1921 roku. W 1921 debiutował w rozgrywkach najwyższej lidze Mistrzostw Estonii. W latach 40. XX wieku został rozwiązany. W 2001 został reaktywowany. 4 stycznia 2008 odbyła się fuzja z klubem SK Legion Tallinn, który przyjął nazwę Tallinna Legion.

</doc>
<doc id="1744270" url="https://pl.wikipedia.org/wiki?curid=1744270" title="TJK Tallinn">
TJK Tallinn



</doc>
<doc id="1744275" url="https://pl.wikipedia.org/wiki?curid=1744275" title="Avraham Stern">
Avraham Stern



</doc>
<doc id="1744282" url="https://pl.wikipedia.org/wiki?curid=1744282" title="Pigułka">
Pigułka

Pigułka (łac. "pilulae") – recepturowa stała dozowana postać leku, do podawania doustnego, w kształcie małej kulki o średnicy 3–5 mm i masie 0,1–0,3 g. Oprócz substancji czynnej zawiera ona składniki podłoża leku dobrane tak, aby powstała plastyczna masa, z której formuje się kulkę. 
W języku potocznym słowem „pigułka” nazywa się często tabletkę.
Skład.
W skład masy pigułkowej wchodzą substancje wypełniające (dla substancji bardzo silnie działających są to glukoza, laktoza lub sacharoza, natomiast dla pozostałych substancji stosuje się korzeń lukrecji), utwardzające (zagęszczające, absorbujące), wiążące, rozsadzające, utrzymujące wilgoć, powlekające oraz do podsypywania (zarodniki widłaka lub talk).
Zastosowanie.
W postaci pigułek podawano środki farmaceutyczne silnie działające, o przykrym smaku i zapachu, drażniące jamę ustną i przełyk, o gęstej konsystencji. 
W związku z zawartością w pigułkach sproszkowanych surowców roślinnych nie spełniają one obecnie wymogów mikrobiologicznych, a ponadto na rynku dostępny jest szeroki asortyment gotowych leków doustnych – z tych powodów pigułki nie są już praktycznie przepisywane przez lekarzy.

</doc>
<doc id="1744305" url="https://pl.wikipedia.org/wiki?curid=1744305" title="Kuchnia (Pojezierze Iławskie)">
Kuchnia (Pojezierze Iławskie)

Kuchnia – jezioro na Pojezierzu Iławskim w gminie Rogóźno i gminie Łasin, w powiecie grudziądzkim, w woj. kujawsko-pomorskim w ciągu rzeki Gardei, na północny zachód od Jeziora Nogat. Ogólna powierzchnia: 56,9 ha, maksymalna głębokość: 5,1 m. Jezioro posiada III klasę czystości wód.

</doc>
<doc id="1744307" url="https://pl.wikipedia.org/wiki?curid=1744307" title="FC Chemnitz">
FC Chemnitz



</doc>
<doc id="1744308" url="https://pl.wikipedia.org/wiki?curid=1744308" title="Siniša Gogić">
Siniša Gogić

Siniša Gogić (, , ur. 20 października 1963 w Niszu) − cypryjski piłkarz pochodzenia serbskiego grający na pozycji napastnika.
Kariera klubowa.
Karierę piłkarską Gogić rozpoczął w rodzinnym Niszu, w tamtejszym klubie FK Radnički Nisz. W 1982 roku trafił do kadry pierwszego zespołu i w sezonie 1982/1983 zadebiutował w pierwszej lidze jugosłowiańskiej. Początkowo miał problemy z przebiciem się do podstawowego składu i przez pierwsze dwa sezony rozegrał 6 spotkań w lidze. W 1985 roku spadł z Radničkim do drugiej ligi i grał w niej przez dwa lata. W 1987 roku odszedł do Radu Belgrad, w którym spędził dwa lata i dla którego zdobył 5 goli w rozgrywkach ligowych.
W 1989 roku Gogić trafił na Cypr i został zawodnikiem tamtejszego APOEL-u. W pierwszym sezonie gry w tym klubie zdobył 19 bramek i wywalczył tytuł króla strzelców ligi cypryjskiej. Sezon później strzelił 17 bramek i był drugim najlepszym strzelcem ligi. W 1992 roku wywalczył z APOEL-em mistrzostwo Cypru, a następnie także Superpuchar Cypru. W 1993 roku ponownie zdobył to drugie trofeum, a wcześniej wiosną tamtego roku sięgnął po Puchar Cypru.
W 1993 roku Gogić przeszedł do Anorthosisu Famagusta. W kolejnych dwóch sezonach był najlepszym strzelcem swojego zespołu. W sezonie 1993/1994 z 26 golami został po raz drugi królem strzelców ligi, a w następnym strzelił 24 gole, o jednego mniej niż najskuteczniejszy zawodnik ligi, Pampis Andreou z Nei Salaminy Famagusta. W 1995 roku wywalczył z Anorthosisem dwa trofea – mistrzostwo oraz superpuchar kraju.
Latem 1996 roku Gogić został piłkarzem greckiego Olympiakosu Pireus. W tym zespole był jednak na ogół rezerwowym napastnikiem, z wyjątkiem sezonu 1998/1999, w którym stworzył atak z Aleksandrosem Aleksandrisem. W latach 1997–2000 czterokrotnie z rzędu został z Olympiakosem mistrzem Grecji. W 1999 roku dodatkowo wywalczył także Puchar Grecji.
W 2000 roku Gogić powrócił na Cypr i ponownie stał się zawodnikiem APOEL-u Nikozja. Przez dwa lata strzelił 24 gole w tamtejszej pierwszej lidze. W 2002 roku został mistrzem i zdobywcą Superpucharu Cypru. Sezon 2002/2003 spędził w drużynie Olympiakosu Nikozja. W 2003 roku zakończył w jego barwach piłkarską karierę.
Kariera reprezentacyjna.
W 1994 roku Gogić otrzymał cypryjskie obywatelstwo i został powołany do reprezentacji Cypru. W niej zadebiutował 7 września 1994 roku w przegranym 1:2 spotkaniu eliminacji do Mistrzostw Europy w Piłce Nożnej 1996 z Hiszpanią. 29 listopada tamtego roku w sparingu z Izraelem (4:3) strzelił pierwszego gola w kadrze narodowej. 5 września 1998 roku zdobytym golem przyczynił się do historycznego, pierwszego zwycięstwa Cypru nad Hiszpanią (mecz eliminacji do Mistrzostw Europy 2000). Ostatni raz w reprezentacji wystąpił 10 października 1999 w meczu z Austrią (1:3). Łącznie zagrał w niej 37 razy i zdobył 8 goli.
Kariera trenerska.
Po zakończeniu kariery piłkarskiej Gogić został trenerem. Początkowo był trenerem młodzieży w Olympiakosie Pireus, a w 2007 roku objął samodzielnie zespół Apollonu Limassol. 14 września 2008 roku został asystentem w Crvenie Zveździe Belgrad, a 9 maja 2009 zastąpił na stanowisku pierwszego trenera Czedomira Janewskiego. Jeszcze w tym samym roku został szkoleniowcem greckiego Panetolikosu, grającego w drugiej lidze.

</doc>
<doc id="1744309" url="https://pl.wikipedia.org/wiki?curid=1744309" title="Sinisa Gogic">
Sinisa Gogic



</doc>
<doc id="1744310" url="https://pl.wikipedia.org/wiki?curid=1744310" title="Mistrzostwa Europy w Biegach Przełajowych 2009">
Mistrzostwa Europy w Biegach Przełajowych 2009

16. Mistrzostwa Europy w Biegach Przełajowych – zawody lekkoatletyczne, które odbyły się 13 grudnia 2009 roku w Dublinie. W mistrzostwach wystartowało 12 reprezentantów Polski. Irlandia pierwszy raz w historii gościła imprezę tej rangi. Propozycja Dublina zwyciężyła nad dwiema innymi ofertami: francuskiego Carcassonne oraz polskiej Bydgoszczy.

</doc>
<doc id="1744313" url="https://pl.wikipedia.org/wiki?curid=1744313" title="Potrostek">
Potrostek



</doc>
<doc id="1744317" url="https://pl.wikipedia.org/wiki?curid=1744317" title="Primera Divisió (2009/2010)">
Primera Divisió (2009/2010)

Rozgrywki Primera Divisió (2009/2010) były piętnastym sezonem tej najwyższej klasy futbolowej w Andorze. Rozpoczął się on we wrześniu 2009 roku i zakończył w maju 2010. Tytułu broniła drużyna .
Format rozgrywek.
Osiem uczestniczących drużyn, grają mecze każdy z każdym w pierwszej fazie rozgrywek. W ten sposób odbywa się pierwszych 14 meczów. Następnie liga zostaje podzielona na dwie grupy po cztery zespoły. W obydwóch grupach drużyny rozgrywają kolejne mecze – dwukrotnie (mecz i rewanż) z każdą z drużyn ze znajdujących się w jej macierzystej połówce tabeli. W ten sposób każda z drużyn rozgrywa kolejnych sześć meczów a punkty i bramki zdobyte w pierwszej fazie są brane pod uwagę w fazie drugiej. Górna połówka tabeli walczy o mistrzostwo Andory oraz kwalifikacje do rozgrywek europejskich, natomiast dolna połówka broni się przed spadkiem. Do niższej ligi spada bezpośrednio ostatnia drużyna a przedostatnia musi rozgrywać baraż z drugą drużyną z niższej ligi.
Uczestniczące drużyny.
Drużyna zajęła ostatnie miejsce w poprzednim sezonie i tym samym została relegowana do niższej ligi. Została ona zastąpiona zwycięską drużyną z Segona Divisió – . Zgodnie z regulaminem drugą relegowaną drużyną mogła być ale wygrała baraż z wicemistrzem Segona Divisió drużyną Atletic Club d'Escaldes.
Pierwsza runda.
Wyniki pierwszej rundy.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga runda.
Wyniki drugiej rundy.
Grupa mistrzowska.
 
 
 
 
 
 
 
 
Grupa spadkowa.
 
 
 
 
 
 
 
 
Baraże o Primera Divisió.
Przedostatnia drużyna z ligi uczestniczyła w barażach przeciwko trzeciej drużynie Segona Divisió Extremenya (wicemistrz rozgrywek, druga drużyna klubu Lusitanos B nie jest uprawniona do gry w najwyższej klasie rozgrywkowej. Drużyna Encamp wygrała mecze barażowe w stosunku 5:2, tym samym utrzymując swoje miejsce w Primera Divisió.

</doc>
<doc id="1744318" url="https://pl.wikipedia.org/wiki?curid=1744318" title="Amstrad PCW">
Amstrad PCW

Amstrad PCW – linia komputerów osobistych firmy Amstrad, przeznaczonych do edycji tekstów. Linia zawierała dwa modele - PCW 8256 oraz PCW 8512, gdzie PCW stanowiło skrót od "Personal Computer / Wordprocessor", cyfra "8" oznaczała serię, zaś pozostałe - pamięci RAM w kilobajtach. W 1998 zaprezentowano model PCW 9512, wyposażony w drukarkę rozetkową.
Standardowo zestaw Amstrad PCW składał się z monitora, jednostki centralnej ze stacją dysków wbudowanych obok monitora, klawiatury i drukarki. Jednostka centralna nie zawierała pamięci ROM - komputer po włączeniu wczytywał system operacyjny z dysku.
Zastosowany w komputerach Amstrad PCW napęd dysków to jednostka dla dyskietek 3", zapisująca nośniki jednostronnie do pojemności ok. 180 kB. W komputerze PCW 8256 można było zainstalować drugi napęd, zapisujący dyskietki dwustronnnie do pojemności 720 kB, który stanowił wyposażenie standardowe modelu PCW 8512,
Ekran Amstrada PCW wyświetlał 32 linie po 90 znaków.
Stanowiąca część zestawu drukarka, podobnie jak komputer, pozbawiona była pamięci ROM (włącznie z generatorem znaków), sterowana więc była w całości przez komputer. Umożliwiała druk 90 znaków na sekundę w trybie "draft" i 30 znaków na sekundę w trybie "NLQ". Taśma barwiąca o szerokości 13 mm zapewniała druk ok. 2 milionów znaków. Podczas pracy z systemem CP/M drukarka emulowała model Epson FX80.
Oprogramowanie systemu stanowiły następujące programy:

</doc>
<doc id="1744319" url="https://pl.wikipedia.org/wiki?curid=1744319" title="Józef Rzepka (ekspedient)">
Józef Rzepka (ekspedient)

Józef Rzepka (ur. 25 listopada 1899, zm. 5 października 1939 w Gdańsku) – polski urzędnik pocztowy, obrońca Poczty Polskiej w Gdańsku.
Życiorys.
Urodził się w powiecie wejherowskim, we wsi Pobłocie. Jego ojcem był Teofil Rzepka, a matką Marianna Rzepka. Pracował na stanowisku starszego ekspedienta do spraw tajnej korespondencji na Poczcie Polskiej w Wolnym Mieście Gdańsku. Po obronie Poczty Polskiej i zdobyciu jej przez Niemców, został rozstrzelany na Zaspie w dniu 5 października 1939 roku.
5 października 1971 roku Rząd Tymczasowy na Emigracji przyznał pośmiertnie Józefowi Rzepce Krzyż Srebrny Virtuti Militari. W 1998 otrzymał tytuł Honorowego Obywatela Miasta Gdańsk (tytuł dla obrońców Poczty Polskiej).
Jego żoną była Agnieszka Rzepka (nazwisko panieńskie nieznane). Miał trójkę dzieci – dwie córki oraz syna Mariana.

</doc>
<doc id="1744320" url="https://pl.wikipedia.org/wiki?curid=1744320" title="Karolina Mor">
Karolina Mor

Karolina Mor (ur. 10 grudnia 1991 w Suwałkach) – polska lekkoatletka specjalizująca się w rzucie oszczepem.
Osiągnięcia.
W 2008 roku zajęła 13. miejsce w eliminacjach i nie awansowała do finału podczas juniorskich mistrzostw świata, które odbywały się w Bydgoszczy. Wicemistrzyni Europy juniorek z roku 2009 - podczas zawodów w serbskim Nowym Sadzie uzyskała wynik 53,63. W tym samym roku zdobyła złoty krążek mistrzostw Polski juniorów w Słupsku oraz brązowy podczas seniorskich mistrzostw kraju. Wicemistrzyni Polski juniorów z 2010 roku. W tym samym sezonie odpadła w eliminacjach mistrzostw świata juniorów (17. miejsce). 
Rekord życiowy: 54,80 m (1 sierpnia 2009, Bydgoszcz).

</doc>
<doc id="1744324" url="https://pl.wikipedia.org/wiki?curid=1744324" title="Krążowniki typu Brooklyn">
Krążowniki typu Brooklyn



</doc>
<doc id="1744325" url="https://pl.wikipedia.org/wiki?curid=1744325" title="Krążowniki typu Fargo">
Krążowniki typu Fargo



</doc>
<doc id="1744326" url="https://pl.wikipedia.org/wiki?curid=1744326" title="Krążowniki typu Omaha">
Krążowniki typu Omaha



</doc>
<doc id="1744327" url="https://pl.wikipedia.org/wiki?curid=1744327" title="Krążowniki typu Portland">
Krążowniki typu Portland



</doc>
<doc id="1744328" url="https://pl.wikipedia.org/wiki?curid=1744328" title="Krążowniki typu Alaska">
Krążowniki typu Alaska



</doc>
<doc id="1744329" url="https://pl.wikipedia.org/wiki?curid=1744329" title="Krążowniki typu Baltimore">
Krążowniki typu Baltimore



</doc>
<doc id="1744330" url="https://pl.wikipedia.org/wiki?curid=1744330" title="Krążowniki typu Des Moines">
Krążowniki typu Des Moines



</doc>
<doc id="1744331" url="https://pl.wikipedia.org/wiki?curid=1744331" title="Krążowniki typu Worcester">
Krążowniki typu Worcester



</doc>
<doc id="1744332" url="https://pl.wikipedia.org/wiki?curid=1744332" title="Krążowniki typu Amiral Charner">
Krążowniki typu Amiral Charner



</doc>
<doc id="1744333" url="https://pl.wikipedia.org/wiki?curid=1744333" title="Krążowniki typu Cleveland">
Krążowniki typu Cleveland



</doc>
<doc id="1744336" url="https://pl.wikipedia.org/wiki?curid=1744336" title="Fortece dackie w górach Orăștie">
Fortece dackie w górach Orăștie

Fortece dackie w górach Orăștie – grupa ruin fortec dackich pochodzących z I w. p.n.e. oraz I w. n.e., a zniszczonych po porażce Decebala w wojnach przeciwko Rzymianom, położonych w Rumunii, w okręgu Hunedoara, w południowo-zachodniej części Siedmiogrodu, która niegdyś stanowiła centrum państwa Daków.
W 1999 roku ruiny sześciu z nich wpisano na listę światowego dziedzictwa UNESCO.
Fortece.
Na listę UNESCO wpisanych jest sześć dackich fortec:
Historia.
Fortece (cytadele), nazywane przez Rzymian podczas wojen z Dakami "ufortyfikowanymi górami", były szczytowym osiągnięciem dackiej architektury (łączącym budowle drewniane i murowane). Wznoszono je od I w. p.n.e., w okresie rozkwitu państwa Daków. Skupione w terenie górzystym, położone w niewielkich odległościach od siebie, tworzyły zaplanowany, koncentryczny system obronny, wzmocniony położonymi pomiędzy fortecami punktami umocnionymi o mniejszym znaczeniu oraz kilkudziesięcioma wieżami obserwacyjnymi.
Najbardziej znana z fortec, Sarmizegetusa Regia, była stolicą słynnych władców Daków, Burebisty i Decebala. Przez długie lata za jej pozostałości uznawano znane od XVI w. ruiny rzymskiego miasta Ulpia Traiana Sarmizegetusa; w rzeczywistości miasto to zostało wzniesione po podboju Dacji przez Rzymian jako stolica rzymskiej prowincji Dacji. Dopiero w XX w. zidentyfikowano dawną stolicę dacką.
Do dzisiaj zachowały się jedynie niewielkie pozostałości tych twierdz, najlepiej zachowane są fortece w Sarmizegetusa Regia oraz Costești. Danych na temat ich wyglądu dostarczają także płaskorzeźby ze znajdującej się w Rzymie kolumny Trajana, przedstawiające sceny z jego wojen przeciwko Decebalowi.
Architektura.
Fortece obejmowały szczyty wzniesień. Były otoczone podwójnym lub potrójnym pierścieniem umocnień (murów, palisad, wałów) z bastionami. Wewnątrz znajdowały się zarówno budowle świeckie (w tym całe dzielnice mieszkalne), jak i religijne (świątynie były budynkami o rzędach słupów czy kolumn; szczególnie dobrze znane są dwie koliste świątynie z Samizegetusa Regia). Ostatni ośrodek oporu stanowiły wieże mieszkalno-obronne o charakterze późniejszego donżonu. Cytadele zbudowano przy użyciu oryginalnej techniki budowlanej, polegającej na wykorzystaniu drewnianych belek do wzmocnienia kamiennego muru od wewnątrz.

</doc>
<doc id="1744341" url="https://pl.wikipedia.org/wiki?curid=1744341" title="Park Jae-myong">
Park Jae-myong

Park Jae-myong (ur. 15 grudnia 1981) – południowokoreański lekkoatleta specjalizujący się w rzucie oszczepem.
Dwukrotny uczestnik igrzysk olimpijskich – Ateny 2004 oraz Pekin 2008. W obu występach swój udział zakończył na rundzie eliminacyjnej. Pierwszy sukces na arenie międzynarodowej odniósł w roku 2000 zajmując trzecie miejsce w juniorskich mistrzostwach świata. W 2002 wywalczył brązowy medal mistrzostw Azji. Trzykrotny uczestnik uniwersjad – Pekin 2001 (odpadł w eliminacjach), Daegu 2003 (4. miejsce) oraz Belgrad 2009 (brązowy medal). Dwukrotny wicemistrz Azji (2007 i 2011). W 2010 roku zdobył srebrny medal igrzysk azjatyckich. Medalista mistrzostw swojego kraju.
Rekord życiowy: 83,99 (13 marca 2004, Wellington). Wynik ten jest aktualnym rekordem Korei Południowej.

</doc>
<doc id="1744343" url="https://pl.wikipedia.org/wiki?curid=1744343" title="Jan Krzystyniak">
Jan Krzystyniak

Jan Krzystyniak (ur. 14 marca 1958 w Zielonej Górze) – polski żużlowiec i trener sportu żużlowego. Dziewięciokrotny mistrz Polski (łącznie w parach i w drużynie).
Kariera sportowa.
Licencję żużlową zdobył w 1978 r. idąc śladami swojego brata bliźniaka, Alfreda. Do 1985 r. reprezentował barwy Falubazu Zielona Góra, kolejnymi jego klubami były: Unia Leszno (1986–1988), Stal Rzeszów (1989–1993), Polonia Piła (1994–1997) oraz Iskra Ostrów Wielkopolski (1998). Jest dziesięciokrotnym medalistą Drużynowych Mistrzostw Polski: pięciokrotnie złotym (1981, 1982, 1985, 1987, 1988), srebrnym (1984) oraz czterokrotnie brązowym (1979, 1986, 1996, 1997). W czasie swojej kariery czterokrotnie zdobył tytuły Mistrza Polski Par Klubowych, był również dwukrotnym srebrnym medalistą Indywidualnych Mistrzostw Polski (1988, 1989).
Odniósł szereg sukcesów w krajowych turniejach indywidualnych, m.in.:
Dwukrotnie awansował do finałów kontynentalnych Indywidualnych Mistrzostw Świata, w obu przypadkach zajmując XVI miejsca (Lonigo 1987, Norden 1990).
Po zakończeniu kariery żużlowej był trenerem m.in. w Unii Leszno, Włókniarzu Częstochowa i Starcie Gniezno.

</doc>
<doc id="1744344" url="https://pl.wikipedia.org/wiki?curid=1744344" title="Decebalus">
Decebalus



</doc>
<doc id="1744348" url="https://pl.wikipedia.org/wiki?curid=1744348" title="Ludwik Droba">
Ludwik Droba

Ludwik Droba (ur. 1854 w Tarnowcu koło Tarnowa, zm. 30 lipca 1879 w Szczawnicy) – historyk polski, archiwista.
Życiorys.
Pochodził z rodziny robotniczej. Ukończył Gimnazjum św. Jacka w Krakowie gdzie zdał maturę w 1874, po czym podjął studia historyczne na Wydziale Filozoficznym Uniwersytetu Jagiellońskiego. Edukację mógł kontynuować dzięki zwolnieniu z opłaty czesnego oraz uzyskanego stypendium Wydziału Krajowego i wiedeńskiego Ministerstwa Oświaty. Jego wiodącym promotorem był początkowo Józef Szujski, potem Stanisław Smolka; ten ostatni zaliczał Drobę do studentów rokujących największe nadzieje. Na seminariach Smolki Droba przygotował kilka prac z historii Polski XIII i XIV wieku ("Królestwo Galicji w pierwszych dziesiątkach lat wieku XIII", "O chronologii w kronice wołyńsko-halickiej"; rozprawa "Stosunki Leszka Białego z Rusią i Węgrami" została opublikowana w "Rozprawach Wydziału historyczno-filozoficznego Akademii Umiejętności" w 1881, już po śmierci autora). Z kolei pod kierunkiem Stanisława Tarnowskiego napisał szkic monograficzny "Andrzej Krzycki jako pisarz i polityk" ("Przegląd Polski", 1879).
Wraz z początkiem października 1878 Droba podjął pracę w Archiwum Krajowym Aktów Grodzkich i Ziemskich w Krakowie jako aplikant. Z dyrektorem archiwum Michałem Bobrzyńskim pracował przy rekonstrukcji ksiąg ziemskich proszowskich i ksiąskich. Rozpoczął też pisanie obszernej pracy o księciu Władysławie opolskim. Zmarł młodo 30 lipca 1879 w Szczawnicy.

</doc>
<doc id="1744351" url="https://pl.wikipedia.org/wiki?curid=1744351" title="Krążowniki typu Canarias">
Krążowniki typu Canarias



</doc>
<doc id="1744352" url="https://pl.wikipedia.org/wiki?curid=1744352" title="Krążowniki typu Zara">
Krążowniki typu Zara



</doc>
<doc id="1744355" url="https://pl.wikipedia.org/wiki?curid=1744355" title="Kuchnia (jezioro)">
Kuchnia (jezioro)



</doc>
<doc id="1744360" url="https://pl.wikipedia.org/wiki?curid=1744360" title="Tallinna FC Nikol">
Tallinna FC Nikol

FC Nikol – nieistniejący już estoński klub piłkarski z siedzibą w Tallinnie.
Historia.
Chronologia nazw: 
Klub FC Nikol założony został w 1992 roku na bazie klubu TVMK Tallinn. W sezonie 1992/93 debiutował w rozgrywkach Meistriliigi. W sezonie 1993/94 ponownie zdobył brązowe medale. Ale potem został rozwiązany. Na jego bazie został założony klub Lantana Tallinn.

</doc>
<doc id="1744364" url="https://pl.wikipedia.org/wiki?curid=1744364" title="Arleigh A. Burke">
Arleigh A. Burke



</doc>
<doc id="1744365" url="https://pl.wikipedia.org/wiki?curid=1744365" title="Sphagesauridae">
Sphagesauridae

Sphagesauridae – rodzina lądowych krokodylomorfów z grupy Notosuchia. Wszyscy znani przedstawiciele grupy żyli w późnej kredzie na terenie dzisiejszego basenu Bauru w Brazylii oraz być może Chin. Nazwa Sphagesauridae została ukuta w 1968 roku przez Oskara Kuhna dla monotypowej rodziny obejmującej rodzaj "Sphagesaurus". Jedynymi znanymi wówczas szczątkami "Sphagesaurus" były dwa zęby – na tyle różniły się jednak od skamieniałości innych krokodylomorfów, że Kuhn nie zdecydował się na włączenie ich do którejś ze znanych wówczas rodzin, lecz ukuł dla nich nową nazwę. W 2005 roku Paul Sereno zaproponował, by nazwa Sphagesauridae odnosiła się do grupy obejmującej zwierzęta bliżej spokrewnione ze "Sphagesaurus huenei" niż z "Baurusuchus pachecoi", "Sebecus icaeorhinus", "Araripesuchus gomesii", "Comahuesuchus brachybuccalis", "Simosuchus clarki", "Notosuchus terrestris" lub krokodylem nilowym. Oprócz "Sphagesaurus" do Sphagesauridae zaliczane bywają również rodzaje "Adamantinasuchus" i "Armadillosuchus" oraz "Chimaerasuchus". Pozycja filogenetyczna rodzajów "Adamantinasuchus" i "Chimaerasuchus" jest jednak niepewna – pierwszy z nich może być blisko spokrewniony z rodzajami "Yacarerani" lub "Pakasuchus" i nie należeć do Sphagesauridae w definicji Sereno. Większość analiz potwierdza bliskie pokrewieństwo "Chimaerasuchus" i "Sphagesaurus", jednak niektóre sugerują, że "Chimaerasuchus" może być bardziej bazalnym przedstawicielem Notosuchia, a Marinho i Carvalho (2009) stwierdzili, że uzębienie i budowa żuchwy dowodzi, że rodzaj ten w ogóle nie należy do Notosuchia. Według analizy przeprowadzonej przez Turnera i Serticha (2010) Sphagesauridae stanowiły grupę parafiletyczną, a taksony zaliczane przeważnie do tworzyły dwa klady ("Sphagesaurus" + "Chimaerasuchus" i "Adamantinasuchus" + "Armadillosuchus" + "Yacarerani"), pomiędzy którymi na kladogramie znajdowali się przedstawiciele Sebecosuchia ("Baurusuchus", "Bretesuchus" i "Iberosuchus") oraz "Comahuesuchus". Z kolei z analizy kladystycznej przeprowadzonej przez Ioriego i Carvalho (2011) (w oparciu o zmodyfikowaną macierz danych z analizy Novasa i współpracowników z 2009 r.) wynika, że do Sphagesauridae "sensu" Sereno, 2005 należałyby rodzaje "Sphagesaurus", "Caipirasuchus", "Armadillosuchus" i "Chimaerasuchus"; według tej analizy "Adamantinasuchus" i "Yacarerani" były bliżej spokrewnione z rodzajami "Notosuchus", "Comahuesuchus" i "Mariliasuchus" niż ze "Sphagesaurus". Dodatkowo z tej analizy wynika, że gatunek "Sphagesaurus montealtensis" był bliżej spokrewniony z rodzajami "Armadillosuchus" i "Caipirasuchus" niż z gatunkiem typowym rodzaju "Sphagesaurus" – "S. huenei".
W 2004 roku Carvalho i współpracownicy stworzyli nazwę Chimaerasuchidae, odnoszącą się do hipotetycznego kladu obejmującego rodzaje "Chimaerasuchus" i "Simosuchus", jednak większość analiz sugeruje bliższe pokrewieństwo "Chimaerasuchus" ze "Sphagesaurus". Jeśli obie te nazwy odnosiłyby się do tej samej rodziny, Sphagesauridae, jako ukuta wcześniej niż Chimaerasuchidae, miałaby przed nią pierwszeństwo.
Przedstawiciele grupy wykazują wiele cech budowy typowych dla ssaków, w tym zaawansowany heterodontyzm, wskazujący na wszystkożerność Sphagesauridae.

</doc>
<doc id="1744368" url="https://pl.wikipedia.org/wiki?curid=1744368" title="Prawda albo konsekwencja">
Prawda albo konsekwencja

Prawda albo konsekwencja (ang. "True Vengeance", 1997) – film sensacyjny produkcji amerykańskiej, z Danielem Bernhardtem obsadzonym w roli głównej (Allen Griffin). Film wydano na rynek video.

</doc>
<doc id="1744369" url="https://pl.wikipedia.org/wiki?curid=1744369" title="Nickelodeon Kids’ Choice Awards 2000">
Nickelodeon Kids’ Choice Awards 2000

13. gala Nickelodeon Kids’ Choice Awards odbyła się 15 kwietnia 2000 roku. Prowadzącymi galę byli Rosie O’Donnell, Mandy Moore, Frankie Muniz, LL Cool J i David Arquette.

</doc>
<doc id="1744371" url="https://pl.wikipedia.org/wiki?curid=1744371" title="Maciej Biesiadecki">
Maciej Biesiadecki

Maciej Biesiadecki (ur. 18 listopada 1864 w Krakowie, zm. 14 stycznia 1935 w Krakowie) – prawnik, austriacki urzędnik i polski dyplomata, pierwszy Komisarz Generalny Rzeczypospolitej Polskiej w Wolnym Mieście Gdańsku.
Życiorys.
Syn Stanisława. Absolwent Gimnazjum św. Jacka w Krakowie (1882) oraz Wydziału Prawa Uniwersytetu Jagiellońskiego (1887), uzyskując tytuł doktora prawa. 
Wstąpił do austriackiej służby państwowej, w której m.in. pełnił funkcję w ramach autonomicznej Galicji (starosty bialskiego i starosty krakowskiego (1904–1913). 
2 stycznia 1918 mianowany na radcę Dworu w etacie państwowej Administracji w Galicji i został przeniesiony z Białej do Krakowa, gdzie objął stanowisko kierownika starostwa. Po I wojnie światowej Biesiadecki od premiera Ignacego Paderewskiego w listopadzie 1919 otrzymał nominację na Komisarza Generalnego Rzeczypospolitej Polskiej w Wolnym Mieście Gdańsku (1920–1921). W dniu 10 lutego 1920 uczestniczył w uroczystościach zaślubin Polski z morzem wraz z generałem Józefem Hallerem i innymi oficjelami. W ocenie współpracowników był człowiekiem dobrym i uprzejmym, ale niesamodzielnym i nierozumiejącym swojej roli w Gdańsku. W stosunku do władz Wolnego Miasta zajmował postawę ugodową i unikając konfliktów chciał pozyskać do współpracy z Polską Senat Wolnego Miasta Gdańska i sfery gospodarcze miasta, jak się okazało jego starania były bezskuteczne. 
Został odwołany ze stanowiska, w związku ze zmianą polskiego nastawienia do Wolnego Miasta Gdańska na bardziej konfrontacyjne, i 5 lipca 1921 przekazał urząd Leonowi Plucińskiemu.
Pochowany został w grobowcu rodzinnym na Cmentarzu Rakowickim w Krakowie (kwatera 5-wsch-po prawej Noelów).

</doc>
<doc id="1744372" url="https://pl.wikipedia.org/wiki?curid=1744372" title="Lee Tamahori">
Lee Tamahori

Lee Tamahori (ur. 17 czerwca 1950 w Wellington) – nowozelandzki reżyser. Wyreżyserował film o Jamesie Bondzie 'Śmierć nadejdzie jutro'
Życiorys.
Jego ojciec był Maorysem, matka Brytyjką. Karierę rozpoczynał w rodzinnej Nowej Zelandii jako artysta komercyjny i fotograf. Następnie reżyserował przez dziesięć lat filmy reklamowe dla telewizji, zdobywając wiele międzynarodowych nagród. Nakręcił również kilka seriali telewizyjnych. Światowe uznanie zdobył swym fabularnym debiutem reżyserskim – był to dramat nowozelandzki „Once We Were Warriors”. Wkrótce przeniósł się do Stanów Zjednoczonych. Pierwszym nakręconym tam filmem był „Mulholland Falls” z Nickiem Nolte, Melanie Griffith, Chazzem Palminteri i Johnem Malkovichem. Reżyserował również kilka epizodów serialu Rodzina Soprano.
Filmografia.
reżyseria:
aktorzy:
we własnej osobie:
Seriale
reżyseria:

</doc>
<doc id="1744374" url="https://pl.wikipedia.org/wiki?curid=1744374" title="Czechosłowacka Partia Socjalistyczna">
Czechosłowacka Partia Socjalistyczna

Czechosłowacka Partia Socjalistyczna (czes. "Československá Strana Socialistická", ČSS) – czechosłowacka partia polityczna działająca w Czechach i na Morawach w latach 1948–1990 jako część składowa Bloku Demokratycznego i Frontu Narodowego. 
Historia.
Partia powstała po przejęciu władzy przez komunistów w lutym 1948 z przekształcenia Czechosłowackiej Partii Narodowo-Socjalistycznej. Była częścią tworzonego przez Komunistyczną Partię Czechosłowacji Frontu Narodowego. Formalnie niezależna, w praktyce całkowicie podległa KPČ, próbowała profilować się na ugrupowanie centrowe (centrolewicowe) występujące w obronie interesów rzemiosła, drobnej wywórczości i handlu oraz za współpracą krajów socjalistycznych, a po 1975 również państw europejskich o odmiennych systemach społeczno-politycznych. Skupiała rzemieślników, kupców, inteligencję pracującą i nielicznych chłopów. 
Partia reprezentowana była w Zgromadzeniu Narodowym (od 1968 w Federalnym Zgromadzeniu Ludowym), Radzie Ministrów oraz radach terenowych. We wszystkich tych instytucjach funkcjonowała jako młodszy partner KPC. 
Na skutek przeobrażeń w krajach socjalistycznych w 1989 (tzw. Jesieni Narodów) ugrupowanie próbowało się uniezależnić od komunistycznego protektora korygując program społeczny, gospodarczy i polityczny. Uczestniczyło w rozmowach okrągłego stołu w grudniu 1989 opowiadając się za przemianami w duchu demokratycznym (przedstawiciel ČSS Jaroslav Šafařík był wówczas przewodniczącym Czeskiej Rady Narodowej). Na XXIV zjeździe z 16–18 marca 1990 dokonało się zjednoczenie ČSS z nawiązującą do tradycji lat 1897–1948 emigracyjną Czechosłowacką Partią Narodowo-Socjalistyczną. Wybrano nowego przewodniczącego: Jiříego Vyvadila. Wiceprzewodniczącym został dotychczasowy szef Jan Škoda. Partia wystartowała w wyborach z 8 czerwca 1990 z socjaldemokratyczną platformą programową, jednak nie przekroczyła progu 3% i jej przedstawiciele nie znaleźli się w parlamencie (na Słowacji ugrupowanie uzyskało mniej niż 1 promil głosów). 
Po 1991 partia powróciła do nazwy sprzed 1948, jednak nie odzyskała wpływów w społeczeństwie – poza wyborami z 1992, gdy jej przedstawiciele weszli do Rady Narodowej Czech z listy Unii Liberalno-Społecznej (czes. "Liberálně sociální unie", LSU), która uzyskała 6,52% głosów wyborców.
Kontakty międzynarodowe.
Na forum międzynarodowym ČSS utrzymywała związki z Liberalno-Demokratyczną Partią Niemiec i Stronnictwem Demokratycznym, jak również Demokratyczną Partią Korei, Chińską Ligą Demokratyczną (z ChRL) i Demokratyczną Partią Wietnamu. 
Prasa.
Ugrupowanie dysponowało własnym majątkiem (kamienicami w centrach miast), wydawnictwem („Melantrich”, w latach pod nazwą 1957–1968: Svobodné slovo–Melantrich, Svobodné slovo) oraz prasą: dziennikiem „Svobodné slovo”, tygodnikiem „Ahoj na subotu” i biuletynem informacyjnym „Demokrat”. 

</doc>
<doc id="1744375" url="https://pl.wikipedia.org/wiki?curid=1744375" title="Dolnośląski Związek Piłki Nożnej">
Dolnośląski Związek Piłki Nożnej

Dolnośląski Związek Piłki Nożnej (DZPN) - jeden z szesnastu wojewódzkich związków piłki nożnej, wchodzących w skład Polskiego Związku Piłki Nożnej. Siedziba Związku mieści się we Wrocławiu i zarządza rozgrywkami piłkarskimi w województwie dolnośląskim na wszystkich szczeblach.

</doc>
<doc id="1744376" url="https://pl.wikipedia.org/wiki?curid=1744376" title="Nickelodeon Kids’ Choice Awards 1999">
Nickelodeon Kids’ Choice Awards 1999

12. gala Nickelodeon Kids’ Choice Awards odbyła się 1 maja 1999 roku. Prowadzącą galę była Rosie O’Donnell.
Prowadząca.
Rosie O’Donnell

</doc>
<doc id="1744377" url="https://pl.wikipedia.org/wiki?curid=1744377" title="Hyman G. Rickover">
Hyman G. Rickover



</doc>
<doc id="1744380" url="https://pl.wikipedia.org/wiki?curid=1744380" title="Jiří Vyvadil">
Jiří Vyvadil

Jiří Vyvadil (ur. 2 sierpnia 1954 w Pradze) – czechosłowacki i czeski polityk, przewodniczący Czechosłowackiej Partii Socjalistycznej (1990), wieloletni parlamentarzysta Republiki Czeskiej (1992–2002).
Życiorys.
Ukończył studia prawnicze na Uniwersytecie Karola, po czym pracował jako prawnik i adwokat. Od 1980 był działaczem Czechosłowackiej Partii Socjalistycznej (w latach 1984–1990 prowadził sekretariat ČSS w Zgromadzeniu Federalnym i Czeskiej Radzie Narodowej). W grudniu 1989 przewodniczył delegacji ČSS na rozmowy okrągłego stołu, a w marcu 1990 został wybrany nowym prezesem partii. Obwiniany za klęskę wyborczą podał się do dymisji w czerwcu 1990. W 1992 wszedł do Czeskiej Rady Narodowej z listy Unii Społeczno-Liberalnej (LSU). Rok później przystąpił do ČSSD. W listopadzie 1996 uzyskał mandat senatora Republiki Czeskiej w okręgu Sokolov z ramienia socjaldemokratów. Reprezentował kraj w Zgromadzeniu Parlamentarnym Rady Europy. Po opuszczeniu parlamentu w 2002 zatrudniony jako sędzia okręgowy w Sokołowie, a później w sądzie najwyższym w Pradze. W czasie rządów premiera Jiří Paroubka pracował w Ministerstwie Sprawiedliwości. Obecnie pełni obowiązki doradcy prezesa ČSSD.

</doc>
<doc id="1744381" url="https://pl.wikipedia.org/wiki?curid=1744381" title="Prowieniszki">
Prowieniszki



</doc>
<doc id="1744384" url="https://pl.wikipedia.org/wiki?curid=1744384" title="River Theme">
River Theme

River Theme – instrumentalny utwór skomponowany przez Boba Dylana, nagrany przez niego w lutym 1973 r. i wydany na albumie "Pat Garrett and Billy the Kid" w lipcu 1973 r. 
Historia i charakter utworu.
Ten utwór został nagrany jako ilustracja muzyczna filmu "Pat Garrett i Billy Kid" w lutym 1973 r. w Burbank Studios w Burbank w Kalifornii, w czasie trzeciej sesji. Plonem tej sesji były jeszcze: „Main Title Theme (Billy)”, „Cantina Theme (Workin' for the Law)” (instrumentalny), „Billy” (3 próby), „Billy 1” (wokalno-instrumentalny) oraz „Turkey Chase”.
Jest to właściwie utwór instrumentalno-wokalny. Nie jest jednak piosenką; strona wokalna tego krótkiego, chociaż dość uduchowionego utworu, to bezsłowny wokal Dylana uzupełniony chórkiem. Ta melancholijna kompozycja zdaje się sugerować nieuchronne mijanie czasu i zbliżanie się nieuniknionego końca. 
Utwór ten nigdy nie był wykonywany na koncercie.

</doc>
<doc id="1744389" url="https://pl.wikipedia.org/wiki?curid=1744389" title="Heksachlorocykloheksan">
Heksachlorocykloheksan



</doc>
<doc id="1744392" url="https://pl.wikipedia.org/wiki?curid=1744392" title="Niemka">
Niemka



</doc>
<doc id="1744403" url="https://pl.wikipedia.org/wiki?curid=1744403" title="Akarycyd">
Akarycyd



</doc>
<doc id="1744404" url="https://pl.wikipedia.org/wiki?curid=1744404" title="Horyzont (program)">
Horyzont (program)



</doc>
<doc id="1744413" url="https://pl.wikipedia.org/wiki?curid=1744413" title="Parafia św. Rodziny w Pile">
Parafia św. Rodziny w Pile



</doc>
<doc id="1744415" url="https://pl.wikipedia.org/wiki?curid=1744415" title="Bazylika konkatedralna św. Trójcy w Chełmży">
Bazylika konkatedralna św. Trójcy w Chełmży



</doc>
<doc id="1744417" url="https://pl.wikipedia.org/wiki?curid=1744417" title="Kościół św. Trójcy w Bielsku-Białej">
Kościół św. Trójcy w Bielsku-Białej



</doc>
<doc id="1744421" url="https://pl.wikipedia.org/wiki?curid=1744421" title="Szkoła wywiadowczo-dywersyjna we wsi Bieszun">
Szkoła wywiadowczo-dywersyjna we wsi Bieszun

Szkoła wywiadowczo-dywersyjna we wsi Bieszuj – niemiecki ośrodek wywiadowczy i dywersyjny skierowany przeciwko ZSRR podczas II wojny światowej.
Szkoła została utworzona w maju – czerwcu 1943 r. we wsi Bieszuj na Krymie. Na jej czele stał feldfebel Murbach. Szkolono w niej agentów wywiadowców-dywersantów, przerzucanych następnie na północny Kaukaz. Kursanci byli werbowani spośród byłych milicjantów i urzędników administracji lokalnej, a także jeńców wojennych z Armii Czerwonej. Werbunek prowadzili osobiście członkowie kolaboracyjnego Karaczajewskiego Komitetu Narodowego: przewodniczący Bajramukow, jego zastępca Tatarkułow i Lajpanow. 
W szkole szkolono jednocześnie do 200 agentów, którzy byli podzieleni na grupy po 10-12 osób według pochodzenia (grupa karaczajewska, osetyńska, rosyjska itd.). Szkolenia trwały od 3 do 5 tygodni. Agenci byli przerzucani przez linię frontu samolotami i zrzucani na spadochronach. W drugiej połowie 1943 r. szkoła została rozformowana, zaś kursantów przekazano pod zwierzchnictwo Karaczajewskiemu Komitetowi Narodowemu.

</doc>
<doc id="1744436" url="https://pl.wikipedia.org/wiki?curid=1744436" title="Sclerophrys villiersi">
Sclerophrys villiersi

Sclerophrys villiersi – afrykański gatunek płaza żyjącego w górach.
Systematyka.
W przeszłości zaliczano go do licznego rodzaju "Bufo".
Występowanie.
Gatunek spotyka się w kilku odrębnych lokalizacjach w górach północnego Kamerunu.
Zasiedla on wysokości od 1200 do 2500 metrów nad poziomem morza.
Prowadzi nocny tryb życia w strumieniach górskich łąk.
Rozmnażanie.
W zadrzewionych strumieniach o wolnym nurcie.
Status.
Według IUCN gatunek jest umiarkowanie pospolity.
Jego liczebność spada.
Zagrożenia dla niego stanowią degradacja środowiska naturalnego, rolnictwo, osadnictwo.
Gatunek nie pojawia się na terenach chronionych.

</doc>
<doc id="1744437" url="https://pl.wikipedia.org/wiki?curid=1744437" title="Brenton Rickard">
Brenton Rickard

Brenton Rickard (ur. 19 października 1983 w Brisbane) – australijski pływak specjalizujący się w stylu klasycznym, trzykrotny medalista olimpijski, dwukrotny mistrz świata na długim basenie, mistrz świata na basenie krótkim.
Do największych osiągnięć Rickarda zalicza się zdobycie trzech medali na igrzyskach olimpijskich. W 2008 roku w Pekinie wygrał dwa srebrne medale, na 200 m stylem klasycznym oraz w sztafecie 4 × 100 m stylem zmiennym. W 2012 roku w Londynie wywalczył brązowy medal w wyścigu sztafetowym 4 × 100 m stylem zmiennym (płynął w eliminacjach).
Startując na mistrzostwach świata Australijczyk sześć razy stawał na podium, w tym dwukrotnie zwyciężając. W 2007 roku w Melbourne zajął pierwsze miejsce w sztafecie 4 × 100 m stylem zmiennym, a w 2009 roku wygrał w Rzymie na dystansie 100 m stylem klasycznym, ustanawiając zarazem nowy rekord świata wynikiem 58,58 s.
Na mistrzostwach świata na krótkim basenie Rickard ośmiokrotnie zdobywał medale, w tym jeden złoty w 2006 roku Szanghaju w sztafecie 4 × 100 m stylem zmiennym.

</doc>
<doc id="1744439" url="https://pl.wikipedia.org/wiki?curid=1744439" title="Jun’ya Koga">
Jun’ya Koga

 – japoński pływak specjalizujący się w stylu grzbietowym, mistrz świata i rekordzista Azji.
Największy indywidualny sukces odniósł w mistrzostwach świata w 2009 w Rzymie wygrywając wyścig na 100 m stylem grzbietowym i ustanawiając nowy rekord mistrzostw z wynikiem 52,26 s. Jest mistrzem igrzysk azjatyckich w 2006 roku w wyścigu na 50 m grzbietowym i czterokrotnym mistrzem Japonii na dystansach 50 i 100 m stylem grzbietowym.
W marcu 2018 roku dwukrotnie uzyskał pozytywny wynik kontroli antydopingowej, a w listopadzie tego samego roku został z tego powodu zdyskwalifikowany na cztery lata. Po odwołaniu do Sportowego Sądu Arbitrażowego okres dyskwalifikacji zmniejszono do dwóch lat.

</doc>
<doc id="1744442" url="https://pl.wikipedia.org/wiki?curid=1744442" title="Aschwin Wildeboer">
Aschwin Wildeboer

Aschwin Wildeboer (ur. 14 lutego 1986 w Sabadell) – hiszpański pływak, brązowy medalista mistrzostw świata, wicemistrz świata na basenie 25-metrowym, dwukrotny mistrz Europy na basenie 25-metrowym.
Jego największym sukcesem jest brązowy medal mistrzostw świata w pływaniu w Rzymie w 2009 roku na dystansie 100 m w stylu grzbietowym.

</doc>
<doc id="1744443" url="https://pl.wikipedia.org/wiki?curid=1744443" title="Gemma Spofforth">
Gemma Spofforth

Gemma Spofforth (ur. 17 listopada 1987 w Shoreham-by-Sea) – brytyjska pływaczka specjalizująca się w stylu grzbietowym, mistrzyni świata, brązowa medalistka mistrzostw Europy.
Kariera.
Największy indywidualny sukces odniosła w mistrzostwach świata w 2009 w Rzymie wygrywając wyścig na 100 m stylem grzbietowym i ustanawiając nowy rekord świata wynikiem 58,12 s.
We wrześniu 2012 ogłosiła zakończenie kariery pływackiej.

</doc>
<doc id="1744444" url="https://pl.wikipedia.org/wiki?curid=1744444" title="Michał Federowski">
Michał Federowski

Michał Ignacy Federowski (rzadziej Fedorowski; ur. 1 września 1853 w Warszawie, zm. 10 czerwca 1923 tamże) – polski etnograf, folklorysta i archeolog amator, ogrodnik, agronom, badacz polskiej i białoruskiej kultury ludowej.
Życiorys.
Rodzina i młodość.
Federowski pochodził z warszawskiej rodziny szlachecko-ziemiańskiej. Jego rodzicami byli Adolf Federowski (zm. 1970 w bitwie pod Orleanem; z pochodzenia Kaszub) i Eleonora (z domu Gąsiewicz). W dzieciństwie przechorował gruźlicę płucną co odbiło się na jego zdrowiu fizycznym i sytuacji finansowej. Gdy chłopak miał 13 lat, ojciec wyemigrował do Francji. W trakcie jego nieobecnośmi matka Fedorowskiego wyszła zamąż za emerytowanego oficera rosyjskiego Komissarzewskiego.
Edukacja i kariera.
Michał Federowski skończył 4 klasy progimnazjum w Warszawie (ukończone w 1870 roku). Przez kolejne trzy lata kształcił się w dziedzinach agrotechniki podczas praktyk i kursów magnackich gospodarstw rolnych i ogrodniczych (1971–1973). W tym samym okresie (1870–1872) studiował filozofię i literaturę pod kierunkiem Franciszka Krupińskiego.
W roku 1873 zaczął studiować jako wolny słuchacz na wydziale agronomicznym Akademii Pietrowsko-Razumowskiej pod Moskwą. Zdobywał wówczas tytuł administratora majątków, jednak po pięciu miesiącach z powodów zdrowotnych i materialnych musiał je zaniechać.
Podczas praktyki w majątku ziemskim w powiecie olkuskiem zetknął się z Oskarem Kolbergiemm Zygmuntem Glogerem oraz Franciszkiem Krupińskim; Rezygnując z wyjazdu do egzotycznych koloni holenderskich na Jawę i Sumatrę zdecydował się poświęcić życie badając kulturę ludową Polski i Białorusi. Skłoniła go do tego lektura Jana Karłowicza "Podręcznik dla zbierających rzeczy ludowe" (Warszawa, 1871).
W latach 1875–1877 przeprowadził pod kierunkiem Zygmunta Glogera badania w województwie kieleckiem, owocem których była dwutomowa monografia pod tytułem "Lud okolic Żarek, Siewierza i Pilicy". Pracował w tym okresie jako administrator majątku Michała Poleskiego.
W 1877 został wezwany do armii rosyjskiej, jednak po pół roku został zwolniony z woli cara pod pretekstem bycia jedynakiem.
Od 1877 przebywał na ziemiach białoruskich, mieszkając u przyjaciół swojej matki w Prużanie (posiadłość marszałka Walentego Szykowskiego), gdzie prowadził intensywne badania folklorystyczne. Tego efektem jest seria wydawnicza "Lud białoruski"; miała ona zawierać 20 tomów, jednak opublikowano ich jedynie 8, z czego tomy 5-8 pośmiertnie. Tomy 9-20 nie przetrwały do dzisiejszych czasów. Zebrane tam materiały do dziś są uznawane za podstawowe dla etnografii i folklorystyki białoruskiej.
Seria była wydawana po 1879, gdy Federowicz zapoznał się z Akademią Umiejętności i zaczął przekazywać jej pierwsze rękopisy[1].
W latach od 1884 do 1894 roku dzierżawił Kosin od rodu Jelskich. Również w tym okresie, mieszkając w Studerowszczyznie ("zob. Słonim"), rozpoczął zbieranie roślin leczniczych i użytkowych. Pod wpływem apelu prof. Józefa Rostafińskiego roku pt. "Odezwa do nie-botaników o zbieranie ludowych nazw roślin" (1883)"," postanowił sporządzić "Zielnik litewski" zawierający okazy flory białoruskiej wraz z ich ludowymi nazwami"". Od 1877 do 1892 zebrał około 11 tysięcy archeologicznych i 1 tysiąc etnograficznych materiałów, które wysyłał następnie Zygmuntowi Glogerowi do Jeżewa (obecnie Jeżewa Starego). Wraz z nim prowadził także wykopaliska archeologiczne osad i cmentarzysk (w tym kurhanów) z epoki średniowiecza w powiecie Wołkowyskim.
W 1892 nawiązał znajomości z MuzeumRosyjskiego Towarzystwa Geograficznego w Troickosawsku (ob. Suche Bator). Został również członkiem Lwowskiego Towarzystwa Ludoznawczego, Muzeum Przemysłu i Rolnictwa w Warszawie, a rok później Towarzystwa Numizmatyczno-Archeologicznego.
W trakcie przebywania na terenach Białorusi zebrał około trzytysięczny księgozbiór. W 1904 roku znalazł się w „ruinie majątkowej”[1], przez co część oddał do instytucji państwowych takich jak Muzeum Dzieduszyckich we Lwowie, Muzeum Przemysłu i Rolnictwa w Warszawie, Polskiemu Towarzystwu Krajoznawczemu, resztę zatrzymał (ok. 1500) bądź sprzedał. Zaginęły jednak jego liczne fotografie, które wykonywał najczęściej ludziom podstarzałym podczas pobytu w Kosinie. Z tego powodu rok później przeniósł się do Warszawy. Pracował w różnych miejscach i na różnych stanowiskach, aby zarobić na utrzymanie rodziny. Angażował się również publicznie i politycznie"". W czasie I wojny światowej wstąpił w szeregi ugrupowań nacjonalistycznych: Koła Wielkiego Księstwa Litewskiego, Komitetu Białoruskiego oraz Ligi Ziem Zachodnich[1]. Od 1920 pracował w Wydziale Propagandy Wojska Polskiego. Pisał dla niego liczne odezwy wiersze, marsze i piosenki dla czasopism, śpiewników i jednodniówek. Jego dzieła z tego okresu pozostały anonimowe.
W 1921 został zatrudniony w Zakładzie Etnologii w Instytucie Nauk Antropologicznych Towarzystwa Naukowego Warszawskiego i pracował aż do śmierci w 1923 roku"". Przed śmiercią zbiory przekazał:
Jego zgon wzmiankowały liczne pisma, m.in. „Kurier Warszawski”, „Robotnik” oraz „Gazeta Poranna”. Pochowany został na cmentarzu Powązkowskim (kwatera Y-6-7/8).
Życie prywatne.
W 1892 roku ożenił się ze Stefanią Bitner (córka ziemianina z woj. kieleckiego, siostra doktora Bitnera ze Świsłoczy).
Publikacje.
Inne dzieła.
Oraz iczne anonimowe odezwy wiersze, marsze i piosenki dla czasopism, śpiewników i jednodniówek Wojska Polskiego; dzieła (rękopisy, mapy, rysunki) zagubione po śmierci Federowskiego.

</doc>
<doc id="1744445" url="https://pl.wikipedia.org/wiki?curid=1744445" title="Nektarios Aleksandru">
Nektarios Aleksandru

Nektarios Aleksandru (gr. Νεκτάριος Αλεξάνδρου, ur. 19 grudnia 1983 w Nikozji) – cypryjski piłkarz grający na pozycji ofensywnego pomocnika.
Kariera klubowa.
Karierę piłkarską Aleksandru rozpoczął w klubie z rodzinnej Nikozji o nazwie APOEL FC. W sezonie 2000/2001. W 2002 roku jako rezerwowy został z APOEL-em mistrzem kraju, a w sezonie 2002/2003 stał się podstawowym zawodnikiem zespołu. W 2004 roku ponownie został mistrzem Cypru. W latach 2002 i 2004 zdobył także dwa Superpuchary Cypru.
Latem 2006 roku Aleksandru przeszedł do greckiej Larisy, w której grał wraz z rodakiem Efstathiosem Aloneftisem. W pierwszej lidze greckiej zadebiutował 20 sierpnia 2006 w zremisowanym 1:1 domowym spotkaniu z Arisem Saloniki. W Larisie Cypryjczyk grał dwa lata i zdobył 2 gole w 31 meczach.
Latem 2008 roku Aleksandru wrócił do APOEL-u. W sezonie 2008/2009 wywalczył z APOEL-em tytuł mistrza Cypru.
Kariera reprezentacyjna.
W reprezentacji Cypru Aleksandru zadebiutował 16 sierpnia 2006 roku w przegranym 0:2 towarzyskim meczu z Rumunią. Obecnie jest członkiem drużyny narodowej grającej w kwalifikacjach do MŚ 2010.

</doc>
<doc id="1744446" url="https://pl.wikipedia.org/wiki?curid=1744446" title="Kasey Carlson">
Kasey Carlson

Kasey Carlson (ur. 26 listopada 1991 w Walnut Creek) – amerykańska pływaczka.
Jej największym sukcesem jest brązowy medal Mistrzostw świata w Rzymie na 100m w stylu klasycznym.

</doc>
<doc id="1744448" url="https://pl.wikipedia.org/wiki?curid=1744448" title="Tantry">
Tantry



</doc>
<doc id="1744450" url="https://pl.wikipedia.org/wiki?curid=1744450" title="Marieke Guehrer">
Marieke Guehrer

Marieke Guehrer (ur. 9 lutego 1986 w Adelaide) – australijska pływaczka, mistrzyni świata.
Jej największym sukcesem jest złoty medal mistrzostw świata w pływaniu w Rzymie (2009) na dystansie 50 m stylem motylkowym.
Uczestniczka igrzysk olimpijskich w Atenach (2004) na 100 m stylem grzbietowym (20. miejsce).

</doc>
<doc id="1744453" url="https://pl.wikipedia.org/wiki?curid=1744453" title="AdPrint Festival">
AdPrint Festival

AdPrint Festival – doroczny festiwal reklamy drukowanej odbywający się w latach 2000–2012 w Rumunii (najpierw w Braszowie, a następnie w Bukareszcie), początkowo (do 2004) o zasięgu regionalnym, później europejskim. Festiwalowi towarzyszył konkurs z nagrodami (złoty, srebrny i brązowy anioł) w kilku kategoriach, przyznawanymi przez międzynarodowe jury.

</doc>
<doc id="1744457" url="https://pl.wikipedia.org/wiki?curid=1744457" title="Emanuel Šlechta">
Emanuel Šlechta

Emanuel Šlechta (ur. 19 grudnia 1895 w Kutnej Horze, zm. 17 marca 1960 w Pradze) – czechosłowacki inżynier i polityk, od 1948 do 1960 przewodniczący Czechosłowackiej Partii Socjalistycznej.
Życiorys.
Z wykształcenia był inżynierem technikiem. W latach 1923–1926 przebywał w USA. Po powrocie do kraju pracował naukowo jako docent na Czechosłowackim Uniwersytecie Technicznym w Pradze (ČVUT), publikował prace z dziedziny techniki (m.in. "Hospodárná velikost sériové výroby", 1927; "Plynulá a přerušovaná výroba", 1938). W latach 1938–1939 członek Partii Jedności Narodowej. W czasie II wojny światowej więziony w obozie Buchenwald.
Po wyzwleniu pełnił obowiązki przewodniczącego zarządu Banku Żywnościowego (Živnobanka). Zasiadał we władzach Czechosłowackiej Partii Narodowo-Socjalistycznej pozostając jednocześnie (tajnym) członkiem KSČ. W lutym 1948 znalazł się wśród organizatorów Czechosłowackiej Partii Socjalistycznej, której był przewodniczącym w latach 1948–1960. Zasiadał w Zgromadzeniu Narodowym, pełnił obowiązki ministra techniki (1948–1950), budownictwa (1950–1956) oraz przewodniczącego Państwowej Rady Odbudowy (od 1956).
W marcu 1960 wraz z żoną popełnił samobójstwo poprzez zażycie trucizny.

</doc>
<doc id="1744458" url="https://pl.wikipedia.org/wiki?curid=1744458" title="Jiri Vyvadil">
Jiri Vyvadil



</doc>
<doc id="1744459" url="https://pl.wikipedia.org/wiki?curid=1744459" title="Emanuel Slechta">
Emanuel Slechta



</doc>
<doc id="1744468" url="https://pl.wikipedia.org/wiki?curid=1744468" title="Rozpoznanie">
Rozpoznanie



</doc>
<doc id="1744469" url="https://pl.wikipedia.org/wiki?curid=1744469" title="Lothar Bolz">
Lothar Bolz

Lothar Bolz (ur. 3 września 1903 w Gliwicach, zm. 29 grudnia 1986 w Berlinie) – niemiecki działacz komunistyczny, przewodniczący Narodowo-Demokratycznej Partii Niemiec (1948–1972), minister spraw zagranicznych NRD (1953–1965).
Życiorys.
Studiował prawo oraz historię literatury i sztuki na uniwersytetach w Monachium, Kilonii i Wrocławiu, po czym pracował jako referent sądowy, asesor i adwokat we Wrocławiu. W 1933 został wykluczony z Wrocławskiej Izby Adwokackiej za członkostwo w KPD (od 1929) i wyemigrował przez Gdańsk i Pragę do Związku Radzieckiego. W Kraju Rad pracował jako dziennikarz oraz wykładowca Instytutu Marksa, Engelsa i Lenina w Moskwie. W czasie wojny sowiecko-niemieckiej zatrudniony jako lektor i propagandysta w tzw. reedukacyjnych szkołach antyfaszystowskich ("Antifa-Schulen") dla jeńców wojennych. Pisywał do gazety „Freies Deutschland” wydawanej przez Narodowy Komitet Wolnych Niemiec ("Nationalkomitee Freies Deutschland", NKFD).
Po powrocie z ZSRR w 1947 delegowany do tworzenia Narodowo-Demokratycznej Partii Niemiec, której został pierwszym przewodniczącym (do 1972). Od 1950 zasiadał w Prezydium Frontu Narodowego i Izbie Ludowej NRD. Od 1949 pełnił obowiązki ministra odbudowy w rządzie Otto Grotewohla, a w latach 1950–1957 był wicepremierem. W 1953 objął obowiązki ministra spraw zagranicznych na miejsce aresztowanego członka CDU Georga Dertingera (do 1965). Z racji sprawowanych funkcji był „skoszarowany” w partyjno-rządowym osiedlu kierownictwa NRD wokół Majakowskiring w Berlinie-Pankow. 
Po odejściu z pracy rządowej stanął w 1968 na czele Towarzystwa Przyjaźni Niemiecko-Radzieckiej ("Gesellschaft für Deutsch-Sowjetische Freundschaft").
Pochowany na cmentarzu Dorotheenstadt w Berlinie ("Dorotheenstädtischer Friedhof"). 

</doc>
<doc id="1744470" url="https://pl.wikipedia.org/wiki?curid=1744470" title="Kościół na Högalid">
Kościół na Högalid

Kościół na Högalid (szw. "Högalidskyrkan") – kościół parafialny szwedzkiego Kościoła ewangelicko-luterańskiego, należący do parafii Högalid, w sztokholmskiej dzielnicy Södermalm. Nazwa kościoła pochodzi od wzgórza Högalidsberget, na którym się znajduje.
Kościół na Högalid został wzniesiony w latach 1916-1923 według planów architekta Ivara Tengboma, autora m.in. filharmonii sztokholmskiej.
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).
Historia.
W 1905 parafia Marii Magdaleny otrzymała działkę na północnej części należącego do miasta Högalidsberget a to w związku z planowanym podziałem dotychczasowej parafii na dwie mniejsze. Nowa parafia postanowiła więc wznieść własną świątynię. Zleciła w związku z tym architektowi Konradowi Elméusowi zaprojektowanie nowego kościoła. Jego plany zostały jednak odrzucone zarówno przez Miejską Komisję Finansową jak i Miejską Komisję Nadzoru Budowlanego. W związku z tym podjęto decyzje o zorganizowaniu konkursu na budowę kościoła. Zaproszono do niego dotychczasowego architekta Konrada Elméusa oraz Ivara Tengboma i Georga A. Nilssona. 
Propozycje miały być złożone najpóźniej do 15 września 1911. Elméus złożył propozycję kościoła na planie centralnym, podczas gdy jego konkurenci – kościoła nawowego. Wpływowy architekt Carl Westman zarekomendował propozycję Tengboma. Parafia zdecydowała więc o wyborze Tengboma na budowniczego nowego kościoła.
Tengbom dostał zlecenie na opracowanie planów kościoła w maju 1913. Według jego pierwszej propozycji, zatwierdzonej przez parafię w 1914, kościół miał mieć orientację wzdłuż osi północ-południe zamiast zwykle stosowanej wschód-zachód. Propozycja zawierała także dach czterospadowy orientowany w kierunku południowym i dwie wieże w celu ożywienia budowli. Wysokość wież miała odpowiadać wysokości wieży ratusza miejskiego, który właśnie wznoszono po przeciwnej stronie fiordu Riddarfjärden. Ambicją Tengboma było jednak przyćmienie budowli miejskiej, dlatego, jak się sądzi, zdecydował się na wzniesienie dwóch wież.
Ponieważ w międzyczasie Rada miejska zdecydowała o przekazaniu całej działki na Högalidsberget na rzecz nowej parafii, Tengbom zmodyfikował swoje plany. Kościół miał teraz otrzymać tradycyjną orientację na osi wschód-zachód, z prezbiterium i nawą główną i być wzniesiony na samym szczycie wzgórza, co miało jeszcze bardziej podkreślić monumentalizm jego budowli. Architekt zmienił też plany samej świątyni – wieże stały się smuklejsze a nawa – dłuższa. Widać przy tym było, iż budowa ratusza najwyraźniej wywołała zainteresowanie architekturą i wyzwoliła ambicje również u rady kościelnej, ażeby zaplanowany kościół był jak najbardziej okazały od strony architektonicznej (choć również i odpowiednio droższy). Dlatego w 1916 wybrano drugą propozycję Tengboma. Kamień węgielny pod budowę kościoła położono 27 maja 1917 a 23 czerwca 1923 odbyła się konsekracja nowego kościoła. Dwa lata później, 1 maja 1925 dokonano podziału dotychczasowej parafii Marii Magdaleny i utworzono nową parafię Högalid.
Architektura.
Zewnętrzna bryła kościoła.
Kościół wznosi się na samym szczycie wzgórza pośrodku Högalidsparken z widokiem na całe miasto. Do kościoła prowadzi 120-metrowa aleja Högalids Kyrkväg. Monumentalna bryła świątyni z ciemnoczerwonej cegły w stylu narodowo-romantycznym przypomina z zewnątrz bazylikę pokrytą stromym, dwuspadowym dachem, z nawami bocznymi, również zadaszonymi i monumentalną fasadą z dwiema wysokimi wieżami, usytuowanymi z obu stron nawy głównej kościoła. Hełmy wież przypominają te z katedry z Visby. Przy budowie kościoła stosowano ten sam sposób kładzenia cegieł co przy ratuszu sztokholmskim.
Fasada zachodnia kościoła jest prosta, zakończona trójkątnym szczytem. Jest ona zdominowana przez wysokie, wąskie okno z witrażami Oskara Brandtberga i trzy portale wejściowe w granitowej oprawie. Prowadzą one do kruchty, mającej drewniany strop, pokryty malowidłami Filipa Månssona; wykonał on również kilka fresków w nawie głównej.
Według planów Tengboma wybudowano w 1939 po północnej stronie kościoła otwarte kolumbarium z filarami. Jego wklęsłą, wschodnią ścianę pokrywa fresk Arvida Fougstedta z 1942. Kolumbarium zostało rozbudowne w kierunku północnym w 1959.
Wieże kościelne.
Wieża północna otrzymała wezwanie św. Ansgara i ma, według Tengboma, reprezentować "prawo", co uwidacznia się w tym, iż jest ona bardziej zamknięta i poważniejsza w wystroju ,niż południowa oraz, iż wieńczy ją, zgodnie z protestancką tradycją, kogut.
Wieża południowa, bardziej otwarta i jasna, jest natomiast zwieńczona złotym krzyżem. Symbolizuje ona ewangelię, która głosić mają światu zawieszone na niej dzwony. Nazwę tą otrzymała na cześć wybitnego reformatora religijnego, Olausa Petri. Symbolika wież i ich nazwy były zaproponowane przez arcybiskupa Nathana Söderbloma, który również zasugerował aby inicjałami na wieżach były "alfa" i "omega" – pierwsza i ostatnia litera alfabetu greckiego. Pod wieżą północną mieści się kaplica chrzcielna. Górne piętro wieży południowej funkcjonuje jako zakrystia nad nią zaś jest sala posiedzeń rady kościelnej.
Gdy patrzy się na wieże kościelne pod pewnym kątem, można odnieść wrażenie, że jedna jest nieco wyższa od drugiej. Powstała w związku z tym pewna legenda, iż wieże ufundowały dwie siostry, z których jedna była bardziej majętna od drugiej. Nierówność wież jest jednak złudzeniem – obie mają bowiem po 84 m wysokości. 
Ponieważ kościół znajduje się na wzgórzu, więc wierzchołki wież znajdują się na wysokości 105 m n.p.m. tj. niemal tyle zwieńczona trzema złotymi koronami wieża ratusza (106 m).
Wystrój wewnętrzny.
Wysoka nawa główna ma potężne, wewnętrzne filary nośne, które wzdłuż jej boków tworzą nisze połączone razem jako ciąg łukowo sklepionych pasaży. Wysoki łuk tęczowy oddziela nawę główną od prezbiterium, które ma sklepienie gwiaździste.
Wystrój wnętrza został zaprojektowany również przez Tengboma. Współpracowali z nim: wspomniany już Filip Månsson, Olle Hjortzberg (freski przy wejściu do kaplicy chrzcielnej), Gunnar Torhamn (freski w samej kaplicy), Einar Forseth (malowidła na stropie zakrystii) oraz złote mozaiki w kaplicy pogrzebowej, mieszczącej się pod prezbiterium; autorem kaplicy był Anders Tengbom, syn Ivara. 
W świątyni znajduje się poza tym:

</doc>
<doc id="1744473" url="https://pl.wikipedia.org/wiki?curid=1744473" title="Chusta św. Weroniki">
Chusta św. Weroniki



</doc>
<doc id="1744474" url="https://pl.wikipedia.org/wiki?curid=1744474" title="De Tomaso Vallelunga">
De Tomaso Vallelunga

De Tomaso Vallelunga – samochód sportowy wyprodukowany w niewielkiej liczbie egzemplarzy przez włoską firmę De Tomaso w latach 1964-1968. Powstało tylko 53 egzemplarze, następcą został model Mangusta.
Historia.
Vallelunga opierał się na roadsterze opracowanym przez Carozzeria Fissore, nazwa pochodzi od toru Autodromo di Vallelunga. Samochód po raz pierwszy został zaprezentowany w 1964 jako prototyp na Turin Motor Show.
Dane techniczne.
Samochód napędzany był rzędowym czterocylindrowym motorem o pojemności 1,5 litra pochodzącym od Forda, napędzał on także model Cortina. Silnik osiągał moc około 104 KM (78 kW) przy 6200 obr./min. Samochód dzięki zastosowaniu nadwozia z włókna szklanego ważył 726 kg.

</doc>
<doc id="1744480" url="https://pl.wikipedia.org/wiki?curid=1744480" title="Georg Dertinger">
Georg Dertinger

Georg Dertinger (ur. 25 grudnia 1902 w Berlinie, zm. 21 stycznia 1968 w Lipsku) – niemiecki dziennikarz i polityk, minister spraw zagranicznych NRD (1949–1953).
Życiorys.
Po ukończeniu studiów z dziedziny prawa i ekonomii pracował dla gazety „Magdeburger Volkszeitung”, a później „Stahlhelm”. Był członkiem Niemieckiej Narodowej Partii Ludowej ("Deutschnationale Volkspartei", DNVP) oraz bliskim współpracownikiem Franza von Papena. W latach 30. pracował w gazecie „Dienst aus Deutschland” i innych pismach lokalnych.
Po zakończeniu II wojny światowej był współzałożycielem oraz członkiem zarządu CDU w NRD. W 1949 uzyskał mandat posła do Izby Ludowej. W tym samym roku mianowano go ministrem spraw zagranicznych w rządzie Otto Grotewohla. 6 lipca 1950 wraz z premierem podpisał Układ Zgorzelecki między Polską a NRD.
15 stycznia 1953 aresztowany, przetrzymywany w więzieniu Stasi w Berlin-Hohenschönhausen (1953-1954), skazany przez Sąd Najwyższy NRD w procesie pokazowym na 15 lat więzienia za „szpiegostwo i współpracę ze służbami specjalnymi państw zachodnich”, karę odbywał w zakładzie w Budziszynie.
W 1964 ułaskawiony, podjął pracę w Wydawnictwie Sankt Benno w Lipsku.
Wraz z Dertingerem represjom poddano całą rodzinę: żonę (skazana na 8 lat), syna Rudolfa (skazany na 3 lata, później uciekł do RFN, gdzie został dziennikarzem), matkę (aresztowana, a później zesłana w Rudawy), córkę Oktavię (aresztowana, a później wysłana do babci w Rudawach), syna Christiana (oddano go na wychowanie nowym rodzicom związanym z SED).
Odznaczony m.in. Orderem Polonia Restituta.

</doc>
<doc id="1744484" url="https://pl.wikipedia.org/wiki?curid=1744484" title="Thuja plicata">
Thuja plicata



</doc>
<doc id="1744485" url="https://pl.wikipedia.org/wiki?curid=1744485" title="Tsuga heterophylla">
Tsuga heterophylla



</doc>
<doc id="1744486" url="https://pl.wikipedia.org/wiki?curid=1744486" title="Pseudotsuga menziesii">
Pseudotsuga menziesii



</doc>
<doc id="1744487" url="https://pl.wikipedia.org/wiki?curid=1744487" title="Oskar Fischer (polityk)">
Oskar Fischer (polityk)

Oskar Fischer (ur. 19 marca 1923 w Ašu, zm. 2 kwietnia 2020) – niemiecki polityk, minister spraw zagranicznych NRD (1975–1990). 
Życiorys.
Po ukończeniu krawieckiej szkoły zawodowej służył w Wehrmachcie. Od 1944 do 1946 przebywał w niewoli sowieckiej. Po powrocie do Niemiec związał się z FDJ i SED. W wyborach do landtagu w Brandenburgii w 1950 uzyskał mandat posła (do 1951, gdy rozwiązano landtagi). Od 1951 do 1952 pełnił obowiązki sekretarza Rady Głównej FDJ oraz Światowego Związku Młodzieży Demokratycznej (od 1952 członek Rady Związku). 
W latach 1955–1959 reprezentował NRD w Bułgarii jako ambasador. Po powrocie do kraju zatrudniony w KC SED. Od 1962 do 1965 studiował w Wyższej Szkole Partyjnej KPZR w Moskwie (nauki społeczne). Od 1975 do 1990 pełnił obowiązki ministra spraw zagranicznych NRD. Zasiadał w KC SED (1971–1989) oraz Izbie Ludowej (1976–1990). 
Odznaczony m.in. Orderem Karla Marksa oraz Orderem Zasług dla Ojczyzny.

</doc>
<doc id="1744501" url="https://pl.wikipedia.org/wiki?curid=1744501" title="Scottish Premier League (2009/10)">
Scottish Premier League (2009/10)



</doc>
<doc id="1744504" url="https://pl.wikipedia.org/wiki?curid=1744504" title="The Singles Collection (album Britney Spears)">
The Singles Collection (album Britney Spears)

The Singles Collection to druga składanka największych hitów amerykańskiej piosenkarki pop Britney Spears. Została wydana 24 listopada 2009 w dwóch wersjach: standardowej i box secie zawierającym wszystkie 30 singli artystki.
Produkcja.
W lipcu 2009, Spears ogłosiła w serwisie Twitter, że nagrywa nowy materiał i że wchodzi do studia razem ze szwedzkim producentem/autorem utworów Maxem Martinem, który wyprodukował jej nowy singel "3".
Edycje.
Standardowa.
Standardowa edycja zawiera 17 spośród ulubionych singli Spears, a także premierowy utwór "3", wszystko na jednym dysku.
Specjalny box set.
Specjalny box set zawiera 29 dotychczasowych singli Spears i premierowy "3". Każdy singel będzie dostępny w oryginalnym wydaniu, wraz z okładką, remixami i b-side'ami. Oprócz tego będzie zawierał dysk DVD z wszystkimi teledyskami artystki uszeregowanymi chronologicznie. W box secie znajdzie się także 30-stronowa książeczka ze zdjęciami i anegdotami o Britney.
Lista utworów.
Edycja standardowa.
Ameryka Północna i Europa:

</doc>
<doc id="1744510" url="https://pl.wikipedia.org/wiki?curid=1744510" title="Mustel siwy">
Mustel siwy

Mustel siwy, siwosz ("Mustelus mustelus") – gatunek ryby żarłaczokształtnej z rodziny mustelowatych (Triakidae).
Występowanie.
Wschodni Atlantyk od Wysp Brytyjskich do północnej Afryki oraz Morze Śródziemne.
Wody przybrzeżne, nad piaszczystym i mulistym dnem, na głębokości od 5 do 100 m, maksymalne do 300 m.
Cechy morfologiczne.
Osiąga maksymalnie do 2 m, zazwyczaj do 1,5 m długości. Ciało wydłużone, bardzo smukłe z długim, spiczastym pyskiem. Oczy owalne bez migawkowej przesłony. Uzębienie w obu szczękach w postaci drobnych, zaokrąglonych i płaskich zębów, ułożonych w wiele szeregów tworzących rodzaj tarczki. Płetwa grzbietowa podwójna, obydwie części prawie takiej samej wielkości. Płetwa ogonowa sierpowata, lekko unosząca się w górę, z głębokim wycięciem.
Grzbiet jednolicie szary, szarobrązowy do czerwonoszarego. Boki jaśniejsze, strona brzuszna brudnobiała.
Odżywianie.
Żeruje nocą przy dnie. Żywi się skorupiakami, mięczakami i małymi rybami.
Rozród.
Osiąga dojrzałość płciową przy długości około 70–74 cm. Ryba żyworodna, ciąża trwa około 10 miesięcy. W miocie rodzi się od 4 do 28 młodych mających 35 cm długości.

</doc>
<doc id="1744511" url="https://pl.wikipedia.org/wiki?curid=1744511" title="Siwosz">
Siwosz



</doc>
<doc id="1744512" url="https://pl.wikipedia.org/wiki?curid=1744512" title="Tiribazos">
Tiribazos

Tiribazos – początkowo perski satrapa zachodniej Armenii, później następca Titraustesa na urzędzie satrapy Lidii. 
Został przekonany przez Antalkidasa, by wesprzeć Spartan podczas wojny korynckiej, jednak w 392 p.n.e. został zastąpiony przez Strutasa. W 388 p.n.e. powrócił do swej satrapii i doprowadził do zawarcia pokoju kończącego wojnę koryncką. W 386 p.n.e. powierzono mu dowództwo floty przeciwko królowi Cypru, Ewagorasowi. W 385 p.n.e., pomimo zwycięstwa nad Ewagorasem, został uwięziony. Następnie jednak oczyszczono go z zarzutów i jego pozycja na dworze króla Artakserksesa nawet wzrosła. Obiecano mu rękę córki króla, Ametris, jednak później Artakserkses złamał obietnicę. Tribazos zawiązał spisek na życie władcy, jednak został on udaremniony. Został zabity przez jednego z gwardzistów oszczepem.

</doc>
<doc id="1744513" url="https://pl.wikipedia.org/wiki?curid=1744513" title="Mustelus mustelus">
Mustelus mustelus



</doc>
<doc id="1744518" url="https://pl.wikipedia.org/wiki?curid=1744518" title="Otto Nuschke">
Otto Nuschke

Otto Gustav Nuschke (ur. 23 lutego 1883 we Frohburgu w Saksonii, zm. 27 grudnia 1957 w Nieder Neuendorf koło Berlina) – niemiecki dziennikarz, działacz społeczny i polityk, przewodniczący Unii Chrześcijańsko-Demokratycznej (1948–1957), wicepremier NRD (1949–1957).
Życiorys.
W młodości uczęszczał do Akademii Sztuk Graficznych w Lipsku. W 1902 został redaktorem „Hessische Landeszeitung” w Marburgu, uczęszczał na zajęcia na miejscowym Uniwersytecie jako wolny słuchacz. W 1910 zatrudniony w „Berliner Tageblatt”, od 1916 pełnił obowiązki redaktora głównego „Berliner Volks-Zeitung”. Wziął udział w I wojnie światowej.
Od wczesnej młodości zaangażowany w politykę po stronie lewicowo-liberalnej. Od 1906 pełnił obowiązki sekretarza generalnego Związku Wolnomyślicieli ("Freisinnige Vereinigung") w Kassel, a po jego zjednoczeniu z innymi organizacjami lewicowymi w Ludową Partię Postępu ("Fortschrittliche Volkspartei", "FVP") również i jej sekretarzem generalnym w Kessel.
W 1918 znalazł się wśród założycieli Niemieckiej Partii Demokratycznej ("Deutsche Demokratische Partei", "DDP"). Należał do założycieli organizacji Reichsbanner Schwarz-Rot-Gold. W 1931 wybrany sekretarzem generalnym powstałej z DDP Niemieckiej Partii Państwowej ("Deutsche Staatspartei", "DSP"). W 1919 wybrany posłem do Zgromadzenia Narodowego w Weimarze. Od 1921 do 1933 sprawował mandat posła do pruskiego Landtagu.
Działał Związku na rzecz Międzynarodowego Porozumienia, Niemieckim Związku na rzecz Reformy Rolnej oraz Niemieckim Towarzystwie Pokoju. W 1944 przewidziany przez zamachowców z 20 lipca na szefa radia.
Po 1945 współzakładał CDU w Niemczech Wschodnich. Na III zjeździe CDU we wrześniu 1948 wybrany przewodniczącym ugrupowania. W 1946 wszedł w skład Landtagów Brandenburgii i Saksonii-Anhalt. W marcu 1948 wraz z Wilhelmem Pieckem (SED) i Wilhelmem Külzem (LDPD) objął przewodnictwo nad Niemiecką Radą Ludową, która miała opracować nową konstytucję. W 1949 wybrany do Izby Ludowej, mandat piastował do śmierci. W tym samym roku mianowany wicepremierem NRD (do śmierci).
Sygnatariusz apelu sztokholmskiego w 1950 roku.
Podczas powstania ludowego w NRD 17 czerwca 1953 aresztowany przez demonstrantów i przekazany policji zachodnioniemieckiej, jednak po przesłuchaniu zwolniony.
W 1955 uzyskał doktorat honoris causa na Uniwersytecie Karola Marksa w Lipsku. Po śmierci jego imieniem nazwano ulicę Myśliwską w Berlinie (od 1991 ponownie: Jägerstraße). Otoczony kultem państwowym i partyjnym był patronem licznych instytucji NRD, m.in. Domu Ottona Nuschkego w Berlinie (siedziby CDU).

</doc>
<doc id="1744525" url="https://pl.wikipedia.org/wiki?curid=1744525" title="Góry Bismarcka">
Góry Bismarcka

Góry Bismarcka (ang. "Bismarck Range") – pasmo górskie w Górach Centralnych, w centralnej części Papui-Nowej Gwinei na Nowej Gwinei. Najwyższym szczytem pasma jest Góra Wilhelma o wysokości 4509 m n.p.m. Znajdują się w nim źródła rzek Ramu i Purari oraz dopływy rzeki Sepik.
Góry zostały odkryte w 1886 roku przez niemieckiego podróźnika G.E. von Schleinitza. Nazwa została nadana na cześć kanclerza Niemiec Ottona von Bismarcka.

</doc>
<doc id="1744526" url="https://pl.wikipedia.org/wiki?curid=1744526" title="Lepiej">
Lepiej

Lepiej, inaczej "lepiuch" – krótki, jednozdaniowy, często nonsensowny, groteskowy wierszyk, standardowo składający się z dwóch wersów. Wynalezienie tej formy przypisuje się Wisławie Szymborskiej, natomiast nazwę temu gatunkowi nadał jej sekretarz Michał Rusinek. Pierwszy wers lepieja zazwyczaj opisuje jakieś bardzo przykre w skutkach zdarzenie, drugi natomiast stwierdza, że jest ono i tak lepsze od czegoś (pozornie) nieszkodliwego.
Typowy przykład (autorstwa Wisławy Szymborskiej): „Lepszy piorun na Nosalu / niż pulpety w tym lokalu.”
Pierwszy wers zaczyna się przysłówkiem „lepiej” lub przymiotnikiem "lepszy, lepsza, lepsze", a drugi spójnikiem „niż” lub „niźli”. Standardowo, każda z obu linijek lepieja zawiera 8 sylab.
Robert Louis Stevenson – szkocki powieściopisarz, poeta i reportażysta podróżnik, główny reprezentant neoromantyzmu w literaturze brytyjskiej, jest autorem takiej maksymy:
"Lepiej roztrwonić zdrowie jak utracjusz, niż przemarnować jak skąpiec".
Lepiej jako forma literacka wyewoluował do porównywania dwóch opcji niezwiązanych z jedzeniem czy ofertą kulinarną. Lepieje stały się formą gry słownej i improwizacji satyryczno-poetyckiej.
W zbiorze niepoważnych utworów Szymborskiej pt. "Błysk rewolwru" redaktorzy wprowadzają nowy podgatunek lepieja o nazwie lepiej hotelowy.

</doc>
<doc id="1744529" url="https://pl.wikipedia.org/wiki?curid=1744529" title="Wielki Klincz (przystanek kolejowy)">
Wielki Klincz (przystanek kolejowy)

Wielki Klincz – nieczynny przystanek kolejowy we Wielkim Klinczu.
Położenie.
Stacja położona jest na północ od miejscowości Wielki Klincz.
Historia.
Linia kolejowa Pszczółki-Kościerzyna na której znajduje się stacja Wielki Klincz powstała w 1885 w ramach budowy Królewskiej Kolei Wschodniej. Linia 233 aż do 1930 była najkrótszą trasą łączącą Kościerzynę z Gdańskiem a potem z Trójmiastem. Ruch pociągów został wstrzymany w 1994 roku. Później linia była obsługiwana jeszcze zastępczą komunikacją autobusową.
Linia kolejowa.
Przez Wielki Klincz przechodzi linia kolejowa nr 233, obecnie rozebrana linia była niezelektryfikowana, normalnotorowa, jednotorowa.
Pociągi.
Pociągi osobowe.
Ruch pociągów osobowych został wstrzymany w 1993 roku.
Ruch towarowy.
Ruch pociągów towarowych został wstrzymany w 2001 roku.
Infrastruktura.
Peron.
Perony są niskie, nie kryte. Nawierzchnia peronów jest pokryta płytami chodnikowymi.

</doc>
<doc id="1744531" url="https://pl.wikipedia.org/wiki?curid=1744531" title="Parafia Matki Bożej Fatimskiej w Ciechanowie">
Parafia Matki Bożej Fatimskiej w Ciechanowie

Parafia pw. Matki Boskiej Fatimskiej w Ciechanowie – parafia należąca do dekanatu ciechanowskiego zachodniego, diecezji płockiej, metropolii warszawskiej. Jedna z sześciu ciechanowskich parafii.
Historia.
Parafię erygował 3 września 1996 biskup Zygmunt Kamiński. 8 września tegoż roku odbył się ingres pierwszego proboszcza parafii ks. mgr Jana Jóźwiaka. Mszę Św. i nabożeństwa odprawiano w prowizorycznej kaplicy, zaś 27 maja 1998 rozpoczęto budowę kościoła oraz plebanii. W kwietniu 1997 proboszcz przywiózł z Fatimy figurkę patronki parafii – Matki Boskiej Fatimskiej. W 1999 został oddany do użytku dom parafialny, który poświęcił biskup płocki Stanisław Wielgus.
Działalność parafialna.
Wspólnoty parafialne.
Przy kościele działa grupa parafialna Wojsko Gedeona, która wyrosła w diecezji płockiej z doświadczeń Odnowy w Duchu Świętym, Ruchu Światło-Życie, Harcerstwa, idei miłosierdzia, zasad rycerstwa, miłości do ojczyzny i kościoła, walki duchowej, potrzeby chwili i prowadzenia Bożego. Sama nazwa i idea W.G. zaczerpnięta jest z Księgi Sdz 7:1-25. Dwa miecze Ducha w naszym logo /miecz miłości i prawdy/, przeszywające Wschodzące Słońce, jako symbol osoby Jezusa /Łk 1:78-79/, ukazują nam potrzebę walki duchowej ze złem na różnym poziomie życia. Grupę prowadzi ks. Tomasz Dec.
Młody człowiek, zagubiony w świecie rozmytych wartości i braku poczucia sensu tego co robi, jednocześnie szuka „podwójnych ramion ojca i matki”, pełnych dobroci, ale i jasnych wymagań. Owych 300 żołnierzy z Księgi Sędziów staje się symbolem ludzi wyzwolonych z lęku i kompleksów mniejszości, a całą ufność pokładających w Chrystusie. Stąd jedno z głównych zawołań W.G. to: Jezu ufam Tobie.

</doc>
<doc id="1744532" url="https://pl.wikipedia.org/wiki?curid=1744532" title="Scottish Premier League (2009/2010)">
Scottish Premier League (2009/2010)

Rozgrywki Scottish Premier League w sezonie 2009/10 odbyły się po raz dwunasty pod tą nazwą, a po raz 114 w całej historii zawodów o mistrzostwo Szkocji w piłce nożnej. Rozpoczęły się 15 sierpnia 2009 meczem pomiędzy Aberdeen a Celticiem zakończonym wynikiem 1-3, a zakończyły 9 maja 2010. Od tego sezonu prawa do transmisji z meczów SPL miały telewizje Sky Sports i ESPN - każda z nich do 2012 r. (z opcją przedłużenia o 2 lata) pokaże po 30 spotkań.
Zgodnie z zasadami obowiązującymi w lidze szkockiej po rozegraniu 33 kolejek, liga została rozdzielona na dwie części spadkową i mistrzowska. Każda z drużyn w danej grupie zagrała mecze z pozostałą piątką drużyn ze swojej części ligi.
Obrońcą tytułu był Rangers po wygraniu zeszłorocznych zawodów.
Podsumowanie.
Tytuł mistrzowski ponownie powędrował na Ibrox, po wygranej 1-0 nad Hibernian 25 kwietnia 2010 r. Rangers zakończyli rozgrywki z 6 punktową przewagą nad lokalnym rywalem, Celticiem. Na najniższym stopniu podium uplasowała się ekipa Dundee United. Ostatnie miejsce w Scottish Premier League zajął Falkirk, który pożegnał się ze SPL po 5 sezonach spędzonych w ekstraklasie.
Rangers zapewnili sobie grę w fazie grupowej Ligi Mistrzów, Celtic będzie musiał walczyć w eliminacjach do tych elitarnych rozgrywek. Dundee United (triumfator Pucharu Szkocji), Hibernian i Motherwell będą reprezentować Szkocję w rozgrywkach Ligi Europy.
Spadki i awanse z poprzedniego sezonu.
Awans z Scottish First Division
Spadek z Premier League
Wyniki.
Mecze 1–22.
Pierwsze 22 mecze każdy zespół rozegra z pozostałymi jedenastoma drużynami dwukrotnie (mecz i rewanż na wyjeździe).
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 23–33.
Podczas meczów 23–33 każdy zespół gra tylko jeden mecz z każdą z pozostałych drużyn (u siebie albo na wyjeździe).
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 34–38.
Podczas meczów 34–38 każdy zespół gra z każdym z pięciu zespołów w swojej połówce tabeli.
Grupa mistrzowska.
 
 
 
 
 
 
 
 
 
 
 
 
 
 
 
 
 
 
Grupa spadkowa.
 
 
 
 
 
 
 
 
 
 
 
 
 
 
 
 
 
 

</doc>
<doc id="1744533" url="https://pl.wikipedia.org/wiki?curid=1744533" title="Tibron">
Tibron

Tibron – imię dwóch wodzów greckich:

</doc>
<doc id="1744535" url="https://pl.wikipedia.org/wiki?curid=1744535" title="I liga szkocka w piłce nożnej (2009/2010)">
I liga szkocka w piłce nożnej (2009/2010)



</doc>
<doc id="1744539" url="https://pl.wikipedia.org/wiki?curid=1744539" title="Afourar">
Afourar



</doc>
<doc id="1744540" url="https://pl.wikipedia.org/wiki?curid=1744540" title="Osnuwikowate">
Osnuwikowate

Osnuwikowate (Linyphiidae) – rodzina pająków z podrzędu Opisthothela. Liczy ponad 4450 gatunków podzielonych na ponad 580 rodzajów, co czyni ją drugą najliczniejszą rodziną po skakunowatych. Rodzina słabo poznana, ciągle odkrywane są nowe gatunki. Występują problemy z systematyką. W Polsce występuje ok. 300 gatunków, głównie z rodzajów: "Centromerus", "Porrhomma", czy "Walckenaeria" (zobacz: ).
Przykłady.
Podrodziny:

</doc>
<doc id="1744541" url="https://pl.wikipedia.org/wiki?curid=1744541" title="Zhou Weihui">
Zhou Weihui

Zhou Weihui (ur. w 1973 w Ningbo) – chińska pisarka, żyjąca i pracująca w Szanghaju, w późniejszych latach również w Nowym Jorku. Ukończyła studia na Uniwersytecie Fudan w Szanghaju. Zasłynęła dzięki kontrowersyjnej powieści "Szanghajska kochanka", będącą po części jej własną biografią. Wkrótce po wydaniu książka została zakazana w ChRL, ze względu na opisy scen seksualnych i mało pozytywny portret nowego pokolenia Chińczyków. Książka stała się międzynarodowym bestselerem, przetłumaczonym na 34 języki. Podobny status osiągnęła jej następna książka, "Poślubić Buddę", w Chinach ocenzurowana i zmodyfikowana, a następnie wydana pod zmienionym tytułem. W Polsce książkę wydano z oryginalną treścią i tytułem.

</doc>
<doc id="1744542" url="https://pl.wikipedia.org/wiki?curid=1744542" title="Tibron (Spartanin)">
Tibron (Spartanin)

Tibron – wódz spartański podczas wojny Spartan z Persami i wojny korynckiej. W 400 p.n.e. został wysłany wraz z 5000 ludzi by wesprzeć mieszkańców Jonii w walce z satrapą Tissafernesem. Tibron, po pojawieniu się w Azji, otrzymał wsparcie sojuszników, w tym Greków z Cyreny i mieszkańców Pergamonu. Pozwolił jednak swoim żołnierzom dokonywać grabieży na ziemi sojuszników, za co został zmuszony do powrotu do Sparty, osądzony i ukarany grzywną. W 392 p.n.e. został wysłany do walki z perskim satrapą Strutasem. Jego niezorganizowany oddział został zaatakowany przez perską kawalerię a on sam zabity.

</doc>
<doc id="1744543" url="https://pl.wikipedia.org/wiki?curid=1744543" title="Aleksander Wereszko">
Aleksander Wereszko

Aleksander Wereszko ps. „Roch” (ur. 11 stycznia 1917 w Zakanale, zm. 20 lipca 1999) – major, członek Związku Walki Zbrojnej Armii Krajowej, komendant Rejonu II i VII obwodu Biała Podlaska okręgu Lublin, następnie w Ruchu Oporu Armii Krajowej i WiN (komendant podobwodów "Małgorzata" i "Sława"). Więziony przez NKWD, Gestapo i UB.
Życiorys.
Syn Józef i Anna z domu Czurak. W 1936 r. ukończył naukę w Seminarium Nauczycielskim w Leśnej Podlaskiej i zgłosił się do służby w Wojsku Polskim. W 22 pułku piechoty odbył dywizyjny kurs podchorążych rezerwy piechoty, po którym został skierowany do Szkoły Podchorążych Piechoty w Komorowie. 
Po wybuchu II wojny światowej został przydzielony do 114 pułku piechoty, brał udział w walkach na granicy z Prusami Wschodnimi oraz w lasach nadbużańskich. Został ranny, udało mu się powrócić do domu. Został aresztowany i poddany przesłuchaniom przez Gestapo. Z powodu odnowienia się rany trafił do szpitala w Międzyrzecu Podlaskim skąd zbiegł. Włączył się w działalność konspiracyjną, w marcu 1940 r. wstąpił do Związku Walki Zbrojnej i został zastępcą dowódcy placówki Zakanale. Ponownie został aresztowany przez Niemców, ale wydostał się z więzienia dzięki przekupieniu strażników. Rozpoczął organizację Rejonu I, II i III ZWZ. Dowodził akcjami zbrojnymi wymierzonymi w niemiecką administrację oraz siły wojskowe. Wziął udział w akcji „Burza”, brał udział w oczyszczaniu rejon z niedobitków niemieckich wojsk.
Po wkroczeniu Armii Czerwonej zdecydował się pozostać w konspiracji, wspólnie ze Stefanem Wyrzykowskim, Leonardem Duniczem i Robertem Domańskim tworzył Ruch Oporu Armii Krajowej (ROAK). 15 września 1944 r. został aresztowany trafił do więzienia na ul. Prostej w Bielsku. 6 października został odbity z więzienia przez oddział Roberta Domańskiego. Włączył się w działalność Zrzeszenia Wolność i Niezawisłość. Został mianowany komendantem Podobwodu WiN „Małgorzata”. Został aresztowany i 30 maja 1947 r. skazany przez Wojskowy Sąd Rejonowy w Lublinie na pięć lat więzienia. Wolność odzyskał 31 maja 1947 r. na podstawie amnestii. 
Wyjechał w 1947 r. na ziemie odzyskane, początkowo do Szczecina, a następnie do Wierzchowa Pomorskiego. Jako były żołnierz podziemia był stale inwigilowany przez aparat bezpieczeństwa PRL. W 1980 r. przeszedł na emeryturę. Stał się popularyzatorem wiedzy o polskim podziemiu antykomunistycznym i inicjatorem upamiętniania miejsc walk żołnierzy AK w obwodzie Biała Podlaska.
Życie prywatne.
25 października 1945 r. poślubił Wandę Marciniak, z którą miał siedmioro dzieci (Artur, Elżbieta, Jerzy, Andrzej, Anna, Izabella i Teresa).

</doc>
<doc id="1744545" url="https://pl.wikipedia.org/wiki?curid=1744545" title="Agdz">
Agdz



</doc>
<doc id="1744548" url="https://pl.wikipedia.org/wiki?curid=1744548" title="Arman Karamian">
Arman Karamian

Arman Karamian, orm. Արման Քարամյան (ur. 14 listopada 1979 w Erywaniu, Armeńska SRR) - piłkarz ormiański grający na pozycji napastnika, reprezentant Armenii.
Arman jest bratem bliźniakiem Artawazda, który również gra w zespole FC Timişoara.
Kariera klubowa.
Karamian pochodzi ze stolicy Armenii Erywania. Piłkarską karierę rozpoczął w tamtejszym klubie Arabkir Erywań. W 1996 roku zadebiutował w jego barwach w lidze ormiańskiej. Po roku został zawodnikiem Pjunika Erywań, w którym, podobnie jak w Arabkirze, grał sporadycznie, ale został mistrzem Armenii w 1997 roku. W 1999 roku Karamian został zawodnikiem klubu Kilikia, kolejnego z Erywania i przez 2 lata zdobył dla niego 35 bramek w lidze. Dobra postawa w Kilikii zaowocowała w 2001 roku powrotem do Pjunika, w którym Karamian w końcu wywalczył miejsce w wyjściowej jedenastce. Zarówno w pierwszym jak i drugim sezonie gry zdobywał z Pjunikiem mistrzostwo kraju a w 2002 roku dołożył jeszcze Puchar Armenii, łącznie w obu sezonach zdobywając 57 goli.
Latem 2002 Arman wyjechał do Grecji, gdzie grał w pierwszoligowym Panachaiki GE. Latem 2003 został zawodnikiem Arsenału Kijów, ale nie zdołał się w nim przebić do pierwszej jedenastki i w lidze ukraińskiej zdobył tylko jednego gola. Nie przeszkodziło to jednak w transferze do rumuńskiego Rapidu Bukareszt, w którym był na ogół rezerwowym zawodnikiem. Dlatego przeszedł do FC Brașov, skąd w sezonie 2005/2006 był wypożyczony do klubu Gloria Bystrzyca. obfitym w sukcesy był dla niego, gdy z Rapidem zdobył Puchar Rumunii, wywalczył wicemistrzostwo kraju oraz dotarł do ćwierćfinału Pucharu UEFA. Sezon 2006/2007 rozpoczął w Ceahlăul Piatra Neamţ. W trakcie sezonu Karamian przeniósł się do FCU Politehniki Timişoara, z którą zajął 7. miejsce.
Kariera reprezentacyjna.
W reprezentacji Armenii Karamian zadebiutował w 2000 roku. Od tego czasu jest podstawowym zawodnikiem kadry. Ma za sobą występy w eliminacjach do MŚ 2002, Euro 2004, MŚ 2006, Euro 2008 (wystąpił m.in. w przegranym 0:1 meczu z Polską).

</doc>
<doc id="1744552" url="https://pl.wikipedia.org/wiki?curid=1744552" title="Parafia Rzymskokatolicka Narodzenia Najświętszej Maryi Panny w Mińsku Mazowieckim">
Parafia Rzymskokatolicka Narodzenia Najświętszej Maryi Panny w Mińsku Mazowieckim



</doc>
<doc id="1744553" url="https://pl.wikipedia.org/wiki?curid=1744553" title="Erigoninae">
Erigoninae

Erigoninae – największa podrodzina w obrębie rodziny osnuwikowatych (Linyphiidae). Liczy ponad 2000 gatunków.

</doc>
<doc id="1744555" url="https://pl.wikipedia.org/wiki?curid=1744555" title="Parafia Starokatolicka Mariawitów Narodzenia Najświętszej Maryi Panny w Mińsku Mazowieckim">
Parafia Starokatolicka Mariawitów Narodzenia Najświętszej Maryi Panny w Mińsku Mazowieckim



</doc>
<doc id="1744558" url="https://pl.wikipedia.org/wiki?curid=1744558" title="JMWAVE">
JMWAVE

 
JMWAVE, JM/WAVE lub JM WAVE – kryptonim tajnego programu gromadzenia danych wywiadowczych oraz operacji specjalnych, przeprowadzony przez Stany Zjednoczone w latach 1961–1968. Siedzibą operacji był budynek 25, leżący w południowym kampusie (dawniej teren bazy lotniczej Richmond, położonej około 12 mil na południe od głównego kampusu) Uniwersytetu Miami na Florydzie. Inne nazwy siedziby to „Miami Station” lub „Wave Station”.
JMWAVE przeszedł pierwszą poważną rozbudowę, kiedy został centrum operacyjnym „Task Force W”, sekcji CIA oddelegowanej do operacji „Mongoose” – inicjatywy USA zmierzającej do obalenia komunistycznego rządu prezydenta Fidela Castro na Kubie. JMWAVE również aktywnie uczestniczyła w sponsorowanej przez rząd USA nieudanej inwazji w Zatoce Świń w kwietniu 1961. Początkową siedzibą JMWAVE była Coral Gables.
Placówka osiągnęła swój szczyt działalności pod koniec 1962 i na początku 1963 – podczas kryzysu kubańskiego. Pod przywództwem Theodora Shackleya, w okresie 1962–1965, JMWAVE stało się drugą co do wielkości placówką CIA, po głównej siedzibie w Langley w Wirginii. Pracowało tam od 300 do 400 profesjonalnych agentów (w tym prawdopodobnie około 100 na Kubie); na liście płac znalazło się 15000 kubańskich emigrantów, nieprzychylnie nastawionych do rządów Fidela Castro. CIA było jednym z największych pracodawców w Miami w tamtym okresie. Emigranci byli szkoleni w taktyce, szpiegostwie oraz umiejętnościach żeglarskich, placówka wspierała również liczne rajdy wymierzone w Kubę.
Główną fasadową firmą JMWAVE była „Zenith Technical Enterprises, Inc.”. Ponadto zostało założonych od 300 do 400 innych firm na obszarze południowej Florydy, wraz z siecią „bezpiecznych domów” oraz fikcyjnych przedsiębiorstw. Roczny budżet wyniósł ok. 50 milionów dolarów (333 milionów w 2006). Placówka miała duży wpływ na gospodarkę południowej Florydy, tworząc lokalny boom gospodarczy – szczególnie w nieruchomościach, bankowości oraz niektórych sektorach produkcyjnych. Posiadała również flotę samolotów i łodzi – opisaną jako trzecią co do wielkości marynarkę w rejonie Karaibów w tym czasie, po USA i Kubie. Działalność JMWAVE była tak powszechna, że stała się tajemnicą poliszynela wśród lokalnego rządu Florydy oraz organów ścigania.
W dniu 26 czerwca 1964 magazyn Look ujawnił powiązania firmy Zenith z CIA. Władze uniwersytetu zaprzeczyły, jakoby posiadały wiedzę na temat działalności CIA na terenie kampusu (choć później Shackley potwierdził, że rektor Henry Stanford był w pełni świadomy operacji). JMWAVE zmieniło nazwę głównej firmy Zenith na „Melmar Corporation”.
W 1968 JMWAVE zaczęto uważać za nieefektywne. Dodatkowym argumentem było stawienie w kłopotliwej sytuacji Uniwersytet Miami. W związku z czym JMWAVE zaprzestało działalności, zastąpione znacznie mniejszymi placówkami w Miami Beach.
W 2004 placówka w bazie Richmond była nadal używana przez wiele amerykańskich agencji rządowych, w tym CIA, USAF oraz Armię Stanów Zjednoczonych. Kilka oryginalnych budynków JMWAVE nadal się zachowało. W 2007 budynek 25 stał się przedmiotem samorządowych starań, mających na celu przekształcenia go w muzeum wojskowe.

</doc>
<doc id="1744562" url="https://pl.wikipedia.org/wiki?curid=1744562" title="Martin Lindstrom">
Martin Lindstrom

Martin Lindstrom (ur. w 1970 roku) – światowej sławy specjalista do spraw brandingu i neuromarketingu. Autor wielu książek, napisanych we współpracy z innymi ekspertami w dziedzinie marketingu, takimi jak: Don Peppers, Martha Rogers, Patrick Seybold i Philip Kotler. Pracował w prestiżowej agencji reklamowej BBDO, zajmował się promocją takich marek jak: Mars, Pepsi, Ericsson, The Walt Disney Company, American Express, Mercedes-Benz, Visa, McDonald’s, Gillette, Yellow Pages i Microsoft.

</doc>
<doc id="1744567" url="https://pl.wikipedia.org/wiki?curid=1744567" title="Strutas">
Strutas

Strutas – wódz perski wysłany w 392 p.n.e. przez króla Artakserksesa II, by zastąpić Tiribaza na urzędzie satrapy Lidii. Strutas, pamiętając skuteczne kampanie spartańskiego króla Agesilaosa, był zdecydowany by osłabić Spartę i utrzymywał przyjazne stosunki z Atenami. Spartanie wysłali przeciwko niemu wodza Tibrona, jednak ten został zaskoczony przez wojska perskie i poległ. Kolejny spartański wódz, Difridas, był bardziej skuteczny w walce ze Strutasem. W 388 p.n.e. Tiribazos wrócił na urząd satrapy Lidii.

</doc>
<doc id="1744571" url="https://pl.wikipedia.org/wiki?curid=1744571" title="Mons Agnes">
Mons Agnes

Mons Agnes – góra w północnej części widocznej strony Księżyca. Jej współrzędne selenograficzne wynoszą , a średnica tylko 0,65 km. Leży na Jeziorze Szczęścia na północ od Morza Oparów, nieco na południowy wschód od dużego łańcucha górskiego Montes Apenninus. Nazwa, nadana w 1979 roku pochodzi od greckiego imienia żeńskiego Agnieszka.

</doc>
<doc id="1744579" url="https://pl.wikipedia.org/wiki?curid=1744579" title="Cory Gunz">
Cory Gunz

Cory Gunz, właściwe Cory Pankey (ur. 22 czerwca 1987 na Bronksie w Nowym Jorku) – amerykański raper, jest synem rapera Petera Gunza. W przeszłości miał podpisany kontrakt z Tommym Mottolą w Universal/Motown. Gunz aktualnie ma kontrakt z After Platinum Records/Young Money Ent/CMB/Universal Records.
Niedawno Gunz dołączył do Island Def Jam Music Group z pomocą Jaya-Z. Wystąpił gościnnie w utworze do remixu „If It’s Lovin’ That You Want” Rihanny. Nagrał również zwrotkę do pierwszego singla pt. „Six foot Seven Foot” do najnowszej płyty Lila Wayne’a, Tha Carter IV.
Przypisy.
 

</doc>
<doc id="1744580" url="https://pl.wikipedia.org/wiki?curid=1744580" title="Wilhelm Külz">
Wilhelm Külz

Wilhelm Leopold Friedrich Külz (ur. 18 lutego 1875 w Bornie, zm. 10 kwietnia 1948 w Berlinie) – niemiecki polityk, nadburmistrz Żytawy (1912–1918) i Drezna (1931–1933), od 1945 do 1948 przewodniczący Liberalno-Demokratycznej Partii Niemiec. 
Życiorys.
Syn Ottona (1839–1921), pastora, i Anny z domu Paschasius. Po zdaniu matury w szkole Sankt Augustin w Grimma studiował prawo na Uniwersytecie w Lipsku i Tybindze. W czasie studiów należał do związku "Sängerschaft Arion". Od 1901 pracował jako urzędnik w Żytawie, a od 1903 pełnił obowiązki wiceburmistrza Meerane. W latach 1904–1912 był burmistrzem (od 1909: nadburmistrzem) Bückeburg. Sprawował mandat posła do Landtagu Schaumburg-Lippe, był jego przewodniczącym. 
W 1907 został mianowany komisarzem Rzeszy ds. samorządu w Niemieckiej Afryce Południowo-Zachodniej. Przez rok przebywał w Afryce, gdzie opracował ustrój samorządowy dla niemieckiej kolonii. W 1912 mianowany nadburmistrzem Żytawy. Walczył w czasie I wojny światowej (1914–1918). 
W Republice Weimarskiej sprawował od 1923 urząd wiceburmistrza (II burmistrza) Drezna, odpowiadając za miejskie finanse. W 1918 został członkiem Niemieckiej Partii Demokratycznej (wcześniej działał w Partii Narodowo-Liberalnej) – sprawował funkcję prezesa DDP w Saksonii (1920–1933). W 1919 posłował do Zgromadzenia Narodowego w Weimarze, a w latach 1922–1932 do Reichstagu. 
W styczniu 1926 objął funkcję ministra spraw wewnętrznych w II gabinecie Hansa Luthera (do grudnia 1926). W 1931 z powodzeniem kandydował na urząd nadburmistrza Drezna jako wspólny kandydat sił republikańskich. W marcu 1933 pozbawiony urzędu przez komisarza Rzeszy Manfreda von Killingera za sprzeciw wobec wywieszeniu flagi ze swastyką na urzędzie miejskim. Od 1935 pracował w Berlinie jako adwokat. 
W lipcu 1945 zakładał w Berlinie Partię Liberalno-Demokratyczną (LDP), która nawiązywała do dorobku DDP. Po odejściu Waldemara Kocha został jej przewodniczącym (do śmierci). 17 marca 1947 wraz z Theodorem Heussem wybrany współprzewodniczącym ogólnoniemieckiej Demokratycznej Partii Niemiec ("Demokratische Partei Deutschlands", DPD). 
Wraz z Otto Nuschkem (CDU) i Wilhelmem Pieckem (SED) przewodniczył Niemieckiej Radzie Ludowej, która miała za zadanie opracować konstytucję Niemiec. 
Jest patronem związanej z FDP Fundacji (niem. Wilhelm-Külz-Stiftung) działającej w Saksonii.

</doc>
<doc id="1744587" url="https://pl.wikipedia.org/wiki?curid=1744587" title="Małżowina nosowa środkowa">
Małżowina nosowa środkowa

Małżowina nosowa środkowa (łac. "concha nasalis media") – część ściany bocznej jamy nosowej, wraz z małżowiną nosową górną stanowią część kości sitowej. Przybiera formę cienkiej blaszki kostnej pokrytej błoną śluzową. Jej brzeg wolny, określany jako głowa małżowiny rozpoczyna się powyżej oraz około 1 do 2 cm ku tyłowi od przedniego brzegu małżowiny nosowej dolnej. 
Przebieg przyczepu małżowiny nosowej środkowej można podzielić na trzy części:
Odmianą anatomiczną małżowiny nosowej środkowej jest małżowina puszkowa ("concha bullosa") powstała na skutek upowietrznienia w obrębie głowy lub/i blaszki pionowej małżowiny. Z klinicznego punktu widzenia, upowietrzniona małżowina nosowa środkowa może doprowadzać do zwężenia kompleksu ujściowo-przewodowego.
Pod małżowiną znajduje się przewód nosowy środkowy, w którym znajdują się ujścia zatoki czołowej, zatoki szczękowej przez rozwór półksiężycowaty, niekiedy występuje także dodatkowe ujście zatoki szczękowej w tylnej części przewodu nosowego środkowego w obrębie tzw. ciemiączka wraz z komórkami sitowymi przednimi.

</doc>
<doc id="1744591" url="https://pl.wikipedia.org/wiki?curid=1744591" title="Difridas">
Difridas

Difridas — wódz spartański wysłany w 391 p.n.e. by zebrać resztki armii poległego wodza Tibrona, chronić sprzymierzone ze Spartą państwa Azji Mniejszej i prowadzić działania wojenne przeciwko satrapie Strutasowi. Jego działania przeciwko Persom były skuteczniejsze niż działania poprzednika, a dzięki zdobytym łupom mógł nająć najemników do swej armii.

</doc>
<doc id="1744593" url="https://pl.wikipedia.org/wiki?curid=1744593" title="Parafia Narodzenia Najświętszej Maryi Panny w Mińsku Mazowieckim">
Parafia Narodzenia Najświętszej Maryi Panny w Mińsku Mazowieckim

W Mińsku Mazowieckim znajdują się dwie parafia pw. Narodzenia NMP:
Obie parafie obchodzą odpust 8 września.

</doc>
<doc id="1744596" url="https://pl.wikipedia.org/wiki?curid=1744596" title="Hot Water Music">
Hot Water Music

 
Hot Water Music - zespół z Gainesville (Floryda/Stany Zjednoczone), muzycznie osadzony w klimatach: punk, post-hardcore, rock.
Dyskografia.
inne 

</doc>
<doc id="1744598" url="https://pl.wikipedia.org/wiki?curid=1744598" title="Mons André">
Mons André

Mons André – góra położona na niewidocznej stronie Księżyca, wewnątrz krateru King na zachód od Mons Ardeshir. Jej średnica to około 10 km. Nazwa, nadana w 1976 roku pochodzi od francuskiej wersji męskiego imienia Andrzej.

</doc>
<doc id="1744604" url="https://pl.wikipedia.org/wiki?curid=1744604" title="Nikołaj Sargsian">
Nikołaj Sargsian



</doc>
<doc id="1744608" url="https://pl.wikipedia.org/wiki?curid=1744608" title="Jerwand Sukiasian">
Jerwand Sukiasian



</doc>
<doc id="1744613" url="https://pl.wikipedia.org/wiki?curid=1744613" title="Mons Ardeshir">
Mons Ardeshir

Mons Ardaszir – góra na niewidocznej stronie Księżyca, na wschód od Mons André, wewnątrz krateru King. Jej średnica to 8 km. Nazwa, nadana w 1976 roku upamiętnia perskiego króla Ardaszira I.

</doc>
<doc id="1744620" url="https://pl.wikipedia.org/wiki?curid=1744620" title="Sjunik Kapan">
Sjunik Kapan



</doc>
<doc id="1744627" url="https://pl.wikipedia.org/wiki?curid=1744627" title="Esteghlal-Kotajk Abowian">
Esteghlal-Kotajk Abowian



</doc>
<doc id="1744628" url="https://pl.wikipedia.org/wiki?curid=1744628" title="Teleutias">
Teleutias

Teleutias (zm. 381 p.n.e.) – wódz spartański podczas wojny korynckiej, brat króla Agesilaosa II. W 393 p.n.e. został dowódcą spartańskiej floty. Dzięki jego działaniom Spartanie przejęli kontrolę nad Zatoką Koryncką. Współdziałając z siłami lądowymi pod dowództwem Agesilaosa zajął wrogie statki i doki w Lechajon. W 390 p.n.e. został wysłany do Azji by zastąpić Ekdika na stanowisku dowódcy floty. W czasie podróży napotkał i zajął dziesięć ateńskich trier płynących na pomoc toczącemu wojnę z Persją cypryjskiemu królowi Ewagorasowi. Ateńczycy wysłali przeciwko niemu flotę 40 okrętów pod dowództwem Trazybula. W 388 p.n.e. powrócił do kraju i brał udział w działaniach w okolicach wyspy Eginy. Po zakończeniu wojny korynckiej brał udział w kampanii przeciwko Olintowi, podczas której poległ.

</doc>
<doc id="1744631" url="https://pl.wikipedia.org/wiki?curid=1744631" title="Suzanne Tamim">
Suzanne Tamim

Suzanne Tamim (ur. 23 września 1977 w Bejrucie, zm. 28 lipca 2008 w Dubaju) – libańska piosenkarka.
Tamim rozsławiła się w świecie arabskim po zdobyciu nagrody sponsorowanej przez Studio El Fan w 1996 r. 
Jej głos był dostosowany do melodii pop, jak i klasycznej melodii arabskiej.
Suzanne Tamim znaleziono martwą w jej własnym domu 28 lipca 2008 r. w Dubaju. Padła ofiarą morderstwa, zleconego przez Hiszama Talata Mustafę. Były oficer policji Sukkari wszedł do mieszkania gwiazdy, podając się za robotnika ekipy remontowej, i zadźgał ją nożem, zadając jej kilkanaście ran i podcinając gardło.
28 września 2010 egipski sąd skazał na 15 lat więzienia Hiszama Talata Mustafę uchylając tym samym wyrok śmierci z maja 2009 roku. Sąd zmienił też karę - z kary śmierci na dożywocie (25 lat) dla wykonawcy zlecenia Muhsina Sukkariego.

</doc>
<doc id="1744633" url="https://pl.wikipedia.org/wiki?curid=1744633" title="Anna Wessman">
Anna Wessman

Anna Wessman (ur. 9 października 1989) – szwedzka lekkoatletka specjalizująca się w rzucie oszczepem.
Szósta zawodniczka mistrzostw Europy juniorów (2007). W 2008 wystartowała w mistrzostwach świata juniorów – z wynikiem 54,12 zajęła ostatecznie 7. miejsce w finale. Brązowa medalistka młodzieżowych mistrzostw Europy, które w 2009 roku odbyły się w Kownie. Reprezentantka Szwecji podczas drużynowych mistrzostw Europy, pucharu w rzutach oraz w meczach międzypaństwowych.
Rekord życiowy na stadionie: 61,42 (3 września 2016, Tampere). Wessman jest halową rekordzistką Szwecji w rzucie oszczepem – 58,48 (3 marca 2017, Växjö).

</doc>
<doc id="1744636" url="https://pl.wikipedia.org/wiki?curid=1744636" title="Zbigniew Benedyktowicz">
Zbigniew Benedyktowicz

Zbigniew Benedyktowicz – antropolog kultury. Pracuje w Zakładzie Antropologii Kultury, Filmu i Sztuki Audiowizualnej Instytucie Sztuki PAN w Warszawie. Redaktor naczelny kwartalnika "Konteksty", członek Rady Naukowo-Redakcyjnej "Kwartalnika Filmowego". Autor licznych publikacji z dziedziny antropologii kultury współczesnej.
Życiorys.
Uzyskał stopień doktora nauk humanistycznych w dziedzinie nauk o sztuce na Wydziale Historycznym Uniwersytetu Warszawskiego w 1986 roku za rozprawę „Kategoria „swój-obcy” w kulturze ludowej a niektóre problemy identyfikacji etnicznej i kulturowej”, której promotorem była prof. dr hab. Zofia Sokolewicz. W 2017 uzyskał stopień doktora habilitowanego na podstawie książki "Elementarz tożsamości. Antropologia współczesności – antropologia kontekstowa", będącej antologią tekstów publikowanych w latach 1980-2016 głównie w kwartalniku „Konteksty. Polska Sztuka Ludowa”.

</doc>
<doc id="1744641" url="https://pl.wikipedia.org/wiki?curid=1744641" title="Opuszka dwunastnicy">
Opuszka dwunastnicy

Opuszka dwunastnicy, bańka dwunastnicy () – bańkowato rozszerzona część dwunastnicy u części ssaków. Jest to jednocześnie jej część początkowa, czyli przednia (doczaszkowa, – u konia) lub górna ( – u człowieka). 
U człowieka jest jedyną częścią dwunastnicy leżącą wewnątrzotrzewnowo, czyli całkowicie objętą otrzewną – od góry pochodzącą z więzadła wątrobowo-dwunastniczego łączącego ją z wątrobą, u dołu z przedłużenia sieci większej. Nadaje to jej i żołądkowi większy zakres ruchów. Ma długość 4–5 cm. Od przodu sąsiaduje z szyjką pęcherzyka żółciowego i płatem czworobocznym wątroby, od tyłu z przewodem żółciowym wspólnym, żyłą wrotną i tętnicą wątrobową właściwą. Jest najczęstszym miejscem występowania wrzodów w dwunastnicy.

</doc>
<doc id="1744642" url="https://pl.wikipedia.org/wiki?curid=1744642" title="Helgo Zettervall">
Helgo Zettervall

Helgo Nikolaus Zettervall (ur. 21 listopada 1831 w Lidköping, zm. 17 marca 1907 w Sztokholmie) – szwedzki architekt, profesor i intendent. Przedstawiciel historyzmu. Jego syn Folke Zettervall również był architektem.
Życiorys zawodowy.
Helgo Zettervall zdobył wykształcenie w Konstakademien (pol. Akademii Sztuk Pięknych) uzyskując dyplom w 1860; później został jej profesorem. Helgo Zettervall był w latach 1882–1897 kierownikiem Överintendentsämbetet (pol. Zarządu Budynków Państwowych). Był też honorowym przewodniczącym Kungliga Vitterhetsakademien (pol. Królewskiej Akademii Literatury, Historii i Zabytków) (1884) oraz przewodniczącym Królewskiej Szwedzkiej Akademii Nauk (szw. Vetenskapsakademien) (1897).
Zettervall dokonał m.in. przebudowy katedr w Lund (1863–1880) i Uppsali (1885-93), jak również starego klasycystycznego hotelu hotelu Anglais (1885) przy Stureplan w Sztokholmie. Hotel został następnie rozebrany i wzniesiony na nowo w 1959 roku w stylu modernistycznym przez architektów Ivara i Andersa Tengbomów.
W 2000 Statens Fastighetsverk (pol. Zarząd Państwowych Nieruchomości) ustanowił Nagrodę im. Helgo Zettervalla (szw. Helgopriset), która częściowo jest finansowana ze środków Fundacji Helgo Zettervalla, administrowanej przez wspomniany zarząd.
Restauracje obiektów zabytkowych.
Założenia teoretyczne.
Helgo Zettervall był najważniejszym szwedzkim architektem, jeśli chodzi o restauracje starych budowli i kościołów, dokonywane w latach 1860–1890. Jeśli chodzi styl i zasady rewaloryzacji obiektów zabytkowych, był Zettervall pod silnym wpływem słynnego francuskiego konserwatora zabytków, Viollet-le-Duca. Zetterwall usiłował przywracać do istnienia stare budynki według ideału i stylu, w którym były one pierwotnie wybudowane, natomiast wszelkie zmiany i naleciałości, dokonane w ciągu wieków usuwał i zastępował nowo projektowanymi uzupełnieniami. Wzbudzało to krytykę ze strony tych środowisk, które reprezentowały odmienne podejście do problemu rewaloryzacji zabytków (Vernera von Heidenstama).
Zettervall uważał np., że należy przywracać obiekty zabytkowe nie w takiej formie, w jakiej one kiedyś wyglądały, ale w takiej, w jakiej jego zdaniem powinny były wyglądać. Dla przykładu – restaurowane przez niego wieże katedr w Uppsali czy Lund nigdy w przeszłości nie miały takiego wyglądu jak po jego przebudowach.
Przebudowę katedry w Lund przejął z rąk Carla Bruniusa w 1860, tuż po dyplomie. Właściwe prace przebiegały w latach 1863–1880. Architekt zalecił m.in. wyburzenie wież i wzniesienie ich od nowa. Usunął też gotyckie naleciałości w architekturze katedry, przebudował prezbiterium i usunął dwie małe wieżyczki, stojące po obu jego stronach.
Zadanie przebudowania katedry w Uppsali zleciła mu kapituła katedralna. Helgo Zettervall w zaproponowanym w 1874 projekcie za punkt wyjścia przyjął francuski późny gotyk a jako materiał budowlany zaproponował cement. W 1876 zmodyfikował projekt, biorąc pod uwagę wzory północnoniemieckiego gotyku ceglanego, jeśli chodzi o zewnętrzny wygląd katedry. Z tego względu jako budulca użył czerwonej cegły maszynowej. W efekcie restauracji katedra otrzymała nowe, neogotyckie wieże, wyższy dach i nowy system przyporowy. Pinakle, nisze i koronkowe szczyty architekt wykonał z cementu, co wzbudziło krytykę. Zmiany wprowadzone przez Zettervalla określano jako “nowe barbarzyństwo”; wnętrze katedry, spokojne i zharmonizowane, nie wzbudziło już takich kontrowersji.
Zettervall był krytykowany również za swoje romantyzujące pojmowanie i szablonowe stosowanie koncepcji nowo wznoszonych budowli, co do których również stosował swoją zasadę „jedynie słusznego” wyglądu. Nastawienie środowisk opiniotwórczych zresztą się zmieniało – to co uważano w czasach jego młodości za postępowe, w latach późniejszych zaczęło być krytykowane przez jego współczesnych.
Nowe obiekty – Riksdagshuset.
Znalazło to swój wyraz przy wznoszeniu nowego budynku parlamentu (i Banku Centralnego) na wyspie Helgeandsholmen, w czym Zettervall również brał udział – zaangażowano go wówczas, gdy wcześniejsze projekty budowy nowego obiektu odrzucono jako nie nadające się do realizacji. Zettervall wybrał sobie na pomocnika młodego architekta Arona Johanssona (1860-1936). Ich projekt był gotowy w roku 1890, ale spotkał się z silną opozycją. Opracowali więc oni projekt na nowo, ale krytyczne głosy nie ustawały; zastrzeżenia wzbudzał nie tylko projekt samego budynku, ale też jego lokalizacja – oponenci byli zdania, że nie należy umieszczać tak monumentalnej i nadmiernie dekorowanej budowli zbyt blisko zamku królewskiego. Wysepka Helgeandsholmen była poza tym, zdaniem krytyków, za mała aby pomieścić zarówno budynek parlamentu, jak i banku centralnego.
Okazało się przy tym, że problem ma szerszy wymiar – pytanie o równowagę pomiędzy zamkiem a mającym powstać monumentalnym gmachem nowego parlamentu okazało się być pytaniem o równowagę pomiędzy władzą królewską a parlamentaryzmem i porządkiem konstytucyjnym – pytanie delikatne zarówno z politycznego, psychologicznego, jak i estetycznego punktu widzenia. Gdy więc w 1892 roku komitet budowlany postanowił przesunąć fasadę parlamentu sześć metrów w stosunku do pierwotnych założeń, urażony Zettervall odszedł, uważając zmiany za niedopuszczalne. Jego pomocnik pracował dalej sam nad projektem obu budowli.
W 1897 król Oskar II położył kamień węgielny pod nowy parlament, który był gotowy w roku 1905.
Dorobek twórczy.
Pełna lista budowli wzniesionych przez Helgo Zettervalla lub przebudowanych według jego projektów:
Skania.
Kościół św. Mikołaja w Trelleborgu (całkowita przebudowa, oprócz wieży)

</doc>
<doc id="1744645" url="https://pl.wikipedia.org/wiki?curid=1744645" title="Włodzimierz Ptasznik">
Włodzimierz Ptasznik

Włodzimierz Ptasznik (ur. 26 kwietnia 1947 w Dyniskach) – polski samorządowiec, doktor nauk rolniczych, od 2006 do 2014 burmistrz Iławy.
Życiorys.
W latach 1968–1979 był członkiem kadry narodowej w lekkoatletyce. Specjalizował się w sprincie, zwłaszcza w biegu na 100 m. Trenował w klubie sportowym AZS Olsztyn. Jego trenerem był olsztyński lekkoatleta Leopold Szczerbicki, a także Zdzisław Klemens.
W 1970 ukończył studia w Wyższej Szkole Rolniczej w Olsztynie. W 1976 uzyskał stopień doktora nauk rolniczych na podstawie pracy o tematyce związanej z ubytkami masy nasion w procesach przerobowych prowadzonych w zakładach Olsztyńskiego Przedsiębiorstwa Hodowli Roślin i Nasiennictwa w Olsztynie. W latach 1976–1989 pracował jako adiunkt na Akademii Rolniczo-Technicznej im. Michała Oczapowskiego w Olsztynie. Od 1989 do 1992 był prodziekanem Wydziału Mechanicznego tej uczelni. W tym czasie był także kierownikiem Zakładu Eksploatacji Maszyn Przemysłu Spożywczego.
Uczestniczył w zagranicznych stażach naukowych. Od 1993 pracował jako konsultant naukowo-techniczny w Known You Seed Co. w Kaohsiung na Tajwanie. W 2002 został specjalistą ds. przedsiębiorczości w Urzędzie Marszałkowskim Województwa Warmińsko-Mazurskiego w Olsztynie. Rok później objął stanowisko kierownika Wydziału Integracji Europejskiej w Urzędzie Miasta Iławy. W 2004 został dyrektorem Lokalnej Organizacji Turystycznej Pojezierza Iławskiego i Dorzecza Drwęcy.
W 2006 został wybrany na burmistrza Iławy, będąc popieranym przez Platformę Obywatelską. Wygrał w pierwszej turze, zdobywając 62,08% głosów. Reelekcję uzyskał cztery lata później w pierwszej turze wyborów. W 2014 nie kandydował na kolejną kadencję. Powrócił do samorządu w 2018, uzyskując mandat radnego rady miejskiej w Iławie.
Życie prywatne.
Żonaty, ma dwóch synów.

</doc>
<doc id="1744647" url="https://pl.wikipedia.org/wiki?curid=1744647" title="Gorgopas">
Gorgopas

Gorgopas (zm. 388 p.n.e.) – wódz spartański podczas wojny korynckiej. W 388 p.n.e. prowadził, wraz z flotą 12 trier, działania przeciwko Ateńczykom znajdującym się na wyspie Eginie. Wraz z mieszkańcami Eginy nękał Ateńczyków atakami, więc wysłano przeciwko niemu wodza Eunomosa. Kiedy Antalkidas został wysłany, by objąć dowództwo nad spartańską flotą w Azji, Gorgopas eskortował go aż do Efezu. Po powrocie na Eginę zaatakował Ateńczyków i zdobył 4 okręty. Ateński wódz Chabrias, w drodze na Cypr, zatrzymał się na Eginie i urządził zasadzkę, w której Gorgopas poległ.

</doc>
<doc id="1744649" url="https://pl.wikipedia.org/wiki?curid=1744649" title="Rajd Rzeszowski 2009">
Rajd Rzeszowski 2009

Rezultaty Rajdu Rzeszowskiego ("Karpackie 18. Rajd Rzeszowski"), 4. rundy Rajdowych Samochodowych Mistrzostw Polski w 2009 roku, który odbył się w dniach 7-8 sierpnia:
Przebieg rajdu.
Etap 1 (piątek).
Pierwszy dzień rajdu rozpoczął się o godzinie 10:15, kiedy to w bazie zawodów odbył się serwis wyjazdowy. Pierwszy oes rajdu miał się rozpocząć o godzinie 10:43.
Pierwszą próbę rajdu, odcinek "Lubenia" wygrał Grzegorz Grzyb w Peugeot 207 S2000, wyprzedzając drugiego Kajetana Kajetanowicza jeżdżącego w Subaru Impreza, aż o 18.5s. Następni na mecie oesu zameldowali się bracia Bębenkowie: Michał i Grzegorz. Drugi odcinek dnia "Izdebki" rozpoczynał się 35 kilometrów na południe od meta poprzedniego oesu. Droga prowadząca z Różanki przez trzynaście serpentyn w Izdebkach do Hłudna wygrał zwycięzca pierwszego oesu Grzegorz Grzyb, drugi był Leszek Kuzaj, a trzeci Michał Sołowow. Ostatnia poranna runda "Handzlówka" to kolejne zwycięstwo Grzyba, który wyprzedził 0.8s Kajetana Kajetanowicza; trzeci ze stratą 3.6s na metę przyjechał Kuchar.
Po przejechaniu trzech oesów odbył się pierwszy 20 minutowy serwis w Rzeszowie, po którym rozegrano kolejne cztery oesy. Trzy z nich to drugie przejazdy po oesach, które zawodnicy pokonali ranem, zaś ostatni to superoes w Rakszawie.
Pierwsza próba drugiej pętli to przerwanie hegemoni Grzyba. Za to zwycięzcą czwartego oesu został Leszek Kuzaj, który wyprzedził Grzyba o 2.2s oraz o 4.9s Bębenka. Podobna sytuacja była podczas "Izdebek". Zwyciężył Kuzaj przed Grzybem. Na trzecim miejscu do mety dojechał Kuchar. Oes ten był bardzo wyrównany. Najlepsza piątka załóg mieściła się w 4.9s. Drugi przejazd przez "Handzlówkę" to czwarte zwycięstwo Grzyba. Drugi był Kajetanowicz, a trzeci Kuzaj. Ten odcinek był równie wyrównany jak poprzedni. Z tą różnicą, że między zwycięzcą odcinka a piątym zawodnikiem różnica czasów wynosiła 3.5s.
Ostatni odcinek specjalny tego dnia to superoes - "Browar" odbył się na terenie browaru Van Pur. Na trasie wiodącej wśród budynków zakładu produkującego piwo. Zwycięzcą tego odcinka został Tomasz Kuchar. Drugi był Oleksowicz, trzecie miejsce zając Stec.

</doc>
<doc id="1744651" url="https://pl.wikipedia.org/wiki?curid=1744651" title="Lista najlepiej sprzedających się singli w Stanach Zjednoczonych">
Lista najlepiej sprzedających się singli w Stanach Zjednoczonych

Lista przedstawia najlepiej sprzedające się single w historii w Stanach Zjednoczonych, w oparciu o certyfikaty RIAA. Wszystkie z nich sprzedały się w ponad dwóch milionach kopii, jednak lista nie jest kompletna.

</doc>
<doc id="1744656" url="https://pl.wikipedia.org/wiki?curid=1744656" title="Mons Argaeus">
Mons Argaeus

Mons Argaeus (Erciyes) – górzysty masyw na Księżycu, ciągnący się przez 50 km w kierunku południowo-wschodnim. Leży na południowo-wschodnim, górzystym brzegu Morza Jasności. Na wschód od Mons Argaeus, w dolinie Taurus-Littrow (obok Mons Vitruvius, na południe od krateru Littrow) wylądował Apollo 17.
Nazwa, oficjalnie nadana w 1935 przez MUA pochodzi od łacińskiej nazwy góry Erciyes Dağı w Turcji.

</doc>
<doc id="1744659" url="https://pl.wikipedia.org/wiki?curid=1744659" title="Dingoo A-320">
Dingoo A-320

Dingoo A320 − przenośna konsola gier wideo, stworzona przez
chińską firmę z Shenzhen.
Podstawowe funkcje.
Gry.
Fabrycznie wgrane gry dostępne w języku angielskim.
Emulacja.
Wbudowane emulatory 7 systemów:
Dodatkowo istnieje kilkanaście różnych emulatorów innych systemów rozwijanych przez niezależnych programistów:

</doc>
<doc id="1744662" url="https://pl.wikipedia.org/wiki?curid=1744662" title="Smugi chemiczne">
Smugi chemiczne

Smugi chemiczne () – teoria spiskowa zakładająca, że smuga kondensacyjna powstająca za lecącym samolotem jest – zawsze bądź tylko w niektórych przypadkach – wytworem mającym utajony cel, wywoływany dystrybucją na wielkich obszarach dużych ilości substancji, które mogą być szkodliwe dla organizmów żywych. Środowiska naukowe i rządowe oraz większość ludzi odrzuca tę koncepcję, uznając ją za teorię spiskową.
Postulaty teorii.
Teoria dotycząca smug chemicznych nie jest teorią kompletną i spójną. W zależności od środowiska osób postulujących istnienie chemtrails podawane są całkiem różne motywy i metody ich tworzenia, m.in.:
Smugi chemiczne mają powodować problemy zdrowotne i choroby układu oddechowego. Jako zleceniodawcę ww. akcji wskazuje się czasem tzw. rząd światowy.
Rzekomo rozpylane substancje to np. :

</doc>
<doc id="1744663" url="https://pl.wikipedia.org/wiki?curid=1744663" title="Henryk Tacik">
Henryk Tacik

Henryk Mikołaj Tacik (ur. 5 grudnia 1947 w Ostrowie Wielkopolskim, zm. 10 sierpnia 2020) – polski dowódca wojskowy, generał broni Wojska Polskiego, Dowódca Operacyjny Sił Zbrojnych RP.
Życiorys.
Po ukończeniu szkoły podstawowej i średniej w rodzinnym mieście, w 1965 został słuchaczem Oficerskiej Szkoły Wojsk Inżynieryjnych we Wrocławiu. W 1968 został wyznaczony na stanowisko dowódcy plutonu, a następnie w 1971 – na stanowisko dowódcy kompanii budowy mostów 12 pułku pontonowego w Szczecinie.
W 1973 rozpoczął studia w Akademii Sztabu Generalnego w Warszawie. W 1976 został skierowany na stanowisko dowódcy 17 batalionu saperów 12 DZ w Szczecinie, a w 1979 został dowódcą 7 pułku pontonowego w Dęblinie.
Od 1983 był dowódcą 2 Brygady Saperów w Kazuniu. W tym czasie brygada ta została poddana inspekcji przeprowadzonej przez Ministerstwo Obrony Narodowej, w wyniku której otrzymała ocenę bardzo dobrą oraz miano wyróżniającej.
W latach 1986–1988 Henryk Tacik studiował w Akademii Sztabu Generalnego w Moskwie. Po powrocie do kraju został zastępcą Szefa Wojsk Inżynieryjnych w Dowództwie Śląskiego Okręgu Wojskowego we Wrocławiu. W latach 1989-1990 był Szefem Wojsk Inżynieryjnych w tym Okręgu. W 1991 został zastępcą Szefa Wojsk Inżynieryjnych, a w 1992 Szefem Wojsk Inżynieryjnych WP. W 1993 został awansowany na stopień generała brygady.
W latach 1996–1997 studiował w Narodowym Uniwersytecie Obrony (NWC) w Waszyngtonie w USA. Po powrocie do kraju, w 1997 objął stanowisko Szefa Zarządu Dowodzenia Sztabu Generalnego Wojska Polskiego.
W 1998 został skierowany na stanowisko Polskiego Przedstawiciela Wojskowego przy Komitecie Wojskowym NATO w Brukseli, a w latach 1999–2003 był równocześnie też polskim przedstawicielem przy Unii Zachodnioeuropejskiej, a następnie Unii Europejskiej.
W 2000 został awansowany na stopień generała dywizji. Po zakończeniu służby w strukturach NATO, w 2003 objął stanowisko Asystenta Szefa Sztabu Generalnego WP.
Od 2004 był Dowódcą Operacyjnym SZ RP. W 2005 został awansowany na stopień generała broni.
Służbę wojskową zakończył w 2007. Jako specjalista wojskowy zajmował się strategią, polityką bezpieczeństwa, a także historią wojskowości. Władał biegle dwoma językami obcymi – angielskim i rosyjskim.
Członek Stowarzyszenia Euro-Atlantyckiego.
Pochowany na cmentarzu Powązki Wojskowe w Warszawie (kwatera FII-12-2).

</doc>
<doc id="1744665" url="https://pl.wikipedia.org/wiki?curid=1744665" title="Petr Frydrych">
Petr Frydrych

Petr Frydrych (ur. 13 stycznia 1988 w Klatovy) – czeski lekkoatleta specjalizujący się w rzucie oszczepem.
Medalista mistrzostw świata oraz uczestnik czempionatu Starego Kontynentu. Medalista mistrzostw Czech w różnych kategoriach wiekowych oraz reprezentant kraju w zawodach drużynowych mistrzostw Europy. Trenerem zawodnika jest Jan Železný – rekordzisty świata w rzucie oszczepem.
Rekord życiowy: 88,32 (12 sierpnia 2017, Londyn) – rezultat ten jest rekordem Czech młodzieżowców oraz trzecim wynikiem w historii czeskiej lekkoatletyki.
Kariera.
Początki.
Na początku międzynarodowej kariery zajął w 2005 roku jedenaste miejsce w mistrzostwach świata juniorów młodszych, a rok później na eliminacjach zakończył swój udział w światowym czempionacie juniorów. Na mistrzostwach Europy juniorów w Hengelo – latem 2007 – zajął dziewiątą lokatę z rezultatem 69,85. Pierwszy ważniejszy sukces międzynarodowy odniósł w 2009 zdobywając tytuł wicemistrza Europy młodzieżowców – Czech przegrał złoto z Finem Ari Mannio, który podczas tych zawodów wynikiem 84,57 ustanowił rekord zawodów. Cztery dni po zdobyciu medalu na zawodach w Cuxhaven ustanowił nowy rekord Czech w kategorii młodzieżowców rzucając 81,37. Wystartował w mistrzostwach świata w Berlinie zajmując w stolicy Niemiec dziesiątą lokatę. Kilka tygodni po czempionacie, na koniec sezonu, został młodzieżowym mistrzem Czech poprawiając własny rekord kraju w tej kategorii wynikiem 84,96.
2010.
W pierwszym starcie w 2010 – podczas mityngu w Ołomuńcu – zajął drugie miejsce z wynikiem 84,77 przegrywając jedynie ze swoim rodakiem Vítězslavem Veselý. 23 maja wystąpił w Szanghaju na zawodach Diamentowej Ligi IAAF Shanghai Golden Grand Prix 2010 – Czech rezultatem 85,60 trzeci raz w karierze poprawił młodzieżowy rekord Czech i w konkursie zajął drugie miejsce za Andreasem Thorkildsenem. Kolejnymi zawodami dla Czecha był mityng Zlatá Tretra w Ostrawie – ustanawiając nowy rekord kraju młodzieżowców wynikiem 88,23 Frydrych wygrał zawody wyprzedzając drugiego w klasyfikacji zawodów Martina Benáka o ponad 10 metrów. Zajmował drugie miejsca w zawodach Bislett Games w Oslo (85,33) oraz Adidas Grand Prix w Nowym Jorku (85,04). Poniżej oczekiwań sprawił się podczas mistrzostw Europy w Barcelonie zajmując tam 10. miejsce.
2011.
Sezon 2011 rozpoczął 6 maja od zwycięstwa w prestiżowym mityngu Qatar Athletic Super Grand Prix zaliczanym do cyklu diamentowej ligi – na stadionie w Dosze uzyskał wynik 85,32 i pokonał Johna Roberta Oosthuizena z RPA oraz Fina Tero Pitkämäkiego. Na mistrzostwach świata, które odbyły się w Taegu odpadł w eliminacjach.

</doc>
<doc id="1744670" url="https://pl.wikipedia.org/wiki?curid=1744670" title="Euagoras">
Euagoras

Euagoras (zm. 374 p.n.e.) – starożytny król Salaminy na Cyprze. Wywodził swe pochodzenie od Teukrosa. W młodym wieku został wygnany z kraju przez Fenicjan, którzy przejęli władzę, jednak zdołał powrócić i przejąć tron. W 405 p.n.e. przyjął w gościnę ateńskich ocalałych z bitwy u ujścia Ajgospotamoj, w tym wodza Konona. W 394 p.n.e. wysłał kilka okrętów, by walczyły pod dowództwem Konona i Farnabazosa w bitwie przy przylądku Knidos. Pomimo konieczności zmagań z Persami o swą niezależność, opanował cały Cypr, najeżdżał wybrzeża Fenicji a nawet, jeśli wierzyć Izokratesowi i Diodorowi Sycylijskiemu, uczynił się władcą Tyru. Został pokonany przez perskich wodzów Tiribaza i Orontesa, jednak Persowie nie byli w stanie wykorzystać zwycięstwa i wojna ciągnęła się przez kilka lat. Ostatecznie zawarto pokój, w myśl którego Euagoras zachował władzę na Cyprze i mógł dalej nosić tytuł króla. W 374 p.n.e. został zamordowany wraz ze swym najstarszym synem. Władzę objął jego młodszy syn, Nikokles.

</doc>
<doc id="1744672" url="https://pl.wikipedia.org/wiki?curid=1744672" title="Sopot Festival 1986">
Sopot Festival 1986

 
Sopot Festival 1986 – 23. edycja festiwalu muzycznego odbywającego się w sopockiej Operze Leśnej. Festiwal zorganizowany został w dniach 20–23 sierpnia 1986 roku. Konkurs prowadzili Grażyna Torbicka, Tomasz Raczek i Marek Niedźwiecki (Dni Międzynarodowe i koncert finałowy). Natomiast prowadzącymi Dzień Polski (głosowanie za pośrednictwem ośrodków RTV) byli Marek Jefremienko i Bogumiła Wander. Grand Prix otrzymała Mara Getz za wykonanie piosenki „Hero of My Heart”, będąc tym samym pierwszym od dwudziestu lat reprezentantem Stanów Zjednoczonych, który został tą nagrodą wyróżniony. Gośćmi specjalnymi festiwalu, którzy wystąpili poza konkursem byli: Karel Gott, Bonnie Tyler, Bad Boys Blue, Edyta Geppert, Herrey's oraz Michał Bajor.
Gwiazda festiwalu.
Organizatorzy sopockiego festiwalu planowali zaprosić takich muzyków jak Rod Stewart i Phil Collins z Wielkiej Brytanii, Ala Jarreau i Jennifer Rush z USA. Zamiast tych nazwisk podczas 23. edycji festiwalu pojawiła się Walijka Bonnie Tyler, zespół Bad Boys Blue i Karel Gott z Czechosłowacji.
Tło historyczne.
Wypadek jądrowy, który nastąpił w nocy z 25 na 26 kwietnia 1986 w reaktorze jądrowym bloku energetycznego nr 4 Czarnobylskiej Elektrowni Jądrowej spowodował, że wielu gości nie dojechało.

</doc>
<doc id="1744673" url="https://pl.wikipedia.org/wiki?curid=1744673" title="Polskie drogowe sygnały świetlne">
Polskie drogowe sygnały świetlne

Drogowe sygnały świetlne w Polsce mają takie samo znaczenie jak w innych krajach. Czerwone światło oznacza zakaz wjazdu za sygnalizator. Światło żółte zakazuje wjazdu za sygnalizator, chyba że zatrzymanie pojazdu wymagałoby gwałtownego hamowania. Zielone światło oznacza zezwolenie na wjazd pod warunkiem, że za skrzyżowaniem jest miejsce na kontynuowanie jazdy. Zielone światło na sygnalizatorze ogólnym (S-1) nie gwarantuje i jednocześnie nie wyklucza bezkolizyjności przejazdu w innym kierunku niż prosto, natomiast sygnalizator kierunkowy (S-3) gwarantuje bezkolizyjność przejazdu w danym kierunku. Ponadto występują też sygnalizacje dla kierujących pojazdami komunikacji miejskiej. Sygnalizatory tramwajowe mogą być zarówno ogólne, jak i kierunkowe.

</doc>
<doc id="1744674" url="https://pl.wikipedia.org/wiki?curid=1744674" title="Henrich Mychitarian">
Henrich Mychitarian

Henrich Hamleti Mychitarian, orm. Հենրիխ Մխիթարյան, "Henrikh Mkhit’aryan" (wym. , ur. 21 stycznia 1989 w Erywaniu) – ormiański piłkarz, występujący na pozycji pomocnika we włoskim klubie Inter Mediolan. W latach 2007–2021 reprezentant Armenii.
Kariera klubowa.
Karierę piłkarską w Piuniku Erywań i od razu stał się jednym z liderów zespołu. Pierwszego gola, w armeńskiej Premier-lidze strzelił we wrześniu 2006. 17-letni Mychitarian, po raz pierwszy wyszedł wtedy w podstawowym składzie i już w 18 minucie pokonał bramkarza zespołu Szirak Giumri. W rozgrywkach Premier-ligi sezonu 2009, po pierwszej rundzie, z 11 bramkami prowadził w klasyfikacji strzelców. Zainteresowały się nim kluby takie jak m.in. Lokomotiw Moskwa, Dynamo Kijów, Boca Juniors, czy Olympique Lyon.
Był na testach w Olympique Lyon, ale ostatecznie, w czerwcu 2009 przeszedł do ukraińskiego Metałurha Donieck. Zadebiutował w wygranym 3:0 meczu Ligi Europejskiej z Partyzanem Mińsk i w debiucie od razu strzelił gola. Szybko stał się podstawowym zawodnikiem swojego nowego klubu, koledzy z drużyny wybrali 21-latka na kapitana zespołu. Dzięki dobrym występom w Metałurhu, został także wybrany najlepszym piłkarzem Armenii 2009.
Znów zwrócił na siebie uwagę większych klubów i w sierpniu 2010 został sprzedany do Szachtara Donieck za 7,5 mln USD. Podpisał 5-letni kontrakt i podobnie jak w poprzednich klubach wybrał koszulkę z numerem 22.
W maju 2012, w głosowaniu kibiców na oficjalnej stronie klubu, został wybrany najlepszym zawodnikiem Szachtara.
19 września 2012 strzelił 2 gole w meczu Ligi Mistrzów przeciwko FC Nordsjælland i został pierwszym Ormianinem, który strzelił gola w Lidze Mistrzów.
W sezonie 2012/2013 ustanowił nowy rekord goli zdobytych w jednej rundzie, w ukraińskiej Premier-lidze – strzelił ich 25.
Po sezonie 2012/2013 został zawodnikiem Borussii Dortmund, z którą podpisał kontrakt do 2017. Cena transferu to 27,5 mln euro. Jest to najdroższy zawodnik w historii klubu.
6 lipca 2016 podpisał czteroletni kontrakt z opcją przedłużenia o kolejny rok z Manchesterem United. Oficjalnie w klubie zadebiutował 7 sierpnia, w wygranym 2:1 meczu o Tarczę Wspólnoty przeciwko Leicester City, zmieniając w 93. minucie spotkania Juana Matę. Swoje pierwsze trafienie dla „Czerwonych Diabłów” zdobył 8 grudnia, w wygranym 2:0 meczu Ligi Europy z Zorią Ługańsk.
24 maja 2017, w finale Ligi Europy z Ajaxem Amsterdam, Mychitarian strzelił bramkę na 2:0, pieczętując triumf w europejskim pucharze.
22 stycznia 2018 został piłkarzem Arsenalu. Po roku kontraktu zawodnik przeniósł się na wypożyczenie do AS Romy.
AS Roma.
Po nieudanej pierwszej części sezonu rundę wiosenną sezonu 2019/2020 Mychitarian spędził na wypożyczeniu w AS Romie, strzelając 9 goli w 22 meczach. Po sezonie klub zdecydował się go zakontraktować na kolejne sezony.
Inter Mediolan.
3 czerwca 2022 ogłoszono podpisanie umowy z Interem Mediolan. Zawodnik zdecydował się na transfer ze względu na brak udziału jego poprzedniego zespołu w finałach Ligi Mistrzów w sezonie 2022/2023.
Kariera reprezentacyjna.
Od 2007 jest zawodnikiem młodzieżowej i pierwszej reprezentacji Armenii. W eliminacjach do Euro 2012 strzelił najwięcej bramek z całej reprezentacji – 6.

</doc>
<doc id="1744675" url="https://pl.wikipedia.org/wiki?curid=1744675" title="Lista najlepiej sprzedających się singli w Japonii">
Lista najlepiej sprzedających się singli w Japonii

Japonia posiada drugi co do wielkości rynek muzyczny na świecie. W 1968 roku powstała organizacja Oricon publikująca aktualne dane dotyczące sprzedaży albumów oraz singli, oparte na danych ze sklepów muzycznych w całym kraju.
Lista przedstawia najlepiej sprzedające się single w historii w Japonii, w oparciu o dane Oriconu, dlatego nie obejmuje ona singli wydanych przed 1968 roku.

</doc>
<doc id="1744677" url="https://pl.wikipedia.org/wiki?curid=1744677" title="Mieczysław Michalski (przewodnik turystyczny)">
Mieczysław Michalski (przewodnik turystyczny)

Mieczysław Michalski (ur. 2 lipca 1908 w Warszawie, zm. 13 kwietnia 2011 w Gdańsku) – polski przewodnik turystyczny, stulatek, zasłużony działacz i członek honorowy Polskiego Towarzystwa Turystyczno-Krajoznawczego.
Życiorys.
Z zawodu technik mechanik, pracował na kolei. Po II wojnie światowej osiadł w Gdańsku. W 1964 został członkiem Polskiego Towarzystwa Turystyczno-Krajoznawczego, pełnił szereg funkcji we władzach regionalnych: w latach 1981–1985 członek zarządu Oddziału Wojewódzkiego w Gdańsku, w latach 1981–1985 członek zarządu Oddziału Gdańskiego (miejskiego), członek zarządu i wiceprezes Koła Przewodników, członek i wiceprezes Wojewódzkiej Komisji Przewodników, wiceprezes Wojewódzkiego Sądu Koleżeńskiego (1989–1991).
Wchodził także w skład Komisji Przewodnickiej Zarządu Głównego PTTK i Głównego Sądu Koleżeńskiego. Prowadził zajęcia na kursach przewodnickich PTTK, m.in. w muzeum na zamku w Gniewie, był jednym z organizatorów Międzynarodowego Seminarium Ochrony Zabytków Techniki w Gdańsku. Uzyskał uprawnienia przewodnika terenowego, społecznego opiekuna nad zabytkami, instruktora przewodnictwa.
Jest autorem publikacji krajoznawczych, poświęconych zabytkom ziemi gdańskiej. Należy do Stowarzyszenia Miłośników Tradycji „Mazurka Dąbrowskiego”. Został odznaczony m.in. Złotym Krzyżem Zasługi, odznaką „Zasłużony Działacz Kultury”, złotą odznaką „Zasłużony Działacz Turystyki”. Otrzymał również złotą odznakę honorową PTTK, a XIV Walny Zjazd PTTK w Lublinie nadał mu 5 września 1997 tytuł członka honorowego Polskiego Towarzystwa Turystyczno-Krajoznawczego.
W lipcu 2008 ukończył 100 lat, pozostając najstarszym aktywnym przewodnikiem po Gdańsku.
Został pochowany na cmentarzu Srebrzysko w Gdańsku (rejon V, taras VII, rząd 4).

</doc>
<doc id="1744680" url="https://pl.wikipedia.org/wiki?curid=1744680" title="Teofil III (patriarcha Aleksandrii)">
Teofil III (patriarcha Aleksandrii)

Teofil III (ur. 1764 na Patmos, zm. 24 stycznia 1833 tamże) – prawosławny patriarcha Aleksandrii w latach 1805–1825.
Życiorys.
Od 1798 do 1805 r. metropolita Libii. Po śmierci Parteniusza II wybrany patriarchą Aleksandrii. Uczestniczył w greckiej rewolucji. Zubożały Teofil zmarł 24 stycznia 1833 r. na Patmos i został pochowany w miejscowym klasztorze św. Jana.

</doc>
<doc id="1744682" url="https://pl.wikipedia.org/wiki?curid=1744682" title="Autoportret z Saskią">
Autoportret z Saskią

Autoportret z Saskią ("Syn marnotrawny w tawernie" lub "Szczęśliwa para") – obraz holenderskiego malarza Rembrandta, namalowany około 1635 roku.
Dzieło powstało w czasie, gdy artysta był u szczytu sławy i popularności. Małżeństwo z Saskią van Uylenburgh to również najszczęśliwszy okres w jego życiu, który przerwała przedwczesna śmierć ukochanej żony malarza w 1642. Dzięki związkowi z córką burmistrza miasta Leeuwarden malarz awansował społecznie i dzięki licznym zamówieniom stał się człowiekiem zamożnym. Saskia była jego ulubioną modelką i często pozowała do portretów i studiów alegorycznych.
Opis.
Obraz przedstawia dwoje młodych ludzi podczas beztroskiej uczty w tawernie. Rembrandt przedstawił siebie w roli utracjusza trwoniącego majątek podczas zabawy z kobietą lekkich obyczajów. Rozweselony mężczyzna i siedząca na jego kolanach kobieta odwracają się na chwilę w stronę widza. Rembrandt wznosi toast wysokim kielichem, a jego lewa ręka obejmuje kibić pięknej kobiety, do której pozowała Saskia. Całość kompozycji dopełnia widoczny z lewej strony, bogato zastawiony stół i fragment kotary w prawym górnym rogu płótna.
Kompozycja i użyte środki wyrazu nadają obrazowi barokowy charakter, świadczy o tym bogactwo szczegółów, dynamika przedstawienia postaci i śmiałe operowanie kolorem, światłem i cieniem. Dzieło ma złożoną i wielowarstwową konstrukcję,
na brązowym podkładzie Rembrandt nakładał kolejne laserunki, czyli przezroczyste lub półprzezroczyste warstwy farby, zmieniające ton lub barwę niższych warstw obrazu. Dzięki temu autor mimo stosowania dość skąpej palety uzyskał efekty kolorystyczne, tonalne i światłocieniowe.
Interpretacje.
Obraz może być różnorodnie interpretowany, z jednej strony jest alegorią i pochwałą renesansowej radości życia. Bardziej prawdopodobna wydaje się jednak świadoma i celowa autoironia Rembrandta, zdającego sobie sprawę z przemijającej wartości doczesnych radości i uciech. Obraz odczytywano także jako scenę przedstawiającą syna marnotrawnego, bohatera przypowieści biblijnej, podczas trwonienia majątku ojca. To do tego motywu, popularnego w XVII w. malarz powrócił raz jeszcze u schyłku życia. Obraz "Powrót syna marnotrawnego" ma już zupełnie inną wymowę i stanowi studium upadku człowieka. Jednocześnie jest klamrą zamykającą życie artysty od młodzieńczej beztroski i radości do dramatycznej i pełnej goryczy starości.
Najczęściej jednak dzieło interpretuje się jako autoportretową scenę przedstawiającą dwoje kochanków, Rembrandta i jego żony. Na taką interpretację może wskazywać fakt, iż Rembrandt nigdy nie sprzedał tego obrazu i trzymał go w domu.

</doc>
<doc id="1744687" url="https://pl.wikipedia.org/wiki?curid=1744687" title="Gengulf">
Gengulf

Gengulf, "Gangolf z Varennes" (zm. 11 maja 760 w Varennes) – męczennik i święty Kościoła katolickiego.
Według hagiografów pochodził z szanowanej burgundzkiej rodziny i był pupilem Pepina Krótkiego. Posiadał dobra w Avallon i Varennes. Uznany został za męczennika wierności małżeńskiej, gdyż zginął z ręki kochanka żony. Jego żywot został opracowany pod koniec IX lub na początku X wieku. Około 960 roku poemat o św. Gengulfie ułożyła Hrotsvitha z Gandersheim.
W ikonografii przedstawiany jest w stroju oficera lub myśliwego i jako wzywającego żonę na Sąd Boży.
Jego wspomnienie liturgiczne obchodzone jest w rocznicę przyjętej przez tradycję daty śmierci 11 maja.

</doc>
<doc id="1744689" url="https://pl.wikipedia.org/wiki?curid=1744689" title="Fliunt">
Fliunt

Fliunt (gr. Φλειοῦς Phleioús lub Φλιοῦς Phlioús, łac. "Phlius") – niezależne polis w północno-wschodniej części Peloponezu, graniczące od północy z Sykionem, od zachodu z Arkadią, od wschodu z Kleonai i od południa z Argolidą. 
Jego terytorium zwane Fliazją (Φλιασία), stanowiła niewielka dolina położona ok. 270 m n.p.m., otoczona przez góry, z których strumienie ze wszystkich stron spływały do rzeki Asopos. Przez starożytnych miejsce to było cenione ze względu na jakość produkowanych tam win. 
Był ojczyzną hellenistycznego filozofa Tymona z Fliuntu.
Fliunt podbity został przez Dorów z Sykionu. Podobnie jak inne doryckie poleis, rządzony był przez arystokrację. Na bitwę pod Termopilami wysłał 300 hoplitów, a 1000 na bitwę pod Platejami. W trakcie całej wojny peloponeskiej był sojusznikiem Sparty. Mimo wewnętrznych zaburzeń pozostał jej wierny również podczas wojny korynckiej i wojny beockiej, w których doznał znacznych strat. Po śmierci Aleksandra Macedońskiego Fliunt dostał się pod władzę tyranów, jednak po utworzeniu Związku Achajskiego tyran Kleonymos dobrowolnie zrzekł się władzy i polis przystąpiło do Związku.
Na miejscowym akropolu mieściła się świątynia Hebe albo Ganimedesa ze świętym gajem cyprysowym, będącym miejscem azylu, jak również świątynia Demeter. Poza tym w mieście znajdował się teatr, świątynia Asklepiosa oraz druga świątynia Demeter.

</doc>
<doc id="1744690" url="https://pl.wikipedia.org/wiki?curid=1744690" title="Parteniusz II (patriarcha Aleksandrii)">
Parteniusz II (patriarcha Aleksandrii)

Parteniusz II (ur. 1735, zm. 1805) – prawosławny patriarcha Aleksandrii od 24 września 1788 do 21 września 1805.

</doc>
<doc id="1744691" url="https://pl.wikipedia.org/wiki?curid=1744691" title="Jegisze Melikian">
Jegisze Melikian

Jegisze Melikian, orm. Եղիշե Մելիքյան, ukr. Єгіше Мелікович Мелікян (ur. 13 sierpnia 1979 w Erywaniu, Armeńska SRR) – ormiański piłkarz, grający na pozycji obrońcy, a wcześniej pomocnika, reprezentant Armenii, trener piłkarski. Zmienił obywatelstwo na ukraińskie.
Kariera piłkarska.
Kariera klubowa.
W 1997 rozpoczął karierę piłkarską w klubie Dwin Artaszat. Następnie występował w klubach Cement/Araks Ararat i Bananc Erywań. W 2002 przeszedł do Metałurha Donieck, skąd w 2006 został wypożyczony do Stali Alczewsk. Od 2007 był wypożyczony do ormiańskich klubów Bananc Erywań i Uliss Erywań. Latem 2009 wypożyczony do ukraińskiego klubu Zoria Ługańsk. W styczniu 2010 po zakończeniu kontraktu z donieckim klubem powrócił do Armenii, gdzie podpisał roczny kontrakt z Ulissem Erywań. Ale już w sierpniu przeniósł się do ukraińskiego drugoligowego zespołu Krymtepłycia Mołodiżne. Na początku 2011 przeszedł do Zakarpattia Użhorod. 26 lutego 2013 roku otrzymał status wolnego agenta, po czym zakończył karierę piłkarską.
Kariera reprezentacyjna.
W latach 2002-2007 występował w reprezentacji Armenii. Wcześniej bronił barw juniorskiej i młodzieżowej reprezentacji.
Kariera trenerska.
W marcu 2015 rozpoczął karierę szkoleniową w Metałurhu Donieck. Pracował jako asystent trenera, a potem prowadził drużyny U-21 i U-19. W lipcu 2015 przeniósł się do Stali Dnieprodzierżyńsk. Przez pół roku kierował juniorską drużynę U-19, a zimą 2016 został zaproszony do sztabu szkoleniowego Erika van der Meera pomagać trenować podstawową jedenastkę. Od 25 czerwca 2017 pełnił obowiązki głównego trenera Stali Kamieńskie. 24 września 2017 zrezygnował z zajmowanego stanowiska. W końcu września 2019 dołączył do sztabu szkoleniowego FK Lwów, a 31 października 2019 stał na czele klubu.

</doc>
<doc id="1744693" url="https://pl.wikipedia.org/wiki?curid=1744693" title="Gerazym III (patriarcha Aleksandrii)">
Gerazym III (patriarcha Aleksandrii)

Gerazym III (zm. 1788) – prawosławny patriarcha Aleksandrii od 1 lipca 1783 do 17 sierpnia 1788. 

</doc>
<doc id="1744698" url="https://pl.wikipedia.org/wiki?curid=1744698" title="Perydynina">
Perydynina

Perydynina – organiczny związek chemiczny, karotenoid absorbujący światło, barwnik powiązany z chlorofilem w białku perydyninowo-chlorofilowym (PerCP), odpowiedzialny za absorpcję światła u bruzdnic ("").

</doc>
<doc id="1744699" url="https://pl.wikipedia.org/wiki?curid=1744699" title="Cyprian (patriarcha Aleksandrii)">
Cyprian (patriarcha Aleksandrii)

Cyprian (ur. 1723 (?), zm. 1783) – patriarcha Aleksandrii w latach 1766–1783.
Życiorys.
Pochodził z Cypru i jako diakon nauczał w Akademii Athonite.

</doc>
<doc id="1744707" url="https://pl.wikipedia.org/wiki?curid=1744707" title="Antandros">
Antandros

Antandros – starożytne miasto, kolonia eolska na wybrzeżu Troady. Położone pomiędzy górą Idą a zatoką Adramyteion.
Stefan z Bizancjum przekazał, że według Arystotelesa pierwotnie nosiło nazwę "Edonis" i było zamieszkiwane przez trackie plemię Edonów. Miasto zostało zajęte przez Persów niedługo po wyprawie Dariusza przeciwko Scytom. Miało znaczenie militarne podczas wojny peloponeskiej i wojny korynckiej.

</doc>
<doc id="1744710" url="https://pl.wikipedia.org/wiki?curid=1744710" title="Popołudnia ze Straussem">
Popołudnia ze Straussem



</doc>
<doc id="1744711" url="https://pl.wikipedia.org/wiki?curid=1744711" title="Kościół Narodzenia Najświętszej Maryi Panny w Mińsku Mazowieckim">
Kościół Narodzenia Najświętszej Maryi Panny w Mińsku Mazowieckim

Kościół pod wezwaniem Narodzenia Najświętszej Maryi Panny w Mińsku Mazowieckim – świątynia mariawicka, siedziba parafii Narodzenia Najświętszej Maryi Panny w Mińsku Mazowieckim, położonej w diecezji lubelsko-podlaskiej Kościoła Starokatolickiego Mariawitów w RP.
Kościół Narodzenia Najświętszej Maryi Panny znajduje się w Mińsku Mazowieckim, w powiecie mińskim, w województwie mazowieckim. Wybudowany został przez mińskich mariawitów w latach 1908–1911 w stylu neogotyckim. Podczas II wojny światowej kościół został sprofanowany przez Niemców, utworzono w nim magazyn zbożowy. Po wojnie gruntownie wyremontowany.
Historia.
Początkowo mariawici mińscy gromadzili się w wynajmowanych domach prywatnych, gdzie urządzano kaplice. Pierwsza kaplica znajdowała się przy obecnej ulicy Siennickiej, następnie w domu przy ulicy Ignacego Daszyńskiego. Parafia jednak rozrastała się, więc powstała konieczność budowy kościoła.
W 1907 kapłan, a późniejszy biskup Wawrzyniec Ignacy Ksawery Maria Franciszek Rostworowski z Wiśniewa zakupił od państwa Ciechockich i ofiarował dla parafii niezabudowaną działkę na przedmieściu miasta we wsi Goździk (obecnie ulice Romualda Traugutta i Spółdzielcza). Najpierw zbudowano kaplicę, która została uroczyście poświęcona 29 maja 1907 z udziałem siedmiu kapłanów i pielgrzymek z parafii: Wiśniew, Cegłów, Grębków i Warszawa. Pielgrzymka z Wiśniewa, przechodząc obok kościoła rzymskokatolickiego została zaatakowana przez fanatyków. Wówczas na polecenie kapłana Franciszka Rostworowskiego pielgrzymka weszła na teren kościelny i przed zamkniętymi drzwiami odśpiewano kilka pieśni religijnych. Fundamenty pod kościół zostały poświęcone 8 września 1908.
Z uwagi, iż parafianie nie mieli proboszcza na miejscu, to z wielkim zaangażowaniem podjęli trud budowy swojej świątyni. Budowę nadzorowali wybrani parafianie: Ignacy Żołędowski, Franciszek Karpiński i Jan Kornatka. Decyzją Ministerstwa Spraw Wewnętrznych w Petersburgu z dnia 23 lutego 1909, parafia została oficjalnie i prawnie zatwierdzona. Pierwszym proboszczem od 21 lipca 1909 został ojciec Bolesław Maria Łukasz Wiechowicz, który dojeżdżał z Cegłowa. Konsekracji nowej świątyni dokonał biskup Jan Maria Michał Kowalski 8 września 1911. Pierwszym proboszczem na stałe w parafii został kapłan Jan Maria Bernard Kukla, który przeprowadził wiele prac remontowych przy kościele i budynkach gospodarczych. Podczas II wojny światowej Niemcy zajęli kościół i utworzyli w nim magazyn zbożowy, a ówczesny proboszcz kapłan Augustyn Gostyński wyprosił u Niemców możliwość odprawiania nabożeństw w zakrystii. Przeznaczenie kościoła na magazyn zbożowy spowodowało poważną degradację obiektu, co ujawniło się dopiero po wyzwoleniu.
Ustępujący z Mińska Niemcy podpalili zabudowania parafialne i dzięki kapłanowi Gostyńskiemu uratowano kościół i dom parafialny. W dalszych latach wymieniono dachówkę na kościele i rynny, a także wyremontowano wnętrze kościoła, ogrodzono posesję i odbudowano spalone budynki parafialne. W 1961 zakupiono ławki. Od 1979 przez dwadzieścia lat jednym z najdłużej dotychczas urzędujących proboszczów był kapłan Witold Maria Tadeusz Szymański. Duchowny ten przybył do parafii w momencie remontu, który polegał na wymianie tynków sklepienia nawy głównej kościoła, wymianie podłogi, odtworzeniu malowideł, wykonaniu nowego ołtarza. Prace zakończyły się w 1981. W 2000 na proboszcza parafii władze Kościoła mianowały kapłana Jarosława Marię Jana Opalę. W 2001 kapłan wskazał na konieczny, gruntowny remont wnętrza kościoła. Przygotowania do tej wielkiej inwestycji rozpoczęły się już w tym czasie. Same prace rozpoczęły się 4 maja 2004 i obejmowały: wymianę i ocieplenie sklepień i stropów: nawy głównej, naw bocznych, chóru, mieszkań przy kościele, absydy. Drewniane konstrukcje zamieniono na żelbetowe i na gotowe, lekkie stropy. Zaszła także konieczność wymiany części więźby dachowej. Położono nową instalację elektryczną. Wymianie uległy tynki w kościele. Odtworzono malowidła w absydzie. Wybudowano nowe schody, położono podłogi, wybudowano nowe schody w prezbiterium, wykonano nowy ołtarz. Zostało także zakupione i zainstalowane nagłośnienie i nowe oświetlenie. Był to najpoważniejszy remont od 1911, który zakończył się uroczystym poświęceniem wnętrza świątyni i konsekracji ołtarza 25 czerwca 2005. Uroczystościom przewodniczył zwierzchnik Kościoła biskup naczelny, Zdzisław Maria Włodzimierz Jaworski w asyście biskupów: Michała Marii Ludwika Jabłońskiego i Antoniego Marii Romana Nowaka przy udziale przedstawicieli wszystkich parafii mariawickich, duchowieństwa, przedstawicieli władz miasta, powiatu, gminy, policji. Autorem projektu konstrukcyjnego był Bogusław Chodorski z Mińska. Wykonawcą robót budowlanych jest firma Jana Mospinka z Łodzi. Wykonawcami instalacji elektrycznej parafianie mińscy: Piotr Czarkowski i Roman Grzesiński, a nowego ołtarza również parafianin Tomasz Krupa. Malowanie ścian kościoła wykonał mińszczanin Jan Wocial. Autorką aniołów zdobiących ołtarz główny jest mieszkanka Mińska Mazowieckiego Beata Sajewska. Stolarkę okienną i drzwiową wykonała stolarnia Bogusława Perzanowskiego z Mińska. Wykonawcą metalowych balustrad jest Jacek Uściński także mińszczanin. Autorem nowego oświetlenia jest mieszkaniec Dębego Wielkiego Marek Płochocki.
14 lutego 2016 w kościele po raz pierwszy zostało odprawione nabożeństwo prawosławne; Boską Liturgię celebrował ks. mitrat Andrzej Łoś z parafii katedralnej w Lublinie. Od tego czasu prawosławne nabożeństwa odprawiane były (do czasu utworzenia w mieście samodzielnej parafii prawosławnej) w świątyni w każdą niedzielę przez duchowieństwo z diecezji lubelsko-chełmskiej, głównie z parafii w Siedlcach.
Kościół wpisano do rejestru zabytków 20 marca 2007 pod nr A-738.
Architektura.
Kościół wybudowany został, podobnie jak większość świątyń mariawickich, z czerwonej cegły w stylu neogotyckim. Kościół jest trzynawowy na planie krzyża łacińskiego. Świątynia składa się z nawy głównej oraz dwóch naw bocznych, kruchty wejściowej nad którą znajduje się chór, prezbiterium po którego bokach znajduje się zakrystia i kaplica. Na zapleczu kościoła znajdują się obiekty gospodarcze. Nawa główna jest sklepiona gotycko, natomiast nawy boczne są przesklepione płasko. Ciężar sklepienia podtrzymują filary oddzielające nawy. Na frontonie kościoła znajduje się wieża-dzwonnica oraz para pinakli. Świątynię przy bokach zdobią niewielkie przypory oraz blendy. Na wieży kościoła umieszczono emblemat mariawicki, natomiast w absydę wmurowano wizerunek Matki Boskiej Nieustającej Pomocy.

</doc>
<doc id="1744712" url="https://pl.wikipedia.org/wiki?curid=1744712" title="Lista singli z ponadmilionową sprzedażą w Wielkiej Brytanii">
Lista singli z ponadmilionową sprzedażą w Wielkiej Brytanii

Lista przedstawia single, które rozeszły się w Wielkiej Brytanii w ponad milionie kopii.

</doc>
<doc id="1744719" url="https://pl.wikipedia.org/wiki?curid=1744719" title="Kościół NMPKP w Dąbrowie Szlacheckiej">
Kościół NMPKP w Dąbrowie Szlacheckiej



</doc>
<doc id="1744722" url="https://pl.wikipedia.org/wiki?curid=1744722" title="Kościół NMP Wspomożenia Wiernych w Miastku">
Kościół NMP Wspomożenia Wiernych w Miastku



</doc>
<doc id="1744724" url="https://pl.wikipedia.org/wiki?curid=1744724" title="Mateusz (patriarcha Aleksandrii)">
Mateusz (patriarcha Aleksandrii)

Mateusz (ur. ok. 1700, zm. 1775) – prawosławny patriarcha Aleksandrii w latach 1746–1766.
Życiorys.
Urodził się na Andros. Był mnichem w monasterze Koutloumousiou na Górze Athos, a następnie biskupem Libii i przełożonym klasztoru w Zlatari na Wołoszczyźnie.
W dniu 18 sierpnia 1746 został wybrany patriarchą Aleksandrii. Zrzekł się urzędu 9 czerwca 1766. Powrócił do klasztoru, w którym pozostał do końca życia. Zmarł w 1775.

</doc>
<doc id="1744725" url="https://pl.wikipedia.org/wiki?curid=1744725" title="Kościół NMP na Piasku we Wrocławiu">
Kościół NMP na Piasku we Wrocławiu



</doc>
<doc id="1744727" url="https://pl.wikipedia.org/wiki?curid=1744727" title="Ulugh Muztagh">
Ulugh Muztagh



</doc>
<doc id="1744728" url="https://pl.wikipedia.org/wiki?curid=1744728" title="Kleruchia">
Kleruchia

Kleruchia — kolonia obywateli ateńskich na ziemiach buntującego się polis Związku Morskiego. Najstarszą kleruchią mogła być placówka na Salaminie, zdobytej w VI wieku p.n.e. od Megary. Ateńskich osadników dobierano spośród najuboższych mieszkańców. Otrzymywali oni przydzielane przez losowanie działki (kleros). Osiedleńcy nazywani byli kleruchami, zwykle otrzymywali najlepsze ziemie, stanowili też lokalny garnizon ateński. W V i IV wieku p.n.e. jeden z elementów ateńskiego imperializmu.

</doc>
<doc id="1744729" url="https://pl.wikipedia.org/wiki?curid=1744729" title="Eredivisie (2009/2010)">
Eredivisie (2009/2010)

Sezon 2009–10 to pięćdziesiąty czwarty sezon Eredivisie od czasu ich ustanowienia w 1955 roku. jest obrońcą tytułu mistrzowskiego. W rozgrywkach uczestniczy 18 drużyn, z czego 16 grało w rozgrywkach w poprzednim sezonie a dwie awansowały z niższego poziomu ligowego. Były to, mistrz Eerste divisie, oraz zwycięzca baraży RKC Waalwijk. Mistrzem kraju została drużyna , natomiast zespół Ajaxu pobił swój własny rekord strzelając 106 bramek w sezonie (poprzedni rekord to 104 bramki w sezonie 1971/72).
Sezon rozpoczął się 31 lipca 2009 a zakończył 2 maja 2010.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Rozgrywki barażowe.
O udział w zawodach UEFA.
W barażach uczestniczą drużyny które zajęły miejsca od 6 do 9. Walka odbywa się o jedno miejsce w rozgrywkach Ligi Europy UEFA.
Finał.
Drużyna FC Utrecht zakwalifikowała się do II rundy Ligi Europy UEFA
Baraże o miejsce w lidze.
Drużyny z miejsc 16 i 17 uczestniczą wraz z drużynami z Eerste divisie w barażach o dwa miejsca w najwyższej klasie rozgrywkowej.
Runda 3.
Willem II oraz Excelsior zagrają w kolejnej edycji Eredivisie 2010/2011.

</doc>
<doc id="1744730" url="https://pl.wikipedia.org/wiki?curid=1744730" title="Wielki trek">
Wielki trek



</doc>
<doc id="1744732" url="https://pl.wikipedia.org/wiki?curid=1744732" title="Zapasy na Letnich Igrzyskach Olimpijskich Młodzieży 2010">
Zapasy na Letnich Igrzyskach Olimpijskich Młodzieży 2010

Zapasy na Letnich Igrzyskach Olimpijskich Młodzieży 2010 odbyły się w dniach 16 - 19 sierpnia w Suntec Singapore International Convention and Exhibition Centre w Singapurze. Zawodnicy rywalizowali w czternastu konkurencjach (w 10 męskich i 4 żeńskich). W zawodach ogółem wystartowało 112 zawodników (po 6 w każdej konkurencji). Mężczyźni rywalizowali w dwóch stylach walki - klasycznym oraz wolnym, kobiety zaś jedynie w wolnym.
Kwalifikacje.
Kwalifikacje na igrzyska uzyskiwano podczas specjalnych kontynentalnych turniejów kwalifikacyjnych. Kwalifikacje z tych turniejów uzyskali zwycięzcy. Zawodnicy, którzy startowali musieli być urodzeni między 1 stycznia 1993 a 31 grudnia 1994 roku.
Bibliografia.
Zapasy na oficjalnej stronie Letnich Igrzyskach Olimpijskich Młodzieży 2010

</doc>
<doc id="1744736" url="https://pl.wikipedia.org/wiki?curid=1744736" title="David Caiado Dias">
David Caiado Dias



</doc>
<doc id="1744737" url="https://pl.wikipedia.org/wiki?curid=1744737" title="Aleksandr Tadewosjan">
Aleksandr Tadewosjan

Aleksandr Tadewosjan (orm. Ալեքսանդր Թադևոսյան, ur. 9 sierpnia 1980 w Tbilisi, Gruzińska SRR) – ormiański piłkarz, grający na pozycji obrońcy, reprezentant Armenii.
Kariera piłkarska.
Kariera klubowa.
W 2000 rozpoczął karierę piłkarską w klubie Ararat Erywań. W 2003 został zawodnikiem Piunika Erywań. W 2006 przeszedł do irańskiego klubu Bargh Sziraz, ale po roku powrócił do Piunika. W 2008 ponownie wyjechał za granicę, tym razem do białoruskiego FK Witebsk. W 2009 powrócił do Armenii, gdzie bronił barw klubu Mika Asztarak.
Kariera reprezentacyjna.
Od 2002 jest zawodnikiem reprezentacji Armenii.

</doc>
<doc id="1744738" url="https://pl.wikipedia.org/wiki?curid=1744738" title="Doug Liman">
Doug Liman

Doug Liman (ur. 24 lipca 1965 w Nowym Jorku) – amerykański reżyser i producent filmowy, znany głównie z filmów: "Tożsamość Bourne’a", "Pan i Pani Smith" oraz "Jumper".
Życiorys.
Wczesne lata.
Doug Liman jest synem Artura L. Limana, nowojorskiego prawnika znanego ze swojej działalności publicznej, m.in. był głównym doradcą podczas senackich przesłuchań w sprawie afery Iran-Contras.
Liman zaczął kręcić filmy krótkometrażowe będąc jeszcze w junior high school (odpowiednik polskiego gimnazjum). Uczęszczał do International Center of Photography w Nowym Jorku. Studiując na Uniwersytecie Browna, pomagał założyć studencką telewizję kablową BTV i był jej pierwszym kierownikiem. Liman był słuchaczem programu dla absolwentów na Uniwersytecie Południowej Kalifornii i wówczas, w roku 1993, został zainspirowany do stworzenia swojego pierwszego projektu, komediowego thrillera "Getting In".
Kariera zawodowa.
Liman został przydzielony do wyreżyserowania filmu "Swingers" po tym jak jego scenarzysta Jon Favreau odrzucił oferty studia, które chciało zaangażować znanych aktorów. Liman zaś, zgodził się obsadzić Favreau i jego kolegów (Vince Vaughn, Ron Livingston i Patrick Van Horn) w tej komedii o zmaganiach aktorów w barach w Los Angeles. W rezultacie za 250 tys. USD powstał głośny film, który stał się niespodziewanym hitem. Dodatkowo film rozpoczął kariery występujących w nim aktorów.
Kolejny film Limana, "Go", opowiada historię jednej nocy z trzech różnych punktów widzenia, powstają więc trzy wątki, które przeplatają się ze sobą. Przy tym projekcie Liman, oprócz reżysera, pełnił też funkcję operatora zdjęć. Film, którego budżet wyniósł 6,5 mln USD, zarobił na świecie 28,4 mln USD.
W 1999, Liman nakręcił reklamę dla Nike, w której Tiger Woods, bez upuszczania piłeczki na ziemię, podbijał ją wielokrotnie swoim kijem golfowym, po czym mocnym uderzeniem posłał ją w dal.
Sukces Limana pogłębił się, gdy rozpoczął pracę przy filmie sensacyjnym "Tożsamość Bourne’a" opartym na bestsellerowej powieści Roberta Ludluma. Filmowi, przygotowanemu przez Limana, brakowało ciągłości akcji i nie usatysfakcjonował on badanych młodych mężczyzn, dlatego Universal Studios, kazał mu nakręcić prawie 20 minut scen zastępczych. Liman, pozostał przy kręceniu kolejnych części przygód Bourne’a ("Krucjata Bourne’a", "Ultimatum Bourne’a"), jednak już jako producent wykonawczy, podczas gdy obowiązki reżysera w obu filmach przejął Paul Greengrass. Dzięki swoim sukcesom, Liman został producentem wykonawczym oraz wyreżyserował tzw. pilot i drugi odcinek serialu obyczajowego "Życie na fali", emitowanego w czasie najwyższej oglądalności przez telewizję FOX.
Liman wyprodukował i wyreżyserował serię komedii krótkometrażowych dla Chryslera i Festiwalu Filmowego w Cannes, zatytułowaną "Indie Is Great".
Doug Liman wyreżyserował również "Pan i Pani Smith", komedię sensacyjną o coraz bardziej oddalającym się od siebie małżeństwie, dwojga zawodowych morderców, którzy zostali wynajęci, aby pozabijać się nawzajem. Film okazał się sukcesem komercyjnym, w dużej mierze dzięki pozaplanowym romansem głównych aktorów: Bradem Pittem i Angeliną Jolie, którzy bardzo się zbliżyli po nakręceniu filmu. W 2005 Liman zgodził się wyreżyserować pilot serialu telewizji NBC, pt. "Heist", który opowiada o długo planowanym skoku na trzy zakłady jubilerskie w Beverly Hills przy luksusowej Rodeo Drive.
W 2008, na ekranach kin pojawiła się adaptacja filmowa powieści science fiction Stevena Goulda, "Jumper", w reżyserii Limana.

</doc>
<doc id="1744740" url="https://pl.wikipedia.org/wiki?curid=1744740" title="ICD-10">
ICD-10



</doc>
<doc id="1744743" url="https://pl.wikipedia.org/wiki?curid=1744743" title="Kościół Najświętszej Marii Panny Matki Miłosierdzia w Wasilkowie">
Kościół Najświętszej Marii Panny Matki Miłosierdzia w Wasilkowie

Kościół pw. Najświętszej Marii Panny Matki Miłosierdzia w Wasilkowie - kościół parafialny w Wasilkowie, zbudowany w latach 1958-1966 pod kierownictwem księdza proboszcza Wacława Rabczyńskiego.
Historia.
Po II wojnie światowej Kościół Przemienienia Pańskiego w Wasilkowie okazał się za mały dla potrzeb całej parafii. Ksiądz proboszcz Wacław Rabczyński rozpoczął starania o postawienie nowej świątyni. Zgodę otrzymał w roku 1956. Budowa rozpoczęła się dwa lata później i trwała przez kolejnych osiem aż do 1966 roku. Budową kierował inż. Leon Żukowski.
Konsekracji 28 grudnia 1966 roku dokonał biskup podlaski Adam Sawicki. Wtedy nadano mu nazwę Przemienienia Pańskiego. W roku 1995 tytuł kościoła zmieniono na obecny. W tym roku podarowano kościołowi obraz Matki Miłosierdzia, przy którym modlił się Jana Pawła II podczas wizyty w Białymstoku.
W Świątynia stoi na placu w centrum miasta, w pobliżu cerkwi Piotra i Pawła, przy ulicy Białostockiej w Wasilkowie. Dawniej w tym miejscu stał rozebrany w 1867 roku drewniany kościół parafialny.
Budowla wzniesiona została w stylu architektury starochrześcijańskiej i modernistycznej.
Ołtarz w kościele znajduje się pośrodku kościoła.
Od 2004 roku w kościele odbywa się Festiwal Muzyki Organowej i Kameralnej im. ks. Wacława Rabczyńskiego.

</doc>
<doc id="1744744" url="https://pl.wikipedia.org/wiki?curid=1744744" title="Nininho">
Nininho

Antônio Francisco (6 listopada 1923 – 8 października 1997) – piłkarz brazylijski znany jako Nininho, napastnik.
Urodzony w Campinas Nininho karierę piłkarską rozpoczął w 1937 roku w klubie Campinas Futebol Clube, gdzie grał do 1943 roku.
W 1947 roku został graczem klubu Portuguesa São Paulo. Jako piłkarz klubu Portuguesa wziął udział w turnieju Copa América 1949, gdzie Brazylia zdobyła tytuł mistrza Ameryki Południowej. Nininho zagrał w czterech meczach - z Boliwią (zdobył 3 bramki), Chile, Kolumbią i Urugwajem (wszedł za Octavio, a później został zmieniony przez Ademira).
W drużynie Portuguesa Nininho grał do 1952 roku - zdobył dla klubu 115 bramek, co plasuje go na trzecim miejscu klubowej listy wszech czasów. W 1953 roku został graczem klubu Ponte Preta Campinas, gdzie grał do 1956 roku, następnie w latach 1956-1957 występował w drużynie Catanduva Esporte Clube. Później wrócił do Ponte Preta, gdzie zakończył karierę w 1958 roku.
Zmarł 8 października 1997 roku w rodzinnym mieście Campinas.

</doc>
<doc id="1744747" url="https://pl.wikipedia.org/wiki?curid=1744747" title="Antônio Francisco Nininho">
Antônio Francisco Nininho



</doc>
<doc id="1744748" url="https://pl.wikipedia.org/wiki?curid=1744748" title="Aloysius Wycislo">
Aloysius Wycislo

Aloysius John Wycislo (ur. 17 czerwca 1908 w Chicago, Illinois, zm. 12 października 2005) – amerykański duchowny katolicki, biskup Green Bay.
Urodził się w rodzinie Simona Wycislo i Victorii z domu Czech. Ukończył szkołę podstawową w Cicero, seminarium przygotowawcze im. arcybiskupa Quigleya, a następnie seminarium w Mundelein. Studiował też na Katolickim Uniwersytecie Ameryki. Święcenia kapłańskie otrzymał 7 kwietnia 1934 z rąk kardynała Mundeleina. W czasie II wojny światowej służył w armii. 
17 października 1960 został mianowany biskupem pomocniczym Chicago ze stolicą tytularną Stadia. Konsekracja odbyła się 21 grudnia. Dokonał jej kard. Albert Meyer, ówczesny zwierzchnik archidiecezji. W marcu 1968 przeniesiony na urząd ordynariusza Green Bay. Na emeryturę przeszedł po piętnastu latach. W chwili śmierci był najstarszym żyjącym biskupem w USA i jednym z nielicznych żyjących ojców soborowych.

</doc>
<doc id="1744749" url="https://pl.wikipedia.org/wiki?curid=1744749" title="Antônio Francisco">
Antônio Francisco



</doc>
<doc id="1744753" url="https://pl.wikipedia.org/wiki?curid=1744753" title="Łabuny Duże">
Łabuny Duże



</doc>
<doc id="1744754" url="https://pl.wikipedia.org/wiki?curid=1744754" title="Metropolia Adelaide">
Metropolia Adelaide

Metropolia Adelaide - jedna z pięciu metropolii Kościoła rzymskokatolickiego w Australii. Jej terytorium obejmuje całość obszaru stanu Australia Południowa oraz Terytorium Północnego. Na czele metropolii stoi arcybiskup metropolita Adelaide. Obecnie godność tę sprawuje abp Phillip Wilson, piastując równocześnie urząd przewodniczącego Konferencji Episkopatu Australii. 
W skład metropolii wchodzą trzy diecezje:

</doc>
<doc id="1744758" url="https://pl.wikipedia.org/wiki?curid=1744758" title="Antonio Francisco Nininho">
Antonio Francisco Nininho



</doc>
<doc id="1744760" url="https://pl.wikipedia.org/wiki?curid=1744760" title="A Static Lullaby">
A Static Lullaby

A Static Lullaby jest post-hardcore’owym zespołem utworzonym w Chino Hills, (Kalifornia) w 2001 roku. Ich muzyka zawiera głosy typu screaming oraz melodyjny wokal.
Historia.
Początki grupy (lata 2001 – 2002).
Grupa A Static Lullaby utworzona w 2000 zaczęła swoją działalność z wokalistą Joe Brownem, basistą Philem Pirronem, perkusistą Brettem Dinovo oraz gitarzystami: Danem Arnoldem o Nathanem Lindemanem. Swój pierwszy występ odbyli zaledwie dwa tygodnie po utworzeniu się grupy i wtedy zaczęło się robić głośno o nowym zespole, który podbijał lokalne okolice.
We wrześniu 2001 roku zespół nagrał swoją pierwszą piosenkę "Withered". Wydali ją jako demo i nagrali na płyty CD. Później nagrali kolejne dwie piosenki: "A Sip of Wine Chased With Cyanide" i "A Song for a Broken Heart" i wydali je jako dema, kiedy to w 2002 roku zespół wydał swój EP, Withered, który sprzedał się w 6000 kopiach. Po tum zespół udał się w trasę wzdłuż zachodniego wybrzeża, gdzie promowali swój EP.
Kontrakt i dwa pierwsze albumy (lata 2002 – 2005).
Zespół podpisał kontrakt z wytwórnią Ferret Records w 2002 roku, po czym zajął się nagraniem ich pierwszego albumu nazwanego "...And Don't Forget to Breathe" a następnie przez 18 miesięcy promowali swój debiutancki krążek, z takimi zespołami jak AFI, My Chemical Romance czy Brand New. Po wyczerpującej trasie podpisali kontrakt z Columbia Records i nagrali drugi album, nazwany "Faso Latido". Zdobył słabe recenzje co przyczyniło się do zerwania kontraktu przez Columbia Records. W tym czasie basista i wokalista Phil Pirrone ucierpiał w poważnym wypadku samochodowym. Po wypadku zastanowił się nad swoim życiem i postanowił opuścić zespół. Założył własną wytwórnię Longhair Illuminati i zespół Casket Salesmen z gitarzystąe Nathanm Lindemanem.
"A Static Lullaby" (lata 2006 – 2007).
A Static Lullaby podpisali kolejny kontrakt z Fearless Records. Poszukiwali nowych muzyków na miejsce Phila Pirrone'a i Nathana Lindemana. Po tym jak znaleźli Johna Martineza (gitarzysta) i Dane’a Poppina (basista), zespół nagrał trzeci album. Krążek nazwany tak jak zespół został przyjęty lepiej niż poprzedni album, gdyż zawierał bardziej agresywny styl, z którego zespół był znany.
"Rattlesnake!" (lata 2008 – obecnie).
A Static Lullaby wydał kolejny album wyprodukowany przez Steve’a Evettsa. Zespół wydał video, w którym ogłosili, że kolejny album zostanie nazwany "Rattlesnake!" i został on wydany 9 września 2008 roku. Skończyli koncertować z Maylene and the Sons of Disaster, Confide, Showbread i Attack Attack! w listopadzie 2008. Zespół nagrał teledysk do covera metalcore'owej wersji piosenki Toxic nagranej przez Britney Spears.
A Static Lullaby aktualnie koncertuje z takimi zespołami jak Vanna, Asking Alexandria, Motionless in White and Tides of man, w trakcie trasy Blades of Glory Tour.

</doc>
<doc id="1744761" url="https://pl.wikipedia.org/wiki?curid=1744761" title="Hellenica Oxyrhynchia">
Hellenica Oxyrhynchia

Hellenica Oxyrhynchia ("Helleniki z Oxyrynchos") – starożytny dokument opisujący wydarzenia z V i IV wieku p.n.e., odnaleziony we fragmentach (27 kolumn, z których część jest mocno uszkodzona) w egipskim mieście Oksyrynchos. Część dokumentu zwana "Papirusem londyńskim", znaleziona w 1906, opisuje ostatnie lata wojny peloponeskiej oraz bitwę pod Notion. Drugi fragment, "Papirus florencki", znaleziony w 1942, opisuje początek IV wieku p.n.e. Dokument jest prawdopodobnie kontynuacją historii zawartej w Wojnie peloponeskiej Tukidydesa. 
Odnalezienie papirusu zmieniło podejścia badaczy zajmujących się historią starożytną do informacji zawartych w materiałach źródłowych starogreckich historyków. Do momentu odkrycia "Hellenik" opierano się na relacji Ksenofonta, pomniejszając wagę późniejszej relacji Diodora Sycylijskiego. "Hellenica Oxyrhynchia", stojąca wysoko pod względem pragmatyzmu i stylu okazała się być bardziej zgodna z Diodorem w kluczowych kwestiach.
Autor "Hellenik z Oxyrynchos" nie jest znany. Początkowo przypisywano autorstwo Eforosowi lub Teopomposowi, jednak odrzucono ten pogląd po porównaniu stylu, sposobu przedstawienia czy zakresu podmiotowego. Obecnie przyjmuje się, że autorem "Hellenik" mógł być Krattipos, ateński historyk z IV wieku. Styl, poglądy autora i temat (praca Krattiposa miała być kontynuacją dzieła Tukidydesa) świadczą za tym poglądem. Kwestia autorstwa dokumentu jest nadal otwarta. 
Autor "Hellenik z Oxyrynchos" uchodzi za bardzo sumiennego historyka, opierającego się na najlepszych, dostępnych źródłach i podejmującego próby dokonania całościowej oceny, nawet przy uwzględnieniu nielicznych błędów logicznych i stylistycznych. Według H. D. Westlake’a można postawić go na drugim miejscu za Tukidydesem. Autor chętnie zamieszczał dygresje, m.in. dokładny opis ustroju Związku Beockiego.

</doc>
<doc id="1744763" url="https://pl.wikipedia.org/wiki?curid=1744763" title="Lingzhi">
Lingzhi



</doc>
<doc id="1744764" url="https://pl.wikipedia.org/wiki?curid=1744764" title="Diecezja Port Pirie">
Diecezja Port Pirie

Diecezja Port Pirie (; ) – jedna z 52 diecezji (Australia: 21) obrządku łacińskiego w Kościele katolickim w Australii i Oceanii w stanie Australia Południowa ze stolicą w Port Pirie. Ustanowiona diecezją "Port Augusta" 10 maja 1887 konstytucją apostolską przez Leona XIII. 7 czerwca 1951 siedzibę biskupią przeniesiono do "Port Pirie" i tym samym zmieniono nazwę diecezji. Biskupstwo jest sufraganią archidiecezji Adelaide.

</doc>
<doc id="1744765" url="https://pl.wikipedia.org/wiki?curid=1744765" title="Priamy">
Priamy



</doc>
<doc id="1744769" url="https://pl.wikipedia.org/wiki?curid=1744769" title="Trongisvágur">
Trongisvágur

Trongisvágur (duń. "Trangisvåg", IPA: ) – miejscowość na Wyspach Owczych, archipelagu na Morzu Norweskim, cieszącym się dużą autonomią względem Królestwa Danii, w którego skład wchodzi. Wieś ta położona jest na wyspie Suðuroy i zamieszkuje ją obecnie (I 2015 r.) 517 osób. Administracyjnie miejscowość ta leży w regionie Suðuroy i gminie Tvøroyrar kommuna.
Geografia.
Położenie.
Osada Trongisvágur leży w północno-wschodniej części wyspy Suðuroy. Jest położona w dolinie rozciągającej się dalej na zachód. Dolina ta kończy się wzniesieniem Nakkur (547 m n.p.m.), za którym rozpościera się Ocean Atlantycki. Od strony północnej rozciągają się stoki rozległej góry Tempilsklettur (493 m n.p.m.), a od południowej Oyrnafjall (443 m n.p.m.). Od strony wschodniej miejscowość przylega do fiordu-zatoki Trongisvágsfjørður oraz do miasta Tvøroyri. Przez miejscowość przepływa także jedna, niewielka rzeka zwana Stóra ("Duża"). Przy rzece, na skraju miejscowości zasadzono drzewa, które w stanie naturalnym nie rosną na Wyspach Owczych, i stworzono park, do którego uczęszczają mieszkańcy okolicznych miejscowości. Parki takie stają się coraz bardziej popularne na archipelagu, choć bardzo trudny klimat prowadzi do łatwego ich niszczenia.
Klimat.
Podobnie, jak na całym archipelagu, także w Trongisvágur panuje klimat umiarkowany chłodny w odmianie morskiej. Oznacza to, że w porównaniu do krain położonych bardziej na południe, panują tam chłodne lata oraz stosunkowo ciepłe zimy, a temperatura w niskich partiach terenu rzadko przekracza 0 °C. Występują na tamtych terenach także duże opady, potęgowane jeszcze przez Prąd Zatokowy, który przy Wyspach Owczych przemienia się w Prąd Norweski, płynący znad wybrzeży Ameryki. Pogoda jest tam zwykle bardzo zmienna.
Informacje ogólne.
Populacja.
Większość mieszkańców Trongisvágur to Farerczycy, czyli rdzenni mieszkańcy Wysp Owczych - naród nordycki, pochodzący od wikińskich osadników, którzy przypłynęli na archipelag około VIII-IX wieku n.e. Społeczeństwo tej niewielkiej miejscowości jest stosunkowo zrównoważone wiekowo. Największą grupę stanowią osoby w wieku 10-19 lat - 16,0% ludności. Drugą zaś grupą pod względem liczności są ludzie w wieku 50-59 lat - 14,8%. Liczba mężczyzn w Trongisvágur jest większa od liczby kobiet. Stosunek płci wynosi 212:206 osób. 
Nieopodal Trongisvágur znajdują się 4 miejscowości, które położone są bardzo blisko siebie. Są to miejscowości: Froðba, Øravíkarlíð oraz Tvøroyri, które razem liczą 1731 ludzi.
Według danych Urzędu Statystycznego (I 2015 r.) jest 23. co do wielkości miejscowością Wysp Owczych.
Edukacja.
Trongisvágur jest ważnym ośrodkiem edukacyjnym w okolicy. Znajduje się tam szkoła - "Tvøroyar Skúlin", a także przedszkole.
Transport.
Trongisvágur nie posiada lądowiska dla helikopterów. W miejscowości znajduje się port, jednak nie jest on używany przy publicznym transporcie ludzi. Najbliższa przystań promowa znajduje się w pobliskim miasteczku Tvøroyri, toteż służy ona mieszkańcom wszystkich pobliskich wiosek, także Trongisvágur. Promy kursują na linii nr 7 (Tvøroyri-Tórshavn).
Miejscowość ta nie posiada także własnego, odrębnego przystanku autobusowego. Mieszkańcy przy przemieszczaniu się po wyspie korzystają z przystanku w Tvøroyri, skąd kursują następujące autobusy:
Sport.
Większość ośrodków sportowych w okolicy mieści się w pobliskim Tvøroyri, jak choćby klub piłkarski TB Tvøroyri. Trongisvágur posiada tylko jeden klub sportowy - "Tvøroyrar Borðtennisfelag" ("TBF"). Choć nazwa na to nie wskazuje, administracyjnie mieści się on w opisywanej miejscowości. Jest to klub tenisa stołowego, założony 23 lutego 1948 roku. Obecnie jego prezesem jest Kai Roest.
Historia.
Pierwsze wzmianki o osadzie pojawiają się w spisie z roku 1584. Jako że miejscowość nie odgrywa istotnej roli na archipelagu, dokładniejsze informacje o niej da się znaleźć dopiero w źródłach z późniejszych okresów. W roku 1894 została tam zbudowana pierwsza droga do wodowania statków na Wyspach Owczych.
Ponad osadą, w górach, znajduje się niewielka dolina zwana "Rangabotnur", gdzie prowadzi asfaltowa droga. Od 1901 roku był w okolicy wydobywany węgiel, który następnie transportowano do portu w Drelnes za pomocą lin. Obecnie kopalnia nie funkcjonuje, jednak pozostała tam pewna ilość sprzętu górniczego, oraz pozostałości żurawia służącego do transportu węgla.
Podczas wojny ponad miejscowością rozbił się brytyjski samolot, którego szczątki do dziś można znaleźć w okolicy.
W pobliżu miejscowości znajduje się także najstarszy na Wyspach Owczych tunel. Został on zbudowany w 1963 roku i mierzy 1400 m. Tunel ten dociera do miejscowości Hvalba.
W roku 1962 w miejscowości powstała pierwsza elektrownia na Wyspach Owczych, której właścicielem jest główny dystrybutor energii elektrycznej na archipelagu - SEV.

</doc>
<doc id="1744770" url="https://pl.wikipedia.org/wiki?curid=1744770" title="Shoulao">
Shoulao

Shoulao (chin. trad. 壽老, chin. upr. 寿老, pinyin "Shòulǎo") lub Shouxing (chin. trad. 壽星, chin. upr. 寿星, pinyin "Shòuxīng") – w mitologii chińskiej bóg długowieczności, zaliczany do triady Fu Lu Shou.
W ikonografii przedstawiany jest jako dobroduszny starzec z wysokim guzowatym czołem, łysą głową i długą brodą. W jednej ręce trzyma laskę, a w drugiej brzoskwinię. Na niektórych wizerunkach przedstawiany jest na grzbiecie czarnego byka lub cętkowanego jelenia, a także w otoczeniu żurawi lub pośród uważanych za symbol długowieczności grzybów lingzhi.
Obrazkami z wizerunkiem Shoulao obdarowywano ludzi starych, życząc im w ten sposób długiego życia.
W taoizmie Shoulao czczony jest pod imieniem Shouxing jako jeden z triady gwiezdnych bóstw i uważany za ducha bieguna południowego, gdzie mieszka w pałacu otoczonym wielkim ogrodem. Utożsamia się go niekiedy z Laozi.

</doc>
<doc id="1744771" url="https://pl.wikipedia.org/wiki?curid=1744771" title="Shouxing">
Shouxing



</doc>
<doc id="1744775" url="https://pl.wikipedia.org/wiki?curid=1744775" title="Kosma III (patriarcha Aleksandrii)">
Kosma III (patriarcha Aleksandrii)

Kosma III (zm. 1746) – prawosławny patriarcha Aleksandrii w latach 1737–1746. 

</doc>
<doc id="1744780" url="https://pl.wikipedia.org/wiki?curid=1744780" title="Góry Wschodniomandżurskie">
Góry Wschodniomandżurskie

Góry Wschodniomandżurskie () – góry zrębowe w północno-wschodnich Chinach, wzdłuż granicy z Koreą Północną i Rosją, rozciągające się od Morza Żółtego po Nizinę Amursko-Sungaryjską na długości ok. 1200 km. Najwyższy szczyt to wulkan Pektu-san (2744 m n.p.m.). Góry będące wypiętrzonym blokiem prekambryjskiej platformy chińskiej odznaczają się skomplikowaną budową geologiczną, charakteryzują się dużą ilością wyrównanych wierzchowin, głębokich dolin i kotlin śródgórskich oraz wygasłych i drzemiących wulkanów. W orogenezie alpejskiej uległy głębokim dyslokacjom i zostały pocięte intruzjami skał magmowych. W ich wewnętrznej strefie występują rozległe masywy bazaltowe. W Górach Wschodniomandżurskich biorą swoje źródła rzeki Sungari, Tuman oraz Yalu. 

</doc>
<doc id="1744782" url="https://pl.wikipedia.org/wiki?curid=1744782" title="Reduce">
Reduce



</doc>
<doc id="1744785" url="https://pl.wikipedia.org/wiki?curid=1744785" title="Diecezja Darwin">
Diecezja Darwin

Diecezja Darwin − diecezja Kościoła rzymskokatolickiego, wchodząca w skład metropolii Adelaide. Obejmuje swym zasięgiem całość Terytorium Północnego, jednak w tej części Australii jako katolicy deklaruje się zaledwie 7,5% ludności. Została erygowana w 1847 jako diecezja Wiktorii. W 1888 została przemianowana na diecezję Wiktorii-Palmerston. Pod obecną nazwą działa od 1938 roku.

</doc>
<doc id="1744787" url="https://pl.wikipedia.org/wiki?curid=1744787" title="Czarny Piec (jezioro)">
Czarny Piec (jezioro)



</doc>
<doc id="1744790" url="https://pl.wikipedia.org/wiki?curid=1744790" title="Mons Delisle">
Mons Delisle

Mons Delisle – niewielka góra na Księżycu, we wschodniej części Mare Imbrium (Morza Deszczów). Jej średnica to 30 km; góra ma wydłużony wąski grzbiet, ciągnący się ku północy.
Bezpośrednio na północny wschód od Mons Delisle leży krater Delisle, natomiast na południe-południowy wschód krater Diofantos. Nazwa góry pochodzi od pobliskiego krateru, a upamiętnia francuskiego astronoma Josepha-Nicolasa Delisle.

</doc>
<doc id="1744791" url="https://pl.wikipedia.org/wiki?curid=1744791" title="Paweł Ćwik">
Paweł Ćwik

Paweł Ćwik (ur. 2 lutego 1901 w Raciborzu, zm. 8 września 1997 w Ponta Grossa) – polski duchowny katolicki, werbista (SVD), misjonarz.
Był synem Teodora i Joanny z Wyrobków. Od 1916 uczęszczał do Niższego Seminarium werbistów w Nysie; w 1924 rozpoczął nowicjat i studia w misyjnym seminarium St. Gabriel w Mödling koło Wiednia. 14 maja 1931 otrzymał tam święcenia kapłańskie. Władze zgromadzenia skierowały go do pracy misyjnej w Chinach; trafił do prowincji Gansu na północnym zachodzie Chin. Prowadził tam działalność misyjną wśród wymieszanej etnicznie ludności (Chińczycy, Tybetańczycy, Turkmeni, Mongołowie), pełnił też funkcję mistrza nowicjatu (1949–1953) i przełożonego miejscowego domu werbistów (od 1951). Był aresztowany przez władze komunistyczne i z wyrokiem śmierci spędził dziewięć miesięcy w więzieniu; uratowany dzięki interwencji Amerykanów, trafił na kilka miesięcy do Hongkongu, skąd na podstawie wyrobionego paszportu watykańskiego wyjechał do Rzymu.
Pracę duszpasterską kontynuował w Brazylii, początkowo w stanie Parana, znanym z obecności licznej Polonii. W 1958 osiadł w mieście Seberi w stanie Rio Grande do Sul, gdzie jego praca zyskała duże uznanie: został patronem jednej ze szkół oraz honorowym obywatelem miasta (1969). W 1969 przeszedł w stan spoczynku i zamieszkał w klasztorze w Ponta Grossa, udzielając się jako spowiednik i kapelan szpitalny. Zmarł 8 września 1997 w Ponta Grossa, został pochowany na miejscowym cmentarzu werbistów.
Był autorem kilku artykułów popularyzujących misje katolickie, w tym "Coś niecoś z dalekiego Tsinghai" (w "Jubileuszowym Kalendarzu Słowa Bożego 1949"). Dwa artykuły ogłosił w języku niemieckim.

</doc>
<doc id="1744792" url="https://pl.wikipedia.org/wiki?curid=1744792" title="Kosma III (patriarcha Konstantynopola)">
Kosma III (patriarcha Konstantynopola)

Kosma (ur. w Kilkis, zm. 1736) – patriarcha Aleksandrii w latach 1712–1714 i 1723–1736; patriarcha Konstantynopola w latach 1714–1716.
Życiorys.
Od 11 kwietnia 1703 r. był arcybiskupem Synaju (przełożonym Klasztoru Świętej Katarzyny). Funkcję tę sprawował do 2 lutego 1706 r., kiedy został wybrany metropolitą Klafdioupoleos. W 1712 r. był patriarchą Aleksandrii (jako Kosma II). Gdy z urzędu zrezygnował patriarcha Konstantynopola Cyryl IV, Kosma został 28 lutego 1714 r. wybrany jego następcą (jako Kosma III). Po śmierci patriarchy Samuela w 1723 r. został ponownie wybrany patriarchą Aleksandrii, którym pozostawał aż do śmierci w 1736 r. Jego prace są przechowywane w patriarchalnej Bibliotece w Kairze.

</doc>
<doc id="1744793" url="https://pl.wikipedia.org/wiki?curid=1744793" title="Mons Dieter">
Mons Dieter

Mons Dieter – góra na niewidocznej stronie Księżyca, wewnątrz krateru King. Jej średnica to 20 km. Nazwa, nadana w 1976 roku pochodzi od niemieckiego imienia męskiego Dieter.
Mons Dieter leży na południowy zachód od Mons Dilip.

</doc>
<doc id="1744794" url="https://pl.wikipedia.org/wiki?curid=1744794" title="Mort Nathan">
Mort Nathan

Mort Nathan – amerykański scenarzysta oraz producent filmowy i telewizyjny, rzadziej reżyser. Dwukrotny laureat nagrody Emmy za produkcję i scenariusz do serialu "Złotka" ("The Golden Girls").

</doc>
<doc id="1744797" url="https://pl.wikipedia.org/wiki?curid=1744797" title="Mons Dilip">
Mons Dilip

Mons Dilip – góra na niewidocznej stronie Księżyca, wewnątrz krateru King. Jej średnica to 2 km. Nazwa, nadana w 1976 roku pochodzi od indyjskiego imienia męskiego Dilip.
Mons Dilip leży na północny wschód od Mons Dieter.

</doc>
<doc id="1744798" url="https://pl.wikipedia.org/wiki?curid=1744798" title="Trongisvagur">
Trongisvagur



</doc>
<doc id="1744799" url="https://pl.wikipedia.org/wiki?curid=1744799" title="Stanislas-Arthur-Xavier Touchet">
Stanislas-Arthur-Xavier Touchet

Stanislas-Arthur-Xavier Touchet (ur. 13 listopada 1842 w Soliers, zm. 23 września 1926 w Orleanie) − francuski duchowny katolicki, kardynał, biskup Orleanu. 
Życiorys.
Święcenia kapłańskie przyjął 13 czerwca 1872 roku. Pracę duszpasterską podjął w archidiecezji Besançon i pracował tam aż do 1894 roku, kiedy to otrzymał nominację na biskupa Orleanu 18 maja 1894 roku. Sakrę biskupią przyjął 15 lipca 1894 roku w archikatedrze metropolitalnej w Besançon z rąk bp. Flaviana-Abela-Antoine Hugonina biskupa Bayeux. 19 czerwca 1922 roku został asystentem Papieskiego Tronu. Na konsystorzu 11 grudnia 1922 roku papież Pius XI wyniósł go do godności kardynalskiej z tytułem kardynała prezbitera Santa Maria sopra Minerva. Zmarł 23 września 1926 roku w Orleanie. Pochowano go archikatedrze metropolitalnej w Orleanie.

</doc>
<doc id="1744801" url="https://pl.wikipedia.org/wiki?curid=1744801" title="Kwas arsenawy">
Kwas arsenawy

Kwas arsenawy (), – nieorganiczny związek chemiczny z grupy kwasów tlenowych, w którym arsen występuje na III stopniu utlenienia. Jest produktem hydrolizy tritlenku diarsenu, . Kwas arsenawy występuje w roztworach wodnych i nie został wyodrębniony jako czysty związek. Jak wszystkie związki arsenu, jest trujący.
Kwas arsenawy jest kwasem słabym. Z zasadami tworzy sole, arseniny, zawierające, w zależności od stechiometrii, aniony , lub . Na widmie 1H NMR daje jeden sygnał, co wskazuje, że w przeciwieństwie do swojego analogu, , nie ma tendencji do tworzenia tautomeru z ugrupowaniem H−As=O.

</doc>
<doc id="1744802" url="https://pl.wikipedia.org/wiki?curid=1744802" title="Armie sprzymierzone z Wehrmachtem">
Armie sprzymierzone z Wehrmachtem

Armie sojusznicze Wehrmachtu – związki taktyczne z okresu II wojny światowej, tworzone głównie z państw sprzymierzonych z III Rzeszą i podległe operacyjnie dowództwu niemieckiemu. Najliczniej wojska sojusznicze wspomagały Wehrmacht na froncie wschodnim i w Afryce. Zazwyczaj wojska sojusznicze były gorzej uzbrojone i dowodzone od ich niemieckich odpowiedników i dlatego od klęski w bitwie stalingradzkiej Niemcy mieszali jednostki niemieckie z sojuszniczymi. W miarę postępu aliantów Niemcy tracili zaufanie do swych sojuszników. Ostatnie oddziały sojusznicze zostały rozbrojone przez Niemców w marcu 1945 (z wyjątkiem zagranicznych formacji SS).
Finlandia.
Finlandia (udział w walkach na froncie wschodnim 26 czerwca 1941–19 września 1944, po podpisaniu rozejmu z Armią Czerwoną walczyła przeciwko Niemcom).
Rumunia.
Królestwo Rumunii – udział w wojnie 22 czerwca 1941–25 sierpnia 1944
Węgry.
Królestwo Węgier (od 16 października 1944 Państwo Węgierskie) – udział w wojnie – 27 czerwca 1941–8 maja 1945
Uwaga. Powstały 2 grudnia 1944 Tymczasowy Rząd Narodowy (uległy Sowietom) wypowiedział wojnę III Rzeszy. Oddziały węgierskie współpracujące z Niemcami (oprócz jednostek Waffen-SS) zostały rozbrojone do 23 marca 1945
Włochy.
Królestwo Włoch – udział w wojnie: 10 czerwca 1940 – 3 września 1943
Włoska Republika Socjalna.
Włoska Republika Socjalna – udział w wojnie: 8 września 1943–2 maja 1945
Chorwacja.
Niepodległe Państwo Chorwackie – udział w wojnie – 1941-1945
Słowacja.
Republika Słowacka – udział w wojnie – 1941-1945 (oficjalnie)
Bułgaria.
Carstwo Bułgarii – udział w wojnie – 1941–1944 (Bułgaria była w stanie wojny tylko ze Stanami Zjednoczonymi i Wielką Brytanią)
Rosyjska Armia Wyzwoleńcza (ROA).
Była to armia stworzona głównie z jeńców z Armii Czerwonej jesienią 1944, która na mocy porozumienia z Niemcami otrzymała status armii sojuszniczej.
Ukraińska Armia Narodowa.
Była to ukraińska formacja wojskowa utworzona 17 marca 1945 z inicjatywy III Rzeszy i ukraińskich stronnictw emigracyjnych, podporządkowana utworzonemu na żądanie Pawła Szandruka 17 marca 1945 Ukraińskiemu Komitetowi Narodowemu.

</doc>
<doc id="1744806" url="https://pl.wikipedia.org/wiki?curid=1744806" title="Małżowina nosowa górna">
Małżowina nosowa górna

Małżowina nosowa górna (łac. "concha nasalis superior") – część ściany bocznej jamy nosowej, wraz z małżowiną nosową środkową stanowią część kości sitowej.
Pod małżowiną znajduje się przewód nosowy górny, w którym znajdują się ujścia komórek sitowych tylnych oraz zatoki klinowej. 
Małżowina nosowa górna wraz ze sklepieniem nosa oraz górną częścią przegrody nosa pokryta jest nabłonkiem zmysłowym, zbudowanym z komórek węchowych.

</doc>
<doc id="1744808" url="https://pl.wikipedia.org/wiki?curid=1744808" title="Mons Esam">
Mons Esam

Mons Esam – mała, samotna góra w północno-wschodniej części widocznej strony Księżyca, na północy Mare Tranquillitatis (Morza Spokoju). Leży na południowy wschód od krateru Witruwiusz, a na zachód-północny zachód od krateru Lyell. Na północny wschód od tego grzbietu znajduje się zatoka zwana Sinus Amoris (Zatoką Miłości).
Maksymalna średnica góry przy podstawie to 8 km. Jej nazwa, nadana w 1979 roku pochodzi od arabskiego imienia męskiego عصام. Góra to stożek utworzony w wyniku procesów tektonicznych.
Dwa niewielkie kratery zaraz na południe od Mons Esam zostały nazwane przez MUA. Są one wymienione poniżej.

</doc>
<doc id="1744809" url="https://pl.wikipedia.org/wiki?curid=1744809" title="Hitzacker (Elbe)">
Hitzacker (Elbe)

Hitzacker (Elbe) − miasto położone w niemieckim kraju związkowym Dolna Saksonia w powiecie Lüchow-Dannenberg. Należy do gminy zbiorowej Elbtalaue.
Położenie geograficzne.
Hitzacker leży w północnej części powiatu Lüchow-Dannenberg w odległości ok. 45 km na południowy wschód od Lüneburga. Od północy sąsiaduje z gminą Neu Darchau oraz graniczy na rzece Łabie z gminą Amt Neuhaus w powiecie Lüneburg. Od południa sąsiaduje z Dannenberg (Elbe), od zachodu z gminą Göhrde oraz z gminą Nahrendorf z gminy zbiorowej Dahlenburg w powiecie Lüneburg. Na pewnym odcinku terytorium miasta graniczy przez Łabę z położonym na prawym jej brzegu obszarem gminy Amt Neuhaus w powiecie Lüneburg. 
Miasto leży przy ujściu rzeki Jeetzel do Łaby. Na terenie miasta zasila wody rzeki Jeetzel mały strumień "Harlinger Bach" tuż przed ujściem Jeetzel do Łaby tworząc małe rozlewisko "Hitzacker See".
Podział miasta.
Miasto Hitzacker (Elbe) składa się z wielu dzielnic. Były to przed reformą obszarów gminnych w 1972 samodzielne miejscowości: "Bahrendorf", "Grabau", "Harlingen", "Hitzacker", "Kähmen", "Nienwedel", "Pussade", "Seerau", "Tießau", "Tiesmesland", "Wietzetze" i "Wussegel" oraz majątki lub osady: "Dötzingen", "Hagen", "Leitstade", "Marwedel", "Meudelfitz", "Meudelfitz Osada", "Posade", "Sarchem", "Schmessau" i "Schmardau".
Historia.
Hitzacker (Elbe) był po raz pierwszy wzmiankowany w 1162, a dokument założycielski miasta pochodzi z 28 lutego 1258. Jednak dużo wcześniej na tym miejscu osiedlili się słowiańscy Drzewianie a mianowicie już w VIII wieku zbudowali gród na miejscu dzisiejszego starego miasta. W języku drzewiańskim gród nazywał się "Ljauci" "(Lgautztgi)". Do roku 1990 przebiegała tu na Łabie granica wewnątrzniemiecka. 
Transport.
Hitzacker znajduje się na uboczu szlaków komunikacyjnych. Do metropolii hamburskiej można dojechać autostradą A39, ale żeby ją osiągnąć należy jechać 45 km drogą krajową B216. Dużo dalej jest do południowego odcinka autostrady A39. Żeby do niej dotrzeć należy jechać 91 km drogą B248 do Wolfsburga. Na dugą stronę Łaby można się przedostać tu promem osobowym (z możliwością przewiezienia rowerów i motorowerów).
W przeszłości rzeką Jeetzel i dalej Łabą transportowano towary rolne z portu rzecznego w Lüchow do Hamburga. Znajduje się tu jeszcze port rzeczny z dawnych czasów.

</doc>
<doc id="1744813" url="https://pl.wikipedia.org/wiki?curid=1744813" title="Antonios Fotsis">
Antonios Fotsis



</doc>
<doc id="1744814" url="https://pl.wikipedia.org/wiki?curid=1744814" title="Mons Ganau">
Mons Ganau

Mons Ganau - góra na niewidocznej stronie Księżyca, wewnątrz krateru King. Jej średnica przy podstawie to około 14 km. Nazwa, nadana w 1976 roku, pochodzi od afrykańskiego imienia męskiego Ganau.
Mons Ganau leży na południe od gór Mons Dieter i Mons Dilip.

</doc>
<doc id="1744815" url="https://pl.wikipedia.org/wiki?curid=1744815" title="Andonis Fotsis">
Andonis Fotsis

Andonis Fotsis, (gr. Αντώνης Φώτσης ur. 1 kwietnia 1981 w Atenach) – grecki koszykarz grający na pozycji silnego skrzydłowego, reprezentant kraju, olimpijczyk, trzykrotny mistrz Euroligi (2000, 2009, 2011) z zespołem Panathinaikosu Ateny, obecnie zawodnik Ilysiakos.
Kariera sportowa.
Został wybrany do Vancouver Grizzlies w drugiej rundzie draftu 2001 z numerem 48. W sezonie 2001-2002 w NBA zagrał w 28 meczach, zdobywając średnio 3,9 punktu na mecz. Najwięcej punktów w karierze w NBA zdobył 19 stycznia 2002 przeciwko Orlando Magic, rzucając 21 punktów. W 2006 z zespołem Dinamo Moskwa wygrał Puchar ULEB, a w 2008 trzecie miejsce w lidze rosyjskiej. W 2006 wraz z reprezentacją Grecji zdobył wicemistrzostwo świata. Jest rekordzistą Euroligi pod względem zebranych piłek w jednym meczu (24 z Benettonem Treviso).

</doc>
<doc id="1744816" url="https://pl.wikipedia.org/wiki?curid=1744816" title="Ankaria">
Ankaria



</doc>
<doc id="1744817" url="https://pl.wikipedia.org/wiki?curid=1744817" title="Sacred">
Sacred

Sacred – gra komputerowa z gatunku hack &amp; slash wydana przez niemiecką firmę Ascaron Software. W Polsce gra została wydana 25 maja 2004 roku przez Cenegę Poland. W 2008 roku ukazał się jej prequel "".
Fabuła.
Niegdyś w Ancarii panował mroczny elf imieniem Shaddar. Mag został pokonany i wygnany do wieży, na jedną z najbardziej okrutnych pustyń. Minęło wiele lat, a ludzie uwierzyli, że mag zginął na wygnaniu. Jednak on czekał na swoją chwilę. Przywołał potężnego demona Sakkarę, który miał mu dopomóc w powrocie na tron, jednak dzięki pomyłce demon zdołał uciec i wywołać zamęt na świecie, ożywiając starodawny kult.
Rozgrywka.
Kraina Ancaria składa się z szesnastu krain połączonych ze sobą i rządzących się własnymi zasadami oraz rozbudowaną fabułę składającą się z 30 misji i około 200 zadań pobocznych, niemających bezpośredniego wpływu na główny wątek. Gracz ma dużą swobodę w zwiedzaniu świata gry (70% lokacji dostępnych jest od samego początku). Krainę zaludnia wielu przeciwników oraz NPC, którzy dynamicznie reagują na nasze poczynania (np. po wykonaniu określonego zadania wybrani kupcy zaoferują lepsze ceny). W grze jest sześć odmiennych klas postaci różniących się m.in. umiejętnościami i zdolnościami w walce, z których każda zaczyna w odmiennym miejscu i ma inne początkowe misje, podczas gry można werbować postacie, a także podróżować i walczyć na koniu. Istnieje możliwość gry wieloosobowej w sieci lokalnej i Internecie.
Postacie.
W dodatku "Sacred: Podziemia" dodane zostały 2 nowe klasy postaci:
Odbiór gry.
"Sacred" spotkał się z pozytywnym odbiorem w mediach. Średnia gry na Metacritic to 74%, oparta na 37 recenzjach oraz 76,13% (41 recenzji) na GameRankings. CD-Action wystawiło grze ocenę 8/10, chwaląc m.in. grafikę (mimo pewnych minusów, takich jak widoczność pixeli przy zoomie, sam zoom oraz animację), otwarty świat, obecność trybu wieloosobowego i grywalność. Natomiast serwis IGN dał mu ocenę 7,8/10.

</doc>
<doc id="1744819" url="https://pl.wikipedia.org/wiki?curid=1744819" title="Lin Shaye">
Lin Shaye

Linda „Lin” Shaye (ur. 12 października 1943 w Detroit) – amerykańska aktorka filmowa i telewizyjna.
Urodzona w Detroit w stanie Michigan jako córka Dorothy (z domu Katz), gospodyni domowej, oraz Maksa Mendle'a Shaye'a, malarza i właściciela supermarketu. Siostra producenta filmowego i biznesmena Roberta Shaye'a. Studiowała aktorstwo na University of Michigan, nim przeniosła się do Nowego Jorku i wystąpiła w kilku off-broadwayowskich produkcjach. W roku 1977 osiedliła się w Los Angeles, by rozpocząć karierę w branży filmowej.
Znana z ról w filmach takich jak np.:

</doc>
<doc id="1744821" url="https://pl.wikipedia.org/wiki?curid=1744821" title="Kardynałowie mianowani w latach 904–985">
Kardynałowie mianowani w latach 904–985

Lista kardynałów udokumentowanych źródłowo w okresie pornokracji (904-964) i później do wstąpienia na tron papieski papieża Jana XV w 985.
Z uwagi na skąpą liczbę materiałów z tamtej epoki, lista ta obejmuje jedynie niewielką część żyjących w tym czasie kardynałów: dwunastu kardynałów biskupów, dwudziestu trzech kardynałów prezbiterów i czternastu kardynałów diakonów.
Katalog jest podzielony na trzy uporządkowane chronologicznie kategorie. W nawiasach podane są okresy, w jakich poszczególni kardynałowie są udokumentowani źródłowo lub czas trwania pontyfikatów tych kardynałów, którzy zostali papieżami:

</doc>
<doc id="1744822" url="https://pl.wikipedia.org/wiki?curid=1744822" title="Lepiuch">
Lepiuch



</doc>
<doc id="1744823" url="https://pl.wikipedia.org/wiki?curid=1744823" title="Melanoidyna">
Melanoidyna

Melanoidyny – polimery o dużej masie cząsteczkowej o brązowej barwie. Tworzą się podczas reakcji Maillarda, z połączenia cukrów i aminokwasow w wysokiej temperaturze i niskiej zawartości wody. Są powszechne spotykane w żywności, która została poddana jakiejś formie brązowienia nieenzymatycznego.
Występują w:
Występują również w ściekach po rafinacji cukru, co jest zjawiskiem negatywnym.

</doc>
<doc id="1744824" url="https://pl.wikipedia.org/wiki?curid=1744824" title="Mons Gruithuisen Delta">
Mons Gruithuisen Delta

Mons Gruithuisen Delta – góra w północno-zachodniej części widocznej strony Księżyca, na wschodnim skraju Mare Imbrium (Morza Deszczów). Jej średnica to około 20 km. Nazwa, nadana w 1976 roku pochodzi od pobliskiego krateru Gruithuisen, a upamiętnia niemieckiego lekarza i astronoma Franza von Paulę Gruithuisena (1774-1852).
Mons Gruithuisen Delta leży tuż na wschód od Mons Gruithuisen Gamma i na północny wschód od krateru Gruithuisen, który znajduje się w miejscu, gdzie zachodni brzeg Oceanus Procellarum (Oceanu Burz) łączy się ze wschodnim brzegiem Mare Imbrium.

</doc>
<doc id="1744827" url="https://pl.wikipedia.org/wiki?curid=1744827" title="Alpy Urano-Glarneńskie">
Alpy Urano-Glarneńskie

Alpy Urano-Glarneńskie – podgrupa górska Alp Glarneńskich, w Alpach Zachodnich. Pasmo to leży w Szwajcarii, w kantonie Uri. Najwyższym szczytem jest Oberalpstock, który osiąga wysokość 3328 m. Graniczą z Prealpami Schwyzu i Uri (w Prealpach Szwajcarskich), z Alpami Glarneńskimi właściwymi na wschodzie, Alpami Lepontyńskmi na południu oraz Alpami Urneńskimi na zachodzie.
Najwyższe szczyty:

</doc>
<doc id="1744830" url="https://pl.wikipedia.org/wiki?curid=1744830" title="Mons Gruithuisen Gamma">
Mons Gruithuisen Gamma

Mons Gruithuisen Gamma (γ) – księżycowy wulkan tarczowy leżący na północ od krateru Gruithuisen na zachodnim skraju Mare Imbrium (Morza Deszczów). Jego nazwa, nadana w 1976 roku, pochodzi od pobliskiego krateru o tej samej nazwie.
Ten masyw tworzy zaokrągloną kopułę, zajmującą teren o średnicy 20 km i wznoszącą się łagodnie na wysokość 0,9 km. Na wierzchołku jest mały krater. Góra oglądana z Ziemi jest skrócona przez perspektywę.

</doc>
<doc id="1744833" url="https://pl.wikipedia.org/wiki?curid=1744833" title="Kościół Imienia Jezus w Bonn">
Kościół Imienia Jezus w Bonn

 
Kościół Imienia Jezus w Bonn (niem. "Namen-Jesu-Kirche") - od 2011 roku główna świątynia Kościoła Starokatolickiego w Niemczech, znajdująca się w Bonn w Północnej Nadrenii-Westfalii. Wezwanie "imienia Jezus" świątynia otrzymała w 1721 roku z inicjatywy papieża Innocentego IX. 
Kościół został wzniesiony w 1594 roku jako świątynia Kolegium Jezuickiego. Po odejściu Jezuitów z miasta w 1774 roku budynek stał pusty. Przez prawie sto lat wykorzystywany był m.in. jako stajnie wojsk konnych i miejsce zakwaterowania żołnierzy. W 1877 roku w kościele urządzono parafię starokatolicką, użytkowała ona świątynię do 1934 roku. W 1935 roku świątynia stała się rzymskokatolickim kościołem rektorskim przy Uniwersytecie w Bonn. W 2007 roku rzymskokatolicka archidiecezja Kolonii zlikwidowała rektorat akademicki i przekazała świątynię Kościołowi Starokatolickiemu w Niemczech, przewiduje się, że w 2011 roku nastąpi rekonsekracja kościoła i zawiązanie nowej katedry Kościoła Starokatolickiego w Niemczech. Do dnia dzisiejszego funkcję katedry pełni położony w Bonn kościół św. Cypriana, jest to jednak rozwiązanie prowizoryczne i tymczasowe.   
Kościół został zbudowany na bazie planów Jakoba de Candrea w stylu tzw. gotyku jezuickiego, przemieszanego z elementami innych stylów. 
Posiada dwie wieże, z charakterystycznymi podwójnymi romańskimi oknami, w samej dolnej części kościoła napotkać można tylko gotyckie okna. Nad głównym wejście widoczne są łacińskie inskrypcje informujące o dacie konsekracji, ponadto monogram Chrystusa IHS. Kościół ma charakter kościoła halowego, z rozległą kryptą, w której spoczywają ciała ok. 65 jezuitów. Charakterystyczny wysoki ołtarz został zaprojektowany przez Bartłomieja Dierix w 1755 roku. Boczne ołtarze pochodzą z rozebranego w 1897 roku miejscowego kościoła kapucynów.
Kościół należy do parafii pw. Św. Cypriana w Bonn (założona w 1873 roku). Do parafii należy również Kościół św. Cypriana w Bonn - pełniący obecnie funkcję głównej świątyni Kościoła, ponieważ w Kościele Imienia Jezus trwa generalny remont adaptacyjny. Proboszczem parafii jest ks. Werner Luttermann. Bonn jest siedzibą biskupa Kościoła Starokatolickiego w Niemczech - Joachima Vobbego.

</doc>
<doc id="1744834" url="https://pl.wikipedia.org/wiki?curid=1744834" title="Sapphire of Istanbul">
Sapphire of Istanbul

Sapphire of Istanbul – wieżowiec w Stambule, o wysokości 261 m. Od 2010 (roku oddania do użytku) do 2017 był najwyższym budynkiem w Turcji.

</doc>
<doc id="1744835" url="https://pl.wikipedia.org/wiki?curid=1744835" title="Korporacja Absolwentów Akademii Ekonomicznej w Krakowie">
Korporacja Absolwentów Akademii Ekonomicznej w Krakowie



</doc>
<doc id="1744838" url="https://pl.wikipedia.org/wiki?curid=1744838" title="Auguste-René Dubourg">
Auguste-René Dubourg

Auguste-René Dubourg (ur. 1 października 1842 w Loguivy-Plougras, zm. 22 września 1921 w Rennes) − francuski duchowny katolicki, kardynał, arcybiskup Rennes. 
Życiorys.
Święcenia kapłańskie przyjął 22 grudnia 1866 roku w Saint-Brieuc. W latach 1866–1893 był kolejno wykładowcą w seminarium duchownym Saint-Brieuc, sekretarzem biskupa, wikariuszem generalnym i wikariuszem kapitulnym. 19 stycznia 1893 roku otrzymał nominację na biskupa Moulins. Sakrę biskupią otrzymał 16 kwietnia 1893 roku w katedrze Saint-Brieuc z rąk bp. Piera-Frédérica Fallièresa biskupa Saint-Brieuc. 6 sierpnia 1906 roku przeniesiony na stolicę metropolitalną w Rennes. Na konsystorzu 4 grudnia 1916 roku papież Benedykt XV wyniósł go do godności kardynalskiej z tytułem kardynała prezbitera S. Balbinae. Zmarł 22 września 1921 roku w Rennes. Pochowano go w archikatedrze metropolitalnej w Rennes.

</doc>
<doc id="1744839" url="https://pl.wikipedia.org/wiki?curid=1744839" title="Osiedle Młodych (Olkusz)">
Osiedle Młodych (Olkusz)

Osiedle Młodych – osiedle w południowej części Olkusza.
Początki "Osiedla Młodych" to koniec lat 70. XX wieku. "Osiedle Młodych" posiada nieoficjalny podział na dwie części: "krakowską" (południowa) i "gliwicką" (północna). Część "krakowska" to ulice: Sosnowa, Tuwima, Konopnickiej, Reja, Krasińskiego; natomiast część "gliwicka" to ulice: Baczyńskiego, Żeromskiego, Nałkowskiej, Orzeszkowej.
Na "osiedlu Młodych" zlokalizowane są trzy szkoły podstawowe (nr 2, nr 8 i nr 10) oraz II Liceum Ogólnokształcące, były tu także dwa gimnazja, Gimnazjum nr 1 przy ul. Kochanowskiego i Gimnazjum nr 2 przy ul. Żeromskiego. "Osiedle Młodych" posiada dwie pętle autobusowe. Pierwsza z nich to "Osiedle Młodych Pętla" zlokalizowana przy ul. Krasińskiego, natomiast druga to "Pętla Orzeszkowej" i jest przy ulicy o tej samej nazwie.
Na obrzeżach osiedla, od strony północno-wschodniej, przy ul. Jana Pawła II nr 32, w granicy z Nowym Szpitalem usytuowany jest budynek będący siedzibą Komendy Powiatowej Policji.
Terenem rekreacyjnym położonym wewnątrz Osiedla Młodych jest park Dolinka. W latach 2018–2020 obszar ten został poddany rewitalizacji w ramach Gminnego Programu Rewitalizacji.
Osiedle Młodych na dzień 31 grudnia 2012 roku liczyło 8712 mieszkańców, co daje 24% ogółu mieszkańców miasta.

</doc>
<doc id="1744841" url="https://pl.wikipedia.org/wiki?curid=1744841" title="Oberalpstock">
Oberalpstock

Oberalpstock (romansz "Piz Tgietschen") – szczyt w Alp Glarneńskich, części Alp Zachodnich. Leży w Szwajcarii, na granicy kantonów Gryzonia i Uri. Należy do podgrupy Alpy Urano-Glarneńskie. Szczyt można zdobyć ze schroniska Camona da Cavardiras (2649 m).

</doc>
<doc id="1744846" url="https://pl.wikipedia.org/wiki?curid=1744846" title="Gross Schärhorn">
Gross Schärhorn

Gross Schärhorn – szczyt w Alp Glarneńskich, części Alp Zachodnich. Leży w Szwajcarii w kantonie Uri. Należy do podgrupy Alpy Urano-Glarneńskie. Szczyt można zdobyć ze schroniska Planurahütte (2947 m), Hüfihütte (2334 m) lub Ruchenhüttli (2755 m).
Pierwszego wejścia dokonali G. Hoffmann, J. Gisler i P. L. Imholz w 1842 r.

</doc>
<doc id="1744847" url="https://pl.wikipedia.org/wiki?curid=1744847" title="Metropolia Perth">
Metropolia Perth

Metropolia Perth - jedna z 5 metropolii Kościoła rzymskokatolickiego w Australii. Jej granice pokrywają się z terytorium stanu Australia Zachodnia. Powstała w 1913, kiedy to dwie diecezje oraz wikariat apostolski działające wówczas w tym stanie zostały wyłączone z metropolii Sydney. Od 1954 liczy trzy, a od 1966 cztery diecezje (w tym jedną archidiecezję). Na jej czele stoi arcybiskup metropolita Perth. Od 2012 godność tę sprawuje abp Timothy Costelloe. Najważniejszą świątynią metropolii jest katedra Najświętszej Maryi Panny w Perth.
W skład metropolii wchodzą:

</doc>
<doc id="1744848" url="https://pl.wikipedia.org/wiki?curid=1744848" title="Kowar">
Kowar

Kowar - stop zawierający przeciętnie 30% niklu, 20% kobaltu i 50% żelaza.
Stosowany jest skutecznie w elektronice do produkcji wszelkiego rodzaju elektrod i elementów wtapianych w szkło.

</doc>
<doc id="1744849" url="https://pl.wikipedia.org/wiki?curid=1744849" title="Thalidomid">
Thalidomid



</doc>
<doc id="1744850" url="https://pl.wikipedia.org/wiki?curid=1744850" title="Talidomid">
Talidomid

Talidomid – organiczny związek chemiczny zbudowany z reszty ftalimidowej i glutarimidowej, stosowany jako lek o działaniu przeciwwymiotnym, przeciwbólowym, usypiającym i hipnotycznym. Talidomid został uzyskany przez chemików z "Chemie Grünenthal" z Republiki Federalnej Niemiec w 1953 roku.
Historia.
Pierwotnie otrzymywano go jako racemat, to znaczy mieszaninę zawierającą w równych proporcjach oba enancjomery. Wówczas jeszcze nie wiedziano, że jeden z enancjomerów (o konfiguracji absolutnej R) ma działanie lecznicze, a drugi (S) jest silnym teratogenem działającym na DNA płodu oraz wykazującym działanie hamujące angiogenezę (to znaczy hamujące tworzenie nowych naczyń krwionośnych w kończynach oraz rozwój już istniejących).
Talidomid był sprzedawany bez recepty w latach 1957–1961 jako lek usypiający ogólnego stosowania, a w większych dawkach jako lek przeciwbólowy dla kobiet, których ciąża przebiegała z powikłaniami. Preparat został zarejestrowany w ponad 50 krajach, pod różnymi nazwami handlowymi ("Talimol", "Kevadon", "Nibrol", "Sedimide", "Quietoplex", "Contergan", "Neurosedyn", "Distaval" i innymi).
Pod koniec roku 1960 udowodniono, że talidomid ma silne działanie teratogenne (czyli powoduje uszkodzenia płodu). Było ono szczególnie duże podczas pierwszych 50 dni ciąży. Zanim wykryto ten aspekt jego działania, ofiarami tego specyfiku zostało około 15 tysięcy ludzkich płodów, z czego 12 tysięcy zostało donoszone i urodzone jako dzieci z głębokimi wadami rozwojowymi. Spośród owych 12 tysięcy dzieci około 4 tysięcy zmarło przed ukończeniem pierwszego roku życia. Większość z ocalałych osób żyje do dzisiaj, chociaż prawie wszyscy cierpią z powodu ciężkich deformacji ciała, między innymi braku kończyn (fokomelia lub amelia) i nienaturalnych proporcji ciała.
Po tych odkryciach talidomid usunięto z listy leków, a jego produkcję wstrzymano. Ustalono, który z enancjomerów ma działanie teratogenne, oraz opracowano syntezę asymetryczną prowadzącą do otrzymania tylko enancjomeru o działaniu leczniczym – niemniej jednak w organizmach żywych związek ten ulega stopniowej racemizacji, zatem nawet podanie czystego enancjomeru o działaniu leczniczym nie jest do końca bezpieczne.
Pod koniec lat 90. dowiedziono, że talidomid wykazuje silne działanie immunosupresyjne (zmniejsza więc ryzyko odrzutu przeszczepów), zapobiega niektórym symptomom zaawansowanego AIDS, a także powstrzymuje rozwój niektórych form nowotworów (zwłaszcza raka prostaty). Spowodowało to ponowne wpisanie tej substancji na listę leków (wyłącznie czystego enancjomeru leczniczego), którego podawanie osobom niebędącym w ciąży i nieplanującym w przyszłości potomstwa jest obciążone niewielkim ryzykiem. Sprawa ponownego uruchomienia produkcji preparatu, która nastąpiła w 2001, budzi jednak kontrowersje. Liczne organizacje zrzeszające ofiary talidomidu twierdzą, że nigdy nie można mieć pewności, czy osoby stosujące ten lek nie spłodzą przez przypadek potomstwa w trakcie lub wkrótce po terapii, nawet jeśli tego wcześniej nie planowały. Jednakże takie ryzyko dotyczy wszystkich leków stosowanych w terapii nowotworów.
Mimo tych zastrzeżeń talidomid jest stosowany w leczeniu szpiczaka mnogiego. Z uwagi na to, że również w takim zastosowaniu przejawia sporo działań niepożądanych (np. zmęczenie, polineuropatię, wysypki skórne, zaparcia, zwiększone ryzyko żylnej choroby zakrzepowo-zatorowej), obecnie w fazie badań przedklinicznych znajduje się pochodna talidomidu o znacznie zmniejszonej liczbie działań niekorzystnych o nazwie lenalidomid ("Revlimid"). Jego stosowanie razem z deksametazonem powoduje remisję częściową u około 90% i całkowitą remisję u 38% chorych na szpiczaka mnogiego. To korzystne działanie wiąże się z mechanizmem działania talidomidu i jego pochodnych, polegającego na stymulacji proliferacji limfocytów T, zwiększaniu produkcji interleukiny 2, interferonu γ oraz zmniejszaniu produkcji TNF-α.
Oprócz leczenia nowotworów talidomid bywa także stosowany w leczeniu trądu, chociaż nie jest to obecnie zalecane przez Światową Organizację Zdrowia. Dowiedziono także jego skuteczności w redukowaniu świądu w świerzbiączce guzkowej.
Embriopatia talidomidowa.
Historia odkrycia teratogennego działania talidomidu.
Talidomid przeszedł rutynowe badania na toksyczność na zwierzętach, chociaż jak wykazały późniejsze procesy sądowe, nie zostały one przeprowadzone wystarczająco starannie (jednak w zasadzie zgodnie z ówcześnie obowiązującymi normami prawnymi w tym zakresie). Co więcej, testy te były powtarzane przez agencje rządowe wielu krajów, w których talidomid był rejestrowany jako lek, i żaden z tych testów nie stwierdził toksyczności talidomidu. W żadnym z krajów, gdzie talidomid był rejestrowany, nie było wówczas jeszcze obowiązku wykonywania testów na teratogenność na ciężarnych samicach zwierząt.
W 1960 firma "Chemie Grünenthal" zdecydowała się wejść z tym lekiem na rynek amerykański i w związku z tym zgłosiła formalny wniosek do tamtejszej Agencji Żywności i Leków o jego rejestrację. Firma nie spodziewała się żadnych trudności, gdyż lek ten był już wtedy znany od 10 lat i nigdy do tej pory nie zgłaszano skarg na jego działanie.
Rozpatrzenie wniosku Agencja Żywności i Leków powierzyła świeżo zatrudnionej pracownicy Frances Oldham Kelsey. Tak się akurat złożyło, że w ramach swojej pracy dyplomowej na studiach zajmowała się ona badaniem mutagenności wielu związków chemicznych. Wiedziała ona, że wiele mutagennych związków ma też często uboczne działanie na układ nerwowy. W dokumentacji do zgłoszenia talidomidu zainteresował ją raport lekarzy brytyjskich, którzy opisywali nieliczne przypadki ubocznych efektów neurologicznych talidomidu. Na wszelki wypadek zażądała więc od "Chemie Grünenthal" dokładnych opisów przeprowadzanych dotychczas testów toksyczności i zorientowała się, że firma nigdy nie zbadała działania mutagennego leku.
Mimo że amerykański przedstawiciel handlowy "Chemie Grünenthal" zaczął naciskać ją w sprawie przyspieszenia procesu rejestracji, Kelsey oparła się tym naciskom i zażądała od firmy wykonania odnośnych testów. W tym samym czasie na całym świecie zaczęły pojawiać się coraz liczniejsze doniesienia opisujące przypadki porodów dzieci o dotychczas bardzo rzadko spotykanych deformacjach ciała. Kelsey zaczęła gromadzić wszystkie te doniesienia i udowodniła, że ich jedyną cechą wspólną jest to, że podczas ciąży matki tych dzieci zażywały talidomid. Lek nie został dopuszczony do obrotu w Stanach Zjednoczonych, a Kelsey stała się amerykańską bohaterką narodową.
W sierpniu 1962 prezydent Stanów Zjednoczonych, John F. Kennedy, przyznał Kelsey "President’s Award for Distinguished Federal Civilian Service" (prezydencki medal za wybitną służbę cywilną). Cała historia spowodowała, że na całym świecie procedury rejestracji nowych leków zostały drastycznie zaostrzone, aby w przyszłości nigdy nie doszło już do podobnej tragedii.
Działania niepożądane.
Działania niepożądane talidomidu:

</doc>
<doc id="1744853" url="https://pl.wikipedia.org/wiki?curid=1744853" title="Język chuj">
Język chuj

Język chuj (a. chuje, czuh) (, IPA: []) – język majański, używany przez Indian z plemienia Chuj w Gwatemali i Meksyku. Z punktu widzenia typologii jest to język polisyntetyczny.
Istnieją dwa blisko spokrewnione języki noszące tę nazwę (z własnymi kodami ISO 639-3):
Gramatyka.
Ortografia.
Litera &lt;h&gt; poprzedzająca samogłoskę na początku wyrazu oznacza, że wyraz zaczyna się od samogłoski, a nie od zwarcia krtaniowego.
Przykłady słownictwa (dialekt z San Mateo Ixtatán).
Liczebniki od 1 do 10.
San Mateo Ixtatán / San Sebastián Coatán

</doc>
<doc id="1744854" url="https://pl.wikipedia.org/wiki?curid=1744854" title="Daniela Samulski">
Daniela Samulski

Daniela Samulski (ur. 31 maja 1984 w Berlinie, zm. 22 maja 2018) – niemiecka pływaczka specjalizująca się w stylu grzbietowym, dwukrotna wicemistrzyni świata, trzykrotna medalistka mistrzostw Europy, dwukrotna rekordzistka świata.
Największym osiągnięciem zawodniczki jest srebrny medal w wyścigu na 50 m stylem grzbietowym i w sztafecie 4x100 m stylem dowolnym podczas mistrzostw świata w Rzymie w 2009 roku. Dwukrotnie poprawiała rekord świata w wyścigu na 50 m stylem grzbietowym, ostatni raz w półfinałowym wyścigu podczas mistrzostw świata w 2009 roku czasem 27,39 s, który kilka minut później został poprawiony o 0,01 s przez Rosjankę Anastasiję Zujewą, która startowała w drugim półfinale.
Zmarła w wieku 33 lat, powodem śmierci była choroba nowotworowa żołądka.
Linki zewnętrzne.
 

</doc>
<doc id="1744857" url="https://pl.wikipedia.org/wiki?curid=1744857" title="Elżbieta Muszyńska">
Elżbieta Muszyńska

Elżbieta Muszyńska (ur. 1943 w Łodzi) – polska urbanistka i architektka, nauczyciel akademicki.
Życiorys.
Prezes Towarzystwa Urbanistów Polskich oddziału łódzkiego. Członek Łódzkiej Okręgowej Izby Architektów. Profesor i kierownik Zakładu Projektowania Urbanistycznego Instytutu Architektury i Urbanistyki Politechniki Łódzkiej. Profesor na Wydziale Architektury w Wyższej Szkole Ekologii i Zarządzania w Warszawie.
Rodzina.
Żona architekta Krzysztofa Muszyńskiego, dzieci: córka Anna (historyk sztuki), syn Krzysztof (architekt).

</doc>
<doc id="1744858" url="https://pl.wikipedia.org/wiki?curid=1744858" title="Clariden">
Clariden

Clariden lub "Claridenstock" – szczyt w Alp Glarneńskich, części Alp Zachodnich. Leży w Szwajcarii, na granicy kantonów Glarus i Uri. Należy do podgrupy Alpy Urano-Glarneńskie. Szczyt można zdobyć ze schroniska Claridenhütte (2457 m) lub Planurahütte (2947 m).
Pierwszego wejścia dokonali Rambert, Streiff i Stüssi 13 sierpnia 1863 r.

</doc>
<doc id="1744865" url="https://pl.wikipedia.org/wiki?curid=1744865" title="Gross Windgällen">
Gross Windgällen

Gross Windgällen – szczyt w Alp Glarneńskich, części Alp Zachodnich. Leży w Szwajcarii, w kantonie Uri. Należy do podgrupy Alpy Urano-Glarneńskie. Szczyt można zdobyć ze schroniska Wingällenhütte (2032 m)
Pierwszego wejścia dokonali Josef Maria Tresch-Exer i Melchior Tresch w 1848 r.

</doc>
<doc id="1744870" url="https://pl.wikipedia.org/wiki?curid=1744870" title="Palamedes. A Journal of Ancient History">
Palamedes. A Journal of Ancient History

Palamedes. A Journal of Ancient History – polskie czasopismo historyczne poświęcone historii starożytnej. Wydawane jest od roku 2006. Publikuje artykuły w językach: angielskim, niemieckim, francuskim oraz włoskim.
Czasopismo jest wydawane przez Instytut Historyczny Uniwersytetu Warszawskiego.
Numery 1-4 ukazały się we współpracy z Wydawnictwami Uniwersytetu Warszawskiego, a poczynając od numeru 5 (2010) wydawcą jest Lockwood Press.
W roku 2011 Palamedes został wpisany na listę czasopism naukowych ERIH - European Reference Index for the Humanities.
Redakcja: P. Berdowski, Ł. Niesiołowski-Spanò, K. Stebnicka, M. Węcowski, A. Wolicki
Rada Naukowa: B. Bravo, J. Domański, J. Kolendo (†), W. Lengauer, J. Linderski, M. Popko (†), E. Wipszycka, S. Zawadzki, A. Ziółkowski

</doc>
<doc id="1744872" url="https://pl.wikipedia.org/wiki?curid=1744872" title="Glärnisch">
Glärnisch

Glärnisch – szczyt w Alp Glarneńskich, części Alp Zachodnich. Leży w Szwajcarii, w kantonie Glarus. Należy do podgrupy Alpy Urano-Glarneńskie. Góruje nad jeziorem Klöntalersee. Szczyt można zdobyć ze schroniska Glärnischhütte (1990 m) lub Guppenalp-Oberstafel (1658 m).

</doc>
<doc id="1744873" url="https://pl.wikipedia.org/wiki?curid=1744873" title="Hydroksymetylofurfural">
Hydroksymetylofurfural

Hydroksymetylofurfural ("HMF") – organiczny związek chemiczny z grupy aldehydów i alkoholi o szkielecie furanu, hydroksymetylowa pochodna furfuralu, substancja zapachowa. Można go otrzymać z wysoką wydajnością (także na skalę przemysłową) w wyniku kwasowej hydrolizy fruktozy (lub hydrolizatów inuliny) oraz glukozy i hydrolizatów celulozy.
Powstaje też jako jeden z produktów reakcji Maillarda oraz jako końcowy produkt rozpadu witaminy C.
Wpływ na zdrowie.
Wpływ HMF na zdrowie jest niejednoznaczny. Z jednej strony jest on substancją cytotoksyczną, mutagenną i kancerogenną, z drugiej zaś wykazuje wiele pozytywnych właściwości, np. przeciwutleniające, przeciwalergiczne, przeciwzapalne; wpływa korzystnie na anemię sierpowatą i przeciwdziała niedotlenieniu.
Występowanie.
Jest obecny w produktach spożywczych zawierających cukier i poddanych obróbce cieplnej, m.in. w miodzie, płatkach śniadaniowych, pieczywie, nabiale i sokach owocowych. Jego ilość w miodzie wzrasta podczas przechowywania oraz podgrzewania. Pogrzewanie miodu w celu jego dekrystalizacji powinno przeprowadzać się na łaźniach wodnych w celu uniknięcia lokalnego przegrzania. Z podobnego powodu korzystne jest stosowanie do grzania kuchenek mikrofalowych; ponadto energia promieniowania mikrofalowego stosowanego w kuchenkach przekształcana jest głównie w energię termiczną cząsteczek wody, a nie cząsteczek cukrów. Zawartość HMF w miodach jest oznaczana jako wskaźnik ich jakości. Załącznik II dyrektywy Rady 2001/110/WE określa kryteria składu miodu, w tym zawartość HMF, która nie powinna przekraczać poziomu 40 mg/kg (z wyjątkiem miodu piekarniczego) lub 80 mg/kg w miodzie deklarowanym jako pochodzący z regionu tropikalnego. Stężenie HMF w miodzie jest jednym z ważniejszych parametrów laboratoryjnej analizy miodu . 
Zastosowanie.
Jest prekursorem wielu dwufunkcyjnych pochodnych furfuralu, z których można otrzymywać różnego typu poliestry i inne polimery, a także paliwo do silników Diesla.

</doc>
<doc id="1744874" url="https://pl.wikipedia.org/wiki?curid=1744874" title="Takeshi Matsuda">
Takeshi Matsuda

 − japoński pływak specjalizujący się w stylu motylkowym i dowolnym, czterokrotny medalista igrzysk olimpijskich, trzykrotny medalista mistrzostw świata.
Kariera pływacka.
W 2004 roku na igrzyskach olimpijskich w Atenach z czasem 3:48,96 min ustanowił rekord Azji i zajął ósme miejsce na dystansie 400 m stylem dowolnym. W konkurencji 200 m stylem motylkowym był czternasty i nie zakwalifikował się do finału. 
Rok później, podczas mistrzostw świata w Montrealu zdobył srebrny medal na dystansie 200 m stylem motylkowym, w finale uzyskawszy czas 1:55,62 min. W konkurencji 400 m kraulem z czasem 3:48,60 min uplasował się na siódmym miejscu.
Na mistrzostwach świata w Melbourne w 2007 roku był dziewiąty na 200 m stylem motylkowym (1:56,57 min) i trzynasty na 400 m stylem dowolnym.
Swój pierwszy medal olimpijski zdobył rok później na igrzyskach w Pekinie w konkurencji 200 m stylem motylkowym, kiedy uzyskał czas 1:52,97 min i ustanowił nowy rekord Azji. Na dystansie 400 m stylem dowolnym zajął dziesiąte miejsce z czasem 3:44,99 min, a na 1500 m stylem dowolnym uplasował się na 18. miejscu.
W 2009 roku podczas mistrzostw świata w Rzymie wywalczył brązowy medal na dystansie 200 m stylem motylkowym, w finale uzyskawszy czas 1:53,32 min. W konkurencji 400 m kraulem zajął 15. miejsce (3:46,95). Płynął również w sztafecie 4 × 200 m stylem dowolnym, która uplasowała się na czwartym miejscu. 
Na kolejnych mistrzostwach świata powtórzył swój sukces z 2005 roku i zdobył srebrny medal na 200 m stylem motylkowym, uzyskawszy w finale czas 1:54,01 min. Uczestniczył też w wyścigach sztafet kraulowych 4 × 100 (10. miejsce) i 4 × 200 m (7. miejsce).
W 2012 roku zdobył dwa medale na igrzyskach olimpijskich w Londynie. Srebro wywalczył w sztafecie 4 × 100 m stylem zmiennym, natomiast brąz na 200 m stylem motylkowym (1:53,21 min). 
Cztery lata później, podczas igrzysk olimpijskich w Rio de Janeiro wraz z Kosuke Hagino, Naito Eharą i Yukim Kobori zdobył brązowy medal w sztafecie 4 × 200 m stylem dowolnym.

</doc>
<doc id="1744876" url="https://pl.wikipedia.org/wiki?curid=1744876" title="High Stakes Poker">
High Stakes Poker

High Stakes Poker (ang. "poker na wysokie stawki") – pokerowy show telewizyjny emitowany na stacji GSN w Stanach Zjednoczonych. Odmiana pokera w jaki grają zawodnicy to No Limit Texas Hold’em. Program doczekał się 7 sezonów. Sezon 6 pojawił się na antenie 14 lutego 2010. Prowadzącym jest popularny amerykański dziennikarz i pokerzysta Gabe Kaplan. W 7 sezonie następuje zmiana prowadzącego na Norma Macdonalda.
Historia programu.
Pierwszy sezon High Stakes Poker został nagrany w hotelu Golden Nugget w Las Vegas, a jego premiera odbyła się w styczniu 2006. Na sezon ten składało się 13 epizodów, prowadzonych przez A.J. Benza i Gabe’a Kaplana - aktora komediowego jak również profesjonalnego pokerzystę. Drugi sezon został nagrany w hotelu Palms, trwał 16 epizodów, z czego pierwszy miał premierę w czerwcu 2006. Sezon trzeci trwał 13 epizodów, został nagrany w hotelu South Point Casino, a premiera odbyła się 15 stycznia 2007. Kolejno sezon 4 (17 epizodów) – premiera 27 sierpnia 2007, a sezon 5 (13 epizodów) – premiera 1 marca 2009. Sezon 6 (13 epizodów) – premiera 14 lutego 2010, prowadzącymi zostali Gabe Kaplan oraz znana pokerzystka Kara Scott.
Format.
High Stakes Poker wraz z pierwszym epizodem stał się unikalnym programem, w którym każdy z telewidzów mógł obejrzeć poker na najwyższych stawkach, które często sięgały setkom tysięcy dolarów. Minimalne wpisowe w pierwszym sezonie wynosiło 100,000$, ale zawodnicy zazwyczaj siadali przy stole z większą sumą, tak jak na przykład Daniel Negreanu w pierwszym sezonie z 1,000,000$ i Brad Booth w sezonie trzecim również z milionem dolarów. W sezonie szóstym minimalne wpisowe wynosiło 200,000$. Blindy w HSP wynosiły w pierwszych sezonach 300/600$ i 100$ ante, potem 400/800$ i ante 200$. W szóstym sezonie po namowie Lexa Veldhuisa blindy wzrosły do poziomu 500/1,000$ i ante 200$.
Sławne rozdania.
W sezonie drugim Gus Hansen wygrał pulę wynoszącą 575,700$ z karetą piątek, pokonując fulla Daniela Negreanu. Hansen podbił do 2,900$ z 5♣ 5♦, a Negreanu przebił do 5,000$ z 6♠ 6♥, które Hansen sprawdził. Na flop spadły 9♣ 6♦ 5♥ dając obu zawodnikom sety. Hansen zaczekał ze swoimi trzema piątkami mając 4% szans na wygranie rozdania, a Negreanu stawia 8,000$ ze swoim setem szóstek i 94% szansami na wygraną. Hansen przebija do 26,000$, Negreanu sprawdza, a pula wynosi już 63,700. Na turn spada ostatnia 5♠ w talii dając Hansenowi karetę piątek, a Danielowi fulla szóstki na piątki, zostawiając 2% szans na wygraną. Hansen obstawia 24,000$, Negreanu tylko sprawdza, myśląc że ma najlepszą rękę. Pula wynosi 111,700$. Na river spada 8♠. Hansen czeka, Negreanu obstawia 65,000$ na co Hansen zagrywa za swoje pozostałe 232,000$ podnosząc pulę do 408,700$. Negreanu po długim namyśle sprawdza i Hansen może się cieszyć pulą wynoszącą 575,700$. Była to najwyższa pula sezonu.
W sezonie czwartym doszło do spektakularnego rozdania w którym pula osiągnęła astronomiczną kwotę 1,227,900$. W rozdaniu starli się ze sobą David Benyamine i Guy Laliberté. Benyamine miał A♣8♣, a Laliberté K♦5♦. Flop to K♣5♣3♦. Po podbiciu po flopie Benyamina za 43,000$ Laliberté przebił do 168,000$ na co Benyamine po chwili namysłu zadeklarował zagranie za wszystkie swoje żetony była to suma 600,000$. Laliberté szybko sprawdził. Szanse po flopie wynosiły 65% do 35% na korzyść Laliberté, który po prośbie Benyamine'a zgodził się na anulowanie rozdania.
W sezonie czwartym doszło do rozdania z pulą wynoszącą 743,800$ w którym uczestniczyli Patrik Antonius i Jamie Gold. Antonius miał A♠ J♦, a Gold parę króli. Flop to 3♠ Q♦ 10♥, turn K♥. Gold zagrał za wszystko z setem króli, Antonius szybko sprawdził podnosząc pulę do 743,800$. Z taką dużą pulą gracze uzgodnili, że karta na river wyłożona zostanie trzy razy. Pierwsze dwie karty to Q♥ 3♦, obie dały fulla Goldowi, i mimo że Antonius był 3 do 1 faworytem do wygrania, w jego ręce trafiła jedynie 1/3 puli.
Największe rozdanie miało miejsce w sezonie 5. Peter Eastgate podbił przed flopem z A♠K♥, Barry Greenstein przebił do 15,000$ z A♦ A♣. Eastgate sprawdził, jak również siedzący przed nim Tom Dwan z K♠ Q♠. Na flop spadły 4♠ 2♠ Q♥. Dwan szybko zabetował, Barry przebił, Dwan ponownie przebił, na co Greenstein zagrał all-in, które Dwan szybko sprawdził. Barry odmówił we wcześniejszej ręce Dwanowi, aby podzielili pulę na dwa rozdania, mimo iż to Tom był faworytem do wygrania. Tym razem również się nie zgodził, ale zaproponował aby wyjąć z puli część pieniędzy na co nie przystał Dwan. Na turn spada kolejna Q♣, Dwan zgarnia pulę wynoszącą 919,600$.

</doc>
<doc id="1744880" url="https://pl.wikipedia.org/wiki?curid=1744880" title="Kathrine MacGregor">
Kathrine MacGregor



</doc>
<doc id="1744887" url="https://pl.wikipedia.org/wiki?curid=1744887" title="Tödi">
Tödi

Tödi (romansz "Piz Russein") – szczyt w Alpach Glarneńskich, części Alp Zachodnich. Leży w Szwajcarii, na granicy kantonów Gryzonia i Glarus. Należy do podgrupy Alp Glarneńskich właściwych. Jest to najwyższy szczyt Alp Glarneńskich i kantonu Glarus. Szczyt można zdobyć ze schroniska Grünhornhütte (2448 m) lub Fridolinshütten (2111 m). Otaczają go lodowce: Bifertenfirn na wschodzie oraz Hüfigletscher na zachodzie.
Góra posiada kilka wierzchołków:
Pierwszego wejścia dokonali A. Bisquolm i P. Curschellas 1 września 1824 r.

</doc>
<doc id="1744888" url="https://pl.wikipedia.org/wiki?curid=1744888" title="Mons Hansteen">
Mons Hansteen

Mons Hansteen – niewielka góra w południowo-zachodniej części widocznej strony Księżyca, na południowej krawędzi Oceanus Procellarum (Oceanu Burz), znana również jako Hansteen Alfa (α). 
Mons Hansteen była pierwotnie wulkanem. Jej podstawa w przybliżeniu ma kształt trójkąta, którego najdłuższa, wschodnia krawędź ma długość około 30 km. Nazwa pochodzi od leżącego na zachód od niej krateru Hansteen, który upamiętnia norweskiego fizyka i astronoma Christophera Hansteena (1784-1873). Na południe od góry leży krater Billy.

</doc>
<doc id="1744890" url="https://pl.wikipedia.org/wiki?curid=1744890" title="Komisarz Generalny Rzeczypospolitej Polskiej w Wolnym Mieście Gdańsku">
Komisarz Generalny Rzeczypospolitej Polskiej w Wolnym Mieście Gdańsku

Komisarz Generalny Rzeczypospolitej Polskiej w Wolnym Mieście Gdańsku – przedstawiciel polskiego rządu w Gdańsku, reprezentujący polskie interesy i wykonujący uprawnienia Polski wobec Wolnego Miasta wynikające z traktatu wersalskiego i umów polsko-gdańskich, rezydujący w mieście w latach 1920-1939. Komisarz stał na czele Komisariatu Generalnego RP.
Geneza.
Utworzenie stanowiska Komisarza Generalnego dla reprezentanta polskich interesów w Gdańsku stanowiło nawiązanie do czasów I Rzeczypospolitej, kiedy to król Stanisław August Poniatowski utrzymywał swojego rezydenta w tym mieście, był nim Aleksy Husarzewski.
W jednym z projektów konwencji polsko-gdańskiej ze strony Polski padła propozycja, aby przedstawiciel RP otrzymał tytuł Rezydenta Rzeczypospolitej Polskiej. Nie zaakceptowały tego władze Gdańska. Tytuł Komisarza Generalnego pojawia się po raz pierwszy w tymczasowej umowie polsko-gdańskiej z 22 kwietnia 1920, a także w konwencji warszawskiej z 24 października 1921. W kluczowym dla stosunków polsko-gdańskich dokumencie – konwencji polsko-gdańskiej z 9 listopada 1920 – reprezentant Polski określony jest mianem przedstawiciela dyplomatycznego rządu polskiego, z siedzibą w Gdańsku.
Spór o nazwę stanowiska.
Zarysowana wyżej kwestia różnego nazewnictwa reprezentanta Polski była, dla władz Gdańska, podstawą do odmawiania Komisarzowi Generalnemu tego miana i uporczywego tytułowania go "przedstawicielem dyplomatycznym Rzeczypospolitej Polskiej w Gdańsku". W ten sposób adresowano całą korespondencję kierowaną do Komisarza ze strony władz miasta, ale jednocześnie przyjmowana była przez te władze korespondencja od Komisarza Generalnego Rzeczypospolitej Polskiej, który niezmiennie używał nadanego mu przez rząd polski tytułu.
Spór miał głębsze podłoże ustrojowe, bowiem Senat WMG dążył do uzyskania jak największej suwerenności i zanegowania zależności miasta od Polski. Przyjęcie, iż Komisarz jest jedynie "przedstawicielem dyplomatycznym" służyło temu właśnie celowi. Władze gdańskie nie brały jednak pod uwagę faktu, iż zakres kompetencji Komisarza był znacznie szerszy niż jakiegokolwiek przedstawiciela dyplomatycznego, a ponadto między Wolnym Miastem i Polską nie było stosunków dyplomatycznych, bowiem Gdańsk nie prowadził samodzielnej polityki zagranicznej i nie utrzymywał swojego przedstawicielstwa dyplomatycznego w żadnym kraju.
Zadania.
Komisarz stał na czele Komisariatu Generalnego RP i przy jego pomocy wykonywał swoje zadania. Komisarz był zwierzchnikiem wszystkich polskich urzędów i instytucji na terenie WMG, ponadto był reprezentantem rządu polskiego i wszelka korespondencja pomiędzy polskimi a gdańskimi organami władzy musiała odbywać się za jego pośrednictwem. Zgodnie z konwencją polsko-gdańską z 9 listopada 1920, Polska prowadziła Sprawy Zagraniczne Wolnego Miasta. W tym zakresie miał też pewne kompetencje Komisarz, bowiem opieką polskich placówek zagranicznych mogli być objęci jedynie ci obywatele Gdańska, którzy mieli w paszporcie wizę Komisarza. Ponadto Komisarz mógł wizytować, w imieniu rządu polskiego obce okręty zawijające do gdańskiego portu, a także przyjmować wizyty dowódców obcych okrętów bez zgody i wiedzy władz gdańskich.
Komisarz miał przywilej eksterytorialności.
Poza tym Komisarz Generalny wpływał na kadrową obsadę Komisariatu. Początkowo premier, a następnie od 1923 minister spraw zagranicznych, w porozumieniu z Komisarzem, mianowali urzędników Komisariatu.
Żadne zarządzenia władz i urzędów polskich, dotyczące ogółu ludności polskiej na terenie WMG, nie mogły być wydawane bez zgody Komisarza, zaś spory między nim a przedstawicielstwem jakiegoś ministerstwa w Gdańsku rozstrzygali wspólnie minister spraw zagranicznych i odpowiedni minister. Do obowiązków Komisarza należało przygotowywanie raportów zawierających sugestie, co do sposobu działalności dla tych ministerstw i urzędów, które miały swoich reprezentantów w WMG.

</doc>
<doc id="1744892" url="https://pl.wikipedia.org/wiki?curid=1744892" title="Ernest I">
Ernest I



</doc>
<doc id="1744893" url="https://pl.wikipedia.org/wiki?curid=1744893" title="Królestwo Indo-Greckie">
Królestwo Indo-Greckie

Królestwo Indo-Greckie – państwo hellenistyczne istniejące na terenie dzisiejszego południowo-wschodniego Afganistanu, północnego Pakistanu i północno-zachodnich Indii w latach ok. 180 p.n.e. do ok. 10 n.e.
Początki królestwa indo-greckiego wiążą się z ekspansją greko-baktryjskiego króla Demetriusza I (ok. 200 p.n.e. – ok. 190 p.n.e.) w kierunku Indii. Ok. 190 p.n.e., wykorzystując upadek Maurjów, zajął on Paropamisos i Arachozję. Ekspansję na południe kontynuowali jego następcy, Agatokles (ok. 190 – ok. 180 p.n.e.) i Pantaleon (ok. 190 – ok. 185 p.n.e.), którzy opanowali Gandharę i zachodni Pendżab. To oni jako pierwsi zaczęli emitować monety nawiązujące do standardów indyjskich, zawierające obok napisów greckich legendę w piśmie brahmi. Pojawiające się na monetach późniejszych władców greko-baktryjskich motywy sugerujące rywalizację różnych rodów oraz niezbyt odległa w czasie wojna domowa, o której wzmiankuje Justynus, wskazują na rozpad królestwa greko-baktryjskiego i powstanie przynajmniej dwóch niezależnych organizmów, jednego z ośrodkiem w Baktrii, drugiego zaś, nazwanego przez późniejszych historyków królestwem indo-greckim, w Gandharze i Pendżabie.
Dalszą ekspansję w Indiach podjęli działający już niezależnie od Baktrii Apollodotos I (ok. 180 – ok. 160 p.n.e.) i Menander I (ok. 155 – ok. 130 p.n.e.). Ten ostatni był najpotężniejszym z królów indo-greckich. Jego panowanie rozciągało się od Kabulu na zachodzie po Czandigarh na wschodniej granicy Pendżabu oraz od Doliny Swat na północy po Kandahar na południu. W swoich wyprawach dotarł prawdopodobnie aż do Pataliputry (dzis. Patna). Imię Menandra zachowało się w tradycji buddyjskiej – w traktacie "Milindapanha" występuje on jako nawrócony na buddyzm król Milinda. Po śmierci Menandra królestwo rozpadło się, na co wskazuje już sama ilość znanych nam jedynie z monet i niewielkiej liczby inskrypcji imion greckich władców w Indiach (blisko 30). Możliwe jest, że w pewnych okresach istniały aż trzy królestwa indo-greckie. Ok. 130 p.n.e. królestwo greko-baktryjskie upadło pod naporem Saków i Yuezhi. Ci ostatni ok. 70 p.n.e. zajęli także Paropamisos i Gandharę, pozbawiając władzy króla Hermaiosa (ok. 90 – ok. 70 p.n.e.). Ostatecznie królestwo podbili jednak wywodzący się od Saków Indo-Scytowie. Ok. roku 85 p.n.e. indo-scytyjski król Maues (ok. 85 – ok. 60 p.n.e.) zajął Taksilę, jednak Grekom pod przywództwem Apollodotosa II (ok. 80 – ok. 65 p.n.e.) udało się odzyskać ich terytoria w Pendżabie. Z zachodniej części tego regionu, tym razem na zawsze, ok. 55 p.n.e. wyparł ich następca Mauesa, Azes I (57 p.n.e. – ok. 35 p.n.e.). Ostatnim królem indo-greckim był Straton II (ok. 25 p.n.e. – ok. 10 n.e.), panujący we wschodnim Pendżabie, który został podbity przez indo-scytyjskiego satrapę Mathury Rajuvulę (ok. 10 n.e.).
Królestwo indo-greckie początkowo było typowym państwem hellenistycznym, jednak stopniowo jego władcy ulegali indianizacji. Grecy przyjmowali buddyzm i hinduizm, a jedynym dostępnym dla nas świadectwem ich odrębności są monety, z typowo greckimi portretami władców i greckimi obok indyjskich napisami, a także przedstawieniami bogów olimpijskich, którym prawdopodobnie później nie towarzyszył jednak żywy kult. Wpływ Greków na kulturę Indii objawił się przede wszystkim w tzw. sztuce Gandhary, stanowiącej syntezę oddziaływań hellenistycznych i indyjskich.
Królowie indo-greccy.
Chronologia panowania władców indo-greckich i podległe im terytoria

</doc>
<doc id="1744896" url="https://pl.wikipedia.org/wiki?curid=1744896" title="Piz Dado">
Piz Dado

Piz Dado – szczyt w Alp Glarneńskich, części Alp Zachodnich. Leży w Szwajcarii, na granicy kantonów Gryzonia i Glarus. Należy do podgrupy Alp Glarneńskich właściwych. Szczyt można zdobyć ze schroniska Grünhornhütte (2448 m).

</doc>
<doc id="1744899" url="https://pl.wikipedia.org/wiki?curid=1744899" title="Octávio Moraes">
Octávio Moraes

Octávio Sérgio da Costa Moraes (19 lipca 1923 w Belém - zm. 19 października 2009 w Rio de Janeiro) - piłkarz brazylijski znany jako Octávio lub Octávio Moraes, napastnik.
Urodzony w Belém Octávio karierę piłkarską rozpoczął w 1942 roku w klubie Botafogo FR. W 1948 roku razem z Botafogo zdobył tytuł mistrza stanu Rio de Janeiro.
Jako piłkarz klubu Botafogo wziął udział w turnieju Copa América 1949, gdzie Brazylia zdobyła tytuł mistrza Ameryki Południowej. Octávio zagrał w czterech meczach - z Ekwadorem (zdobył bramkę), Peru (zmienił go Ademir), Urugwajem (zmienił go Nininho) i w pierwszym meczu z Paragwajem.
W Botafogo grał do 1952 roku.

</doc>
<doc id="1744901" url="https://pl.wikipedia.org/wiki?curid=1744901" title="Mons Herodotus">
Mons Herodotus

Mons Herodotus – niewielka góra w północno-zachodniej części widocznej strony Księżyca, w pobliżu Oceanus Procellarum (Oceanu Burz). Jej średnica to 5 km.
Nazwa góry pochodzi od leżącego prawie 100 km na południe krateru Herodot, który upamiętnia greckiego historyka Herodota. Pomiędzy kraterem a górą leży Vallis Schröteri, największa sinusoidalna dolina na Księżycu, która rozpoczyna się 25 km na północ od krateru Herodot, następnie ciągnie się przez 160 km na północ, zachód i południe i kończy bezpośrednio na południe od Mons Herodotus. Na południe od krateru Herodot rozciąga się południowa część Oceanus Procellarum.
W pobliżu końca Vallis Schröteri i Mons Herodotus leży niewielki krater Freud, a na południowy zachód od góry mały Raman, zwany dawniej Herodot D. Na zachód, północny zachód i północ od góry ciągnie się łańcuch górski Montes Agricola, a za nimi zachodnia część Oceanus Procellarum.

</doc>
<doc id="1744903" url="https://pl.wikipedia.org/wiki?curid=1744903" title="Octavio Moraes">
Octavio Moraes



</doc>
<doc id="1744904" url="https://pl.wikipedia.org/wiki?curid=1744904" title="Bifertenstock">
Bifertenstock

Bifertenstock (romansz "Piz Durschin") – szczyt w Alp Glarneńskich, części Alp Zachodnich. Leży w Szwajcarii, w kantonie Glarus. Należy do podgrupy Alp Glarneńskich właściwych. Szczyt można zdobyć ze schroniska Grünhornhütte (2448 m), Camona da Punteglias (2311 m) lub Fridolinshütten (2111 m).
Pierwszego wejścia dokonali Roth, Sand, Raillard, H. Elmer, Vordermann i Stüssi 7 września 1863 r.

</doc>
<doc id="1744907" url="https://pl.wikipedia.org/wiki?curid=1744907" title="Octávio Sérgio da Costa Moraes">
Octávio Sérgio da Costa Moraes



</doc>
<doc id="1744908" url="https://pl.wikipedia.org/wiki?curid=1744908" title="Antyhistamina">
Antyhistamina



</doc>
<doc id="1744909" url="https://pl.wikipedia.org/wiki?curid=1744909" title="Antyhistaminy">
Antyhistaminy



</doc>
<doc id="1744914" url="https://pl.wikipedia.org/wiki?curid=1744914" title="Piz Urlaun">
Piz Urlaun

Piz Urlaun – szczyt w Alp Glarneńskich, części Alp Zachodnich. Leży w Szwajcarii, w kantonie Glarus. Należy do podgrupy Alp Glarneńskich właściwych. Szczyt można zdobyć ze schroniska Grünhornhütte (2448 m), Camona da Punteglias (2311 m) lub Fridolinshütten (2111 m).

</doc>
<doc id="1744916" url="https://pl.wikipedia.org/wiki?curid=1744916" title="Odwrotni agoniści receptora H1">
Odwrotni agoniści receptora H1



</doc>
<doc id="1744917" url="https://pl.wikipedia.org/wiki?curid=1744917" title="Szczyrk (gmina 1976–1990)">
Szczyrk (gmina 1976–1990)

Szczyrk (1973–76 i od 1990 "Buczkowice") – dawna gmina wiejska istniejąca w latach 1976–1990 w woj. bielskim (obecnie woj. śląskie). Siedzibą władz gminy był Szczyrk, który stanowił odrębną gminę miejską.
Gmina została utworzona 2 lipca 1976 w woj. bielskim, w związku z przemianowaniem gminy Buczkowice na "Szczyrk" i przeniesieniu siedziby gminnych organów władzy i administracji państwowej z Buczkowic do Szczyrku.
1 kwietnia 1990 siedziba gminy została przeniesiona z powrotem do Buczkowic, z jednoczesną zmianą nazwy gminy na "gmina Buczkowice". Obecnie istnieje tylko gmina miejska Szczyrk.
Uwaga: Nie należy mylić gminy Szczyrk (1976–1990) z gminą Szczyrk, istniejącą w latach 1946–1954, ponieważ była to gmina o zupełnie innym zasięgu terytorialnym; obejmowała ona sam Szczyrk, który do otrzymania praw miejskich w 1973 roku stanowił odrębną gminę wiejską. Od 1973 roku (choć już jako gmina miejska) koegzystuje ona z "gminą Buczkowice/Szczyrk/Buczkowice", przez co jedynym wspólnym mianownikiem obu gmin jest nazwa (oraz "lokalizacja" siedziby w latach 1976–1990).

</doc>
<doc id="1744919" url="https://pl.wikipedia.org/wiki?curid=1744919" title="Gmina Szczyrk">
Gmina Szczyrk

Współczesna gmina miejska:
Dawne gminy wiejskie:

</doc>
<doc id="1744921" url="https://pl.wikipedia.org/wiki?curid=1744921" title="Archidiecezja Perth">
Archidiecezja Perth

Archidiecezja Perth – jedna z 5 archidiecezji Kościoła rzymskokatolickiego w Australii, najważniejsza spośród czterech diecezji metropolii Perth. Powstała w 1845 jako diecezja w ramach metropolii Sydney. W 1913 została podniesiona do rangi archidiecezji.

</doc>
<doc id="1744922" url="https://pl.wikipedia.org/wiki?curid=1744922" title="Piz Frisal">
Piz Frisal

Piz Frisal – szczyt w Alp Glarneńskich, części Alp Zachodnich. Leży w Szwajcarii, w kantonie Gryzonia. Należy do podgrupy Alp Glarneńskich właściwych. Szczyt można zdobyć ze schroniska Grünhornhütte (2448 m), Camona da Punteglias (2311 m) lub Fridolinshütten (2111 m). 

</doc>
<doc id="1744925" url="https://pl.wikipedia.org/wiki?curid=1744925" title="Akuraj">
Akuraj

Akuraj (arab. اكوراي, fr. "Agourai") – miasto, zamieszkane przez ok. 15 200 ludzi, w Maroku, w regionie Meknes-Tafilalt.

</doc>
<doc id="1744927" url="https://pl.wikipedia.org/wiki?curid=1744927" title="Schorzenia autoimmunologiczne">
Schorzenia autoimmunologiczne



</doc>
<doc id="1744928" url="https://pl.wikipedia.org/wiki?curid=1744928" title="Środki psychotropowe">
Środki psychotropowe



</doc>
<doc id="1744931" url="https://pl.wikipedia.org/wiki?curid=1744931" title="Parafia św. Rocha w Wieleniu">
Parafia św. Rocha w Wieleniu

Parafia pw. św. Rocha w Wieleniu − parafia należąca do dekanatu Trzcianka, diecezji koszalińsko-kołobrzeskiej, metropolii szczecińsko-kamieńskiej. Została utworzona 11 maja 1951. Obsługiwana przez księży diecezjalnych. Siedziba parafii mieści się przy Placu Zwycięstwa.
Obszar parafii.
Obejmuje swoim zasięgiem północną dzielnicę miasta: Wieleń Północny.
Miejsca święte.
Kościół parafialny.
Kościół pw. św. Rocha w Wieleniu
Kościół parafialny został zbudowany w latach 1930-1932, konsekrowany 2 lutego 1946.

</doc>
<doc id="1744933" url="https://pl.wikipedia.org/wiki?curid=1744933" title="Mons La Hire">
Mons La Hire

Mons La Hire – samotna góra księżycowa, w zachodniej części Mare Imbrium (Morza Deszczów). Leży na północny wschód od krateru Euler, a na zachód-północny zachód od krateru Lambert.
Jej podstawa w przybliżeniu ma kształt grotu strzały, skierowanej na zachód-północny zachód; ma maksymalną średnicę 25 km. Góra wznosi się 1,5 km ponad powierzchnię, a jej nazwa upamiętnia francuskiego matematyka i astronoma Philippe'a de La Hire'a.
Pobliskie kratery.
Kilka niewielkich kraterów w pobliżu góry zostało nazwanych przez MUA. Są one wymienione poniżej. Felix i Verne leżą na południu, natomiast pozostałe są skupione na północy i północnym wschodzie.
Kratery satelickie.
Standardowo formacje te na mapach księżycowych oznacza się przez umieszczenie litery po tej stronie centralnego punktu krateru, która jest bliższa Mons La Hire.

</doc>
<doc id="1744934" url="https://pl.wikipedia.org/wiki?curid=1744934" title="Akalmus">
Akalmus

Akalmus (arab. اكلموس, fr. "Aguelmous") – miasto, zamieszkane przez ok. 11 500 ludzi, w Maroku, w regionie Meknes-Tafilalt.

</doc>
<doc id="1744936" url="https://pl.wikipedia.org/wiki?curid=1744936" title="Octavio Sergio da Costa">
Octavio Sergio da Costa



</doc>
<doc id="1744938" url="https://pl.wikipedia.org/wiki?curid=1744938" title="Aleksandr Bartieniew">
Aleksandr Bartieniew

Aleksandr Michajłowicz Bartieniew (ur. ok. 1868, zm. 12 grudnia 1932 w Warszawie) – rosyjski kornet grodzieńskiego pułku lejbgwardii carskiej, morderca aktorki teatralnej Marii Wisnowskiej. 
Biografia.
Był zaręczony z Wisnowską mimo zakazu swojego ojca. Według informacji zebranych przez historyków aktorka wykorzystywała i wielokrotnie upokarzała młodego i zakochanego w niej oficera. Sam Bartieniew był bardzo zazdrosny o swoją ukochaną. Specjalnie z myślą o aktorce wynajął za pieniądze przysyłane przez ojca garsonierę przy ul. Nowogrodzkiej 14 w Warszawie, która miała być miejscem ich schadzek. W nocy 30 czerwca 1890 spotkał się z aktorką na Nowogrodzkiej na kolacji, po której zastrzelił ją z pistoletu. Według różnych teorii dotyczących motywów zbrodni, najczęściej wymienia się zazdrość oraz chęć zemsty. Być może aktorka spotkała się z Bartieniewem, by się z nim rozstać. Legenda głosi, iż aktorka miała namówić Barteniewa, by ją zabił i sam popełnił samobójstwo, czego Bartieniew jednak nie uczynił. 
W czasie procesu Bartieniewa bronił jeden z rosyjskich adwokatów Fiodor Plewako, a jego mowa obrończa przeszła do historii rosyjskiego sądownictwa. Aleksandr Bartieniew został skazany na 8 lat ciężkich robót na Syberii, jednak został ułaskawiony przez samego cara. Nigdy nie był żonaty. Nadużywał alkoholu.
Odniesienia w kulturze masowej.
Historia burzliwego romansu i owianego do dziś tajemnicą morderstwa zainspirowała wielu autorów. 

</doc>
<doc id="1744939" url="https://pl.wikipedia.org/wiki?curid=1744939" title="Westend Gate">
Westend Gate

Westend Gate (wcześniej także "Plaza Büro Center") – wieżowiec we Frankfurcie nad Menem, w Niemczech, o wysokości 159 m. Budynek został otwarty w 1976 roku, posiada 47 kondygnacji.

</doc>
<doc id="1744940" url="https://pl.wikipedia.org/wiki?curid=1744940" title="Vahitahi">
Vahitahi

Vahitahi (także "Vaitake") – atol w archipelagu Tuamotu w Polinezji Francuskiej.
Charakterystyka fizycznogeograficzna.
Vahitahi to mały, owalny atol o długości 10 km i szerokości maksymalnej 4,5 km, z laguną o powierzchni 13 km². Powierzchnia całkowita części lądowej wynosi około 2,5 km².
Wyspa położona jest 41 km na północny wschód od atolu Akiaki. Administracyjnie zależna od Nukutavake.
Historia.
Vahitahi to pierwsza odkryta przez Louisa Antoine de Bougainville wyspa na Pacyfiku. Obecnie atol liczy 103 mieszkańców. Główna miejscowość to Mohitu.

</doc>
<doc id="1744945" url="https://pl.wikipedia.org/wiki?curid=1744945" title="Ahfir">
Ahfir

Ahfir (arab. أحفير) – miasto w Maroku, w Regionie Wschodnim. W 2014 roku liczyło ok. 19,6 tys. mieszkańców.

</doc>
<doc id="1744946" url="https://pl.wikipedia.org/wiki?curid=1744946" title="Real War">
Real War

Real War – strategiczna gra czasu rzeczywistego wydana 25 września 2001 roku przez Simon &amp; Schuster.
Akcja gry rozgrywa się w 2007 roku, gdzie siły zbrojne Stanów Zjednoczonych zmagają się z grupami terrorystycznymi, które połączyły się w organizację noszącą nazwę Niezależna Armia Wyzwolenia ("Independent Liberation Army").
W produkcji gry brał udział zespół OSI Incorporated, znany z tworzenia programów przeznaczonych do szkolenia oddziałów armii amerykańskiej. Gra stanowi komercyjną, publiczną wersję wojskowego symulatora pola walki – Joint Force.
3 października 2002 roku wydany został dodatek do gry pt. "Real War: Rogue States".

</doc>
<doc id="1744947" url="https://pl.wikipedia.org/wiki?curid=1744947" title="II liga portugalska w piłce nożnej">
II liga portugalska w piłce nożnej



</doc>
<doc id="1744950" url="https://pl.wikipedia.org/wiki?curid=1744950" title="Željko Vuković">
Željko Vuković

Željko Vuković (ur. 9 lutego 1962 w Dvorze) – austriacki piłkarz pochodzenia chorwackiego występujący na pozycji obrońcy.
Kariera klubowa.
Vuković zawodową karierę rozpoczynał w Dinamie Zagrzeb. W jego barwach zadebiutował w sezonie 1985/1986. W Dinamie spędził trzy sezony. W tym czasie pełnił tam rolę rezerwowego i sumie zagrał tam w 16 ligowych meczach, a także zdobył jedną bramkę. W 1988 roku odszedł do Spartaku Subotica, w którym spędził jeden sezon. Łącznie rozegrał tam 29 ligowych spotkań i strzelił w nich 7 goli. Jego kolejnym klubem był NK Osijek. Tam grał w sezonie 1990/1991 (34 mecze, 1 gol).
W 1991 roku wyjechał do Austrii, gdzie podpisał kontrakt z klubem Vorwärts Steyr. Jego barwy reprezentował przez cztery sezony. W tym czasie był jego podstawowym graczem. Zagrał tam sumie w 136 ligowych meczach i zdobył w nich 11 bramek. W każdym sezonie spędzonym w Vorwärts zajmował z nim 8. miejsce w austriackiej Bundeslidze.
W 1995 roku podpisał kontrakt z klubem Grazer AK, również grającym w Bundeslidze. Tam grał przez cztery lata, a w tym czasie najwyższą pozycją wywalczoną z klubem w Bundeslidze była trzecia w sezonach 1997/1998 oraz 1998/1999. W 1999 roku odszedł do drugoligowego FC Kärnten. W sezonie 2000/2001 wywalczył Puchar Austrii, a także awans do Bundesligi. W 2002 roku zakończył karierę.
Kariera reprezentacyjna.
W 1991 roku Vuković rozegrał jedno spotkanie w reprezentacji Chorwacji. W 2001 roku został powołany do kadry Austrii. Miał wówczas 39 lat i stał się najstarszym zawodnikiem w historii, debiutującym w reprezentacji Austrii. W sumie rozegrał w niej cztery spotkania.

</doc>
<doc id="1744951" url="https://pl.wikipedia.org/wiki?curid=1744951" title="Parafia Wniebowzięcia Matki Bożej i Świętego Michała w Wieleniu">
Parafia Wniebowzięcia Matki Bożej i Świętego Michała w Wieleniu

Parafia Wniebowzięcia Matki Bożej i św. Michała w Wieleniu - parafia rzymskokatolicka należąca do dekanatu wieleńskiego archidiecezji poznańskiej. Została utworzona w XIV wieku. Kościół parafialny renesansowy z 1615, przebudowany w XVIII wieku. Mieści się przy ulicy Kościuszki.

</doc>
<doc id="1744952" url="https://pl.wikipedia.org/wiki?curid=1744952" title="Zeljko Vuković">
Zeljko Vuković



</doc>
<doc id="1744954" url="https://pl.wikipedia.org/wiki?curid=1744954" title="Zjazd w Borzykowej">
Zjazd w Borzykowej



</doc>
<doc id="1744956" url="https://pl.wikipedia.org/wiki?curid=1744956" title="Synod w Borzykowej">
Synod w Borzykowej

Synod w Borzykowej – synod prowincjonalny duchowieństwa zwołany w 1210 przez arcybiskupa gnieźnieńskiego Henryka Kietlicza, połączony ze zjazdem książąt polskich: Henryka Brodatego, Leszka Białego, Konrada mazowieckiego i Władysława Odonica.
Czas i miejsce synodu.
Synod odbył się pod koniec lipca (dokumenty synodu w większości opatrzone są datą 29 lipca 1210) w Borzykowej (łac.: "Boricov"). O wyborze Borzykowej na miejsce synodu zdecydowały prawdopodobnie dwa argumenty. Po pierwsze była znaczącym ośrodkiem życia religijnego zlokalizowanym na terenie podległym kapitule gnieźnieńskiej. Po drugie miała korzystną lokalizację geograficzną, położona w pobliżu średniowiecznego szlaku łączącego Małopolskę z Wielkopolską, na pograniczu ziemi sieradzkiej z ziemią krakowską była łatwo osiągalna przez wszystkich uczestników synodu.
Uczestnicy synodu.
W synodzie mogło uczestniczyć nawet około 1000 osób, licząc wszystkich dostojników wraz z ich świtami. Spośród znanych osób wymieniani są:
oraz Hugon - dziekan gnieźnieński, Piotr - dziekan krakowski, proboszczowie Bogufał z Krakowa, Szymon z Łęczycy, Meingot z Trzemeszna oraz Grzegorz (z Borzykowej), archidiakon Gerhard oraz mistrzowie Piotr i mistrz Idzi,
oraz wymienieni z imienia rycerze: wojewoda Wojciech, Goworycz, Jakób, Mstuj i Ostasz.
Postanowienia synodu.
Powodem zwołania synodu w Borzykowej była wydana w 1210 przez papieża Innocentego III na prośbę Władysława III Laskonogiego bulla wznawiająca zasadę senioratu i zobowiązująca polskie duchowieństwo do jej obrony. Na synodzie radzono przede wszystkim nad możliwościami przeciwdziałania skutkom tej bulli. Biskupi na synodzie mieli również zatwierdzić prawo Leszka Białego do utrzymania tronu krakowskiego. 
Według dawniejszej historiografii książęta wydali wówczas zbiór przywilejów, a wśród nich wielki przywilej dla Kościoła. 
Wynikiem przywilejów były następujące postanowienia:
Przywileje nadane w Borzykowej potwierdził papież Innocenty III w 1211.
Na synodzie w Borzykowej wydano również dokumenty uposażające duchowieństwo wedle których: 
Skutki synodu.
Nowsze badania dowodzą, iż przywilej początkowo nie był wprowadzony w życie, a ogłoszono go dopiero w końcu 1210 lub na początku 1211 na tzw. synodzie poborzykowskim oraz potwierdzono i rozszerzono w 1215 w Wolborzu, gdzie ponadto wyłączono spod prawa książęcego posiadłości kościelne wraz z ich ludnością (podatki i sądownictwo). Stał się on podstawą niezależności Kościoła katolickiego od państwa w Polsce.

</doc>
<doc id="1744957" url="https://pl.wikipedia.org/wiki?curid=1744957" title="Ajn Bani Mathar">
Ajn Bani Mathar

Ajn Bani Mathar (arab. عين بني مطهر, fr. "Ain Bni Mathar") – miasto w Maroku, w Regionie Wschodnim. W 2014 roku liczyło ok. 16,3 tys. mieszkańców.

</doc>
<doc id="1744960" url="https://pl.wikipedia.org/wiki?curid=1744960" title="Ajn al-Auda">
Ajn al-Auda

Ajn al-Auda (arab. عين العوداة, fr. "Ain El Aouda") – miasto w Maroku, w regionie Rabat-Sala-Al-Kunajtira. W 2014 roku liczyło ok. 49,8 tys. mieszkańców.

</doc>
<doc id="1744962" url="https://pl.wikipedia.org/wiki?curid=1744962" title="Armenia na Letniej Uniwersjadzie 2009">
Armenia na Letniej Uniwersjadzie 2009

Armenię na Letniej Uniwersjadzie w Belgradzie reprezentowało 14 zawodników. Ormianie zdobyli 3 medale (1 srebrny i 2 brązowe}.

</doc>
<doc id="1744963" url="https://pl.wikipedia.org/wiki?curid=1744963" title="Wydział Historii Uniwersytetu Warszawskiego">
Wydział Historii Uniwersytetu Warszawskiego

Wydział Historii Uniwersytetu Warszawskiego – wydział Uniwersytetu Warszawskiego, powstały 1 września 2020 r. z przekształcenia Instytutu Historycznego funkcjonującego w ramach nieistniejącego już Wydziału Historycznego. Instytut Historyczny został powołany do życia w roku 1930 w ramach ówczesnego Wydziału Humanistycznego UW, od 1950 r. wchodził w skład Wydziału Historycznego UW, decyzją Rektora UW z 15 czerwca 2020 r. został przekształcony w odrębny wydział.
Pracownicy.
Na Wydziale Historii UW pracuje 14 wykładowców z tytułem profesora, 9 profesorów UW, 31 adiunktów ze stopniem doktora habilitowanego, 13 doktorów, 8 pracowników naukowych (zatrudnionych przy realizacji grantów NCN) oraz dwóch lektorów. Na Wydziale Historii badania prowadzi ponad 40 doktorantów.
Struktura.
W 1922 roku powstała Katedra Historii Starożytnej, której kierownictwo powierzono prof. Tadeuszowi Wałkowi-Czerneckiemu. Po wojnie pracę nad odbudową życia naukowego Instytutu Historycznego podjęła prof. Iza Bieżuńska-Małowist, która od września 1947 r. została zatrudniona w Instytucie jako starszy asystent. W 1952 r. objęła ona stanowisko kierownika Katedry, a od 1969 r. – Zakładu Historii Starożytnej, które zajmowała do chwili przejścia na emeryturę w 1987 roku. Następnie kierownikiem Zakładu Historii Starożytnej została prof. Ewa Wipszycka-Bravo. W latach 1996-2008 stanowisko to piastował prof. Włodzimierz Lengauer. Od 2009 do 2020 r. kierownikiem Zakładu był prof. Adam Ziółkowski. Od 2021 funkcję tę pełni dr hab. Krystyna Stebnicka.
Zakład Historii Średniowiecznej Powszechnej i Polski powstał w 1969 roku w wyniku przekształcenia Katedry Historii Powszechnej Średniowiecza oraz Katedry Historii Polski do XVIII wieku. Kierowali nim kolejno: prof. Marian Małowist (1969 – 1979), prof. Benedykt Zientara (1979 – 1983), prof. Henryk Samsonowicz (1983 – 2000), prof. Karol Modzelewski (2000 – 2005), prof. Roman Michałowski (2005-2019). Obecnym Kierownikiem Zakładu jest dr hab. Grzegorz Myśliwski.
Kierownikiem Zakładu do 2010 roku była prof. Zofia Zielińska. Jej następcą, był prof. Dariusz Kołodziejczyk. Od 2014 roku Zakładem kierowała prof. Urszula Augustyniak (do IV 2019). Od kwietnia 2019 do czerwca 2022 funkcję tę ponownie pełni prof. Dariusz Kołodziejczyk. Od lipca 2022 kierownikiem Zakładu Historii Nowożytnej została Urszula Kosińska.
Zakładem w przeszłości kierowali: prof. Jerzy Skowronek (1982-1994), prof. Anna Żarnowska (1994-2003), prof. Tomasz Kizwalter (2003-2012). W latach 2013–2020 kierownikiem zakładu była prof. Małgorzata Karpińska. Od 2020 funkcję tę pełni dr hab. Artur Markowski.
W 1969 utworzono Zakład Historii Najnowszej Powszechnej i Polski oraz Zakład Historii Powszechnej i Geografii Świata Współczesnego, natomiast w 1974 roku utworzono dodatkowo Zakład Historii Polski Ludowej.
Historyków zajmujących się XX stuleciem połączono w 1990 roku w ramach Zakładu Historii Najnowszej, przemianowanego następnie na Zakład Historii XX wieku. Jego pracami kierowali kolejno prof. Marian Wojciechowski, prof. Tomasz Wituch, od 2003 do 2015 roku prof. Andrzej Chojnowski, od 2015 do 2021 prof. Romuald Turkowski, a od 2021 dr hab. Dobrochna Kałwa.
Zakład zajmuje się problematyką z zakresu szeroko rozumianego źródłoznawstwa i archiwistyki. Jest ona obecna w programie studiów historycznych od wznowienia Uniwersytetu Warszawskiego w 1915 r. – przede wszystkim w ramach zajęć i wykładów seminarium historii średniowiecza. Nacisk kładziony był na zagadnienia dyplomatyki i paleografii. Instytucjonalnie związały się one z katedrą, którą kierował od 1934 r. prof. Stanisław Kętrzyński. Zajęcia były kontynuowane w ramach tajnego nauczani podczas II wojny światowej. W odbudowanym w 1945 r. Instytucie Historycznym katedrę ponownie objął Stanisław Kętrzyński po powrocie z obozu koncentracyjnego w Oświęcimiu. Po jego rychłej śmierci w 1950 r. katedrą kierował długie lata prof. Aleksander Gieysztor, po nim prof. Ireneusz Ihnatowicz, a następnie (1999-2008) prof. Maria Koczerska. Kierownikiem Zakładu w latach 2008-2020 był prof. Sławomir Gawlas. Od 2020 funkcję tę pełni prof. Agnieszka Bartoszewicz.
Kierownikiem Zakładu – po prof. Barbarze Wagner – jest dr hab. Katarzyna Błachowska.
Centrum im. Anielewicza powstało w 1990 r. na mocy umowy pomiędzy Uniwersytetem Warszawskim i Fundacją Jacka Fliderbauma. Obecnie funkcjonuje na zasadzie zakładu na Wydziale Historii Uniwersytetu Warszawskiego.
Twórcą Centrum im. Anielewicza jest prof. dr hab. Jerzy Tomaszewski, który kierował nim do przejścia na emeryturę w 2001 r. W latach 2001-2013 kierownikiem Centrum była dr hab. Jolanta Żyndul, obecnie funkcję tę pełni dr hab. Anna Michałowska-Mycielska.
Działalność dydaktyczna.
Na Wydziale Historii Historycznym prowadzone są studia z zakresu historii (pierwszego i drugiego stopnia) w trybie dziennym i zaocznym oraz „Historia i kultura Żydów” – studia pierwszego stopnia (od 2014 roku) i drugiego stopnia (od 2017 roku). Na WH UW prowadzone są również studia podyplomowe w zakresie: Historii, Archiwistyki i Varsavianistyki.
W roku 2017, 2018, 2019, 2020 i 2021 w rankingu miesięcznika 'Perspektywy', studia historyczne prowadzone na WH UW zajęły pierwsze miejsce. W ogólnoświatowym rankingu najlepszych kierunków studiów (QS World University Rankings) studia historyczne prowadzone na Wydziale Historii UW jako jedyny kierunek historyczny w Polsce – zostały odnotowane w latach 2018 i 2019.
Działalność naukowa.
Poza działalnością dydaktyczną WH UW prowadzi działalność badawczą poprzez organizację konferencji oraz liczne publikacje. W ewaluacji działalności naukowej za lata 2017–2021 dyscyplina historia prowadzona na Uniwersytecie Warszawskim otrzymała najwyższą kategorię A+. 
Wydział Historii jest wydawcą lub współwydawcą czasopism: "Przegląd Historyczny", "Palamedes. A Journal of Ancient History", "Quaestiones Medii Aevi Novae", "U Schyłku Starożytności. Studia źródłoznawcze"; serii wydawniczych: "Studia historyczno-wojskowe", "Fasciculi Historici Novi", "Akme. Studia Historica". W IH UW publikowane jest również (od 1983 roku) czasopismo studenckie "Teka Historyka".Na WH UW realizowanych jest wiele projektów badawczych (grantów) NCN, NPRH oraz ERC.
Historia WH UW.
W 1913 r., jeszcze przed restytucją Uniwersytetu Warszawskiego (1915 r.) powstał Gabinet Historycznego Towarzystwa Warszawskiego, skupiający warszawskie środowisko historyczne, w którym energicznie działał późniejszy twórca IH Marceli Handelsman.
Ministerstwo Wyznań Religijnych i Oświecenia Publicznego pismem z dnia 18 III 1931 r. N.IV.SW 1904/31 zatwierdziło uchwałę Rady Wydziałowej, tworzącą Instytut Historyczny, przy Wydziale Humanistycznym, w skład którego weszły wszystkie istniejące wówczas seminaria historyczne, a mianowicie: Seminarium Historii Starożytnej, którym kierował prof. Tadeusz Wałek-Czernecki, Seminarium Historii Polski Wieków Średnich (prof. Jan K. Kochanowski), Seminarium Historii Polski Nowożytnej (prof. Wacław Tokarz), Seminarium Historii Powszechnej (prof. Marceli Handelsman), Seminarium Historii Europy Wschodniej (prof. Oskar Halecki), Seminarium Historii Ukrainy (prof. Myron Korduba), Seminarium Historii Gospodarczo-Społecznej i Geografii Historycznej (prof. Stanisław Arnold).
Kierownikiem administracyjnym Instytutu został prof. Marceli Handelsman. W 1938 roku Instytut zmienił siedzibę i przeniósł się do Pawilonu Sztuk Pięknych, tzw. gmachu pomuzealnego (obecna siedziba Instytutu).
Podczas II wojny światowej Marceli Handelsman kierownictwo podziemnego studium historycznego przekazał doc. Tadeuszowi Manteufflowi. Studium rozpoczynając działalność jesienią 1940 r. liczyło 3 wykładowców i 6 słuchaczy. W ostatnim roku akademickim (1943-44) rozrosło się do 12 wykładowców i 90 słuchaczy.
W latach 1945-1955 Instytutem kierował prof. Tadeusz Manteuffel. Instytut rok akademicki 1945/46 rozpoczął z programem studiów stosowanym z powodzeniem w czasie wojny. Program ten dzielił 4-letnie studia magisterskie na 2 okresy. Pierwszy, przeznaczony na wykłady i zajęcia o charakterze encyklopedycznym, kończył się obowiązkowym egzaminem. Drugi okres studiów przebiegał pod znakiem specjalizacji i swobody wyboru zajęć.
W 1951 r. Wydział Humanistyczny podzielony został na trzy wydziały: Filozoficzno-Społeczny, Historyczny i Filologiczny. W skład Wydziału Historycznego weszły: Instytut Historyczny (11 katedr), Zespół Katedr Historii Sztuki, Instytut Papirologii, Archeologia oraz Muzykologia. W 1952 roku MSWiN zmniejszyło liczbę katedr, zachowując katedry: Historii Polski feudalnej, Historii Polski nowożytnej i najnowszej, Historii ZSRR oraz Historii powszechnej.
Na początku lat pięćdziesiątych doszło również do wydłużenia studiów magisterskich do pięciu lat.
W latach 1955-1975 Instytutem kierował prof. Aleksander Gieysztor. W 1975 r. kierownictwo Instytutu przejął prof. Henryk Samsonowicz (który 1 października 1980 r. został rektorem UW).
Dyrektorzy Instytutu Historycznego i Dziekani Wydziału Historii UW.
Dyrektorzy Instytutu Historycznego:
Dziekani Wydziału Historii:
Siedziba.
Siedziba Wydziału (a wcześniej Instytutu Historycznego) znajduje się w kampusie centralnym UW. Od 1938 roku jest tzw. Gmach Pomuzealny. Ten klasycystyczny budynek powstał w latach 1818–1820, według projektu Michała Kado. W latach 1820–1831 mieścił się tam Oddział Sztuk Pięknych Uniwersytetu Warszawskiego. W okresie tym w Sali Kolumnowej prezentowano kolekcję gipsowych odlewów rzeźb antycznych, w tym pochodzące z kolekcji króla Stanisława Augusta Poniatowskiego. Od roku 1863 Sala Kolumnowa pełniła funkcję głównego audytorium dla działającej wówczas Szkoły Głównej.
W sali nr 17, 26 października 1966 r. w budynku odbyło się spotkanie z Leszkiem Kołakowskim w dziesiątą rocznicę odwilży 1956 roku.
Na parterze gmachu (w sali B) w marcu-lipcu 1989 roku działał Komitet Obywatelski przy Lechu Wałęsie.
Wydział poza Gmachem Pomuzealnym wykorzystuje również znajdujący się na jego tyłach budynek magazynowy wzniesiony w 2011. Znajduje się w nim m.in. sala wykładowa, pomieszczenia administracyjne, pomieszczenia pracy dla bibliotekarzy oraz podziemny magazyn książek.

</doc>
<doc id="1744964" url="https://pl.wikipedia.org/wiki?curid=1744964" title="Dudu Paraíba">
Dudu Paraíba

Dudu Paraíba, właśc. Carlos Eduardo de Souza Tomé (ur. 11 marca 1985 w Mari) – brazylijski piłkarz występujący na pozycji obrońcy w Odrze Opole.
Kariera.
Dudu rozpoczął karierę w Botafogo. W kwietniu 2002 roku przeniósł się do Vitórii. Po nieutrzymaniu się tego klubu w lidze został wypożyczony w styczniu 2007 roku do Avaí FC.
W marcu 2007 roku Dudu wyjechał do bułgarskiego Marka Dupnica, w którym rozegrał 13 spotkań i strzelił jedną bramkę. Latem przeszedł do Liteksu Łowecz. W jego barwach zagrał w 27 ligowych meczach, zdobywając jednego gola. W sezonie 2007/08 wystąpił dla niego w 4 spotkaniach Pucharu UEFA. Były to pojedynki II rundy eliminacyjnej z albańskim Besa Kavajë (3:0, 3:0) oraz I rundy głównej z niemieckim Hamburgerem SV (0:1, 1:3).
Sezon później Dudu również zagrał w 4 meczach Pucharu UEFA w barwach Liteksu. Zaliczył występy w II rundzie eliminacyjnej z izraelskim Hapoelem Ironi Kiryat Szmona (0:0, 2:1) i w I rundzie głównej z angielską Aston Villą (1:3, 1:1). W styczniu 2009 roku rozwiązał umowę z tym zespołem.
29 lipca 2009 roku Dudu podpisał 4-letni kontrakt z Widzewem Łódź. Zadebiutował w nim 14 sierpnia w derbowym spotkaniu z ŁKS-em (2:1), a 25 października strzelił dwie bramki w wygranym 7:0 meczu ze Zniczem Pruszków. Kolejne trafienia dołożył 14 listopada przeciwko Stali Stalowa Wola (3:0) i 27 marca 2010 r. z Motorem Lublin (1:1). Widzew po zajęciu pierwszego miejsca w tabeli końcowej awansował do Ekstraklasy.
W najwyższej klasie rozgrywkowej w Polsce pierwszy raz zagrał 7 sierpnia 2010 roku z Lechem Poznań. Po zakończeniu sezonu 2011/12 Dudu rozstał się z Widzewem, odchodząc do meksykańskiego Lobos BUAP. Obecnie jest zawodnikiem Odra Opole.

</doc>
<doc id="1744966" url="https://pl.wikipedia.org/wiki?curid=1744966" title="Pornografia ASCII">
Pornografia ASCII

Pornografia ASCII (ang. "ASCII porn" lub "ASCII p0rn") – pornograficzne grafiki wykonane w ASCII. To pierwsza na świecie pornografia internetowa, która była popularna (wśród nielicznych wówczas użytkowników komputerów) przed wynalezieniem WWW. Można było ją znaleźć na BBS-ach i innych systemach opartych na terminalach tekstowych, z którymi łączono się przez modem. Pornografia ASCII była wymieniana również poprzez fidonet, sneakernet i na początku historii Internetu, używając usług, które istniały przed powstaniem WWW, takich jak: e-mail, telnet, usenet i gopher.
Artyści internetowi powrócili do tej formy w latach 90. XX wieku. Przykładem może być "Deep ASCII", przełożenie filmu "Głębokie gardło" stworzone przez Vuka Ćosicia z ASCII Art Ensemble. Również poeta konkretny Florian Cramer stworzył prace w ASCII, które opierały się na obrazach seksualnych.
Odwołania w kulturze.
O pornografii ASCII wspomniano w komiksie User Friendly z 26 sierpnia 2006 roku.

</doc>
<doc id="1744967" url="https://pl.wikipedia.org/wiki?curid=1744967" title="Kaskabel">
Kaskabel



</doc>
<doc id="1744969" url="https://pl.wikipedia.org/wiki?curid=1744969" title="Twarz adenoidalna">
Twarz adenoidalna

Twarz adenoidalna (łac. "facies adenoidea") – typowy obraz dziecka, u którego występuje przerost migdałka gardłowego. Powstaje ona przez długotrwałe oddychanie przez otwarte usta, czego następstwem są:

</doc>
<doc id="1744972" url="https://pl.wikipedia.org/wiki?curid=1744972" title="Ajn Taudżtat">
Ajn Taudżtat

Ajn Taudżtat (arab. عين تاوجطات, fr. "Ain Taoujdate") – miasto w Maroku, w regionie Fez-Meknes. W 2014 roku liczyło ok. 28,3 tys. mieszkańców.

</doc>
<doc id="1744974" url="https://pl.wikipedia.org/wiki?curid=1744974" title="Parafia św. Katarzyny Aleksandryjskiej w Dobrzyniu">
Parafia św. Katarzyny Aleksandryjskiej w Dobrzyniu

Parafia pw. św. Katarzyny Aleksandryjskiej w Golubiu-Dobrzyniu – parafia należąca do dekanatu dobrzyńskiego nad Drwęcą, diecezji płockiej, metropolii warszawskiej. Obejmuje swoim zasięgiem jedną z dzielnic miasta Golub-Dobrzyń – Dobrzyń nad Drwęcą.
Historia parafii.
Została erygowana w 1909. Od 2007 proboszczem parafii jest ks. Jarosław Wacław Kulesza.
Miejsca święte.
Kościół parafialny.
Obecny kościół parafialny pw. św. Katarzyny Aleksandryjskiej, Klasycystyczny został wybudowany w latach 1823–1827, staraniem ks. Antoniego Wybranieckiego. Konsekracji dokonał w 1828 r. ks. Walenty Zawadzki, dziekan lipnowski. 
Obszar parafii.
Miejscowości i ulice.
W granicach parafii znajdują się miejscowości:
oraz ulice w Golubiu-Dobrzyniu (cała dobrzyńska część miasta – tereny na północ od Drwęcy, znajduje się granicach golubskiej parafii):

</doc>
<doc id="1744982" url="https://pl.wikipedia.org/wiki?curid=1744982" title="Ajt I’azza">
Ajt I’azza

Ajt I’azza (arab. أيت ايعزة, fr. "Ait Iaaza") – miasto w Maroku, w regionie Sus-Massa. W 2014 roku liczyło ok. 14,3 tys. mieszkańców.

</doc>
<doc id="1744986" url="https://pl.wikipedia.org/wiki?curid=1744986" title="Mons Maraldi">
Mons Maraldi

Mons Maraldi – góra w północno-wschodniej części widocznej strony Księżyca. Jej średnica to 15 km, wznosi się na wysokość 1,3 km. Nazwa pochodzi od pobliskiego krateru Maraldi, który upamiętnia francusko-włoskich astronomów Giovanniego Domenica Maraldiego i Jacques'a Philippe'a Maraldiego.
Mons Maraldi leży na zachodnim skraju małego morza księżycowego Sinus Amoris. Około 100 km na zachód od niej leży Mons Vitruvius i miejsce lądowania Apollo 17, a około 50 km na północ krater Franck.

</doc>
<doc id="1744987" url="https://pl.wikipedia.org/wiki?curid=1744987" title="Poezja religijna">
Poezja religijna

Poezja religijna - w badaniach literackich "poezja religijna" nie uzyskała jeszcze statusu terminu naukowego, czyli pojęcia o określonym znaczeniu i w związku z tym każdy z badaczy i krytyków musi podejmować na nowo dla własnego użytku próbę jego zdefiniowania. Podczas tej próby często zachodzi potrzeba trudnego rozgraniczenia pojęć tego, co religijne (odnoszące się do jakiejś konkretnej koncepcji Boga), a co quasi-religijne (odnoszące się do wszystkiego, czemu utwór nadaje charakter wartości absolutnej, nie akceptowanej jednak w tym charakterze przez kulturę ogólną (np.: ojczyzna, honor, rodzina, nauka, także wartości niższego rzędu, czy nawet antywartości).
Próba definicji.
Do poezji religijnej w szerszym sensie należy utwór, w którym podmiot wypowiedzi jawi się jako "homo religiosus" (człowiek religijny, istota ze swej natury religijna), a w węższym - gdy dominującą cechą utworu stanowi przeżycie jego relacji z "Sacrum".
Przeżycia religijne podmiotu wypowiedzi mogą, ale nie muszą mieć uchwytnego związku z konkretnym systemem religijnym, a tym bardziej z określonym wyznaniem, a przeciętny odbiorca poezji religijnej intuicyjnie wyczuwa, czy poezja, z którą ma do czynienia jest religijna, czy też nie. Podczas jej odbioru zwykle konfrontuje własne doświadczenia religijne z doświadczeniami podmiotu lirycznego lub samego poety i nie próbuje definiować pojęcia, skupiając się na przeżywaniu osobistej relacji z "Sacrum", utożsamiając "Sacrum" z Bogiem religii chrześcijańskiej, Bogiem, Absolutem lub sakralizując jakąś ideę i inne zjawiska pozareligijne.
Relacja "homo religiosus" i "Sacrum" może mieć zróżnicowany charakter - od pełnej afirmacji i kultu do poszukiwań, wątpliwości, buntu. Może ujawniać się bezpośrednio, np. w modlitwie poetyckiej lub pośrednio, np. poprzez posługiwanie się różnymi konkretami "sacrosfery" związanymi z sakralnym porządkiem świata, z obrzędem, kultem, "sacrosfery" kosmosu czy transcendentnych wartości, np. piękna, w nawiązaniach do Biblii oraz powszechnie znanych modlitw czy innych tekstów, np. dekalogu, pism św. Franciszka z Asyżu itd.
Jeśli odniesienia do "Sacrum" w strukturze utworu poetyckiego mają charakter marginalny, okazjonalny i wydają się nieistotne, to i tak podmiot liryczny utworu nie traci statusu "homo religiosus".

</doc>
<doc id="1744989" url="https://pl.wikipedia.org/wiki?curid=1744989" title="Walkiria (opera)">
Walkiria (opera)



</doc>
<doc id="1744991" url="https://pl.wikipedia.org/wiki?curid=1744991" title="Parafia św. Katarzyny w Golubiu-Dobrzyniu (Golub)">
Parafia św. Katarzyny w Golubiu-Dobrzyniu (Golub)

Parafia św. Katarzyny w Golubiu-Dobrzyniu (Golub) – parafia rzymskokatolicka w diecezji toruńskiej, w dekanacie golubskim, z siedzibą w Golubiu-Dobrzyniu. Erygowana w XIII wieku.
Kościół parafialny.
Kościół obecny pochodzi z XII–XIV w. Został zbudowany z czerwonej cegły w stylu gotyckim. Nawę i wieżę wybudowano w latach 1320–1350. Z jeszcze wcześniejszego okresu pochodzi prezbiterium. Wnętrze kościoła posiada barokowe wyposażenie. W ołtarzu głównym znajduje się XVI-wieczna Pieta. W ciągu wieków kościół był niszczony przez pożary, okradany i odbudowywany ze zniszczeń. Ostateczną, dzisiejszą formę uzyskał w XIX stuleciu.
Ulice należące do parafii.
Brodnicka, Browarowa, Chopina, Dworcowa, Kościelna, Hallera, 17-Stycznia, Rynek, Podmurna, PTTK, Toruńska, Wodna, Zamkowa, Zamurna, Słuchajska.
(Cała golubska część miasta – tereny na południe od Drwęcy należą do dobrzyńskiej parafii).
Miejscowości należące do parafii.
Antoniewo, Bobrowiska, Krążno, Konstancjewo, Lisewo, Lisak, Handlowy Młyn, Mokry Las, Nowa Wieś, Olszówka, Owieczkowo, Pasieka, Nowy Młyn, Podzamek Golubski, Słuchaj, Skępsk, Sokoligóra, Zawada.

</doc>
<doc id="1744994" url="https://pl.wikipedia.org/wiki?curid=1744994" title="Ferdynand I (król Neapolu)">
Ferdynand I (król Neapolu)

Ferdynand I, zwany także Ferrante (ur. 2 czerwca 1423, zm. 25 stycznia 1494) – król Neapolu od 1458 roku. 
Wczesne lata.
Ferdynand był nieślubnym synem króla Aragonii Alfonsa V, który w 1442 roku objął też tron neapolitański. Alfons uznał prawa swojego nieślubnego syna i wyznaczył go następcą neapolitańskiego tronu. W 1458 roku, po śmierci Alfonsa, Ferdynand został królem Neapolu.
Sytuacja wewnętrzna kraju.
Nowy władca niemal natychmiast po objęciu władzy musiał stawić czoło poważnym zagrożeniom. Możni neapolitańscy wystąpili przeciw niemu i poparli pretensje rywalizujących z Aragonami Andegawenów. Prawa do tronu zgłosił René Andegaweński i jego syn Jan. Po ciężkich walkach w 1464 roku udało się Ferdynandowi ostatecznie stłumić rebelię. Po zwycięstwie bezwzględnie rozprawił się ze zbuntowanymi baronami, konfiskując ich majątki. Wielu z nich kazał stracić, inni trafili do więzień. Brutalność króla doprowadziła jednak do kolejnego buntu. Buntownicy chcieli osadzić na tronie neapolitańskim René II księcia Lotaryngii lub drugiego z synów Ferdynanda – Fryderyka. Królowi udało się jednak ponownie pokonać buntowników, a jego zwycięstwu znów towarzyszyły brutalne represje. 
Sytuacja zewnętrzna.
Oprócz buntów poddanych poważnym zagrożeniem dla rządów Ferdynanda była polityka papiestwa i Florencji oraz ekspansja turecka. W 1480 roku władca Florencji Wawrzyniec Wspaniały porozumiał się z papiestwem i sojusznicy wspólnie ruszyli przeciwko Ferdynandowi. Król Neapolu pokonał jednak nieprzyjaciół i zmusił Florencję i papieża Innocentego VIII do zawarcia korzystnego dla Ferdynanda pokoju w roku 1485. Sam Ferdynand pokoju nie dotrzymał – zaprosił zbuntowanych baronów na bankiet, uwięził ich i następnie stracił. Ich ciała kazał następnie zabalsamować i złożyć w kościele św. Barbary w Neapolu ku przestrodze innym buntownikom. 
W tym samym roku Turcy zaatakowali miasto Otranto. Jednak dzięki pomocy uzyskanej, zgodnie z warunkami traktatu pokojowego ze strony Florencji, w 1481 roku Ferdynand wyparł Turków z Otranto. 
Zmuszony do walki z licznymi nieprzyjaciółmi Ferdynand I nigdy nie zdołał skonsolidować swojej władzy. Zmarł w styczniu 1494 roku. Wkrótce potem Ludovico Sforza poparł pretensje francuskie do neapolitańskiego tronu i zawarł sojusz z królem Francji Karolem VIII, którego wojska w 1495 roku zajęły Neapol usuwając na krótko spadkobierców Ferdynanda i rozpoczynając serię wojen nazwanych później włoskimi.

</doc>
<doc id="1744997" url="https://pl.wikipedia.org/wiki?curid=1744997" title="Primeira Liga (2009/2010)">
Primeira Liga (2009/2010)

Rozgrywki Primeira Liga 2009/2010 są siedemdziesiątym drugim sezonem od czasu ich powstania. Rozpoczęcie rozgrywek przewidziano w dniu 16 sierpnia 2009, a ich zakończenie 9 maja 2010. Drużyna jest obrońcą tytułu po raz czwarty z rzędu. Nowym mistrzem Portugalii została drużyna 
Zmiany w nowym sezonie.
Drużyny.
Drużyna spadła do niższej ligi po zajęciu ostatniego miejsca w poprzednim sezonie. Drużyna zajmując przedostatnie miejsce, powinna także spaść z ligi. Jednakże z powodu kłopotów finansowych drużyny , została ona relegowana z ligi a drużyna Beleneses pozostała kolejny sezon w najwyższej klasie rozgrywkowej.
Spadające drużyny zostały zastąpione przez mistrzów niższej kategorii i tak do nowych rozgrywek awansowały drużyny która to została mistrzem Liga de Honra oraz jej wicemistrz . Olhanense powróciła po 34 latach do najwyższej klasy rozgrywkowej, podczas gdy Leiria występowała w niższej klasie tylko rok.
Rozgrywki europejskie.
Ponieważ Portugalia ukończyła poprzedni sezon na 10-tym miejscu w rankingu krajowym UEFA, wobec tego utraciła jedno z miejsc w kwalifikacjach do rozgrywek europejskich UEFA w bieżącym sezonie. Obecnie drużyna, która zajmie trzecie miejsce w lidze, kwalifikuje się do trzeciej rundy rozgrywek Ligi Europy a nie jak poprzdnio do rundy play-off. Czwarta drużyna z ligi wystartuje w drugiej fazie rozgrywek Ligi Europy podczas gdy piąta drużyna w obecnym sezonie już nie awansuje do rozgrywek europejskich.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1744999" url="https://pl.wikipedia.org/wiki?curid=1744999" title="Receptor katalityczny">
Receptor katalityczny

Receptor katalityczny – receptor zawierający po stronie cytoplazmatycznej centrum katalityczne (zwykle kinazy białkowej), aktywowane przez cząsteczkę sygnałową, inicjujące reakcje prowadzące do zmiany ekspresji materiału genetycznego komórki lub jej funkcjonowania.

</doc>
<doc id="1745003" url="https://pl.wikipedia.org/wiki?curid=1745003" title="Alan Sunderland">
Alan Sunderland

Alan Sunderland (ur. 1 lipca 1953 w Conisbrough w Yorkshire w Anglii) – angielski piłkarz występujący na pozycji napastnika. W ciągu swojej kariery występował m.in. w Wolverhampton Wanderers i Arsenalu.

</doc>
<doc id="1745004" url="https://pl.wikipedia.org/wiki?curid=1745004" title="Mons Moro">
Mons Moro

Mons Moro – mały grzbiet leżący w południowo-zachodniej części widocznej strony Księżyca, ciągnący się przez 10 km z południa-południowego zachodu na północ-północny wschód. Jego nadana w 1976 roku upamiętnia włoskiego naukowca Antonia Lazarra Mora.
Mons Moro leży w południowo-wschodniej części morza księżycowego Mare Cognitum. Około 30 km na północny wschód od niej rozbił się Ranger 7.

</doc>
<doc id="1745005" url="https://pl.wikipedia.org/wiki?curid=1745005" title="START II">
START II



</doc>
<doc id="1745008" url="https://pl.wikipedia.org/wiki?curid=1745008" title="Przerost migdałka gardłowego">
Przerost migdałka gardłowego

Przerost migdałka gardłowego jest to patologiczne powiększenie się migdałka gardłowego występujące zwykle w wieku przedszkolnym i wczesnoszkolnym.
Jest to najczęściej spotykana choroba w otolaryngologii dziecięcej.
Ocena wielkości migdałka.
Określenie stosunku powiększonego migdałka do nozdrzy tylnych

</doc>
<doc id="1745009" url="https://pl.wikipedia.org/wiki?curid=1745009" title="Danila Issotow">
Danila Issotow



</doc>
<doc id="1745011" url="https://pl.wikipedia.org/wiki?curid=1745011" title="Prawo podwójnego przeczenia">
Prawo podwójnego przeczenia

Prawo podwójnego przeczenia – prawo logiki formalnej. Występuje w formie silnego prawa podwójnego przeczenia:
oraz słabego prawa podwójnego przeczenia:
Silne prawo podwójnego przeczenia dodane do aksjomatów intuicjonistycznego rachunku zdań tworzy aksjomatykę klasycznego rachunku zdań. Skąd też niejawnie wynika, iż w rachunku intuicjonistycznym jest ono niedowodliwe.
Natomiast Słabe prawo podwójnego przeczenia z kolei jest tezą rachunku intuicjonistycznego:
Jawny dowód niewyprowadzalności silnego prawa podwójnego przeczenia dostajemy z jednego spośród twierdzeń o pełności dla intuicjonistycznego rachunku zdań, zgodnie z którym formuła zdaniowa jest tezą rachunku intuicjonistycznego wtedy i tylko wtedy, gdy jest ona prawdziwa w dowolnej algebrze Heytinga. Poniżej widzimy algebrę Heytinga (formula_3 z porządkiem „po współrzędnych”), w której silne prawo podwójnego przeczenia nie zachodzi:
Mianowicie w algebrze tej: formula_4
W algebrze tej nie zachodzi także prawo wyłączonego środka (tertium non datur): formula_5
W rzeczy samej, w algebrze tej formula_6
Jest to o tyle naturalne, że w intuicjonistycznym rachunku zdań
dowodliwa jest formuła formula_7
Natomiast w algebrze tej prawdziwe jest słabe prawo wyłączonego środka: formula_8

</doc>
<doc id="1745014" url="https://pl.wikipedia.org/wiki?curid=1745014" title="Obustronna cingulotomia">
Obustronna cingulotomia



</doc>
<doc id="1745015" url="https://pl.wikipedia.org/wiki?curid=1745015" title="Renault 18">
Renault 18

Renault 18 – samochód osobowy klasy średniej produkowany przez francuską firmę Renault w latach 1978–1993 (produkcja na rynek europejski zakończyła się w 1989). Był następcą modelu 12 obecnego na rynku od 1969 r. Montaż samochodu odbywał się w wielu krajach.

</doc>
<doc id="1745016" url="https://pl.wikipedia.org/wiki?curid=1745016" title="USS Wichita (CA-45)">
USS Wichita (CA-45)

USS Wichita (CA-45) – amerykański krążownik ciężki z okresu II wojny światowej. Jedyny okręt swojego typu, pierwszy okręt US Navy noszący nazwę, pochodzącą od miasta Wichita w stanie Kansas.
Historia budowy.
USS „Wichita” powstał jako drugi amerykański krążownik ciężki dla wypełnienia limitu tonażu tej klasy ustanowionego podczas konferencji londyńskiej w 1930 roku (pierwszym był USS „Vincennes”, nieznacznie zmodyfikowany okręt typu "New Orleans"). Projekt nowego krążownika oparto na konstrukcji krążowników lekkich typu "Brooklyn". To rozwiązanie miało zapewnić większy zasięg, lepszą odporność na uszkodzenia i dzielność morską w porównaniu z dotychczasowymi konstrukcjami. Główną modyfikacją było zastosowanie trzech trzydziałowych wież dział kal. 203 mm w miejsce 15 dział kal. 155 mm w pięciu wieżach artyleryjskich.
Stępka pod nowy krążownik została położona 28 października 1935 roku w stoczni Philadelphia Navy Yard w Filadelfii. Zwodowano go 16 listopada 1937 roku, a matką chrzestną została pani W.F. Weigester. Wyposażanie okrętu trwało relatywnie długo, głównie ze względu na przeciągające się prace nad nowym typem wież artyleryjskich kal. 203 mm. Ostatecznie okręt został przyjęty do służby w US Navy 16 lutego 1939 roku a pierwszym dowódcą został komandor Thaddeus A. Thomson.
Opis konstrukcji.
Główną zmianą wprowadzoną na USS „Wichita”, w porównaniu z poprzednimi krążownikami ciężkimi US Navy, było zastosowanie nowego typu wież dla dział głównego kalibru. Było to spowodowane zbyt małą celnością dział wież wcześniejszych typów, co z kolei było wywołane przez zbyt małą odległość wylotów luf, umieszczonych na wspólnym łożu. Nowe wieże miały działa umieszczone niezależnie, z powiększoną (z ok. 115 do ok. 178 cm) odległością pomiędzy nimi. Barbety wież, o nowej konstrukcji, miały kształt stożkowy, zamiast stosowanego dotychczas cylindrycznego. Całkowita masa wieży wyniosła ok. 319 ton, maksymalna prędkość obrotu 10° na sekundę.
Artyleria średniego kalibru na USS „Wichita” składała się początkowo z sześciu pojedynczych armat uniwersalnych kal. 127 mm, typu stosowanego również na niszczycielach amerykańskich. Cztery z nich, umieszczone w wieżach, zainstalowano na nadbudówkach, dwie pozostałe na nieosłoniętych podstawach na głównym pokładzie w części rufowej. Dodatkowe dwie armaty na nieosłoniętych podstawach miano zainstalować po przeprowadzeniu prób przechyłowych. Poza tym artylerię przeciwlotniczą okrętu stanowiło, w okresie bezpośrednio po wejściu do służby, tylko osiem wielkokalibrowych karabinów maszynowych systemu Browninga kal. 12,7 mm, umieszczonych na nadbudówkach.
Kadłub i układ nadbudówek USS „Wichita” były niemal identyczne z projektem krążowników lekkich typu "Brooklyn". Jedynie nadbudówka rufowa była niższa, zaś kominy miały wyższe i szersze podstawy. Opancerzenie okrętu stanowił burtowy pas pancerny o długości 55 m, szerokości 3 m i grubości od 102 do 152 mm. Pokład posiadał pancerz grubości 57 mm, stanowisko dowodzenia do 152 mm, wieże dział artylerii głównej od 38 do 203 mm, barbety do 178 mm. Wzorem krążowników typu "Brooklyn", gdzie to rozwiązanie zastosowano po raz pierwszy w US Navy, całość wyposażenia lotniczego krążownika umieszczona została na rufie. Składało się ono z dwóch katapult o długości po 21 m oraz hangaru mogącego pomieścić do czterech wodnosamolotów. Początkowo były to maszyny Curtiss SOC Seagull, w późniejszym okresie wojny SC-1 Seahawk.
Urządzenia napędowe USS „Wichita” składały się z ośmiu kotłów i czterech turbin o łącznej mocy 100 000 KM, napędzających cztery śruby. Projektowa prędkość krążownika miała wynosić 33,6 węzłów, w praktyce jednak nie przekraczała 33 węzłów. Zasięg okrętu wynosił przeciętnie 7000 mil morskich przy prędkości 15 węzłów.
Modyfikacje.
Pomimo nie najlepszych wyników prób przechyłowych zdecydowano o zainstalowaniu na pokładzie głównym krążownika dwóch dodatkowych armat uniwersalnych kal. 127 mm. Wiązało się to z zastosowaniem dodatkowego balastu z 200 ton surówki hutniczej. Analiza przebiegu walk w Europie skłoniła dowództwo US Navy do kolejnego zwiększenia siły ognia artylerii przeciwlotniczej okrętu, zwłaszcza do jej dostosowania do zwalczania bombowców nurkujących. W 1941 roku USS „Wichita” otrzymała dwa pierwsze stanowiska poczwórnie sprzężonych działek automatycznych kal. 28 mm, na początku 1942 roku dwa kolejne oraz działka Oerlikon kal. 20 mm.
Z uwagi na nieskuteczność działek kal. 28 mm, zastępowano je sukcesywnie przez poczwórnie i podwójnie sprzężone działka Bofors kal. 40 mm. Pod koniec wojny uzbrojenie przeciwlotnicze USS „Wichita” składało się z 24 działek plot. kal. 40 mm i do 22 działek kal. 20 mm.
W 1943 roku, dla poprawy pola ostrzału artylerii przeciwlotniczej, usunięto opancerzone stanowisko dowodzenia oraz usytuowany nad nim dalocelownik oraz skrócono skrzydła mostka.
Służba operacyjna.
1939 – 1941.
Pierwszy rejs USS „Wichita” po opuszczeniu macierzystej stoczni miał na celu wykonanie prób morskich i ćwiczebnych strzelań artyleryjskich na akwenie Morza Karaibskiego. Trasa rejsu prowadziła przez Houston w Teksasie, Wyspy Dziewicze, bazę Guantanamo na Kubie oraz Wyspy Bahama. Następnie okręt powrócił do stoczni dla poprawienia stateczności, oraz naprawy drobnych usterek. Służbę operacyjną w US Navy rozpoczął krążownik we wrześniu 1939 roku, wchodząc w skład "Cruiser Division 7" Floty Atlantyckiej. Wykonywał zadania w ramach tzw. Patrolu Neutralności, po czym w związku z kłopotami z urządzeniami napędowymi został skierowany do stoczni w Norfolk. Oprócz naprawy zainstalowano tam również dwa dodatkowe działa przeciwlotnicze kal. 127 mm. W grudniu 1939 roku USS „Wichita” wraz z krążownikiem USS „Vincennes” i czterema niszczycielami utworzył tzw. Patrol Karaibski, stacjonując w bazach Guantanamo i San Juan na Puerto Rico.
Od marca do czerwca 1940 roku krążownik stacjonował w portach atlantyckiego wybrzeża Stanów Zjednoczonych. W czerwcu został wysłany w trzymiesięczny rejs do Ameryki Południowej, w celu pokazania amerykańskiej potęgi militarnej. USS „Wichita” wraz z USS „Quincy” zawinęły kolejno do Montevideo w Urugwaju, Rio Grande do Sul, Rio de Janeiro, Bahii, Santos i Pernambuco w Brazylii, ponownie do Montevideo, Buenos Aires i jeszcze raz do Rio de Janeiro. Pod koniec września 1940 roku okręt powrócił na wody amerykańskie, rozpoczynając cykl szkoleń dla rezerwistów US Navy.
Na początku 1941 roku USS „Wichita” wziął udział w manewrach floty na Morzu Karaibskim. W ich trakcie przeprowadzono m.in. ćwiczebny desant z morza na Puerto Rico. W marcu krążownik skierowano do stoczni marynarki w Nowym Jorku, celem przeprowadzenia przeglądu i oczyszczenia kadłuba. Po przeprowadzeniu kilku patroli na Atlantyku okręt powrócił do stoczni, aby po drobnych modernizacjach wyruszyć w stronę Islandii jako wsparcie operacji "Indigo II", zajęcia wyspy przez wojska amerykańskie. Krążownik wpłynął do portu w Reykjavíku 6 sierpnia, by po kilku dniach wypłynąć w rejs powrotny na wody amerykańskie. Pod koniec sierpnia USS „Wichita” przebywał na wodach Nowej Fundlandii. Następnie wyruszył ponownie do Islandii, w ramach zespołu okrętów "Task Group 7.5" mających wspierać działania Royal Navy na północnym Atlantyku, aż po Cieśninę Duńską. Skład TG 7.5 uzupełniały: lotniskowiec USS „Wasp”, pancernik USS „Mississippi”, okręt warsztatowy USS „Vulcan” oraz cztery niszczyciele. USS „Wichita” pozostawała zaangażowana w działalność zespołu do początku 1942 roku. W dniu ataku na bazę w Pearl Harbor (7 grudnia 1941 roku) krążownik przebywał na kotwicowisku w Hvalfjörður.
1942.
Na początku roku USS „Wichita” odbywał rejsy patrolowe na wodach Cieśniny Duńskiej. 15 stycznia w kotwicowisko w Hvalfjörður uderzył sztorm, którego prędkość wiatru przekraczała w porywach 100 węzłów. W wyniku zderzeń z amerykańskim parowcem „West Neosho” i brytyjskim trawlerem krążownik zdryfował na brzeg i osiadł na równej stępce. Po dokonaniu prowizorycznych napraw, umożliwiających rejs przez Atlantyk, okręt wyruszył na remont do stoczni w Nowym Jorku. Przebywał tam 17 dni.
W trakcie remontu krążownik otrzymał radary poszukiwawczy i artyleryjski oraz zmienił kamuflaż. Po odbyciu rejsów ćwiczebnych USS „Wichita” wszedł w skład nowo formowanego zespołu okrętów, wraz z lotniskowcem USS „Wasp”, pancernikiem USS „Washington”, krążownikiem USS „Tuscaloosa” i ośmioma niszczycielami. W maju zespół ten, wraz z okrętami Royal Navy, brał udział w osłonie konwojów QP-11, PQ-16 i QP-12. W pierwszych dniach lipca okręty amerykańskie stanowiły daleką osłonę konwoju PQ-17. Wibracje wałów napędowych podczas tego rejsu spowodowały wysłanie krążownika na remont do stoczni w Rosyth w Szkocji. Ponieważ przy prędkościach powyżej 20 węzłów wibracje wciąż występowały, okręt przeszedł Atlantyk na remont w suchym doku stoczni w Nowym Jorku.
Po zakończeniu remontu USS „Wichita” stał się okrętem zespołu TG 34.1, sformowanego wokół nowego pancernika US Navy, USS „Massachusetts”. Był on częścią alianckich sił inwazyjnych w operacji "Torch" (lądowanie we francuskiej Afryce Północnej). 8 listopada 1942 roku krążownik wziął udział w walce artyleryjskiej z francuskimi bateriami brzegowymi i okrętami cumującymi w porcie w Casablance. W jej trakcie okręt otrzymał trafienie w lewą burtę (14 marynarzy zostało rannych) oraz utracił jeden z wodnosamolotów, zestrzelony przez francuski samolot myśliwski Dewoitine D.520. Ostrzał prowadzony z USS „Wichita” spowodował pożar na krążowniku „Primauguet”, zniszczonym ostatecznie przez ogień z dział USS „Massachusetts”. W czasie kolejnych dni trwania operacji "Torch" USS „Wichita” patrolowała pobliski akwen, zaś po jej zakończeniu powróciła do Nowego Jorku.
1943.
Na przełomie roku 1942 i 1943 krążownik otrzymał rozkazy przejścia na Pacyfik. 29 stycznia, w pobliżu wyspy Rennell zespół okrętów US Navy został zaatakowany przez japońskie samoloty torpedowe Mitsubishi G4M "Betty", startujące z Rabaulu. USS „Wichita” otrzymał jedno trafienie torpedą, która nie wybuchła. Inny krążownik zespołu, USS „Chicago”, został trafiony dwoma torpedami i poważnie uszkodzony. Następnego dnia okręt, holowany do bazy na wyspie Espiritu Santo, został ponownie zaatakowany i, po otrzymaniu czterech trafień, zatonął. Pozostałe jednostki zespołu, w tym USS „Wichita”, kontynuowały rejs do bazy w Éfaté na Nowych Hebrydach. Tam krążownik przebywał do kwietnia, w celu oswojenia załogi z warunkami panującymi na Oceanie Spokojnym. Następnie okręt przeszedł do Pearl Harbor, a po uzupełnieniu amunicji i zapasów wziął udział w operacji odzyskania wysp z archipelagu Aleutów z rąk japońskich. W jej trakcie prowadził patrole na okalających wodach, a 22 lipca ostrzeliwał wyspę Kiska. W połowie sierpnia okręt został skierowany do stoczni marynarki w Bremerton w stanie Waszyngton.
Modernizacja okrętu trwała aż do końca listopada. W jej trakcie przezbrojono okręt w nowe armaty przeciwlotnicze, poprawiono pola ostrzału artylerii, zainstalowano nowe radary i systemy kierowania ogniem oraz zastosowano nowy kamuflaż. 7 grudnia 1943 roku, po odbyciu rejsów próbnych, USS „Wichita” wyruszyła w rejs z San Francisco na Hawaje.
1944.
Na początku 1944 roku USS „Wichita” wziął udział w desancie na Wyspy Marshalla. Głównym zadaniem krążownika w tej operacji było osłanianie lotniskowca USS „Bunker Hill”. Następnie otrzymał rozkaz eskortowania uszkodzonego przez japońskie samoloty torpedowe lotniskowca USS „Intrepid” w drodze do Majuro. USS „Wichita” operował w rejonie Wysp Marshalla do czerwca, przygotowując się jednocześnie do operacji desantowych na Marianach.
W czerwcu i lipcu krążownik ostrzeliwał japońskie pozycje na Saipanie i Guam oraz patrolował okoliczne wody. w dniach 19 i 20 czerwca wziął udział w bitwie powietrzno-morskiej na Morzu Filipińskim, zestrzeliwując dwa samoloty japońskie. Sierpień spędził w bazie na atolu Eniwetok, by 29 sierpnia wejść w skład grupy TG 38.1, z którą osłaniał rajdy lotniskowców bombardujących japońskie umocnienia na wyspach Palau, Karolinach, Filipinach oraz w Holenderskich Indiach Wschodnich. We wrześniu USS „Wichita” osłaniał lotniskowce w trakcie desantów na Morotai i Luzon. Bombardował także japońskie pozycje na wyspach Cebu, Negros i Coron. Na początku października zespół lotniskowców, osłaniany także przez USS „Wichita” dokonał operacji uderzeniowej na Okinawie, a w następnych dniach na Luzonie i Formozie. W trakcie ostatniej akcji USS „Wichita” holował i osłaniał ciężko uszkodzony przez lotnictwo japońskie krążownik USS „Canberra”.
Pod koniec października 1944 roku USS „Wichita” wszedł w skład "Task Force 34", osłaniając lotniskowce podczas bitwy o Leyte. W jej trakcie, 24 października współuczestniczył w zatopieniu uszkodzonego wcześniej przez samoloty lotniskowca „Chiyoda” i niszczyciela Hatsuzuki. W ostatnich dniach miesiąca osłaniał własne lotniskowce przed atakami "kamikaze". Krążownik przebywał w rejonie Leyte do połowy listopada, kiedy wykryto poważne wibracje wałów napędowych. Ponieważ przyczyną okazało się być uszkodzenie trzech z czterech śrub, okręt został odesłany na remont do Bremerton.
1945.
Remont okrętu zakończył się dopiero w lutym 1945 roku. W jego trakcie ponownie zwiększono ilość małokalibrowej artylerii przeciwlotniczej, zdemontowano jedną z katapult i wymieniono wodnosamoloty na nowocześniejsze SC-1 Seahawk. Krążownik powrócił do bazy w Pearl Harbor 6 marca.
Po uzupełnieniu zapasów USS „Wichita” wypłynął w kierunku archipelagu Karolinów, a stamtąd na Okinawę, gdzie jako część "Task Force 54" wziął udział w operacji desantowej. 25 i 26 marca ostrzeliwał wyspę i osłaniał działania trałowców. 27 marca krążownik został zaatakowany przez "kamikaze", nie odnosząc uszkodzeń, za to zestrzeliwując jedną z atakujących maszyn. W ciągu następnych dni okręt powrócił do ostrzeliwania wyspy, osłaniając jednocześnie oddziały nurków oczyszczających podejścia do miejsc lądowania. 1 kwietnia 1945 roku, w pierwszym dniu inwazji, USS „Wichita” prowadziła intensywny ostrzał wybranych celów w rejonie lądowania oddziałów marines (aż do wyczerpania amunicji). Okręt pozostawał w akcji w rejonie Okinawy aż do końca walk na wyspie, odnosząc dwukrotnie niewielkie uszkodzenia i tracąc jednego członka załogi, który zmarł trafiony 12 maja odłamkiem pocisku.
Za swoją służbę w czasie II wojny światowej USS „Wichita” otrzymał trzynaście "Battle stars".
Okres powojenny.
Po kapitulacji Japonii USS „Wichita” został włączony w skład amerykańskich sił okupacyjnych, stacjonując w Nagasaki i Sasebo. W listopadzie krążownik otrzymał rozkaz wypłynięcia do San Francisco z uwolnionymi amerykańskimi jeńcami wojennymi na pokładzie. W Stanach Zjednoczonych okręt został poddany przeróbkom, dostosowującym go do transportu żołnierzy z terenów walk do kraju (operacja "Magic Carpet"). W grudniu 1945 roku USS „Wichita” transportował żołnierzy z Saipanu.
Na początku 1946 roku okręt przepłynął przez Kanał Panamski w drodze do Filadelfii, gdzie został przeniesiony do rezerwy 15 lipca. 3 lutego 1947 roku krążownik został oficjalnie wycofany ze służby w US Navy i poddany konserwacji. Proponowano później przebudowę okrętu na krążownik rakietowy z wyrzutniami pocisków rakietowych "Terrier", ale nadmierne wyeksploatowanie okrętu spowodowało, że ostatecznie podobnej przebudowie poddano dwa krążowniki typu "Baltimore", tworząc typ "Boston".
USS „Wichita” pozostawał zakonserwowany we Flocie Rezerwowej aż do 1 marca 1959 roku, gdy został oficjalnie skreślony z listy floty. W sierpniu tegoż roku został sprzedany firmie złomowej, a w listopadzie pocięty na złom w Panamie.

</doc>
<doc id="1745017" url="https://pl.wikipedia.org/wiki?curid=1745017" title="Syn marnotrawny w tawernie">
Syn marnotrawny w tawernie



</doc>
<doc id="1745019" url="https://pl.wikipedia.org/wiki?curid=1745019" title="Alexander Suchorow">
Alexander Suchorow



</doc>
<doc id="1745020" url="https://pl.wikipedia.org/wiki?curid=1745020" title="Gross Düssi">
Gross Düssi

Gross Düssi lub Düssistock (romansz "Piz Git") – szczyt w Alp Glarneńskich, części Alp Zachodnich. Leży w Szwajcarii, na granicy kantonów Uri i Gryzonia. Należy do podgrupy Alp Glarneńskich właściwych. Szczyt można zdobyć ze schroniska Hüfihütte (2334 m) lub Hinterbalmhütte (1817 m).
Pierwszego wejścia dokonali Arnold Escher von der Linth i Gedeon Tresch w 1841 r.

</doc>
<doc id="1745021" url="https://pl.wikipedia.org/wiki?curid=1745021" title="Renault Juvaquatre">
Renault Juvaquatre

Renault Juvaquatre – model kompaktowego samochodu osobowego, produkowanego przez francuską firmę Renault w latach 1937–1953. Dostępny był jako sedan lub kombi, od 1956 wersja kombi otrzymała nazwę Renault Dauphinoise.

</doc>
<doc id="1745023" url="https://pl.wikipedia.org/wiki?curid=1745023" title="Cavistrau Grond">
Cavistrau Grond

Cavistrau Grond – szczyt w Alp Glarneńskich, części Alp Zachodnich. Leży w Szwajcarii, w kantonie Gryzonia. Należy do podgrupy Alp Glarneńskich właściwych. Szczyt można zdobyć ze schroniska Camona da Punteglias (2311 m). 

</doc>
<doc id="1745026" url="https://pl.wikipedia.org/wiki?curid=1745026" title="Ringelspitz">
Ringelspitz

Ringelspitz (romansz "Piz Barghis") – szczyt w Alp Glarneńskich, części Alp Zachodnich. Leży w Szwajcarii, na granicy kantonów Gryzonia i Sankt Gallen. Należy do podgrupy Alp Glarneńskich właściwych. Szczyt można zdobyć ze schroniska Schräawislihütte (1732 m) lub Ringelspitzhütte (2000 m).

</doc>
<doc id="1745027" url="https://pl.wikipedia.org/wiki?curid=1745027" title="Silne Prawo Podwójnego Przeczenia">
Silne Prawo Podwójnego Przeczenia



</doc>
<doc id="1745028" url="https://pl.wikipedia.org/wiki?curid=1745028" title="Kościół św. Ludwika w Moskwie">
Kościół św. Ludwika w Moskwie

Kościół św. Ludwika – jedna z dwóch katolickich świątyń w Moskwie znajdująca się na ulicy Mała Łubianka, w pobliżu siedziby FSB (poprzednio KGB). Kościół był czynny praktycznie przez cały czas istnienia ZSRR. Posiada status zabytku architektury Federacji Rosyjskiej. Działa przy nim szkółka niedzielna, ognisko Skautów Europy, a we wnętrzu są organizowane dobroczynne koncerty organowe.
Historia.
W 1789 roku zamieszkali w Moskwie Francuzi otrzymali zatwierdzone przez cesarzową Katarzynę II zezwolenie władz miejskich na budowę świątyni katolickiej. Niewielki drewniany kościół wybudowany na działce pomiędzy ulica Małą Łubianką i zaułkiem Miliutińskim został konsekrowany pod wezwaniem Świętego Ludwika 30 marca 1791.
W 1833 roku według projektu Aleksandra Osipowicza Gilardiego rozpoczęto trwającą dwa lata budowę nowego gmachu świątyni. Jego konsekracja odbyła się 17 czerwca 1849 roku – podaje to pamiątkowa marmurowa tablica w części ołtarzowej budynku.
Przy kościele istniały dwa gimnazja – męskie św. Filipa Neri i żeńskie św. Katarzyny, oraz przytułek św. Doroty.
W 1917 roku parafia liczyła 2700 osób. Wkrótce stała się ewenementem w powstałym w Rosji państwie wojującego ateizmu – jedną z dwóch czynnych nieprzerwanie przez cały czas istnienia ZSRR świątyń katolickich (drugą był kościół Matki Boskiej z Lourdes w Leningradzie).
Bezpośrednio po rewolucji październikowej świątynia wielokrotnie była pustoszona, poddawana rewizjom i przeszukaniom, w tym niszczącym wystrój i konstrukcje budowlane, a jej proboszcz został wydalony z Rosji. Zaopiekował się nią ojciec Piotr Zielinski z pobliskiego (trzeciego katolickiego w Moskwie) kościoła przy zaułku Miliutińskim. W 1926 w kościele św. Ludwika biskup Michel-Joseph Bourguignon d'Herbigny dokonał tajnej konsekracji m.in. asumpcjonisty (Congregatio Augustinianorum ab Assumptione) ojca Pie Eugène Joseph Neveu na biskupa i apostolskiego administratora Moskwy. Biskup Neveu był proboszczem kościoła do 1936, choć władze radzieckie natychmiast po ujawnieniu jego sakry zażądały opuszczenia Rosji, ale odstąpiły od tego po proteście ambasady francuskiej.
Kolejnym proboszczem – do 1945 roku – był ojciec Leopold Braun. Po kilku innych, od 1967 roku przez 23 lata kościołem i parafią zarządzał ojciec Stanisław Mażejko, który w momencie objęcia urzędu miał 63 lata. W posłudze pomagał mu diakon Piotr Prisiażny oraz ministrant Gienrich Urbanowicz.
W czasie rozpadu ZSRR w tym kościele 28 maja 1991 roku odbyło się uroczyste objęcie urzędu administratora apostolskiego katolików europejskiej części Rosji przez arcybiskupa Tadeusza Kondrusiewicza.
Obecnie proboszczem kościoła jest ojciec Adrian Masson, opiekujący się wiernymi swojej parafii oraz sąsiedniej św. apostołów Piotra i Pawła, której władze nie zwróciły świątyni przy zaułku Miliutińskim.
Architektura.
Świątynia jest zbudowana w stylu klasycyzmu na planie trójnawowej bazyliki – z wysoką nawą środkową. Wejście posiada kolumnadę z dwoma niewysokimi dzwonnicami, wkomponowanymi po bokach w bryłę budowli. W latach 90. XX wieku dokonano gruntownej restauracji wnętrza budowli. 
Nad ołtarzem głównym znajduje się obraz Przemienienia Pańskiego. Na ołtarzu bocznym w lewej nawie znajduje się posąg św. Ludwika, obok niego z lewa – Bernarda z Clairvaux, z prawa – Franciszka Salezego. Też w tej nawie znajdują się kolejne posągi Antoniego Padewskiego, Joanny d’Arc i Teresy z Lisieux. W bocznym prawym ołtarzu, poświęconym Bogurodzicy, znajduje się posąg Marii Dziewicy z Lourdes. Pod chórem wisi, długo uważany za zaginiony, XIX-wieczny obraz św. Jana Nepomucena, który dawniej znajdował się na ścianie prezbiterium. Ze starych witraży zachował się tylko jeden, z wizerunkiem św. Józefa.

</doc>
<doc id="1745034" url="https://pl.wikipedia.org/wiki?curid=1745034" title="Chli Schärhorn">
Chli Schärhorn

Chli Schärhorn – szczyt w Alp Glarneńskich, części Alp Zachodnich. Leży w Szwajcarii, w kantonie Uri. Należy do podgrupy Alp Glarneńskich właściwych. Szczyt można zdobyć ze schroniska Hüfihütte (2334 m) lub Ruchenhüttli (2755 m). 

</doc>
<doc id="1745035" url="https://pl.wikipedia.org/wiki?curid=1745035" title="Słabe Prawo Podwójnego Przeczenia">
Słabe Prawo Podwójnego Przeczenia



</doc>
<doc id="1745038" url="https://pl.wikipedia.org/wiki?curid=1745038" title="Ivo Strejček">
Ivo Strejček

Ivo Strejček (ur. 11 stycznia 1962 w Nové Město na Moravě) – czeski polityk i pedagog, deputowany do Parlamentu Europejskiego VI i VII kadencji.
Życiorys.
Ukończył studia na Wydziale Pedagogiki na Uniwersytecie Jana Ewangelisty Purkyniego w Brnie. Pracował jako nauczyciel, prowadził też własną działalność gospodarczą. Od 1992 należy do Obywatelskiej Partii Demokratycznej. W latach 1998–2002 był członkiem zarządu miasta Zdziar nad Sazawą. W okresie 1996–1997 pełnił funkcję rzecznika prasowego premiera Czech, a od 2002 do 2004 doradcy wiceprzewodniczącego Izby Poselskiej.
W 2004 z listy ODS został europosłem, w wyborach w 2009 z powodzeniem ubiegał się o reelekcję. W VII kadencji przystąpił do grupy Europejskich Konserwatystów i Reformatorów, został członkiem Komisji Gospodarczej i Monetarnej. W PE zasiadał do 2014.

</doc>
<doc id="1745039" url="https://pl.wikipedia.org/wiki?curid=1745039" title="Ivo Strejcek">
Ivo Strejcek



</doc>
<doc id="1745040" url="https://pl.wikipedia.org/wiki?curid=1745040" title="Gmina Bielsko Stare">
Gmina Bielsko Stare



</doc>
<doc id="1745042" url="https://pl.wikipedia.org/wiki?curid=1745042" title="Anselme Payen">
Anselme Payen

Anselme Payen (ur. 6 stycznia 1795 w Paryżu, zm. 12 maja 1871 tamże) – francuski chemik.
W 1833 roku wyizolował pierwszy enzym – diastazę. W 1839 r. w wyniku traktowania drewna kwasem azotowym i ługiem sodowym uzyskał nierozpuszczalną pozostałość, która nazwał „les cellules”; była to celuloza. Ponadto jest odkrywcą pektyn i dekstryn.

</doc>
<doc id="1745043" url="https://pl.wikipedia.org/wiki?curid=1745043" title="Farmakopea Europejska">
Farmakopea Europejska

Farmakopea Europejska (Ph. Eur.) – farmakopea zawierająca spis substancji czynnych i podłoży używanych przy sporządzaniu produktów farmaceutycznych w Europie. 
Wydanie z 2005 obejmuje 1800 monografii szczegółowych i ogólnych, wliczając w to różne substancje chemiczne, antybiotyki, substancje biologicznie czynne, szczepionki dla ludzi i zwierząt, substancje immunomodulujące, radiofarmaceutyki, preparaty ziołowe i homeopatyczne. Zawiera również sposoby dawkowania i badań jakościowych i ilościowych leków. Monografie wyznaczają wymagania dla najważniejszych leków używanych w krajach europejskich. Wszystkie leki sprzedawane w 36 państwach członkowskich muszą stosować się do tych standardów. Farmakopea Europejska jest wydawana przez Europejską Dyrekcję Jakości Leków i Opieki Zdrowotnej ("European Directorate for the Quality of Medicines &amp; HealthCare"). W 2017 ukazała się Farmakopea Europejska 9, której polskojęzyczne tłumaczenie zostało wydane pod nazwą Farmakopea Polska XI.

</doc>
<doc id="1745044" url="https://pl.wikipedia.org/wiki?curid=1745044" title="Cavistrau Pign">
Cavistrau Pign

Cavistrau Pign – szczyt w Alp Glarneńskich, części Alp Zachodnich. Leży w Szwajcarii, w kantonie Gryzonia. Należy do podgrupy Alp Glarneńskich właściwych. Szczyt można zdobyć ze schroniska Camona da Punteglias (2311 m) lub Bifertenhütte (2482 m). 

</doc>
<doc id="1745045" url="https://pl.wikipedia.org/wiki?curid=1745045" title="Dudu Paraiba">
Dudu Paraiba



</doc>
<doc id="1745053" url="https://pl.wikipedia.org/wiki?curid=1745053" title="Chammliberg">
Chammliberg

Chammliberg – szczyt w Alp Glarneńskich, części Alp Zachodnich. Leży w Szwajcarii, w kantonie Uri. Należy do podgrupy Alp Glarneńskich właściwych. Szczyt można zdobyć ze schroniska Planurahütte (2947 m).

</doc>
<doc id="1745056" url="https://pl.wikipedia.org/wiki?curid=1745056" title="Piz Cambrialas">
Piz Cambrialas

Piz Cambrialas – szczyt w Alpach Glarneńskich, części Alp Zachodnich. Leży w Szwajcarii, w kantonie Gryzonia. Należy do podgrupy Alp Glarneńskich właściwych. Szczyt można zdobyć ze schroniska Hüfihütte (2334m) lub Hinterbalmhütte (1817 m).

</doc>
<doc id="1745058" url="https://pl.wikipedia.org/wiki?curid=1745058" title="Oldřich Vlasák">
Oldřich Vlasák

Oldřich Vlasák (ur. 26 listopada 1955 w Hradcu Králové) – czeski polityk i inżynier, deputowany do Parlamentu Europejskiego VI i VII kadencji.
Życiorys.
Ukończył w 1980 studia inżynierskie na Politechnice Czeskiej w Pradze. Pracował w przedsiębiorstwie projektowym. W latach 1993–1998 był dyrektorem lotniska w Pardubicach.
W 1991 wstąpił do Obywatelskiej Partii Demokratycznej. W latach 90. pełnił funkcję radnego i członka zarządu miasta (rady města) Hradec Králové. Od 1998 do 2004 zajmował stanowisko prezydenta tego miasta (primátora).
W 2004 z listy ODS został europosłem, w wyborach w 2009 z powodzeniem ubiegał się o reelekcję. W VII kadencji przystąpił do grupy Europejskich Konserwatystów i Reformatorów, został członkiem Komisji Rozwoju Regionalnego. Z PE odszedł w 2014, w tym samym roku ponownie został radnym miasta Hradec Králové. W 2016 uzyskał też mandat radnego kraju hradeckiego.

</doc>
<doc id="1745059" url="https://pl.wikipedia.org/wiki?curid=1745059" title="Czechowice-Dziedzice (gmina wiejska)">
Czechowice-Dziedzice (gmina wiejska)

Czechowice-Dziedzice – dawna gmina wiejska istniejąca przejściowo na przełomie lat 40. i 50. w woj. śląskim (ewentualnie także w woj. katowickim; dzisiejsze woj. śląskie). Siedzibą władz gminy były Czechowice (których były obszar znajduje się w granicach dzisiejszych Czechowic-Dziedzic).
Za II RP funkcjonwały dwie odrębne "gminy jednostkowe": Czechowice i Dziedzice (od 28 lipca 1920 do 30 listopada 1945 roku) w woj. śląskim (powiat bielski).
1 grudnia 1945 roku utworzono z nich wspólną "gminę zbiorową Czechowice-Dziedzice" w tymże powiecie i województwie. Na uwagę zasługuje fakt, iż obie wsie (mimo administracyjnej odrębności) stanowiły jedną całość, przez co gmina nie była podzielona na gromady. Brak informacji o dacie ponownego rozszczepienia gminy, lecz w przeddzień (31 grudnia 1950) utworzenia miasta Czechowice (od 1958 jako "Czechowice-Dziedzice") funkcjonowały już dwie odrębne jednostki – gmina Czechowice i gmina Dziedzice.
Uwaga: Nie należy mylić dawnej gminy Czechowice-Dziedzice ze współczesną miejsko-wiejską gminą Czechowice-Dziedzice (utworzoną 1 lutego 1977), która poza miastem Czechowice-Dziedzice obejmuje także obszary dawnych gmin Zabrzeg (sprzed 1954) oraz Ligota (1973–77).

</doc>
<doc id="1745060" url="https://pl.wikipedia.org/wiki?curid=1745060" title="Oldrich Vlasak">
Oldrich Vlasak



</doc>
<doc id="1745061" url="https://pl.wikipedia.org/wiki?curid=1745061" title="Hausstock">
Hausstock

Hausstock – szczyt w Alp Glarneńskich, części Alp Zachodnich. Leży w Szwajcarii, na granicy kantonów Glarus i Gryzonia. Należy do podgrupy Alp Glarneńskich właściwych. Szczyt można zdobyć ze schroniska Panixerpasshütte (2407 m) lub Skihütte Obererbs (1690 m).

</doc>
<doc id="1745063" url="https://pl.wikipedia.org/wiki?curid=1745063" title="Gwido Henkel von Donnersmark">
Gwido Henkel von Donnersmark



</doc>
<doc id="1745064" url="https://pl.wikipedia.org/wiki?curid=1745064" title="Gross Ruchen">
Gross Ruchen

Gross Ruchen – szczyt w Alp Glarneńskich, części Alp Zachodnich. Leży w Szwajcarii, w kantonie Uri. Należy do podgrupy Alp Glarneńskich właściwych. Szczyt można zdobyć ze schroniska Windgällen (2032 m), Hüfihütte (2334 m) lub Ruchenhüttli (2755 m).
Pierwszego wejścia dokonali John Sowerby, Ambros Zgraggen i Josef Maria Tresch-Exer 12 lipca 1864 r.

</doc>
<doc id="1745065" url="https://pl.wikipedia.org/wiki?curid=1745065" title="Sneakernet">
Sneakernet

Sneakernet (pl. sieć piesza) – nazwa określająca przenoszenie danych elektronicznych pomiędzy komputerami, szczególnie plików komputerowych, poprzez fizyczny transport nośników danych, takich jak: taśma magnetyczna, dyskietka, CD, pamięć USB lub dysk twardy.
Nazwa pochodzi od połączenia angielskich słów "sneaker" i "net". "Sneaker" (pol. tenisówka, trampek) odnosi się do butów osoby transportującej nośnik danych, czyli żartobliwie nawiązuje do sposobu transportu. "Net" to skrót od "network" – sieć.
W RPA używa się nazwy "takkie net", gdzie "takkie" jest odpowiednikiem słowa "sneaker" w południowoafrykańskim angielskim. W podobny sposób w Boliwii używa się nazwy "abarka net", gdzie abarka jest rodzajem obuwia robionego ze starych opon.

</doc>
<doc id="1745067" url="https://pl.wikipedia.org/wiki?curid=1745067" title="Piotr Załęski">
Piotr Załęski

Piotr „Załęs” Załęski (ur. 22 lipca 1978) – polski gitarzysta, wokalista, twórca muzyki i autor tekstów zespołu Dust Blow, od 2009 również gitarzysta zespołu Hurt w którym zastąpił Piotra Motkovica. W latach 2015/2016 basista w zespole Janek Samołyk. Od 2016 w zespole Prawda. Wcześniej w zespołach Orient Express (1996–1997), Teddy Sałatka (2001–2002), Mellow Dream (2002). Pochodzi z Wrocławia.
Dyskografia.
Hurt
Dust Blow
Mellow Dream
Gościnnie

</doc>
<doc id="1745068" url="https://pl.wikipedia.org/wiki?curid=1745068" title="Glaserhorn">
Glaserhorn

Glaserhorn – szczyt w Alp Glarneńskich, części Alp Zachodnich. Leży w Szwajcarii, na granicy kantonów Gryzonia i Sankt Gallen. Należy do podgrupy Alp Glarneńskich właściwych. Szczyt można zdobyć ze schroniska Schräawislihütte (1732 m) lub Sardonahütte (2157 m).

</doc>
<doc id="1745070" url="https://pl.wikipedia.org/wiki?curid=1745070" title="Bündner Tödi">
Bündner Tödi



</doc>
<doc id="1745071" url="https://pl.wikipedia.org/wiki?curid=1745071" title="The Frames">
The Frames

The Frames – irlandzki zespół powstały w Dublinie w 1990 roku. Nagrali 6 albumów studyjnych. Jego członkowie w większości pochodzą z Dublina.
Historia.
Zespół istnieje od 1990 roku. Jego skład ulegał zmianom. Supportowali m.in. Damiena Rice i Bell X1. W 2007 roku byli supportem przed koncertami Boba Dylana w Nowej Zelandii i Australii.
Nazwa zespołu pochodzi od dziecięcego hobby frontmana grupy Glena Hansarda. Jako mały chłopczyk naprawiał rowery. Liczba ram rowerowych (z ang. "frame"), jaka zalegała w ogródku jego domu, przykuwała uwagę i sąsiedzi przezwali ich posiadłość „dom z ramami” (ang. "house with the frames").
Zespół często współpracuje z zespołami, które zaczynały od grania na dublińskiej ulicy Grafton Street. W tym miejscu swoją muzyczną karierę rozpoczynał także Hansard. Wśród muzyków, z którymi współpracowali, był m.in. Mic Christopher. Kiedy zmarł w 2001 roku, The Frames zaangażowali się w pośmiertne wydanie jedynego albumu Mica Christphera "Skylarkin"'.
W 1991 roku Hansard zagrał w filmie "The Commitments" rolę Outspana Fostera. Hansard przyznał, że żałuje, iż wziął udział w tym filmie, ponieważ odciągnęła ona uwagę od jego kariery muzycznej. Colm Mac Con Iomaire wziął gościnny udział w filmie jako skrzypek biorący udział w przesłuchaniu do zespołu. W filmie "Pulp Fiction" można zauważyć Bronagh Gallagher ubraną w koszulkę The Frames. Glen Hansard ponownie pojawił się w filmie Once, gdzie zagrał główną rolę i do którego wraz z Markétą Irglová skomponował ścieżkę dźwiękową. W 2007 roku otrzymali Oscara za najlepszą oryginalną piosenkę filmową "Falling Slowly". Scenariusz do filmu napisał i wyreżyserował go były basista grupy John Carney.
Piosenka zespołu "Dream Awake" została użyta w pilotowym odcinku serialu NBC "Life", a w 11 odcinku tego serialu pojawia się utwór "Finally".
13 maja 2008 na amerykańskim portalu iTunes jest dostępna ekskluzywna edycja albumu "The Cost", która zawiera trzy dodatkowe piosenki "The Blood", "No More I Love Yous" i "This Low", a także teledyski do utworów "Falling Slowly", "Sad Songs" i "The Side You Never Get To See".

</doc>
<doc id="1745072" url="https://pl.wikipedia.org/wiki?curid=1745072" title="Piegonisko-Kolonia">
Piegonisko-Kolonia

Piegonisko-Kolonia – wieś w Polsce położona w województwie wielkopolskim, w powiecie kaliskim, w gminie Brzeziny.
Po III rozbiorze Polski w okolice sprowadzono osadników niemieckich wyznania ewangelickiego, zwanych holendrami. Od 1818 należeli oni do zboru w Sobiesękach.
W latach 1975–1998 miejscowość należała administracyjnie do województwa kaliskiego.

</doc>
<doc id="1745073" url="https://pl.wikipedia.org/wiki?curid=1745073" title="Claridenhorn">
Claridenhorn

Claridenhorn – szczyt w Alp Glarneńskich, części Alp Zachodnich. Leży w Szwajcarii, na granicy kantonów Glarus i Uri. Należy do podgrupy Alp Glarneńskich właściwych. Szczyt można zdobyć ze schroniska Planurahütte (2947 m).

</doc>
<doc id="1745074" url="https://pl.wikipedia.org/wiki?curid=1745074" title="Pieśni Jana Kochanowskiego księgi dwoje">
Pieśni Jana Kochanowskiego księgi dwoje

Pieśni Jana Kochanowskiego księgi dwoje – zbiór pieśni Jana Kochanowskiego, wydany nakładem Drukarni Łazarzowej w 1586 roku (a więc już po śmierci autora). Podzielony był na dwie części – "Księgi pierwsze" oraz "Księgi wtóre". Zawierał 49 utworów i był tym samym największym zbiorem pieśni tego autora. Nie znalazły się w nim jednak wszystkie pieśni poety, części z nich on sam postanowił nie włączać do zbioru, ukazały się one później w książce "Fragmenta albo pozostałe pisma" (1590).
Tom nie stanowił samodzielnego wydawnictwa – razem z nim opublikowano "Pieśń świętojańską o Sobótce" (pierwsze wydanie tego utworu) oraz pieśń "Czego chcesz od nas, Panie". Prawdopodobnie kompozycja tomu była zgodna z zamierzeniami autorskimi.
Czas powstania utworów.
Dokładne daty powstania wszystkich pieśni nie są obecnie ustalone; znajomość niektórych z nich sugeruje, że Kochanowski mógł przyjąć dla tomu kompozycję chronologiczną, umieszczając w pierwszej księdze utwory starsze (sprzed 1570 roku), nowsze natomiast – w drugiej. Układ ten nie był jednak rygorystycznie przestrzegany.
Kompozycja tomu.
Tom skomponowany jest chronologicznie – pierwsza księga zawiera utwory sprzed 1570 roku, druga natomiast pieśni powstałe później. Obie księgi są zróżnicowane tematycznie, ale utwory o tematyce miłosnej pojawiają się w księdze drugiej znacznie rzadziej, zawarte w niej natomiast apostrofy do lutni, mające rodowód horacjański, pojawiają się tylko w "Księgach wtórych". Pomiędzy księgami występują również pewne różnice światopoglądowe w utworach refleksyjnych– "Księgi pierwsze" zawierają zachętę do stosowania epikurejskiej zasady "Carpe diem", natomiast "Księgi wtóre" –horacjańskiego złotego środka.
Kompozycja utworów.
Najczęstszym formatem wierszowym, z którego Kochanowski korzysta w zbiorze jest czterowers rymowany parzyście (aa bb). Tylko trzy pieśni nie pisane są czterowersem – Pieśń I, 7 (strofa 6-wersowa), Pieśń I, 22 (strofa 8-wersowa) oraz Pieśń II, 21; a tylko Pieśń I, 14 nie jest rymowana parzyście. Występują zarówno czterowersy równosylabiczne (głównie trzynasto-, jedenasto- i ośmiozgłoskowe), jak i czterowers różnosylabiczny (m.in. strofa saficka 11aa, 11bb, 5b). Poeta używa licznych przerzutni, nadających utworom większą swobodę składniową.
W żadnym z utworów nie występuje dystych (być może poeta uznał, że ten sposób dzielenia utworów na strofy nie jest wystarczająco wyraźny), Kochanowski nie korzysta z akrostychów, które pojawiały się w niektórych innych jego utworach.
Nawiązania do Horacego.
Zbiór Kochanowskiego miał w założeniu autora nawiązywać do "Odarum sive carminum libri quatuor" Horacego. Oprócz zbieżności tytułów, na związek z cyklem rzymskiego poety wskazuje także występowanie pieśni parafrazujących utwory horacjańskie (ok. 1/3 pieśni zawartych w "Księgach dwóch"), podobieństwo wątków i tematów oraz strofiki. Kochanowski adaptował motywy i ody horacjańskie w sposób dość swobodny – zastąpił pojęcia antyczne pojęciami sobie współczesnymi i bliższymi kulturowo (np. "Latinum carmen" zmienia na "słowieński rym"), unikał wspominania bogów antycznych i poświęconych im religijnych obrzędów, zastępując je motywami chrześcijańskimi, zmieniał również imiona fikcyjnych postaci (np. horacjańską Lydę zastąpiła Bogumiła).
Najsilniej z odami Horacego związane są pieśni o tematyce refleksyjnej i moralizatorskiej, słabszy związek występuje w pieśniach o miłości, natomiast najmniej Kochanowski naśladuje rzymskiego poetę w twórczości okolicznościowej.

</doc>
<doc id="1745078" url="https://pl.wikipedia.org/wiki?curid=1745078" title="Tristelhorn">
Tristelhorn

Tristelhorn (romansz "Piz da Sterls") – szczyt w Alp Glarneńskich, części Alp Zachodnich. Leży w Szwajcarii, na granicy kantonów Gryzonia i Sankt Gallen. Należy do podgrupy Alp Glarneńskich właściwych. Szczyt można zdobyć ze schroniska Schräawislihütte (1732 m) lub Sardonahütte (2157 m).

</doc>
<doc id="1745079" url="https://pl.wikipedia.org/wiki?curid=1745079" title="Pieśni księgi dwoje">
Pieśni księgi dwoje



</doc>
<doc id="1745081" url="https://pl.wikipedia.org/wiki?curid=1745081" title="Świerczyna (wieś w powiecie kaliskim)">
Świerczyna (wieś w powiecie kaliskim)

Świerczyna – wieś w Polsce położona w województwie wielkopolskim, w powiecie kaliskim, w gminie Brzeziny.
W latach 1975–1998 miejscowość należała administracyjnie do województwa kaliskiego.

</doc>
<doc id="1745082" url="https://pl.wikipedia.org/wiki?curid=1745082" title="Demokratyczna Partia Chłopska Niemiec">
Demokratyczna Partia Chłopska Niemiec

Demokratyczna Partia Chłopska Niemiec (niem. "Die Demokratische Bauernpartei Deutschlands", DBD) – ugrupowanie istniejące we NRD w latach 1948–1990 jako część Bloku Demokratycznego i Frontu Narodowego, adresujące swój program do ludności rolniczej.
Historia.
29 kwietnia 1948 odbył się w Schwerinie zjazd założycielski nowego ugrupowania, na którego istnienie wydała wcześniej zgodę komendantura sowiecka (SMAD). Rolę twórcy nowej partii, mającej za zadanie osłabić wpływy CDU i LDPD w rejonach rolniczych, wyznaczono działaczowi SED Ernstowi Goldenbaumowi, który do 1982 pełnił funkcję jej prezesa.
W teorii partia miała bronić interesów drobnego i średniego rolnictwa, w praktyce popierała kolektywizację wsi i tworzenie spółdzielni. W 1951 do DPD należało 85 tys. osób (w 1984: 108 tys.). Partia wydawała dziennik „Bauernecho”.
Po przemianach demokratycznych z przełomu 1989 i 1990 ugrupowanie próbowało zmienić profil na „rolniczo-ekologiczny”; w pierwszych wolnych wyborach do Izby Ludowej uzyskało 2,2% głosów, co przełożyło się na 9 miejsc w parlamencie. W czerwcu 1990 partia zadecydowała o włączeniu się w struktury CDU-Ost, a wraz z nią jej działacze znaleźli się w szeregach ogólnoniemieckiej Unii Chrześcijańsko-Demokratycznej. Ostatni prezes DBD Ulrich Junghanns został m.in. przewodniczącym CDU w Brandenburgii.

</doc>
<doc id="1745083" url="https://pl.wikipedia.org/wiki?curid=1745083" title="Ruchi">
Ruchi

Ruchi – szczyt w Alp Glarneńskich, części Alp Zachodnich. Leży w Szwajcarii, na granicy kantonów Glarus i Gryzonia. Należy do podgrupy Alp Glarneńskich właściwych. Szczyt można zdobyć ze schroniska Muttseehütte (2501 m) lub Kistenpasshütte (2625 m).

</doc>
<doc id="1745086" url="https://pl.wikipedia.org/wiki?curid=1745086" title="Autostrada A80 (Niemcy)">
Autostrada A80 (Niemcy)

Autostrada A80 (niem. "Bundesautobahn 80 (BAB 80)" także "Autobahn 80 (A80)") – niezrealizowany projekt autostrady w Niemczech, która miała połączyć Germersheim, Bruchsal, Maulbronn, Stuttgart, Göppingen i Ulm z Senden.
Obecnie z dawniej planowanym przebiegiem trasy pokrywają się drogi federalne B10, B28 oraz B35.

</doc>
<doc id="1745090" url="https://pl.wikipedia.org/wiki?curid=1745090" title="Nickelodeon Kids’ Choice Awards 1998">
Nickelodeon Kids’ Choice Awards 1998

11. gala Nickelodeon Kids’ Choice Awards odbyła się 4 kwietnia 1998 roku. Prowadzącą galę była Rosie O’Donnell.
Prowadząca.
Rosie O’Donnell

</doc>
<doc id="1745094" url="https://pl.wikipedia.org/wiki?curid=1745094" title="Chris Dickerson">
Chris Dickerson

Henri Christophe „Chris” Dickerson (ur. 25 sierpnia 1939 w Montgomery w stanie Alabama, zm. 23 grudnia 2021 w Fort Lauderdale na Florydzie) – amerykański kulturysta. 
W 1970 został pierwszym afroamerykańskim zwycięzcą tytułu Mr. America federacji AAU. Jego inne osiągnięcia to m.in. tytuł Junior Mr. USA (1966), Mr. California (1967), Mr. America (1967, 1970) i Mr. Olympia (1982).
Życiorys.
Wczesne lata.
Urodził się w Montgomery w stanie Alabama jako najmłodszy z trzech synów adwokat Mahali Ashley Dickerson (zm. 2007) i Henry’ego Dickersona. Jego matka była prawniczką i działaczką na rzecz praw obywatelskich, a ojciec był byłym boyem hotelowym, który został dyrektorem w Cleveland Trust Company. Jego rodzice rozwiedli się, gdy Chris był młodzieńcem. Wychowywała go głównie matka. Wychowywał się ze starszych braci: Johna i Alfreda. Kiedy jego matka ponownie wyszła za prawnika Franka Beckwitha, jego rodzina przeniosła się do Indianapolis w stanie Indiana.
W 1957 ukończył Olney Friends School. Początkowo jako nastolatek chciał być aktorem i piosenkarzem. Studiował i uczęszczał na lekcje aktorstwa. Studiował na wydziale opery i teatru muzycznego. Uczył się tańca i uprawiał gimnastykę.
Kariera.
W sporcie kulturystycznym debiutował w 1965, podczas zawodów Mr. Long Beach (Kalifornia), gdzie zajął trzecie miejsce. Rok później (1966) brał udział w profesjonalnych zawodach, Mr. Atlantic Coast, Mr. Eastern America oraz Junior Mr. USA, organizowanych przez federację AAU, w których to został całkowitym zwycięzcą. W latach 60. dorabiał także jako fotomodel. Pozował dla miesięcznika "Muscle &amp; Fitness", nago dla fotografa Jima Frencha, francuskiego wydania "Man" (1972) i Colt Studio Group.
W 1973 otrzymał tytuł Mr. Universe federacji NABBA i zwyciężył na zawodach Pro Mr. America federacji WBBG. W 1979 po raz pierwszy startował na zawodach Mr. Olympia, gdzie zdobył czwarte miejsce w swojej kategorii. W 1980 w konkursie Mr. Olympia zajął drugie miejsce, za Arnoldem Schwarzeneggerem, a także zwyciężył na zawodach Noc Championów, gdzie pokonał Robby'ego Robinsona i Roya Callendera.
W 1981 w zawodach Mr. Olympia zajął drugie miejsce. Z jego największym sukcesem wiąże się rok 1982 – wówczas 43-letni Dickerson jako pierwszy afroamerykański kulturysta zdobył prestiżowy tytuł federacji IFBB (International Federation of BodyBuilders) Mr. Olympia, potem byli kolejni afroamerykańscy kulturyści: Samir Bannout (1983) i Dexter Jackson (2008). Jednak kolejny start na Mr. Olympia w 1984 przyniósł mu odległe, 11. miejsce. W Arnold Classic 1990 znalazł się na 8. miejscu. W 1994 zajął pierwsze miejsce w IFBB Mr. Olympia - w kategorii Mistrzowie 50+, swoim ostatnim konkursie w karierze. W 2000 roku federacja IFBB przyznała mu Hall of Fame.
Życie prywatne.
Podróżował i mieszkał w Los Angeles, Palm Springs w Kalifornii i Nowym Jorku. Po zakończeniu kariery w branży kulturystycznej, ujawnił się jako homoseksualista. Zamieszkał na Florydzie z przyjacielem Billem Neylonem. Nadal trenował, przeprowadził seminaria na uczelniach wyższych skąd korespondował z działającymi zawodowo sportowcami.
Zmarł 23 grudnia 2021 w szpitalu w Fort Lauderdale na Florydzie w wieku 82 lat. Przyczyną zgonu była niewydolność serca.

</doc>
<doc id="1745097" url="https://pl.wikipedia.org/wiki?curid=1745097" title="Nickelodeon Kids’ Choice Awards 1997">
Nickelodeon Kids’ Choice Awards 1997

10. gala Nickelodeon Kids’ Choice Awards odbyła się 19 kwietnia 1997 roku. Prowadzącą galę była Rosie O’Donnell.
Prowadząca.
Rosie O’Donnell

</doc>
<doc id="1745104" url="https://pl.wikipedia.org/wiki?curid=1745104" title="Tępoząb białawy">
Tępoząb białawy

Tępoząb białawy ("Amblyodon dealbatus" (Hedw.) Bruch &amp; Schimp.) – gatunek mchu należący do rodziny parzęchlinowatych.
Rozmieszczenie geograficzne.
Gatunek borealno-górski o mocno porozrywanym zasięgu wokółbiegunowym. Występuje głównie w borealnej strefie Europy (pospolicie w Danii, Norwegii, Szwecji, na Wyspach Brytyjskich oraz w Alpach i w Jurze) i Ameryki Północnej (pospolitszy w zachodniej części kontynentu). Stwierdzany też w Azji oraz (jedno stanowisko) na Ziemi Ognistej. W Polsce rzadki mech torfowiskowy. W górach tylko jedno stanowisko w Tatrach i dwóch na przedpolu Sudetów. 
Morfologia.
Mech rośnie w darniach luźnych koloru bladozielonego. Łodygi o wys. 0,5-1,5 cm są widlastorozgałęzione. Chwytniki tylko u dołu. W przekroju poprzecznym wyraźna wiązka środkowa. Skleroderma i epiderma niewykształcone. Liście wiotkie, wydłużonojajowate, odlegle i tępo ząbkowane. Żebro kończy się przed szczytem liścia. Seta czerwona, o długości 3 cm. Puszka nieco zgięta, wydłużonogruszkowata, przykryta stożkowatym wieczkiem. Perystom podwójny, przy czym zęby perystomu zewnętrznego o połowę krótsze od zębów perystomu wewnętrznego.
Ekologia.
Tępoząb białawy to gatunek wapieniolubny, rosnący albo na wilgotnych półkach i w szczelinach skalnych w piętrze alpejskim, albo też na węglanowych torfowiskach niskich na niżu.
Zagrożenia i ochrona.
Gatunek zagrożony wyginięciem w Polsce. Roślina objęta w Polsce ścisłą ochroną gatunkową od 2004 roku.

</doc>
<doc id="1745106" url="https://pl.wikipedia.org/wiki?curid=1745106" title="Amblyodon dealbatus">
Amblyodon dealbatus



</doc>
<doc id="1745114" url="https://pl.wikipedia.org/wiki?curid=1745114" title="Krążowniki pancerne typu Gueydon">
Krążowniki pancerne typu Gueydon

Krążowniki typu "Gueydon" – seria trzech francuskich krążowników pancernych z początku XX wieku i I wojny światowej, nazwana od pierwszego okrętu typu. Określane też są jako typ "Montcalm".
Historia.
Okręty typu "Gueydon" stanowiły nieco pomniejszone i ulepszone rozwinięcie krążownika „Jeanne d’Arc”, który wprowadził standardową postać francuskich dużych krążowników pancernych przełomu XIX i XX wieku. Pomimo mniejszej o 1/3 mocy siłowni, prędkość okrętów pozostała praktycznie taka sama, a poprawiła się manewrowość. Dzięki mniejszej ilości kotłowni, zmniejszono liczbę kominów do czterech. Przy takim samym uzbrojeniu głównym (2 działa 194 mm) wzmocniona została artyleria średnia przez zastąpienie 14 dział kalibru 138,6 mm ośmioma działami 164,7 mm. Opancerzenie pozostało podobne, aczkolwiek zmieniono nieco rozkład pancerza. Wzmocniono ponadto pancerz wież i opancerzono kazamaty artylerii średniej.
Opis.
Konstrukcja i architektura krążowników typu "Gueydon" powtarzała ogólnie krążownik „Jeanne d’Arc”. Najbardziej widoczną zmianą stało się zastąpienie sześciu kominów przez cztery, nieco niższe i grubsze, lecz tak samo rozmieszczone w dwóch oddalonych od siebie grupach w części dziobowej i rufowej okrętu (po dwa). Ponadto, przedłużono podwyższony pokład dziobowy, który ciągnął się prawie aż do samej rufy, przez co rufową wieżę artylerii umieszczono o jeden poziom wyżej. Dopiero tuż przed rufą był uskok pokładu. Niewielkim zmianom uległ kształt dziobnicy, lekko wyoblonej do przodu w rejonie linii wodnej. Za dziobową wieżą działa była umieszczona tak, jak w poprzednim typie, nadbudówka dziobowa z wieżą dowodzenia i bojowym masztem z platformą działek. Drugi maszt palowy znajdował się między rufową grupą kominów a rufową wieżą (zrezygnowano z nadbudówki rufowej).
Uzbrojenie umieszczono podobnie, jak na poprzednim typie - jedna wieża działa 194 mm L/45 Mle 1893-96 na pokładzie dziobowym, blisko dziobu, a druga na rufie. Osiem dział kalibru 164,7 mm Mle 1893-96 rozmieszczono podobnie w kazamatach burtowych między pokładem górnym a dziobowym (po 4 na burtę), z tym, że miały one lepszy poziom ochrony. Artylerię średnią uzupełniały 4 działa 100 mm, z czego dwa w kazamatach po bokach nadbudówki dziobowej, a dwa z maskami przeciwodłamkowymi na pokładzie, na obu burtach koło rufowej grupy kominów. Uzbrojenie uzupełniało szesnaście półautomatycznych armat 47 mm, cztery półautomatyczne armaty 37 mm i dwie podwodne wyrzutnie torped kal. 450 mm. 
Opancerzenie kadłuba obejmowało przede wszystkim burtowy pas pancerny na linii wodnej, sięgający 1,35 m pod wodę, a powyżej - do pokładu głównego. W dziobowej części, na długości 43 m od dziobu, pancerz burtowy sięgał pokładu górnego (ciągły pokład poniżej pokładu dziobowego). Dolny - główny pas miał grubość 150 mm, zmniejszającą się do 90 mm w stronę dziobu i 
80 mm w stronę rufy oraz do 50 mm na dolnej krawędzi. Pas kończył się 4 metry przed rufą poprzeczną grodzią grubości 84-40 mm. Górny pas miał grubość od 96 do 76 mm, a wyżej, na dziobie, między pokładem głównym a górnym, 58-40 mm. Wewnętrzny wypukły pokład pancerny miał grubość 56-50 mm. Ponadto, nad pasem pancernym był płaski pokład pancerny grubości 20 mm. Wieże dział miały pancerz 200 mm, a ich barbety od 200 do 50 mm. Kazamaty miały na zewnątrz pancerz 120 mm (od góry - 23 mm i od tyłu 30 mm). Pokład bateryjny (z kazamatami) był od przodu ograniczony grodzią grubości 120 mm, a od tyłu 100 mm. Wieża dowodzenia miała pancerz 160 mm. Pancerz był wykonany ze stali niklowej typu Harveya.
Siłownia okrętów różniła się na wszystkich trzech jednostkach. Wszystkie miały trzy pionowe maszyny parowe potrójnego rozprężania, lecz „Gueydon” miał 28 kotłów parowych Niclausse'a, „Thouars” 28 kotłów Belleville, a „Montcalm” - 20 kotłów Normand Sigaudy. Siłownia miała moc indykowaną 19 600 KM, z wyjątkiem „Thouars”, na którym osiągała 22 000 KM (był on też szybszy, osiągając 22 węzły zamiast 21). Każdy z 4 kominów obsługiwał jedną kotłownię. Maszynownia znajdowała się na śródokręciu, pomiędzy dziobową a rufową grupą kotłowni. Zapas węgla wynosił maksymalnie 1575 t. Taktyczna średnica cyrkulacji okrętów wynosiła ok. 900 m.

</doc>
<doc id="1745115" url="https://pl.wikipedia.org/wiki?curid=1745115" title="Håvard Jørgensen">
Håvard Jørgensen

Håvard Jørgensen (ur. 26 września 1975 w Oslo), znany również jako Haavard i Hojo – norweski muzyk, kompozytor, wokalista, autor tekstów i multiinstrumentalista, a także producent muzyczny. Håvard Jørgensen znany jest przede wszystkim z występów w awangardowej grupie muzycznej Ulver, której był członkiem w latach 1993-1998. Wcześniej występował w blackmetalowym zespole Satyricon. W 1995 roku Jørgensen utworzył projekt folk-blackmetalowy pod nazwą Bak De Syv Fjell. W latach późniejszych tworzył w ramach projektów Akki &amp; Hojo i C-Systems. Od 2008 roku gra w rockowym zespole InPublik.

</doc>
<doc id="1745116" url="https://pl.wikipedia.org/wiki?curid=1745116" title="Havard Jorgensen">
Havard Jorgensen



</doc>
<doc id="1745119" url="https://pl.wikipedia.org/wiki?curid=1745119" title="Kościół Najświętszej Marii Panny Królowej Polski w Gdyni">
Kościół Najświętszej Marii Panny Królowej Polski w Gdyni

Kościoły znajdujące się na terenie parafii Najświętszej Marii Panny Królowej Polski w Gdyni:

</doc>
<doc id="1745123" url="https://pl.wikipedia.org/wiki?curid=1745123" title="Bartolomeo Bianco">
Bartolomeo Bianco

Bartolomeo Bianco lub Bartolomeo Bianchi (ur. przed 1590 lub 1604 w Como, zm. 29 czerwca 1656 lub 1657, w Genui) – włoski architekt działający w Genui, tworzący w nurcie wczesnego baroku, budowniczy pałaców.
Do jego najwybitniejszych dzieł zalicza się m.in.:
Zmarł podczas wielkiej zarazy dżumy (1656-1657), podczas której zmarła połowa mieszkańców miasta.

</doc>
<doc id="1745125" url="https://pl.wikipedia.org/wiki?curid=1745125" title="Kościół parafialny pw. Najświętszej Marii Panny Królowej Polski w Gdyni">
Kościół parafialny pw. Najświętszej Marii Panny Królowej Polski w Gdyni



</doc>
<doc id="1745128" url="https://pl.wikipedia.org/wiki?curid=1745128" title="Arenysaurus">
Arenysaurus

Arenysaurus – rodzaj ornitopoda z rodziny hadrozaurów (Hadrosauridae) żyjącego w późnej kredzie na terenie dzisiejszej Europy. Został opisany w oparciu o MPZ 2008/1 – niekompletną czaszkę obejmującą sklepienie czaszki i puszkę mózgową. Odkryte w pobliżu pozostałości żuchwy oraz szkieletu pozaczaszkowego zostały desygnowane na paratypy. Skamieniałości zostały wydobyte z datowanych na późny mastrycht osadów formacji Tremp w pobliżu miejscowości Arén w hiszpańskiej prowincji Huesca w południowo-centralnych Pirenejach.
Całkowita długość czaszki "Arenysaurus ardevoli" jest szacowana na około 60 cm. U MPZ 2008/1 nie zachował się wydrążony grzebień kostny, występujący często u przedstawicieli Lambeosaurinae, jednak jego obecność u "Arenysaurus" jest bardzo prawdopodobna, na co wskazuje budowa tylnej części twarzoczaszki – podobna jak u innych lambeozaurów. Puszka mózgowa holotypu jest w pełni skostniała, co dowodzi, że należy ona do osobnika dorosłego. Kości czołowe nie są jednak w pełni połączone, sugerując, iż MPZ 2008/1 w chwili śmierci nie był stary. W pobliżu holotypu odkryto liczne fragmenty szkieletu pozaczaszkowego, obejmujące kręgi, żebra oraz kości kończyn. Odkryta kość udowa mierzy 711 mm, a długość łopatki szacuje się 525 mm. Na podstawie rekonstrukcji innych lambeozaurów długość ciała "Arenysaurus" jest szacowana na 5–6 m.
Według przeprowadzonej przez Peredę-Suberbiolę i współpracowników analizy filogenetycznej "Arenysaurus" jest bazalnym lambeozaurem stanowiącym grupę siostrzaną amurozaura i kladu tworzonego przez Parasaurolophini i Corythosaurini.
Nazwa "Arenysaurus" pochodzi od miejscowości Arén, w pobliżu której odkryto holotyp, zaś epitet gatunkowy gatunku typowego, "ardevoli", honoruje hiszpańskiego geologa Lluísa Ardèvola, który odkrył stanowiska Blasi, gdzie odnaleziono skamieniałości "Arenysaurus".
Historia.
Pozostałości dinozaurów kaczodziobych znaleziono na pięciu kontynentach. Wyprawa z 1920 przyczyniła się do odnalezienia w Kanadzie skamieniałości opisanych przez Parksa pod nazwą parazaurolof, kolejne odkrycia dowiodły istnienia innych gatunków tego rodzaju ("P. cyrtocristatus", "P. tubicen") w położonych dalej na południe obszarach kontynentu północnoamerykańskiego. Ponadto w 2000 roku opisano jego bliskiego krewnego charonozaura na podstawie szczątków odnalezionych w pobliżu azjatyckiej rzeki Amur.
W Europie pozostałości dinozaurów kaczodziobych znaleziono w około 50 miejscach. Pierwszym opisanym Hadrosauridae z terenów Europy był telmatozaur, przedstawiony przez Nopscę na podstawie znalezisk odnalezionych na terytorium obecnej Rumunii, uznany później za najbardziej pierwotnego z kaczodziobych. W swojej analizie Pereda-Suberbiola i współpracownicy zauważyli, że ponad połowa znalezisk europejskich hadrozauroidów przypada na Półwysep Iberyjski. Wymieniają wśród nich "Pararhabdodon" i "Koutalisaurus", przy czym tylko "Pararhabdodon" jest szeroko akceptowanym hadrozaurydem z Półwyspu Iberyjskiego. Z Europy pochodzi także "Tethyshadros". Kolejnych znalezisk dokonano dzięki wykopaliskom w pięciu miejscach zwanych Blasi, w Arén, w Huesca na terenie Hiszpanii w Pirenejach. Znalezione w Blasi 1 skamieniałości opisał zespół Lópeza-Martíneza w 2001. Nie nazwali ich jednak, posługując się w swej pracy terminem "Blasi 1 hadrosaurid". Dopiero w 2010 opisano je pod nazwą "Blasisaurus".
Pozostałości "Arenysaurus" znaleziono w trzecim z tych miejsc (Blasi 3), wśród szczątków innych kaczodziobych. Natomiast w Blasi 5 znaleziono szczątki dinozaura kaczodziobego bardziej pasujące do podrodziny hadrozaurów płaskogłowych, których dotychczas w Europie nie znajdywano. Wyniki badań na ten temat zostały opublikowane przez Cruzado-Caballero i współpracowników w 2010. W 2013 Prieto-Márquez i współpracownicy, przy okazji ustanowienia nowego rodzaju kaczodziobego "Canardia", wprowadzili nowe plemiona lambeozaurynów, w tym dokonali formalnego opisu Parasaurolophini. W tym samym roku, trzy lata po swej wcześniejszej pracy, Cruzado-Caballero i inni opisali kolejne fragmenty szkieletu "Arenysaurus" (w efekcie uznając go za Lambeosaurinae o najbardziej kompletnych skamieniałościach na "Ibero-Armorican Island") oraz zrewidowali wcześniejszy pogląd na systematykę "Blasisaurus" i "Arenysaurus", włączając je do Parasaurolophini. W 2015 zespół, również pod kierunkiem Cruzado-Caballero, przeprowadził badanie odlewu czaszki "Arenysaurus" jako pierwszego europejskiego Lambeosaurinae.
Budowa.
Czaszka.
Zachowana część czaszki liczy 25 cm długości. Szacowana całkowita jej długość wynosiłaby 60 cm.
Kopuła kości czołowych "Arenysaurus" uznana została za cechę diagnostyczną rodzaju. Nie miała sobie równych wśród innych okazów. Kość ta była krótka, jej długość podzielona przez szerokość wynosiła około połowy. Kości te nie łączą się ze sobą całkowicie. Powierzchnią grzbietowo-boczną kość ta przypomina swój homolog u "Sahaliyania"; jest wklęśnięta, ale w mniejszym stopniu, natomiast tylna część odróżnia się od parazaurolofa i "Charonosaurus". Wyrostki przednie tworzą szczelinę pośrodkową, charakterystyczną dla Lambeosaurinae prócz parazaurolofa.
Kość ciemieniowa nie była wsunięta między kości łuskowe na powierzchni potylicznej. W ogóle, co typowe dla Parasaurolophini, nie tworzyła potylicznej powierzchni czaszki. Autorzy porównują ją do klepsydry. W kierunku przednio-tylnym była krótka, z kością czołową łączyła się szwem o skomplikowanym przebiegu. Grzebień strzałkowy jest krótki i wąski. Występują małe, prawie jajowate otwory nadskroniowe, nieco dłuższe niż wyższe. Autorzy porównują je do obserwowanych u "Jaxartosaurus".
Skrócenie kości czołowej i ciemieniowej wskazuje na obecność grzebienia. Na czaszkach Lambeosaurinae rzeczywiście znajdował się wydrążony grzebień, jak u parazaurolofa, jednak u "Arenysaurus" nie zachował się on. Grzebieniom takim przypisywano rozmaite funkcje, jak ulepszanie zmysłu węchu, magazynowanie powietrza podczas nurkowania, pudło rezonansowe, gruczoł solny, rozpoznawanie się osobników danego gatunku czy zdobienie samców.
Kość zaoczodołowa o prawie płaskiej powierzchni grzbietowej nie buduje typowego dla Parasaurolophini wzgórka. Z kością skroniową łączy się w połowie okna nadskroniowego.
Kość przedczołowa tworzyła platformę dla połączeń nosowych, jednak w stopniu mniejszym niż u amurozaura czy "Jaxartosaurus". Badacze porównują ją raczej ze spotykaną u Corythosaurini. Kość przedczołowa łączy się z wyrostkiem przednim kości zaoczodołowej.
Kolejną cechą diagnostyczną był wyrostek przedkwadratowy kości łuskowej, ułożony prawie pionowo, podobnie wyrostek jarzmowy kości zaoczodołowej. Rzeczony wyrostek był krótki, nieznacznie tylko przekraczał długością wymiar kości. Bok kości łuskowej był niski nad jamą kłykciową. Prawa kość była solidnej budowy, wypukła na powierzchni grzbietowej. Miała gałąź pośrodkową, ustępującą rozmiarem "paroccipital process", inaczej niż u większości Lambeosaurinae (tsintaozaur i "Jacartosaurus" stanowią wyjątki).
Kość klinowa podstawowa ma niesymetryczny wyrostek skrzydłowy, niewielkich rozmiarów. Natomiast wyrostek klinowy podstawowy jest wydłużony, kieruje się brzuszno-bocznie, tworzy ze swym kontralateralnym odpowiednikiem kąt 60°.
"Os supraoccipitale" nie tworzy ograniczenia otworu wielkiego. Cechuje się poziomym brzegiem brzusznym i grzbietem wzdłuż szwu z "os exoccipitale", słabo wyrażonym, jako że kości te właściwie były zrośnięte ze sobą. "Paroccipital process" jest długi, smukły, hakowaty, skierowany w bok i brzusznie, sięga od do brzusznej powierzchni "os basoccipitale".
Kość nadkątowa jest dłuższa i wyższa, niż u "Blasisaurus"; Cruzado-Caballero i inni nie stwierdzili typowego dla kaczodziobych bocznego otworu. Oglądana z góry, zdała im się bardzo wypukła bocznie. Buduje ona płytką część kubkowatego kształtu panewki stawu żuchwowego. Do znajdującego się poniżej panewki głębokiego wyżłobienia przyczepiał się za życia zwierzęcia mięsień skrzydłowy grzbietowy. Grzbiet oddziela to miejsce od powierzchni kątowej. Występuje długi i silny wyrostek zastawowy, bocznie spłaszczony, na którego stronie brzusznej paleontolodzy lokalizują miejsce przyczepu mięśnia skrzydłowego brzusznego.
Kość jarzmowa przypomina spotykaną u "Blasisaurus" i nieopisanego jeszcze hadrozauryda z Blasi 4. Wyrostek przedni przypomina spotykany u "Velafrons" i lambeozaura. Rozpościera się bardziej grzbietowo, niż u "Tethyshadros" czy telmatozaura, z mniejszym pochyleniem do przodu części tylno-grzbietowej niż u "Blasisaurus". W przeciwieństwie do tego ostatniego na rzeczonym wyrostku znajduje się jeszcze kolejny wyrostek szczękowy, kierujący przyśrodkowo i nieco do przodu. Wyrostek zaoczodołowy, trójkątny w przekroju, idzie w kierunku tylno-grzbietowym, tworząc z długą osią kości kąt 58°.
Kość szczękowa, dość wąska, mierzy 22,7 cm w kierunku przednio-tylnym. Występuje szeroka, wklęsła, nierówna "premaxillary shelf". Do tyłu od niej leży otwór szczękowy. Od strony przyśrodkowej zauważa się ponadto 15 połączonych ze sobą otworów. W zachowanym drugim kawałku kości szczękowej doliczono się 14 pozycji zębów. Po stronie bocznej uwagę zwraca wydatny "ectopterygoid ridge", zakręcający brzusznie. Zęby szczękowe Cruzado-Caballero i współpracownicy opisują jako węższe od zębowych, o lancetowatych koronach typowych dla Hadrosauridae, z obecną pośrodkową krawędzią szkliwa, bez ząbkowania obserwowanego u telmatozaura czy "Tethyshadros", podobnie jak u "Blasisaurus". Iloraz wysokości do szerokości wynosi 3,1.
Kość zębowa mierzy 44,5 cm. Przednia jej część odgina się do dołu pod kątem 15-20°, odróżniając się od większości azjatyckich krewnych "Arenysaurus". Zachowała niewielką część baterii zębowej, z 12 zębami (pozycji było bowiem 37). Chodzi o charakterystyczną dla dinozaurów kaczodziobych strukturę, w której zużywające się zęby zastępowane były przez kolejne, oczekujące na swoją kolej. Hadrozaury odżywiały się skrzypowymi, paprotnikami, iglastymi czy prymitywnymi okrytonasiennymi, a więc twardym pokarmem, którego gryzienie powodowało ścieranie i zużywanie się zębów. Dlatego prócz zębów używanych przez zwierzę w rzędach czekały rozwijające się kolejne zęby, mające w przyszłości zastąpić te zużyte. Pomiędzy zębami kośćmi zębowej i przedzębowej występowała diastema umiarkowanych rozmiarów, mniej niż jednej trzeciej rzędu zębów. Kość zębowa w większości buduje też silnie zbudowany wyrostek dziobiasty, skierowany do przodu i nieznacznie zawijający się do wewnątrz. Zęby kości zębowej, szersze od szczękowych, także mają pośrodkową krawędź szkliwa, stosunek wysokości do szerokości równa się 3,2.
Ośrodkowy układ nerwowy i ucho wewnętrzne.
Cruzado-Caballero i współpracownicy przeprowadzili badanie odlewu mózgowia "Arenysaurus". Zwrócili uwagę na charakterystyczne cechy Lambeosaurinae, jak krótka jama czaszki czy kąt tworzony przez oś półkul z linią poziomą. Całkowita długość odlewu wynosi 116,5 mm od pasma węchowego do nerwu podjęzykowego. Szerokość na poziomie półkul to 48,4 mm. Objętość półkuli oszacowano na 65,4 cm³, podobny wynik osiągnięto w przypadku amurozaura. Dalej mózgowie zwęża się, na poziomie móżdżku mając szerokość 31,3 mm, a jeszcze dalej, na poziomie rdzenia przedłużonego, 21,3 mm. Na samym przedzie znajdują się L-kształtne opuszki węchowe, wysokości połowy wysokości półkuli. Objętość zachowanej części wynosi 3,4 cm³. Móżdżek leży pod kątem 10° do półkul mózgu. Nerw wzrokowy autorzy opisują jako bardzo mały (także w porównaniu z innymi kaczodziobymi, jak hipakrozaur, amurozaur), rurkowaty. Biegnie pod półkulą i od przodu łączy się z przysadką. Do tyłu od niego biegnie nerw okoruchowy, również mały i krótki (4,8 na 5,9 na 6,5 mm), wychodzący w połowie odległości między przysadką a śródmózgowiem. Z kolejnego nerwu trójdzielnego zachowała się głównie gałąź oczna długości 7 mm. Nerw odwodzący wychodzi z tylnej części przysadki, przebiegając przy móżdżku. Nerw twarzowy, także mały i cienki, biegnie do przodu od ślimaka i brzusznie od kolejnego nerwu, przedsionkowo-ślimakowego. Za ślimakiem bocznie i bocznie przebiega nerw językowo-gardłowy, początkowo wąski, potem poszerzający się do 3 mm. Nerwy błędny i dodatkowy łączą się z sobą, a prawdopodobnie i z najprzedniejszą gałęzią nerwu podjęzykowego.
Ucho wewnętrzne jest typowe dla kaczodziobych, a wśród dzisiejszych zwierząt podobne obserwuje się u krokodyli. Trzy kanały półkoliste przebiegają w trzech wymiarach przestrzeni. Przedni kanał jest nieco wyższy od pozostałych. Anatomia kanałów wyróżnia "Arenysaurus" spośród kaczodziobych, nie licząc parazaurolofa i edmontozaura. Cruzado-Caballero i inni porównują ślimak do bumerangu, zwracając uwagę na jego kształt wypukły bocznie i wklęsły przyśrodkowo.
Na podstawie badania Cruzado-Caballero i współpracownicy uznali zbadany okaz "Arenysaurus" za osobnika dorosłego, dochodząc do wniosku, że jego mniejsze rozmiary tłumaczyć należy karłowaceniem wyspowym.
Szkielet osiowy.
Kręgi szyjne przypominają swe homologi u innych kaczodziobych. Trzony mają krótkie, krótsze od wysokości wyrostków kolczystych, silnie opistoceliczne, o długich tylnych wyrostkach stawowych, idących łukowato w kierunku grzbietowym i sięgających znacznie nad poziom rdzenia kręgowego. Dystalne kręgi szyjne mają niski, ale wydatny wyrostek kolczysty. Jest on natomiast wyższy w przypadku kręgów piersiowych, u których osiąga 3,5 rozmiaru trzonu kręgu. Żebra szyjne nie odbiegają od typowej dla kaczodziobych budowy.
Znaleziony pojedynczy kręg grzbietowy nie daje się odróżnić od homologów innych Hadrosauridae. Długie wyrostki poprzeczne mają w przekroju kształt trójkąta u swej podstawy, przybierający w miarę zmierzania ku zakręcającemu ku tyłowi i na zewnątrz końcowi wyrostka postać bardziej elipsoidalną. Przy jego podstawie Cruzado-Caballero ze współpracownikami opisują prezygapofyzę o płaskiej powierzchni. Wyrostek kolczysty, wydłużony, spłaszczony przyśrodkowo-bocznie, ostro grzbietowo zakończony, wysokości 3,5 trzonu kręgu, ma długie, elipsoidalne "postzygapophyseal processes", z płaską powierzchnią skierowaną do góry i do środka. Żebra tego odcinka, o płaskim przekroju, powielają budowę typową dla dinozaurów kaczodziobych.
Kość krzyżową tworzy 5 zrośniętych kręgów o względnie wydłużonych wyrostkach kolczystych. Znaleziono skostniałe ścięgna z tej okolicy. W odcinku krzyżowym wyrostki kolczyste osiągają 3 wysokości kręgu, jak u innych Lambeosaurinae. Szewrony kierują się do dołu i do tyłu. Od dołu widać bruzdę, niezbyt głęboką, jak i u amurozaura, "Pararhabdodon" czy baktrozaura, niesięgającą ani pierwszego, ani ostatniego z kręgów krzyżowych.
Znaleziono 54 kręgi ogonowe "Arenysaurus", ale nie przedstawiają one żadnych istotnych odmienności od kręgów ogona innych Hadrosauridae. Przednie kręgi mają trzony krótkie, amfiplatyczne, dobrze zbudowane, sterczące pod kątem prostym wyrostki kolczyste. Potem zaś, w kierunku tylnym, coraz niższe i coraz dłuższe trzony, z wgłębieniem, ze smuklejszymi, pochylonymi w tył wyrostkami kolczystymi, bez wyrostków poprzecznych, z nieregularnie rozmieszczonymi otworami odżywczymi.
Szkielet kończyn.
Łopatka mierzy 52,5 mm i przedstawia się typowo dla Hadrosauridae. Autorzy wspominają jej wąski koniec bliższy, poziomy wyrostek barkowy, wcięcie w kącie przednio-brzusznym, połączenie z kością kruczą. Brzeg brzuszny jest skręcony. Kość poszerza się bocznie. Wydatny hak kości kruczej kieruje się do przodu i brzusznie. Duży guzek mięśnia dwugłowego zorientowany jest bocznie. Szeroka "fossa deltoidea" poprzecinana jest podłużnymi liniami. Znajdujący się na niej guz kostny prawdopodobnie stanowił miejsce przyczepu mięśnia nadkruczego. Cruzado-Caballero i in. spekulują o jego sile. Poziomy wyrostek barkowy przypomina homolog u wulagazaura czy "Secernosaurus". Zdobiące go prążkowanie pozostawił po sobie przyczepiający się tam za życia mięsień czworoboczny. Wąska szyjka odróżnia "Arenysaurus" od bardziej pierwotnych hadrozaurydów. Duża, nierówna powierzchnia kubkowatego kształtu służyła za połączenie z kością kruczą. Ustępuje jej wielkością prosta panewka stawu ramiennego.
Kość krucza, szersza niż wyższa, otacza duży, eliptyczny otwór i cechuje się wydatnym, hakowatym wyrostkiem brzusznym. Jej brzeg przedni ustępuje grubością tylnemu. Na tylnej stronie kości znaleźć można połączenie stawowe dla kości ramiennej, podobnych rozmiarów, co wchodzące w skład połączenia z kością ramienną, nieco jednak grubsze. Pomiędzy rzeczonymi powierzchniami stawowymi leży kąt mierzący ok. 135°.
Kość ramienną Cruzado-Caballero i in. opisują jako masywną, prostokątną w przekroju i o prostym trzonie. Do cech diagnostycznych zaliczał się też grzebień naramienno-piersiowy na kości ramiennej ustawiony do przodu. Przypominał spotykany u "Wulagasaurus". Zachował się fragment kości mierzący 30 cm. Szerokość na końcu dystalnym kości przekracza tą w najszerszym miejscu na wspomnianym grzebieniu, co stanowi ewenement u Lambeosaurinae. Zespół Cruzado-Caballero zwraca uwagę na wąską, ale głęboką bruzdę dla mięśnia dwugłowego, a także na guzek kostny położony na trzonie przyśrodkowo. Na końcu dalszym kości opisuje dwa kłykcie, z których promieniowy rozwinięty jest słabiej od łokciowego.
Cruzado-Caballero i in. opisują wysoki, ale wąski w kierunku bocznym wyrostek przedpanewkowy kości udowej.
Kość łonowa miała szypułkę biodrową ("iliac peduncle") w postaci wydatnego, skierowanego ku górze wyrostka. "Prepubic blade" autorzy opisują jako symetryczną, rozciągniętą w kierunku grzbietowo-brzusznym.
Kość udowa ma długość 71,1 cm. Cechuje się masywnym trzonem, prostym w widoku z boku. Na jej powierzchni widoczny jest zamknięty w tunel rowek dla prostownika międzykłykciowego. Koniec proksymalny wieńczy główka, oddzielona rowkiem od krętarza większego, dość niskiego, ale za to szerszego od samej główki, oddzielonego kolejnym rowkiem od krętarza mniejszego. Poniżej tego ostatniego badacze stwierdzili miejsce przyczepu części grzbietowej mięśnia łonowo-kulszowo-udowego. Opisują również wąski i trójkątny krętarz czwarty, na którym lokują przyczep mięśnia ogonowo-udowego krótkiego. Dystalnie kość kończy się kłykciami.
Systematyka.
Pereda-Suberbiola i współpracownicy nazwali opisywany przez siebie rodzaj od nazwy wioski Arén (po katalońsku Areny de Noguera) w Huesca, a więc miejscowości położonej w okolicy znalezienia pozostałości "Arenysaurus". W obrębie rodzaju umieszczono pojedynczy gatunek (typ nomenklatoryczny) pod nazwą "Arenysaurus ardevoli". Autorzy chcieli w ten sposób upamiętnić geologa nazwiskiem Lluis Ardèvol. Jako jego zasługę podają odkrycie miejsc Blasi. Holotypem taksonu ustanowili niekompletną czaszkę skatalogowaną jako MPZ 2008/1. Miejscem typowym jest oczywiście Blasi 3.
"Arenysaurus" należy do dinozaurów, wśród których umiejscawia się go w rzędzie ptasiomiednicznych. Dalej umieszcza się go w grupie ornitopodów. Zaawansowaną grupą ornitopodów były rozpowszechnione w kredzie Iguanodontia, wśród których umieszcza się kolejną grupę Ankylopollexia, obejmującą z kolei Styracosterna. Rzeczone Styracosterna obejmują Hadrosauriformes. a te ostatnie – Hadrosauroidea. "Arenysaurus" należy zatem do Hadrosauroidea, grupującej wszystkie Iguanodontia bliższe parazaurolofowi niż iguanodontowi.
"Arenysaurus" zalicza się dalej do rodziny Hadrosauridae. Autorzy jego opisu przyjęli za definicję kaczodziobych najwęższy klad obejmujący parazaurolofa i telmatozaura. Definicję taką, zgodną z poglądami Hornera, stosuje się także w innych pracach dotyczących tematyki kaczodziobych, aczkolwiek nie jest ona jedyna. Konkurencyjna definicja uznaje Hadrosauridae za klad obejmujący Lambeosaurinae, hadrozaury płaskogłowe, ich ostatniego wspólnego przodka, jak też wszystkich jego potomków. Takson taki określa się jednak raczej mianem Euhadrosauria. "Arenysaurus" zalicza się również do tego kladu.
W rodzinie hadrozaurów wyróżnia się dwie podrodziny: lambeozaury i hadrozaury płaskogłowe, do zdefiniowania których wykorzystuje się lambeozauryna parazaurolofa i hadrozauryna zaurolofa. Taksony bliższe parazaurolofowi niż zaurolofowi tworzą więc Lambeosaurinae, bliższe zaurolofowi należą do Hadrosaurinae. "Arenysaurus", jako bliżej spokrewniony z parazaurolofem, zalicza się do podrodziny Lambeosaurinae.
W czasie opisu "Arenysaurus" wyróżniano w obrębie Lambeosaurinae dwa plemiona. Taksony bliżej spokrewnione z korytozaurem niż z parazaurolofem tworzyły Corythosaurini. Natomiast te bliższe parazaurolofowi tworzyły Parasaurolophini, zdefiniowane formalnie dopiero w 2013, wraz z utworzeniem nowych plemion Lambeosaurinae. Poglądy na systematykę "Arenysaurus" na tym poziomie zmieniały się z czasem. Autorzy opisu rodzaju umieścili go wyłącznie w podrodzinie Lambeosaurinae. Pereda-Suberbiola i in. zgodnie z wynikami przeprowadzonej przez siebie analizy filogenetycznej uznali bowiem nowo utworzony rodzaj za bazalnego przedstawiciela Lambeosaurinae, stanowiącego grupę siostrzaną dla kladu złożonego z amurozaura i grupy łączącej Parasaurolophini i Corythosaurini. Jednakże późniejsza praca zespołu Cruzado-Caballero z 2013 umieściła go już w obrębie Parasaurolophini. Różnice te prezentują poniższe kladogramy.
Autorzy opisu "Arenysaurus" zaproponowali następujący kladogram:
Autorzy opisu "Blasisaurus" przedstawili następujący kladogram (uproszczono):
Jak widać, "Arenysaurus" tworzy w nim klad z "Blasisaurus". Nie wchodzą one natomiast w skład Parasaurolophini. Odmienny pogląd przyniosły dalsze badania, przeprowadzone również przez Cruzado-Caballero i współpracowników. W 2013 zaprezentowali oni następujący kladogram, w którym "Blasisaurus" i "Arenysaurus" wchodzą w skład plemienia Parasaurolophini (uproszczono):
Rozmieszczenie geograficzne i paleoekologia.
Miejsce znalezienia pozostałości "Arenysaurus" leży na Półwyspie Iberyjskim, w południowo-środkowychych Pirenejach. Administracyjnie znajduje się w Hiszpanii, w Aragonii, w północno-wschodniej prowincji Huesca. Znajduje się tam miejscowość Arén. Leży ona nieopodal wzgórza Blasi, na północnym stoku synkliny Tramp. Miejsce odkrycia "Arenysaurus" należy do pięciu bogatych w skamieniałości miejsc w tym obszarze, oznaczanych Blasi 1–Blasi 5. Pierwsze z nich leży na szczycie piaskowca Arén, w obrębie formacji Arén Sandstone, i znalezione w nim pozostałości kaczodziobego pozwoliły na opisanie "Blasisaurus". Pozostałe leżą niżej. Należą do formacji Tramp. Powstały z osadów deltowych, lagunowych i przybrzeżnych. Najwięcej wartościowych skamieniałości kręgowców dostarczyło miejsce trzecie, obejmujące grube na metr pokłady szarego, wapiennego piaskowca z jamkami Ophiomorpha. Na podstawie analizy obecnych skamieniałości otwornic udało się zaliczyć ją do biozony "Abathomphalus mayaroensis", a tym samym umiejscowić czas jej powstania na późny mastrycht, między 68,4 a 65,5 miliona lat temu.
"Arenysaurus" nie był jedynym zwierzęciem znalezionym wśród skał Blasi 3. Prócz niego znaleziono tam także pozostałości innych dinozaurów kaczodziobych, w tym młodocianego Lambeosaurinae i innego Hadrosauridae. Inne grupy archozaurów reprezentują zęby teropoda i pozostałości Crocodyliformes, prawdopodobnie z nadrodziny Alligatoroidea. Poza nimi znaleziono tam również pozostałości żółwi przypominające "Polysternon". Lista skamieniałości znalezionych w miejscach Blasi jest dłuższa. Cruzado-Caballero i in. wymieniają: z ornitopodów niezidentyfikowane bliżej pozostałości kaczodziobych, Euhadrosauria, Hadrosaurinae i Lambeosaurinae, "Blasisaurus"; w obrębie teropodów prócz niezidentyfikowanych bliżej przedstawicieli tej grupy znalezisko przypominające "Euronychodon", przypominające dromeozaury, a także nieokreślone bliżej maniraptory i celurozaury; spośród Crocodyliformes przedstawicieli rodziny Trematochampsidae, nieznane bliżej zwierzęta z grupy Eusuchia, "Arenysuchus gascabadiolorum", członka Alligatoroidea i "Acynodon", a także niezidentyfikowanych bliżej przedstawicieli Crocodyliformes; wśród łuskonośnych jaszczurki, jedną przypominającą "Iguania" i "Scleroglossa", a drugą mogącą należeć do Scleroglossa lub Scincomorpha, kolejną z rodziny padalcowatych i jeszcze nieokreślonego bliżej członka węży Alethinophidia; z żółwi Solemydidae i Bothremydidae; z płazów bezogonowe z rodziny ropuszkowatych zwierzę przypominające "Paradiscoglossus", niezidentyfikowanych przedstawicieli Palaeobatrachidae, a poza rzędem "Albanerpeton aff. nexuosum" i nieokreślonych bliżej członków Albanerpetontidae; spośród promieniopłetwych niezidentyfikowane bliżej Lepisosteidae, Pycnodontiformes i doskonałokostne.
Jak zauważają Pereda-Suberbiola i in., najwcześniejsze Lambeosaurinae zamieszkiwały Azję i z tego kontynentu wywodzi się ta linia kaczodziobych, co potwierdzają wcześniejsze prace, m.in. Godefroita i innych. Tam żyły wszystkie bazalne Lambeosaurinae. Stamtąd pochodzi też amerykańska linia obejmująca niektóre Parasaurolophini i Corythosaurini. Natomiast obecność Lambeosaurinae w Europie, zwłaszcza niezbyt zaawansowanych ewolucyjnie, domaga się odrębnego wyjaśnienia. Wskazuje na istnienie przez dłuższy czas linii, która nie pozostawiła po sobie znanych nauce skamieniałości. Jeśli przyjąć bardziej bazalny charakter tego mastrychckiego taksonu, zgodnie z poglądem zaprezentowanym przez jego odkrywców, to prowadząca do niego linia siłą rzeczy musi liczyć dokładnie tyle samo czasu, ile linia, od której się oddzieliła, czyli obejmująca amurozaura, Parasaurolophini i Corythosaurini. Rozdzielenie nie mogło nastąpić później niż w środkowym kampanie, co oznacza obecność "ghost lineage" przez 10–12 milionów lat. Pozostaje także kwestia drogi dotarcia zwierząt na dzisiejszy Półwysep Iberyjski. Otwarta w cenomanie Cieśnina Turgajska nie mogła wobec tego stanowić dla kaczodziobych istotnej przeszkody. Swobodne przejście pomiędzy Azją a Europą to dopiero mastrycht, wcześniej przejście było jedynie utrudnione, w stopniu zależnym od klimatu, w tym od poziomu morza. Dostawszy się już na częściowo odgraniczone wyspy Europy, w tym dzisiejszego Półwyspu Iberyjskiego, zasiedliły je, a nawet przetrwały jako w refugium.
Zespół Cruzado-Caballero postuluje trzy epizody dyspersji tłumaczące zasięg Lambeosaurinae. W pierwszym "Pararhabdodon" bądź jego przodkowie opuścili Azję, kolebkę Lambeosauriane. Przez wyspy Archipelagu Europejskiego dostali się na wyspę iberyjską. W kolejnym epizodzie podobną drogę przebyli "Arenysaurus" i "Blasisaurus" bądź ich przodkowie. Oba te wydarzenia mogły rozegrać się w podobnym czasie, ocenianym na środkowy bądź późny kampan. Trzeci epizod, wcześniejszy, polegał na przebyciu parazaurolofa z Azji do Ameryki Północnej.

</doc>
<doc id="1745129" url="https://pl.wikipedia.org/wiki?curid=1745129" title="Arenysaurus ardevoli">
Arenysaurus ardevoli



</doc>
<doc id="1745134" url="https://pl.wikipedia.org/wiki?curid=1745134" title="Shorts C-23 Sherpa">
Shorts C-23 Sherpa

Shorts C-23 Sherpa – brytyjski samolot transportowy, produkowany przez przedsiębiorstwo Short Brothers, będący transportową wersją konstrukcji cywilnej, przeznaczonej do przewozu pasażerów Short 330.
Historia.
Zakłady Shorts w 1984 roku wygrały konkurs na dostawę osiemnastu małych samolotów transportowych dla amerykańskiego Military Airlift Command (Wojskowego Dowództwa Transportu Lotniczego). Maszyny były przeznaczone do zadań transportu towarowego i pasażerskiego pomiędzy bazami US Air Force w Europie. Samoloty transportowe Short 330 przeznaczone dla Amerykańskich Sił Powietrznych zostały oznaczone jako C-23A. Używane "Sherpy" uzyskały bardzo dobrą opinię, zaowocowało to w 1988 roku podpisaniem kolejnego kontraktu na dostawę następnych 10 zmodernizowanych samolotów dla US Army National Guard, oznaczonych jako C-23B gdzie zastąpiły używane dotychczas samoloty De Havilland Canada DHC-6 Twin Otter. 13 czerwca 2007 roku US Army wybrała następcę C-23, którymi miały stać się włoskie Alenia C-27J Spartan. W wyniku oszczędności najpierw samoloty trafiły do sił powietrznych, a następnie zostały wycofane ze służby. Pod koniec 2008 roku w użyciu w amerykańskich siłach zbrojnych było jeszcze 43 samolotów C-23. W 2013 roku podjęto decyzję o wycofaniu pozostających jeszcze w służbie w US Army 37 egzemplarzy. Pierwsza z wycofanych maszyn o numerze 93-01323 przybyła do 309th Aerospace Maintenance and Regeneration Group na terenie bazy Davis-Monthan Air Force Base w Tucson w Arizonie 4 sierpnia 2014 roku.
Konstrukcja.
C-23 jest całkowicie metalowym górnopłatem, napędzanym dwoma silnikami turbośmigłowymi z pięciołopatowymi śmigłami. Skrzydło o prostokątnym obrysie z dwoma zastrzałami łączącymi płat z gondolami umieszczonymi po obu stronach kadłuba. W gondolach chowane jest podwozie główne. Kadłub o kwadratowym przekroju z tylną rampą ładunkową. Samolot ma możliwość przewożenia 30 żołnierzy lub w wersji medycznej do 15 rannych na noszach. Samolot może operować z lotnisk o nieutwardzonej nawierzchni przy zachowaniu parametrów krótkiego startu i lądowania.

</doc>
<doc id="1745143" url="https://pl.wikipedia.org/wiki?curid=1745143" title="Turkey Chase">
Turkey Chase

Turkey Chase – instrumentalny utwór skomponowany przez Boba Dylana, nagrany przez niego w lutym 1973 r. i wydany na albumie "Pat Garrett and Billy the Kid" w lipcu 1973 r. Kompozycja została wybrana jako strona B singla „Knockin’ on Heaven’s Door”.
Historia i charakter utworu.
Ten instrumentalno-wokalny utwór został nagrany jako ilustracja muzyczna filmu "Pat Garrett i Billy Kid" w lutym 1973 r. w Burbank Studios w Burbank w Kalifornii, w czasie trzeciej sesji. Plonem tej sesji były jeszcze: „Main Title Theme (Billy)”, „Cantina Theme (Workin' for the Law)” (instrumentalny), „Billy” (3 próby), „Billy 1” (wokalno-instrumentalny) oraz „River Theme” (instrumentalny).
Ten instrumentalny utwór utrzymany jest w bardzo szybkim tempie. Pierwszą rolę odgrywają tu skrzypce, na których gra Byron Berline oraz bandżo, na którym gra Roger McGuinn, muzyk grupy The Byrds. 
Był to pierwszy utwór Bob Dylana wykorzystany w reklamie. Kompozycja reklamowała greckie piwo w 1979 r. Utwór ten nigdy nie był wykonywany na koncercie.

</doc>
<doc id="1745144" url="https://pl.wikipedia.org/wiki?curid=1745144" title="Śródmieście (ujednoznacznienie)">
Śródmieście (ujednoznacznienie)



</doc>
<doc id="1745152" url="https://pl.wikipedia.org/wiki?curid=1745152" title="Paul Pilgrim">
Paul Pilgrim

Paul Henry Pilgrim (ur. 26 października 1883 w Nowym Jorku, zm. 7 stycznia 1958 w White Plains w stanie Nowy Jork) – amerykański lekkoatleta, mistrz olimpijski z 1904.
Na igrzyskach olimpijskich w 1904 w Saint Louis startował w biegu na 400 metrów i biegu na 800 metrów, zajmując miejsca poza pierwszą szóstką. Wystąpił również w biegu drużynowym na dystansie 4 mil reprezentując New York Athletic Club. Wraz z kolegami (Arthur Newton, George Underwood, Howard Valentine i David Munson) zwyciężył w tej konkurencji, wyprzedzając o 1 punkt drużynę mieszaną startującą jako Chicago Athletic Association. Indywidualnie Pilgrim był szósty.
Największe sukcesy odniósł podczas igrzysk międzyolimpijskich w 1906 w Atenach. Został włączony do reprezentacji amerykańskiej w ostatniej chwili. Płynął do Grecji na własny koszt i uniknął fali, która niedaleko Gibraltaru zalała statek, którym podróżowali inni zawodnicy amerykańscy, raniąc kilku z nich. Na igrzyskach Pilgrim zwyciężył w biegu na 400 metrów wyprzedzając na ostatniej prostej Wyndhama Halswelle’a z Wielkiej Brytanii i Nigela Barkera z Nowej Zelandii, a także w biegu na 800 m wygrywając przed Jimem Lightbodym i Halswelle’em.
Był jednym z faworytów biegu na 400 metrów na igrzyskach olimpijskich w 1908 w Londynie, ale niespodziewanie odpadł w przedbiegach. Później nie zwyciężył na żadnej dużej imprezie. Od 1914 do 1953 był dyrektorem sportowym New York Athletic Club.
Rekordy życiowe, ustanowione w roku 1906:

</doc>
<doc id="1745162" url="https://pl.wikipedia.org/wiki?curid=1745162" title="Lotte Friis">
Lotte Friis

Lotte Friis (ur. 9 lutego 1988 w Hørsholm) – duńska pływaczka specjalizująca się w stylu dowolnym na dłuższych dystansach, brązowa medalistka olimpijska, mistrzyni i wicemistrzyni świata i mistrzyni Europy.
Największym jej sukcesem jest brązowy medal igrzysk olimpijskich w Pekinie w 2008 w wyścigu na 800 m stylem dowolnym oraz złoty medal mistrzostw świata w Rzymie w 2009 na dystansie 800 m kraulem. Jest też mistrzynią Europy z Debreczyna na 800 m stylem dowolnym na basenie 25-metrowym.

</doc>
<doc id="1745168" url="https://pl.wikipedia.org/wiki?curid=1745168" title="Hugues Duboscq">
Hugues Duboscq

Hugues Duboscq (ur. 29 sierpnia 1981 w Saint-Lô) – francuski pływak specjalizujący się w stylu klasycznym, trzykrotny brązowy medalista olimpijski, dwukrotny medalista mistrzostw świata i wielokrotny medalista mistrzostw Europy.
Największym jego sukcesem jest brązowy medal igrzysk olimpijskich w Atenach w 2004 w wyścigu na 100 m stylem klasycznym oraz dwukrotnie brązowy medal na igrzyskach olimpijskich w Pekinie w 2008 na dystansach 100 i 200 m żabką. Jest również srebrnym medalistą mistrzostw świata w Rzymie w 2009 i brązowym cztery lata wcześniej (mistrzostw świata) w Montrealu na dystansie 100 m. Jest też mistrzem Europy z Rijeki z 2008 roku na 200 m stylem klasycznym na basenie 25-metrowym.

</doc>
<doc id="1745169" url="https://pl.wikipedia.org/wiki?curid=1745169" title="Felipe França Silva">
Felipe França Silva

Felipe França Silva (ur. 14 maja 1987 w Suzano) – brazylijski pływak specjalizujący się w stylu klasycznym, mistrz świata, olimpijczyk.
Największym jego sukcesem jest złoty medal mistrzostw świata w Szanghaju w 2011 na dystansie 50 m stylem klasycznym.

</doc>
<doc id="1745171" url="https://pl.wikipedia.org/wiki?curid=1745171" title="Felipe Silva">
Felipe Silva



</doc>
<doc id="1745173" url="https://pl.wikipedia.org/wiki?curid=1745173" title="August Hoch">
August Hoch

August Hoch (ur. 1868 w Bazylei, zm. 1919 w San Francisco) – amerykański psychiatra szwajcarskiego pochodzenia. 
Życiorys.
W 1887 emigrował do USA. Od 1909 do 1917 dyrektor New York State Psychiatric Institute. Wykładał w Cornell University Medical School. W 1911 był jednym z członków założycieli New York Psychoanalytic Society. 
W wydanej pośmiertnie monografii wprowadził pojęcie "benign stupor", odpowiadające postaci katatonicznej schizofrenii.

</doc>
<doc id="1745175" url="https://pl.wikipedia.org/wiki?curid=1745175" title="Yoani Sánchez">
Yoani Sánchez

Yoani Sánchez, z domu Yoani María Sánchez Cordera, (ur. 4 września 1975) – kubańska filolog i dziennikarka. Od kwietnia 2007 prowadzi blog Generación Y, za który otrzymała nagrodę dziennikarską im. Marii Moors Cabot.

</doc>
<doc id="1745177" url="https://pl.wikipedia.org/wiki?curid=1745177" title="Ryan Cochrane">
Ryan Cochrane

Ryan Cochrane (ur. 29 października 1988 w Victorii) – kanadyjski pływak specjalizujący się w stylu dowolnym, srebrny i brązowy medalista olimpijski, ośmiokrotny medalista mistrzostw świata.
Kariera pływacka.
Do największych sukcesów Cochrane’a zalicza się zdobycie dwóch medali igrzysk olimpijskich. Pierwszy, brązowy medal, wywalczył w 2008 roku w Pekinie na dystansie 1500 m stylem dowolnym. Cztery lata później, w Londynie, zdobył srebrny medal w tej samej konkurencji ustanawiając nowy rekord Ameryki z czasem 14:39,63.
Na mistrzostwach świata pierwsze medale Cochrane wygrał w 2009 roku w Rzymie, srebrny na 1500 m stylem dowolnym oraz brązowy w konkurencji 800 m stylem dowolnym. Na kolejnych mistrzostwach, w 2011 roku w Szanghaju, Kanadyjczyk zdobył dwa srebrne medale na 800 i 1500 m stylem dowolnym. Dwa lata później w Barcelonie zajął drugie miejsce na dystansie 1500 m stylem dowolnym i trzecie miejsce w konkurencji 800 m stylem dowolnym. W 2015 roku na mistrzostwach świata zdobył dwa brązowe medale, na dystansie 400 i 1500 m stylem dowolnym. W konkurencji 800 m stylem dowolnym nie awansował do finału i zajął ostatecznie dziesiąte miejsce.
W latach 2008 – 2015 był wybierany najlepszym pływakiem w Kanadzie.
W marcu 2017 roku ogłosił zakończenie kariery sportowej.

</doc>
<doc id="1745179" url="https://pl.wikipedia.org/wiki?curid=1745179" title="Mont-aux-Sources">
Mont-aux-Sources

Mont-aux-Sources (Góra Źródeł) – płaskowyż znajdujący się w południowej Afryce, na terenie Lesotho na północnym skraju Gór Smoczych na wysokości 3282 m n.p.m.
Nazwę swą płaskowyż zawdzięcza dwom francuskim protestanckich misjonarzom, którzy badając płaskowyż w roku 1836 odkryli źródła kilku dużych rzek Tugela, Vaal, Oranje. Stanowi on wododział rzek płynących do Atlantyku i do Oceanu Indyjskiego.
Jest to pionowe urwisko w kształcie półksiężyca nazywanego Amfiteatrem, z kaskadami spływającej wody rzeki Tugela przelewającej się przez krawędź i tworzącą pięć wodospadów z licznymi kaskadami o różnicy wzniesienia 948 m czyniąc go najwyższym wodospadem w Afryce i drugim co do wielkości wodospadem świata.

</doc>
<doc id="1745180" url="https://pl.wikipedia.org/wiki?curid=1745180" title="Góra Źródeł">
Góra Źródeł



</doc>
<doc id="1745181" url="https://pl.wikipedia.org/wiki?curid=1745181" title="Kościół św. Mateusza w Norrköping">
Kościół św. Mateusza w Norrköping

Kościół św. Mateusza w Norrköping (szw. Matteus kyrka, Norrköping) – kościół parafialny szwedzkiego kościoła ewangelicko-luterańskiego w parafii Norrköpings S:t Olofs församling w Norrköping, w diecezji Linköping.
Kościół został wzniesiony w stylu neogotyckim przez architekta Helgo Zettervalla w latach 1887-1892. Konsekracji świątyni dokonał 8 maja 1892 ówczesny biskup Linköping, Carl Alfred Cornelius.
Kościół św. Mateusza jest świątynią halową, trójnawową. Od wschodu ma wieżę wysoką na 64 m, która jest otoczona czterema pinaklami. Na wieży zawieszone są trzy dzwony, ważące odpowiednio 2107, 1246 i 811 kg.
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).

</doc>
<doc id="1745186" url="https://pl.wikipedia.org/wiki?curid=1745186" title="Mark Gangloff">
Mark Gangloff

Mark Gangloff (ur. 8 czerwca 1982 w Buffalo) – amerykański pływak specjalizujący się w stylu klasycznym, dwukrotny mistrz olimpijski, sześciokrotny medalista mistrzostw świata.
Największym jego sukcesem jest dwukrotne mistrzostwo olimpijskie. Startując w eliminacjach w amerykańskiej sztafecie 4 x 100 m stylem zmiennym przyczynił się do zdobycia złotego medalu olimpijskiego zarówno w Atenach w 2004, jak i w Pekinie cztery lata później. Jest również dwukrotnie złotym medalistą mistrzostw świata w sztafecie i trzykrotnym medalistą indywidualnie na dystansie 50 m żabką.

</doc>
<doc id="1745189" url="https://pl.wikipedia.org/wiki?curid=1745189" title="PRL24 - Polskie Radio Londyn">
PRL24 - Polskie Radio Londyn



</doc>
<doc id="1745192" url="https://pl.wikipedia.org/wiki?curid=1745192" title="Andreas Hofmann">
Andreas Hofmann

Andreas Hofmann (ur. 16 grudnia 1991 w Heidelbergu) – niemiecki lekkoatleta specjalizujący się w rzucie oszczepem.
W 2009 zdobył na stadionie w serbskim Nowym Sadzie złoty medal i tytuł mistrza Europy juniorów. Szósty zawodnik mistrzostw świata w Pekinie (2015). W 2017 w Londynie został ósmym oszczepnikiem świata, natomiast dwa tygodnie później w Tajpej wywalczył srebrny medal uniwersjady.
Medalista mistrzostw Niemiec i reprezentant kraju na drużynowych mistrzostwach Europy.
Rekord życiowy: 92,06 (2 czerwca 2018, Offenburg) 9. wynik w historii światowej lekkoatletyki.

</doc>
<doc id="1745193" url="https://pl.wikipedia.org/wiki?curid=1745193" title="Michał Mikołaj Ogiński">
Michał Mikołaj Ogiński

Michał Mikołaj Ogiński herbu Oginiec (ur. 25 kwietnia 1849 w Retów, zm. 24 marca 1902 w Nicei) – polski hrabia, właściciel dóbr w Płungianach.
Życiorys.
Syn Ireneusza Kleofasa Ogińskiego i hr. Olgi Kalinowskiej na Wielkiej Kamionce. Wnuk Michała Kleofasa Ogińskiego. Ukończył gimnazjum męskie w Szawlach. W 1873 odkupił od Zubowów dobra w Płungianach, gdzie w 1879 wybudował pałac. Zgromadził bogate dzieła sztuki, znaleziska archeologicznych, trofea myśliwskie oraz księgozbiór. Popierał litewski ruch narodowy, pomagał chłopskim dzieciom w nauce, promował nowe formy wystaw rolniczych i rzemiosła. 
Był żonaty z Marią ze Skórzewskich. Zmarł bezpotomnie. 

</doc>
<doc id="1745196" url="https://pl.wikipedia.org/wiki?curid=1745196" title="Lista postaci serialu Metalocalypse">
Lista postaci serialu Metalocalypse

To jest lista postaci występujących w serialu Metalocalypse. Postacie są podzielone na kilka kategorii.
Trybunał.
Trybunał to tajna grupa monitorująca działalność Dethklok. Prawdopodobnie finansowana przez tajemniczego Mr. Selatcia (Na co wskazuje fakt, iż Gen. Crozier pracuje DLA niego). Jego członkowie są informowani o aktualnych działaniach zespołu. Jak wynika z 1 i 20 odcinka 1 serii jego zadaniem jest zapobiec "apokalipsie metalu" przepowiedzianej w sumeryjskiej przepowiedni. Rzadko podejmuje jakiekolwiek działania, ponieważ ostateczną decyzję podejmuje zawsze Selatcia. W ciągu 2 serii liczył w sumie 9 osób (nie licząc specjalistów). Trybunał liczy jeszcze 4 stałych członków, jednak oni zawsze milczą i nigdy nie zostali nazwani.
Mr. Selatcia.
Wyglądający na wiekowego, przywódca organizacji. Zajmuje główne miejsce z tyłu sali gdzie może obserwować wszystkich (z wyjątkiem prowadzącego posiedzenia Senatora Stampingston'a) samemu będąc niewidocznym. Jako lider zawsze ma ostatnie słowo i decydujący głos, co stwarza konflikt między nim a Gen. Crozierem. Zwykle opowiada się za czekaniem, unikaniem konfrontacji i zdecydowanie sprzeciwia się zabiciu zespołu.
W odcinku "The Metalocalypse has begun" odkrył swoje demoniczne wnętrze zabijając 5 żołnierzy przy użyciu telekinezy, a następnie oślepiając i wyrywając jelita Kardynałowi Ravenwood'owi, gdy ten zaczął się modlić przed zabiciem Nathan'a, Murderface'a i Pickles'a. Uśpił też i wymazał pamięć Gen. Crozier'a. W wizjach Ravenwood'a Selatcia nosił kościany pancerz z symbolami 5 członków zespołu. W "Black Fire Upon Us"
Powstrzymał Crozier'a przed walką z Revengencers. Możliwe, że miał nadzieję na wywołanie kataklizmu przez zabicie Dethklok bez modlitwy.
Senator Stampingston.
Prowadzący posiedzenia mężczyzna mający około 50 lat. Zawsze zachowuje się spokojnie i profesjonalnie. Zajmuje się wprowadzaniem obecnych w szczegóły najnowszych wydarzeń i informacje podsunięte przez Gen. Croziera'a. Zwykle nie dzieli się swoimi poglądami z innymi, lub robi to zdawkowo. Często wzywa specjalistów od absurdalnie wąskich dziedzin, którzy często mają skomplikowane i długie imiona.
Generał Crozier.
Generał amerykańskiej armii. Ma około 60 lat, siwe włosy i jest dobrze zbudowany. Bez skrupułów wykorzystuje podwładnych do realizacji własnych planów. Jego zadaniem w trybunale jest zbieranie informacji, z czego nie jest zadowolony. Ma prosty, wojskowy punkt widzenia i zwykle opowiada się za rozwiązaniami siłowymi, często przewidując zabicie członków zespołu. Jest porywczy i niecierpliwy. Od początku jest podejrzliwy wobec Selatcii. W sezonie drugim zdawał się być bardziej lojalny wobec pozostałych.
Kilkukrotnie podejmuje działania na własną rękę. W "Murdering Outside the Box" wysłał do Mordhouse zabójcę w celu eliminacji zespołu. Brat agenta, jak się później okazuje to Metal Masked Assasin. Gdy zabójca pierwszy raz podejmuje próbę zamachu, zostaje przygnieciony przez stół. Za drugim razem gdy w czasie loterii rusza w stronę podium, zostaje zaatakowany przez zwycięzcę który myśli, że rusza po jego nagrodę, w ferworze walki potyka się i nabija na "sak" Murderface'a. W "The Metalocalypse has begun" wraz z całą armią zaatakował koncert Dethklok na polskim wybrzeżu, co skończyło się dla niego zagładą całej armii i utratą pamięci.. W "Dethcorradlo" Już na rozkaz przełożonego śledził Dethklok w Amazonii, gdzie pod wpływem yopo częściowo przypomniał sobie akcję w Polsce. W "Black Fire Upon Us" razem z żołnierzami ONZ próbował (choć mógł to być podstęp, aby mieć dostęp do Dethklok, na co wskazywałby fakt, że poruszał się samemu) wspomóc obronę Mordhouse. W czym przeszkadza mu Selatcia. Nie jest jasne co się potem z nim stało.
Kardynał Ravenwood.
Starszy duchowny mający około 70 lat. Jego narodowość nie jest jasna, jednak można odnieść wrażenie, że angielski nie jest jego językiem ojczystym. Na posiedzeniach raczej milczy, jednak stara się przedstawić punkt widzenia kościoła. Od początku Selatcia budzi jego obawy i ukazuje mu się w wizjach. W odcinku "Dethreligion" on i gen. Crozier zawiązują spisek przeciwko przełożonemu i Dethklok. W "The Metalocalypse has begun" spisek dochodzi do skutku, lecz Selatcia odkrywa go (lub też ujawnia się widząc modlitwę) i zabija Ravenwood'a w wyjątkowo brutalny sposób.
Vater Orlaag.
Mężczyznę nieznanego wieku z wyglądu przypominający wikinga. Został wprowadzony do trybunału na miejsce zmarłego kardynała. Selatcia uzyskuje od niego bezwzględną lojalność. Również jest oficerem, lub też właścicielem armii najemników, gdyż w "Dethcorradlo" przydzielił Crozierowi około 30 komandosów. Jest tak posłuszny, że właściwie niewiele o nim wiadomo.
The Revengencers (Zemściciele).
Terrorystyczna grupa walcząca z Dethklok. Została założona przypadkiem, po ucieczce Edgara Jomfru i nastolatka (The Teenager) z tajnego więzienia w Mordhouse. Obydwu odnalazł Metal Masked Assasin. Edgar Jomfru pomógł założyć organizacje i wesprzeć ją technologicznie. Kilkukrotnie jej członkowie różnymi sposobami próbowali zniszczyć lub osłabić zespół (np. mordując jej popleczników). Grupa pierwszy raz ujawniła się zabijając lidera fanklubu w Australii. Lavona Succuboso dołączyła się w odcinku "Black Fire Upon Us" przed atakiem na Mordhouse.
Metal Masked Assasin.
Brat Agenta 216 zabitego w czasie próby zamachu na Dethklok. Jest tajemniczym psychopatą który porywa ludzi i wiesza ich (często żywych) na hakach do mięsa w magazynie nieznanego miasta. Mszcząc się za brata i wypełniając obietnicę daną Gen. Crozier'owi w "The Metalocalypse Has Begun" próbuje zabić Dethklok, lecz koncentruje się raczej na zabiciu Charles'a Foster'a Ofdensen. Zna się na chemii i fizyce, co widać po tym, że konstruował bomby i sterował tajną bronią. Jest wysoki, bardzo umięśniony i ma długie białe włosy.
Pierwszy raz pojawia się w finale pierwszej serii, gdy odnajduje go Gen. Crozier i wciąga do spisku przeciw zespołowi. Po zabiciu kilkunastu fanów przeskoczył na platformę (stojącą w morzu) gdzie był grany koncert, lecz Dethklok zaczął uciekać przy użyciu Pentapodów. Jemu jednak udało się uszkodzić należący do Toki'ego i spowodować kolizję z pojazdem Skwisgaara, w efekcie zostali oni odizolowani od reszty zespołu i armii korporacji. W lesie dopada ich Assasin i chwile przed zabiciem ich zostaje powstrzymany przez Ofdensena, który łamie mu rękę i wbija jego nóż w brzuch.
Metal Masked Assasin powraca w odcinku "Dethvengeance", z metalowym usztywniaczem na ręce, torturując pracowników Dethklok w celu poznania tajnego wejścia do Mordhouse. Po późniejszej ucieczce Edgara i Nastolatka wyciąga ich z wody i zanosi, prawdopodobnie do swojego magazynu.
W "The Revengencers" razem z nowymi wspólnikami (również chcącymi śmierci zespołu) urządza atak na klinikę St. Necrophagist w celu zemsty za porażkę w Polsce i dalszej walki. W czasie koncertu (dla pacjentów szpitala) skręca kark jednemu ze strażników i ubiera jego kaptur. Gdy Ofdenson obezwładnia Nastolatka (który zdążył rzucić granat dymny) Assasin atakuje go od tyłu, kilkukrotnie uderza i wyrzuca przez okno. Następnie ryzykując życie wynosi obezwładnionych sojuszników pod ostrzałem.
W "Black Fire Upon Us" dowiadujemy się, że Ofdenson poluje na Metal Masked Assasin'a, tak samo, jak on na niego. Gdy po koncercie, na przyjęciu z okazji wydania nowej płyty pojawia się armia Revengencers, wchodząc kanalizacją (którą uciekł Edgar i Nastolatek). Assasin ostrzeliwuje Mordhouse przy użyciu broni dźwiękowej (laserowej?). Gdy Ofdensen razem z elitarnymi żołnierzami rusza na latających skuterach w celu zniszczenia broni umieszczonej poza strefą walki, Assasin ewakuuje się zza panelu kontrolnego i, po zniszczeniu jej przez Ofdensena, przejmuje jeden ze skuterów. Po długim pościgu za uciekającym managerem, zakończonym strąceniem go z kuszy przez Nastolatka, bije go brutalnie, a następnie mówi że, chce zatrzymać go przy życiu, żeby go torturować. Zanim zdołał to zrealizować został uderzony płonącą belką przez Nathana, który powiedział przy tym "Thats mi bread and butter you are fucking with" (To mój chleb z masłem\bułka z dżemem do której\którego się dopierdalasz). Jego dalszy los jest nieznany...
Edgar Jomfru.
Poruszający się na wózku inwalidzkim Edgar jest bratem Erica. Obaj są założycielami największej strony o Dethklok, "Diefordethklok.com. W odcinku "Mordland" przy próbie wyłudzenia pieniędzy od Dethklok Eric został zabity, a Edgar złapany i torturowany w tajnym więzieniu pod Mordhouse. Został tam poddany działaniu bardzo głośnej muzyki która, prawdopodobnie częściowo uszkodziła jego mózg (potem ta metoda była wykorzystywana przez niego, w celu pozyskania żołnierzy). Jest bardzo otyły, ma średniej długości ciemne włosy. Pochodzi z Sandusky w Ohio. Jest inteligentny i przez pewien czas studiował na Harvardzie.
W odcinku "Dethvengeance" razem z nastolatkiem, którego na skutek wyprania mózgu bierze za swojego brata i któremu zakłada maskę zrobioną ze szczątków jego głowy. Ucieka z Mordhouse kanalizacją. Po wypłynięciu poza teren Dethklok odnajduje ich Metal Masked Assasin. Prawdopodobnie wspólnie zakładają organizacje Revengencers.
Następny raz pojawia się w odcinku "The Revengencers", gdzie cała trójka atakuje Dethklok na koncercie w szpitalu, granym dla ofiar zamachów zorganizowanych przez Zemścicieli. Edgar stara się zastrzelić zespół (dokładniej Nathana) z karabinu snajperskiego, jednak powstrzymują go zmasakrowani w zamachach pacjenci, łamiąc mu nos i gryząc go. Jednak ratuje go i wynosi z budynku Metal Masked Assasin.
Ostatni raz uderzenie następuje w ostatnim odcinku drugiej serii-"Black Fire Upon Us". Edgar konstruuje wtedy działo dźwiękowe (lub laserowe), a osobiście rusza do Mordhouse, aby własnoręcznie dokonać zemsty. Odnajduje zamkniętych w sekretnym schronie Picklesa i Skwisgaara, jednak gdy próbuje ich zastrzelić z trzymanej strzelby, nawiedzają go retrospekcje. Gdy przypomina sobie kim był i co się stało odkłada broń, a chwile później zostaje obezwładniony przez jednego ze strażników. Jego przyszły los również jest zagadką.
The Teenager (Nastolatek).
Nastolatek był normalną osobą, uwięzioną w Mordhouse za nielegalne ściąganie muzyki Dethklok. W celi spotkał Edgara Jomfru który wziął go za swojego brata i założył mu maskę ze zwłok jego prawdziwego brata. Po ucieczce wykopanym przez Edgara tunelem, razem z nim dołączył do "The Revengencers". Od ucieczki nie powiedział ani jednego słowa i bez wahania wykonuje wszystkie polecenia Edgara. Z uwagi na niewielkie umiejętności zwykle nie wykonuje odpowiedzialnych zadań.
W odcinku "The Revengencers" podkłada bombę w kawiarni, na imprezie promocyjnej Dethklok i współpracującego z nim koncernu "Duncan Hill Coffe", a następnie w szpitalu kładzie zasłonę dymną, jednak chwile później zostaje ogłuszony przez Ofdensena.
W "Black Fire Upon Us" pociskiem z kuszy strąca lecącego na latającym skuterze Ofdensena, lecz zostaje ogłuszony przez gen. Croziera, który przybył do Mordhouse. Jego przyszłość jest nieznana.
Lavona Succuboso.
Mówiąca z niemieckim akcentem przywódczyni tajnej organizacji "Succuboso Explosion" mającej na celu złapania Nathana i stworzenia z jego potomków rasy wojowników, która opanuje ziemię. Organizacja (składająca się tylko z kobiet) mówi o sobie "We are the vessels that hold the future." (Jesteśmy laskami, które trzymają przyszłość).
W "Klokblocked" Lavona uderza na koncercie strzelając do Nathana swoją tajną bronią, której działanie nie jest jasne, jednak Murderface zauważa pocisk i zasłania Nathana własnym ciałem. Pocisk na linie trafia w bas Murderface'a, co powoduje zwarcie obezwładniające Lavonę.
W "Black Fire Upon Us" atakuje Nathana niosącego pijanego Tokiego. Kopie go,a następnie uderza, jednak zostaje złapana przez Nathana. Na pytanie Nathana, czego od niego chce całuje go,a po chwili kopie go, obezwładniając, gdy wyciąga swoją broń Toki ogłusza ją butelką. Nie wiadomo, czy udało jej się uciec z płonącego budynku.

</doc>
<doc id="1745197" url="https://pl.wikipedia.org/wiki?curid=1745197" title="Intuicjonistyczny rachunek zdań">
Intuicjonistyczny rachunek zdań

Intuicjonistyczny rachunek zdań, INT, w wersji inwariantnej – rachunek zdaniowy w języku
klasycznego rachunku zdań z regułą odrywania jako jedyną pierwotną regułą wnioskowania oraz aksjomatami następującej postaci:
Zwracamy uwagę na brak (silnego) prawa podwójnego przeczenia: formula_1 którego dodanie do aksjomatyki INT tworzy aksjomatykę klasycznego rachunku zdań.
W rachunku intuicjonistycznym dowodliwe są m.in. następujące formuły:
Dla przykładu zaprezentujemy dowód formuł 1. i 2. w rachunku INT:
Narzędziem, które znakomicie przyspiesza proces dowodzenia, że pewne formuły są tezami INT jest następujące twierdzenie o dedukcji:
gdzie formula_5 oznacza zbiór formuł dowodliwych w INT ze zbioru założeń formula_6
Jako ilustrację tego twierdzenia wykażemy dowodliwość w INT "prawa przechodniości" dla implikacji (p. 6. – wyżej):
Dowód tego faktu bez użycia twierdzenia o dedukcji zajmuje ponad 20 linii.
Przestrzegamy przy tym, że użycie twierdzenia o dedukcji pokazuje, iż istnieje dowód danej formuły w rachunku INT, nie wskazując jednak tego dowodu explicite.
Twierdzenie o dedukcji w przedstawionej wyżej formie nazywa się także czasem "klasycznym twierdzeniem o dedukcji" w odróżnieniu od następującego
uogólnionego twierdzenia o dedukcji:
gdzie zbiór formuł jest "sprzeczny" oznacza, że można wywieść z niego dowolną formułę języka rachunku zdań.
jako przykład użycia tej wersji twierdzenia o dedukcji, wykażemy dowodliwość w INT "prawa importacji" (p. 7. – wyżej)
oraz tzw. "słabego prawa kontrapozycji": formula_10
Zarówno klasyczne twierdzenie o dedukcji, jak i jego uogólniona wersja prawdziwe są w klasycznym rachunku zdań.

</doc>
<doc id="1745200" url="https://pl.wikipedia.org/wiki?curid=1745200" title="Henryk (hrabia Monpezat)">
Henryk (hrabia Monpezat)

Henryk Glücksburg (duń. Henrik Carl Joachim Alain; ur. 4 maja 2009 w Kopenhadze) – hrabia Monpezat, wnuk królowej Danii, Małgorzaty II. Jest trzecim dzieckiem księcia Danii, Joachima Glücksburga, oraz pierwszym dzieckiem jego drugiej żony, Marii Cavallier. Obecnie zajmuje dziewiąte miejsce w linii sukcesji do duńskiego tronu – za swoim przyrodnim bratem, Feliksem, a przed młodszą siostrą – Ateną.
Życiorys.
Urodził się 4 maja 2009 roku o godzinie 4.57 w szpitalu Rigshospitalet w Kopenhadze jako trzecie dziecko księcia Danii, Joachima Glücksburga, oraz pierwsze dziecko jego drugiej żony, Marii Cavallier.
26 lipca 2009 roku w kościele Møgeltønder został ochrzczony. Jego rodzicami chrzestnymi byli: księżna Maria, Charles Cavallier, Benjamin Grandet, Britt Davidsen Siesbye i Christian Scherfig.
Uczęszczał do prywatnej katolickiej szkoły Sct. Joseph Søstrenes Skole w Ordrup. Następnie, wraz z rodzicami i młodszą siostrą, przeprowadził się do Francji w związku z objęciem funkcji przez jego ojca.
28 września 2022 roku ogłoszono, że od początku następnego roku Henryk straci swoje prawo do posługiwania się tytułem "Jego Wysokości" księcia Danii. Zamiast tego będzie nazywany "Jego Ekscelencją" hrabią Monpezat. Decyzja królowej Małgorzaty II w tym zakresie była podyktowana jej chęcią „stworzenia ramy, dzięki której czwórka (jej) wnucząt będzie mogła w znacznie większym stopniu kształtować własne życie”. Spotkało się to jednak z dość ostrą reakcją pierwszej żony księcia Joachima – Aleksandry Manley – która stwierdziła, że decyzja była „jak grom z jasnego nieba” i spowodowała, że dzieci poczuły się „wykluczone” i „nie mogą zrozumieć, dlaczego odbiera im się ich tożsamość”. W odpowiedzi na to rzeczniczka rodziny królewskiej, Lene Balleby, poinformowała, że debata nad odebraniem tytułów książęcych dzieciom księcia Joachima trwała od maja 2022 roku, a sam książę „był zaangażowany i w pełni informowany na każdym etapie tego procesu”.
Tytulatura.
4 maja 2009 – 1 stycznia 2023: "Jego Wysokość" książę Henryk, hrabia Monpezat
od 1 stycznia 2023: "Jego Ekscelencja" Henryk, hrabia Monpezat

</doc>
<doc id="1745208" url="https://pl.wikipedia.org/wiki?curid=1745208" title="Kościół ewangelicko-augsburski w Juodkrantė">
Kościół ewangelicko-augsburski w Juodkrantė

Kościół ewangelicko-augsburski w Juodkrantė (, obecnie również: Kościół św. Franciszka z Asyżu, "Juodkrantės Pranciškaus Asyžiečio bažnyčia") – świątynia luterańska znajdująca się w Juodkrantė przy ul. L. Rėzos 56, zbudowana w 1885.
Historia.
Pierwszy (drewniany) kościół luterański wzniesiono na tych terenach w latach 70. XVIII wieku według projektu Klimkusa Grigalaitisa. Obecny murowany budynek powstał w 1885. Po II wojnie światowej kościół zamknięto umieszczając w nim m.in. Muzeum Miniatur (Miniatiūrų muziejus). Od 1989 świątynia jest wynajmowana przez katolików.

</doc>
<doc id="1745214" url="https://pl.wikipedia.org/wiki?curid=1745214" title="Marija Vuković">
Marija Vuković

Marija Vuković (ur. 21 stycznia 1992 w Kninie) – czarnogórska lekkoatletka specjalizująca się w skoku wzwyż.
Dwukrotnie startowała w mistrzostwach świata kadetów – Ostrawa 2007 oraz Południowy Tyrol 2009. W 2008 roku swój udział w mistrzostwach świata juniorów zakończyła na eliminacjach. Wicemistrzyni Europy juniorek z roku 2009. W 2010 w Moncton wywalczyła tytuł mistrzyni świata juniorek – jej złoty medal jest pierwszym w historii czarnogórskiej lekkoatletyki od czasu powstania niepodległego państwa w 2006 roku. W 2016 zawodniczka brała udział mistrzostw Europy w Amsterdamie, ale udział w konkursie skoku wzwyż zakończyła na eliminacjach, podobnie jak rok później podczas halowego odpowiednika mistrzostw Starego Kontynentu w Belgradzie. Rekord życiowy: stadion – 1,97 (27 czerwca 2021, Smederevo); hala – 1,96 (15 lutego 2022, Bańska Bystrzyca). Aktualna rekordzistka Czarnogóry w skoku wzwyż w kategorii seniorek, juniorek, juniorek młodszych oraz młodzieżowców.

</doc>
<doc id="1745223" url="https://pl.wikipedia.org/wiki?curid=1745223" title="Scott Lipsky">
Scott Lipsky

Scott Lipsky (ur. 14 sierpnia 1981 w Merrick) – amerykański tenisista, zwycięzca French Open 2011 w grze mieszanej.
Kariera tenisowa.
Lipsky karierę tenisową rozpoczął w roku 2003. Przez pierwsze lata swojej kariery grywał głównie we turniejach serii "ITF Futures" i ATP Challenger Tour. W turniejach rangi ATP World Tour pierwszy znaczący wynik odniósł w roku 2007 dochodząc do finału w Los Angeles. Partnerem deblowym Lipsky’ego był wówczas David Martin. Mecz o tytuł przegrali z Bobem i Mikiem Bryanami.
W roku 2008 Amerykanin na początku sezonu wygrał swój pierwszy turniej ATP World Tour, na kortach twardych w San José, pokonując razem z Martinem braci Bryanów. W dalszych miesiącach rozegrał jeszcze finały w Monachium, Indianapolis oraz Bangkoku (wszystkie w parze z Martinem).
Sezon 2009 Lipsky zakończył z jednym wygranym turniejem, na nawierzchni ziemnej w Estoril (w parze z Erikiem Butoracem), oraz finałem w Auckland (w parze z Leanderem Paesem).
W lipcu 2010 roku odniósł zwycięstwo z Rajeevem Ramem w Atlancie, gdzie w finale pokonali duet Rohan Bopanna-Kristof Vliegen.
W lutym 2011 Amerykanin po raz kolejny zagrał w finale zawodów ATP, na twardych kortach w Johannesburgu. Wspólnie z Rajeevem Ramem przegrali jednak decydujący pojedynek z parą James Cerretani-Adil Shamasdin. Czwarty zawodowy turniej w deblu Amerykanin wygrał z Ramem w tym samym miesiącu w San José. Mecz finałowy zakończył się zwycięstwem Amerykanów 6:4, 4:6, 10–8 nad parą Alejandro Falla-Xavier Malisse. Podczas zmagań w Delray Beach z końca lutego, Lipsky wygrał swój piąty deblowy turniej, ponownie grając w parze z Ramem, a w finale pokonali duet Christopher Kas-Alexander Peya. Pod koniec kwietnia Lipsky odniósł zwycięstwo w Barcelonie, tworząc parę z Santiago Gonzálezem. W finale pokonali braci Bryanów. We French Open, wraz z Australijką Casey Dellacquą wygrał grę mieszaną pokonując w finale parę Katarina Srebotnik i Nenad Zimonjić 7:6(6), 4:6, 10–7.
W 2012 roku razem z Treatem Hueyem doszedł do finału turnieju w Halle, w którym ulegli Aisamowi-ul-Haq Qureshiemu i Jean-Julienowi Rojer 3:6, 4:6. Następnie w lipcu, razem z Santiago Gonzálezem pokonali Colina Fleminga i Rossa Hutchinsa z wynikiem 7:6(3), 6:3 w finale turnieju w Newport. W następnym miesiącu Lipsku w parze z Meksykaninem wywalczyli tytuł w Winston-Salem.
Pierwszy finał w 2013 roku Amerykanin osiągnął w Oeiras, w parze z Santiago Gonzálezem. Tenisiści w spotkaniu o tytuł pokonali Aisama-ul-Haq Qureshiego i Jeana-Juliena Rojera. Drugi w sezonie tytuł Lipsky wywalczył w Halle, w parze z Gonzálezem.
W 2014 roku Lipsky razem z Gonzálezem obronili tytuł w Oeiras. Zawodnicy w meczu mistrzowskim wygrali z parą Pablo Cuevas–David Marrero. W maju debel triumfował z zawodach w Düsseldorfie, gdzie w meczu mistrzowskim pokonali Martina Emmricha i Christophera Kasa z wynikiem 7:5, 4:6, 10–3. Dwudziesty finał w karierze Lipsky osiągnął w połowie czerwca w ’s-Hertogenbosch, jednak mecz o tytuł para González–Lipsky przegrała z deblem Jean-Julien Rojer–Horia Tecău.
Pierwszy finał w sezonie 2015 Lipsky osiągnął w Houston razem z Treatem Hueyem. Para uległa w finale 4:6, 4:6 z Ričardasem Berankisem i Tejmurazem Gabaszwilim. W maju podczas zawodów w Estoril w tym samym składzie odnieśli zwycięstwo nad Marc López–David Marrero. Latem Amerykanin razem z Erikiem Butoracem osiągnął finał w Winston-Salem. Na początku listopada debel Butorac–Lipsky okazał się najlepszy w Walencji.
W sezonie 2016 pierwszy finał Lipsky osiągnął w Auckland wraz z Butoracem, jednak przegrali z Matem Paviciem i Michaelem Venusem. Na początku maja Amerykanin triumfował razem z Butoracem w Estoril, po zwycięstwie w finale nad Łukaszem Kubotem i Marcinem Matkowskim.
W roku 2017 Amerykanin został mistrzem jednych zawodów, w październiku w Antwerpii wspólnie z Divijem Sharanem. Uczestniczył także w jednym przegranym finale, ze stycznia w Auckland.
W 2018 roku zakończył karierę zawodową.
Najwyżej sklasyfikowany w rankingu deblistów był na 21. miejscu w czerwcu 2013 roku.

</doc>
<doc id="1745229" url="https://pl.wikipedia.org/wiki?curid=1745229" title="Aleksander Derszniak">
Aleksander Derszniak

Aleksander Derszniak z Rokitnicy herbu Korczak (zm. ok. 1689) – starosta radoszycki, cześnik sandomierski, starosta małogoski i kasztelan małogoski.
Rodzina.
Pochodził z rodziny od dawna osiadłej na Rusi Czerwonej i w Małopolsce. Pisali się z Rokitnicy w ziemi przemyskiej i używali herbu Korczak. Był synem Jacka Derszniaka, starosty radoszyckiego i Anny Gorlewskiej. W 1643 Jacek Derszniak otrzymał wspólnie z żoną konsens królewski na odstąpienie starostwa synowi Aleksandrowi.
Kariera.
Pozostawił córkę Katarzynę i syna Stanisława.
Córka Katarzyna w 1679 r. wyszła za mąż za Mikołaja Krasińskiego, późniejszego kasztelana małogoskiego.

</doc>
<doc id="1745231" url="https://pl.wikipedia.org/wiki?curid=1745231" title="Julian Bailey">
Julian Bailey

Julian Bailey (ur. 9 października 1961 w Woolwich pod Londynem) – brytyjski kierowca wyścigowy.
Kariera.
Pierwszym poważnym sukcesem w karierze Brytyjczyka było zwycięstwo w prestiżowym Festiwalu Formuły Ford w roku 1982. W 1987 roku wygrał wyścig Formuły 3000 w Brands Hatch w swoim zaledwie drugim starcie. Rok później zadebiutował w Formule 1, w słabym Tyrrellu. Z problemami kwalifikował się do wyścigów i kończył je poza punktowaną szóstką. Kolejne dwa sezony spędził w wyścigach samochodów sportowych, aby powrócić do F1 w 1991 roku w zespole Lotusa, gdzie zdobył jedyny punkt w karierze, w Grand Prix San Marino 1991.
W latach 1991-1995 startował w serii British Touring Car Championship, najlepszy sezon notując w 1993 roku (5. miejsce). W późniejszych latach ścigał się w wyścigach samochodów GT, zdobywając m.in. mistrzostwo serii FIA GT w 2000 roku.
Jego pasierb, Jack Clarke, jest również kierowcą wyścigowym.

</doc>
<doc id="1745233" url="https://pl.wikipedia.org/wiki?curid=1745233" title="Kościół Katarzyny w Sztokholmie">
Kościół Katarzyny w Sztokholmie

Kościół Katarzyny w Sztokholmie (szw. "Katarina kyrka") – kościół parafialny szwedzkiego kościoła ewangelicko-luterańskiego, należący do parafii Katarzyny, w sztokholmskiej dzielnicy Södermalm przy ulicy Högbergsgatan 15.
Kościół otrzymał imię na cześć księżniczki Katarzyny, matki króla Szwecji, Karola X Gustawa.
Kościół stoi na wzgórzu Katarzyny (szw. Katarinaberget), miejscu szczególnym w historii Sztokholmu i całej Szwecji, tu bowiem spalono ciała ofiar osławionej krwawej łaźni sztokholmskiej. Wielu uważa, że z tego powodu nad miejscem tym ciąży klątwa. Według pewnej legendy wieża kościoła miała być zniszczona dwa razy, co w istocie się stało.
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).
Historia.
Budowę kościoła rozpoczęto w 1656 według projektu francuskiego architekta Jeana de la Vallée (1620-1696). Projektem bardzo interesował się król Karol X Gustaw, który nalegał by świątynia miała wyraźnie zarysowaną nawę główną z ołtarzem i amboną dokładnie pośrodku. Budowa świątyni trwała, z przerwami, trzydzieści dziewięć lat i zakończyła się w 1695 roku. Architekt zmarł w roku następnym.
Pierwszy pożar 1723.
1 maja 1723 kościół spłonął wraz z dużą częścią otaczających go budowli. Zadania odbudowy zniszczonego kościoła podjął się architekt Göran Josuæ Adelcrantz. Odbudowany kościół był budowlą na planie krzyża greckiego. Na przecięciu naw otrzymał wieżę-kopułę opartą na ośmiobocznym bębnie i zakończoną smukłą latarnią z krzyżem. Takie same latarnie, choć nieco mniejsze, stanęły w narożach świątyni wokół bębna. Całkowita wysokość kościoła wyniosła 76 m. Konsekracja świątyni miała miejsce 18 października 1724 roku.
Drugi pożar 1990.
W nocy 17 maja 1990 Kościół Katarzyny spłonął po raz drugi. Kopuła zapadła się do wnętrza budowli, ostały się tylko zewnętrzne mury. Udało się jednak uratować drogocenne szaty i srebra. Pomimo wnikliwego dochodzenia nigdy nie udało się ustalić przyczyny pożaru. Pomimo iż budynek świątyni był ubezpieczony na znaczna sumę, niezbędne okazały się dodatkowe zbiórki funduszy na jej odbudowę. Powołano w tym celu fundację "Ratujcie Katarzynę" (szw. "Stiftelsen Rädda Katarina").
Kościół odbudowano, starając się, w miarę możliwości, zrekonstruować dawną budowlę. Zadanie odbudowy powierzono architektowi Ove Hidemarkowi. Wykonawcy, chcąc jak najlepiej wykorzystać zachowane mury, musieli stosować techniki i materiały budowlane (cegła) wzorowane na tych z XVII wieku.
Do rekonstrukcji budowli użyto m.in. 52 000 ręcznie kutych gwoździ, 120 000 cegieł starego wzoru, 5 ½ tony kory brzozowej, 1600 szyb z ręcznie dmuchanym, barwionym szkłem i 5000 m² blachy miedzianej.
W 1995 kościół został ponownie konsekrowany przez biskupa Henrika Svenungssona. Stoi dokładnie w tym samym miejscu co przed wiekami.
Jego rekonstrukcja kosztowała 270 milionów koron: 145 milionów pokryła firma ubezpieczeniowa, a 125 milionów to datki publiczne.
Wystrój wewnętrzny.
Ołtarz.
Ołtarz przedstawiający scenę z Golgoty (krzyż, całun i koronę cierniową) wykonał rzeźbiarz Liss Eriksson, a inskrypcję: "„Närvaro genom frånvaro”" (pol. „Obecność przez nieobecność”) była autorstwa Kajsa Melanton.
Cmentarz przykościelny.
Na przykościelnym cmentarzu spoczywa kilka znanych osobistości ze świata polityki i kultury jak zamordowana szwedzka minister Anna Lindh, popularny piosenkarz pochodzenia holenderskiego Cornelis Vreeswijk czy regent Sten Sture Starszy.

</doc>
<doc id="1745239" url="https://pl.wikipedia.org/wiki?curid=1745239" title="Croc 2">
Croc 2



</doc>
<doc id="1745242" url="https://pl.wikipedia.org/wiki?curid=1745242" title="Plateosauria">
Plateosauria

Plateosauria – grupa dinozaurów nazwana w 1913 roku przez Gustava Torniera; Plateosauria w pierwotnym znaczeniu to proponowana przez Torniera zastępcza nazwa dla teropodów (do których Tornier zaliczał również dinozaury obecnie klasyfikowane jako bazalne zauropodomorfy). W publikacjach sprzed 1998 roku grupa ta rzadko była wyróżniana; wyróżnił ją w jednej ze swych publikacji Edwin Colbert (1964), proponując Plateosauria jako zastępczą nazwę dla prozauropodów. Colbert zaliczył do Plateosauria trzy rodziny zauropodomorfów nie należących do zauropodów - Plateosauridae, Thecodontosauridae i Melanorosauridae; uznał też tak rozumiane Plateosauria za prawdopodobnych przodków zauropodów. 
Pierwszą definicję filogenetyczną tej grupy sformułował Paul Sereno w 1998 roku; zdefiniował Plateosauria jako klad obejmujący rodzaje "Plateosaurus" i "Massospondylus", ich ostatniego wspólnego przodka i wszystkich jego potomków. Inną definicję filogenetyczną sformułowali w 2004 r. Peter Galton i Paul Upchurch, definiują Plateosauria jako klad obejmujący rodzaje "Jingshanosaurus" i "Plateosaurus", ich ostatniego wspólnego przodka i wszystkich jego potomków. Z przeprowadzonej przez autorów analizy kladystycznej wynika, że do tak definiowanych Plateosauria poza "Plateosaurus" i "Jingshanosaurus" należałyby też rodzaje "Sellosaurus", "Euskelosaurus", "Lufengosaurus", "Coloradisaurus", "Mussaurus", "Massospondylus" i "Yunnanosaurus" oraz gatunek ""Gyposaurus" sinensis". Z analiz kladystycznych przeprowadzonych przez Adama Yatesa (2007) oraz Paula Upchurcha, Paula Barretta i Petera Galtona (2007) wynika jednak, że "Jingshanosaurus" był bliżej spokrewniony z zauropodami niż z plateozaurem; w związku przyjęcie definicji filogenetycznej proponowanej przez Galtona i Upchurcha (2004) doprowadziłoby do sytuacji, w której do tak definiowanych Plateosauria należałby również szereg zauropodomorfów niezaliczanych przez Galtona i Upchurcha do tej grupy, w tym rodzaje "Riojasaurus", "Anchisaurus" i "Melanorosaurus" oraz zauropody. Upchurch, Barrett i Galton (2007) zdecydowali się więc przyjąć definicję filogenetyczną Plateosauria z 1998 r. sformułowaną przez Paula Sereno. Z przeprowadzonej przez nich analizy kladystycznej wynika, że do Plateosauria "sensu" Sereno, 1998 należałyby tylko rodzaje "Plateosaurus", "Riojasaurus", "Coloradisaurus", "Massospondylus" i być może "Lufengosaurus". Z analiz kladystycznych przeprowadzonych przez Adama Yatesa wynika jednak, że również "Massospondylus" był bliżej spokrewniony z zauropodami niż z plateozaurem; co za tym idzie, także do Plateosauria "sensu" Sereno, 1998 należałaby większość znanych zauropodomorfów, w tym zauropody. Z analiz Yatesa wynika, że do Plateosauria nie należało jedynie kilka najbardziej bazalnych ze znanych rodzajów zauropodomorfów, w tym m.in. "Saturnalia", "Thecodontosaurus" i "Efraasia".
Ponieważ nie jest pewne, jakie taksony można zaliczyć do Plateosauria, nie można jednoznacznie stwierdzić, jaki jest czasowy i przestrzenny zasięg występowania tej grupy. Wyniki analizy kladystycznej Upchurcha, Barretta i Galtona (2007) wskazywałyby, że przedstawiciele tej grupy żyli od późnego triasu do wczesnej jury na obszarach dzisiejszej Europy ("Plateosaurus"), Ameryki Południowej ("Coloradisaurus", "Riojasaurus"), Afryki ("Massospondylus") i być może Azji ("Lufengosaurus"). Z kolei przy założeniu, że do tej grupy należy większość znanych zauropodomorfów, w tym zauropody, przedstawiciele Plateosauria żyliby od późnego triasu do późnej kredy, a ich skamieniałości byłyby znane ze wszystkich kontynentów, w tym również z Antarktydy ("Glacialisaurus").

</doc>
<doc id="1745244" url="https://pl.wikipedia.org/wiki?curid=1745244" title="Auberge">
Auberge

Auberge (z francuskiego słowa "oberża") – jedenasty solowy album Chrisa Rea wydany w 1990 roku. We wrześniu 1991 roku nakładem Magnet Records Ltd. wydano nową wersję wzbogaconą o utwór "Winter Song" (pierwotnie wydany jako osobny singiel w tym samym roku), która zastąpiła w dystrybucji poprzednią. Największymi przebojami okazały się 3 utwory: "You My Love", "Looking For The Summer" oraz tytułowy "Auberge", z czego dwa ostatnie były wydane jako single. Krążek znalazł się na szczycie brytyjskiej listy najchętniej kupowanych albumów w 1991 roku.
Lista utworów.
Autorem wszystkich utworów jest Chris Rea.

</doc>
<doc id="1745247" url="https://pl.wikipedia.org/wiki?curid=1745247" title="Peter Whitehead">
Peter Whitehead

Peter Whitehead (ur. 12 listopada 1914 roku w Menston, zm. 21 września 1958 w Lasalle) – był brytyjskim kierowcą wyścigowym, wygrał wyścig 24 godziny Le Mans w 1951 roku.
W latach 1950-1954 wystartował w 10 wyścigach Formuły 1. Najlepszym wynikiem było trzecie miejsce podczas Grand Prix Francji w 1950. W latach 1950-1958 natomiast wystartował w ośmiu edycjach wyścigu 24 godziny Le Mans. Wygrał go w 1951 roku, a w 1958 zajął w nim drugie miejsce.
Zginął w wyścigu Tour de France Automobile w 1958 roku.

</doc>
<doc id="1745248" url="https://pl.wikipedia.org/wiki?curid=1745248" title="Styl przywiązania się">
Styl przywiązania się



</doc>
<doc id="1745250" url="https://pl.wikipedia.org/wiki?curid=1745250" title="Pinky i Perky">
Pinky i Perky

Pinky i Perky (ang. "The Pinky and Perky Show") – brytyjsko-francusko-indyjski serial animowany.
Fabuła.
Supergwiazdy Pinky i Perky powracają po 25 letniej nieobecności do telewizji by tworzyć nowe śmieszne programy.
Wersja polska.
Opracowanie: Telewizja Polska Agencja Filmowa
Reżyseria: Andrzej Bogusz
Dźwięk i montaż: Urszula Bylica
Wystąpili:
i inni
Lektor: Andrzej Bogusz

</doc>
<doc id="1745251" url="https://pl.wikipedia.org/wiki?curid=1745251" title="Magiczny miecz – Legenda Camelotu">
Magiczny miecz – Legenda Camelotu

Magiczny miecz – Legenda Camelotu (ang. "The Magic Sword: Quest for Camelot") – amerykański animowany musical Warner Bros. z 1998 oparty na książce Very Chapman „The King’s Damosel” ("Młoda dama króla").
Film otrzymał w większości negatywne recenzje; serwis Rotten Tomatoes przyznał mu wynik 36%.
Fabuła.
Muzyczny film animowany, luźno nawiązujący do legend staroangielskich. Król Artur panuje nad swymi ziemiami, źródłem jego siły jest Magiczny miecz. Jeden z notabli przygotowuje zamach stanu, porywa miecz i zabija wiecznego rycerza. Miecz ginie w lesie, na jego poszukiwanie wyrusza córka zamordowanego rycerza, żeby przeszkodzić Ruberowi w zdobyciu Camelot.
Wersja polska.
Wersja polska: Studio Sonica
Reżyseria: Krzysztof Kołbasiuk
Tłumaczenie: Grzegorz Janiak
Dialogi: Maria Utecht
Dźwięk i montaż: Sławomir Czwórnóg
Kierownictwo produkcji: Beata Kawka
Wystąpili:
i inni

</doc>
<doc id="1745252" url="https://pl.wikipedia.org/wiki?curid=1745252" title="Hallo, tu Hania!">
Hallo, tu Hania!

Hallo, tu Hania (ang. "Hana's Helpline", 2007-??) – brytyjsko-francusko-indyjski serial animowany.
Wersja polska.
Wersja TV.
Opracowanie wersji polskiej: TELEWIZJA POLSKA AGENCJA FILMOWA
Dźwięk i montaż: Urszula BylicaWystąpili:
i inni
Lektor: Andrzej Bogusz
Wersja DVD.
Wersja polska: DUBBFILMTekst: Kamila Klimas-PrzybyszCzytała: Renata Dobrowolska-KryczekPolska wersja piosenki: Krzysztof RześniowieckiProdukcja: Telewizja Polska S.A.

</doc>
<doc id="1745254" url="https://pl.wikipedia.org/wiki?curid=1745254" title="Intuicjonistyczny Rachunek Zdań">
Intuicjonistyczny Rachunek Zdań



</doc>
<doc id="1745258" url="https://pl.wikipedia.org/wiki?curid=1745258" title="Kościół ewangelicko-augsburski w Szyłokarczmie">
Kościół ewangelicko-augsburski w Szyłokarczmie

Kościół ewangelicko-luterański Marcina Lutra w Szyłokarczmie (lit. "Šilutės evangelikų liuteronų bažnyčia") – świątynia luterańska położona na Litwie w Szyłokarczmie przy ul. Lietuvininkų 21. 
Historia.
W 1910 konsystorz ewangelicki w Królewcu zdecydował o odłączeniu Szyłokarczmy od parafii w Werdajnach. W 1913 położono kamień węgielny pod budowę nowego kościoła, jednak do wybuchu I wojny światowej udało się zbudować jedynie dom parafialny. Nowy kościół wzniesiono ostatecznie w latach 1924–1926, działkę pod jego budowę nieodpłatnie udostępnił Hugo Šojus. Architekt Curt Gutknecht nadał budynkowi charakter neogotycki z wysoką na 50 metrów wieżą. Kościół wyposażono w witraże zamówione w królewieckiej pracowni Emila Krugera. Organy wykonała elbląska firma "Wittek".

</doc>
<doc id="1745259" url="https://pl.wikipedia.org/wiki?curid=1745259" title="Grzegorz Hryciuk">
Grzegorz Hryciuk

Grzegorz Piotr Hryciuk (ur. 8 września 1965 r.) – polski historyk, specjalizujący się w historii Europy Wschodniej, historii najnowszej, historii politycznej XX w., historii Polski i powszechnej XX w., stosunkach polsko-ukraińskich w XX w.; nauczyciel akademicki związany z Uniwersytetem Wrocławskim.
Życiorys.
Laureat VIII Olimpiady Historycznej. Od ukończenia w 1988 roku studiów historycznych jest pracownikiem naukowym Instytutu Historycznego Uniwersytetu Wrocławskiego. Początkowo został zatrudniony na stanowisku asystenta. W 1997 roku uzyskał stopień naukowy doktora nauk humanistycznych w zakresie historii na podstawie pracy pt. "Polacy we Lwowie pod okupacją radziecką i niemiecką w latach 1939–1944. Życie codzienne", napisanej pod kierunkiem prof. Wojciecha Wrzesińskiego. Praca została opublikowana w roku 2000 jako "Polacy we Lwowie 1939-1944. Życie codzienne." i uhonorowana Nagrodą Klio. Wraz z nowym tytułem otrzymał stanowisko adiunkta. Rada Wydziału Nauk Historycznych i Pedagogicznych Uniwersytetu Wrocławskiego nadała mu w 2005 roku stopień naukowy doktora habilitowanego nauk humanistycznych w zakresie historii o specjalnościach historia polityki oraz historia Polski i powszechna XX w. na podstawie rozprawy nt. "Przemiany narodowościowe i ludnościowe w Galicji Wschodniej i na Wołyniu w latach 1931–1948", opublikowanej w tymże roku. Książka otrzymała w 2006 Nagrodę "Przeglądu Wschodniego". W 2009 roku otrzymał stanowisko profesora nadzwyczajnego.
Poza działalnością naukowo-dydaktyczną pełnił również kilka istotnych funkcji organizacyjnych na Uniwersytecie Wrocławskim. W latach 2008–2012 sprawował funkcję zastępcy dyrektora Instytutu Historycznego UWr do spraw dydaktycznych. W latach 2012–2016 był prorektorem ds. studenckich na swojej macierzystej uczelni.
Dorobek naukowy.
Jego zainteresowania badawcze koncentrują się wokół zagadnień narodowościowych Europy Środkowo-Wschodniej w XIX i XX wieku, historii Ukrainy oraz relacji polsko-ukraińskich w XX stuleciu, historii Rosji i Związku Radzieckiego w XX wieku, dziejów diaspory polskiej na Wschodzie, zwłaszcza na terenie Imperium Rosyjskiego, ZSRR i państw powstałych po rozpadzie ZSRR, problematyki stosunków polsko-radzieckich i polsko-rosyjskich w czasach najnowszych, migracji przymusowych na obszarze Europy Środkowo-Wschodniej oraz kwestii związanych z historią Wrocławia i Dolnego Śląska w XX wieku. Prowadził badania i kwerendy w kilkudziesięciu archiwach polskich, ukraińskich, rosyjskich, białoruskich, litewskich, niemieckich i czeskich. Jest autorem ponad 150 publikacji naukowych, w tym 4 monografii i współautorem 3 kolejnych monografii, nie licząc kilkudziesięciu publikacji o charakterze popularnonaukowym w prasie i periodykach. Do jego ważniejszych publikacji należą:
Życie prywatne.
Żona prof. Grzegorza Hryciuka - Joanna jest doktorem historii.

</doc>
<doc id="1745270" url="https://pl.wikipedia.org/wiki?curid=1745270" title="Ekologia muzyki">
Ekologia muzyki

Ekologia muzyki – dziedzina muzykologii badająca relacje między muzyką i sposobem jej odbioru a środowiskiem akustycznym. Dziedzina ta inspiruje się dorobkiem kanadyjskiego kompozytora i ekologa akustycznego R. Murraya Schafera.
Kluczowym pojęciem w ekologii muzyki jest pejzaż dźwiękowy (ang. "soundscape"), czyli środowisko akustyczne pojmowane w kontekście historyczno-socjologicznym oraz estetycznym. Pojęcie to Schafer sformułował w 1967 roku. Obecnie używane jest w rozmaitych kontekstach: w muzyce ambient i trance, w reklamach nagrań relaksacyjnych z dźwiękami natury, a przede wszystkim w ruchu ekologii akustycznej.
Ewolucja pejzażu dźwiękowego.
Początkowo pejzaż tworzyły jedynie odgłosy natury. W miarę rozwoju cywilizacji następowało zagęszczenie dźwięków wytwarzanych przez ludzi. W środowiskach wiejskich były to głównie hałasy sporadyczne. Rewolucja przemysłowa wprowadziła hałasy coraz bardziej uciążliwe, bo donośne i monotonne, wytwarzanego często przez maszyny fabryczne i pojazdy. Upowszechnienie urządzeń elektrycznych nasyciło otoczenie taką ilością odgłosów – często hałaśliwych, że stały się one szkodliwe dla zdrowia. Są to zarówno maszyny, w których hałas jest trudną do uniknięcia konsekwencją ich pracy (lodówki, telefony), jak również media i systemy nagłośnieniowe, które stawiają sobie za cel emitowanie dźwięków, głównie muzyki.
W wyniku tej ewolucji nastąpiło przejście od pejzażu dźwiękowego, który Schafer nazywa „hi-fi” do pejzażu dźwiękowego „lo-fi”, czyli od świata, w którym pojedynczy dźwięk był wyrazisty i niósł informację o swoim źródle do świata, w którym tłok dźwięków odbiera im wszelkie znaczenie i czyni z nich redundantny oraz uciążliwy dla człowieka hałas.
W licznych publikacjach na temat pejzażu dźwiękowego Schafer zwracał uwagę na zanieczyszczenie akustyczne otoczenia i postulował tzw. „czyszczenie uszu”, które umożliwiłoby odzyskanie wrażliwości dźwiękowej utraconej w wyniku narastającego hałasu otoczenia.
Muzyka jako „brud” w pejzażu akustycznym.
Pierwszą osobą sprzeciwiającą się oficjalnie zanieczyszczaniu środowiska muzyką nadawaną w miejscach publicznych przez głośniki był Witold Lutosławski. W październiku 1969 z jego inicjatywy Rada Muzyczna UNESCO przyjęła następującą ustawę:
W następnych latach pojawiały się inicjatywy zakrojone na większą skalę. W maju 1985 w Cork odbyło się pierwsze międzynarodowe sympozjum poświęcone kulturowym skutkom zanieczyszczenia akustycznego pod hasłem „Prywatność dźwięku”. Na podstawie zebranych tam materiałów Parlament Europejski podjął 28 IX 1985 uchwałę „o prywatności dźwięku i prawie do indywidualnego wyboru muzyki”. W uchwale tej znalazły się m.in. następujące stwierdzenia:
W 1993 w Banff w Kanadzie z inicjatywy Schafera odbyła się I Międzynarodowa Konferencja na rzecz Ekologii Akustycznej pod hasłem „Strojenie świata” zaczerpniętym z tytułu jednej z podstawowych publikacji Schafera "Tuning of the World". Podczas konferencji zawiązało się Międzynarodowe Forum na rzecz Ekologii Akustycznej (World Forum for Acoustic Ecology – WFAE). W 1998 w Sztokholmie odbyła się konferencja „Sztokholm – otwórz uszy! Od świadomości do aktywności” („Hör Upp! – Stockholm. From Awareness to Action”) zorganizowana przez WFAE wraz ze światową Organizacją Zdrowia.
Informacje o aktualnych działaniach WFAE publikowane są na łamach kilku czasopism: „Yearbook of Soundscape Studies” i „Soundscape: The Journal of Acoustic Ecology.”
Ekologia muzyki jako nauka.
W Kanadzie, kolebce tej dyscypliny, centrum badawcze pejzażu dźwiękowego znajduje się przy Uniwersytecie Calgary. W Królewskiej Akademii Muzyki w Sztokholmie utworzono kierunek podyplomowy łączącego naukę o środowisku, urbanistykę i architekturę, w którym centralną rolę odgrywa akustyka i estetyka. W Finlandii odpowiednie badania podjęto na wydziale etnomuzykologii Uniwersytetu Tampere. Teoria badań nad środowiskiem akustycznym rozwija się również na wydziale architektury Uniwersytetu Grenoble. W Japonii zainteresowanie ekologią dźwiękową w aspekcie naukowym, artystycznym i historycznym wiąże się z istniejącą tam tradycją kultury dźwiękowej (np. rzeźby dźwiękowe w ogrodach).
W Polsce.
Problematykę ekologii muzyki zasygnalizowało "Res Facta" publikując esej Schafera pod tytułem "Muzyka środowiska". W 1987 Ruch Muzyczny opublikował cykl artykułów na ten temat napisanych przez Danutę Gwizdalankę.
W 1999 Maksymilian Kapelański obronił pracę magisterską pt. „Koncepcja ‘pejzażu dźwiękowego’ ("soundscape") w pismach R. Murraya Schafera” na Uniwersytecie Warszawskim (Zakład Estetyki i Teorii Muzyki Instytutu Muzykologii, pod kier. prof. dr. hab. Macieja Gołąba). W 2004 roku badania pejzażu dźwiękowego zainicjował na kulturoznawstwie w Uniwersytecie Wrocławskim Robert Losiak. W 2008 Sebastian Bernat z Instytutu Nauk o Ziemi UMCS w Lublinie zorganizował seminarium "Dźwięk w krajobrazie".

</doc>
<doc id="1745272" url="https://pl.wikipedia.org/wiki?curid=1745272" title="Trajczo Trajkow">
Trajczo Trajkow

Trajczo Dimitrow Trajkow, bułg. Трайчо Димитров Трайков (ur. 19 kwietnia 1970 w Sofii) – bułgarski ekonomista i polityk, w latach 2009–2012 minister gospodarki, energetyki i turystyki w rządzie Bojka Borisowa.
Życiorys.
Ukończył anglojęzyczną szkołę średnią w Sofii (1989), a w 1994 studia z zakresu międzynarodowych stosunków gospodarczych na stołecznym Uniwersytecie Gospodarki Narodowej i Światowej. Naukę kontynuował w Austrii i Niemczech, gdzie ukończył kursy specjalistyczne z zakresu analizy finansowej i zarządzania. Następnie pracował jako konsultant w sektorze prywatnym. W 2005 zatrudniony w bułgarskim oddziale austriackiego koncernu EVN AG, jednego z największych europejskich eksporterów wyrobów elektrycznych.
Po wyborach parlamentarnych w 2009, kiedy rządzącą koalicję socjalistów z liberałami pokonał centroprawicowy GERB, otrzymał propozycję wejścia do rządu Bojka Borisowa. Został ministrem gospodarki, energetyki i turystyki, chociaż wcześniej do objęcia tego stanowiska przewidziany był Biser Boew. Jego nominację skomentowano jako promocję dobrze wykształconych i niezależnych przedsiębiorców. Podał się do dymisji w marcu 2012 na wniosek premiera po uznanym za nieudane forum biznesu w Katarze.
Od 2013 był związany z Blokiem Reformatorskim. Został wybrany na radnego Sofii. W 2016 ogłoszono go kandydatem bloku w wyborach prezydenckich. W pierwszej turze otrzymał 5,9% głosów, zajmując 6. miejsce.

</doc>
<doc id="1745273" url="https://pl.wikipedia.org/wiki?curid=1745273" title="Huai He">
Huai He

Huai He () – rzeka we wschodnich Chinach o długości 1094 km i powierzchni dorzecza 186 000 km², lewy dopływ Jangcy. Na całej swej długości płynie przez Nizinę Chińską. Duże wahania stanu wód, w okresie letnim zasilana opadami monsunowymi rozlewa się na szerokość ponad 20 km, prowadząc wtedy nawet do 20 tys. m³ wody/s. Rzeka płynie w obwałowaniach, w znacznej części powyżej poziomu otaczającej niziny, co powoduje katastrofalne powodzie (np. w 1938 roku – 600 tys. ofiar w ludziach). W latach pięćdziesiątych niebezpieczeństwo powodzi znacznie ograniczono, wykonując rozległe prace regulacyjne i budując liczne zbiorniki.
Rzeka jest ważną arterią żeglowną.

</doc>
<doc id="1745275" url="https://pl.wikipedia.org/wiki?curid=1745275" title="Sopot Festival 1987">
Sopot Festival 1987

 
Sopot Festival 1987 – 24. edycja festiwalu muzycznego odbywającego się w sopockiej Operze Leśnej. Festiwal odbył się 19-20 sierpnia 1987 roku, w Operze Leśnej, prowadzili Tomasz Raczek, Grażyna Torbicka, Marek Sierocki, Wojciech Mann i Bożena Klimek. Wygrał Double Take z piosenką "Rockola".

</doc>
<doc id="1745277" url="https://pl.wikipedia.org/wiki?curid=1745277" title="The Ballad of John and Yoko">
The Ballad of John and Yoko

The Ballad of John and Yoko – ballada rockowa zespołu The Beatles, skomponowana przez Johna Lennona w 1969 roku. Została wydana na singlu w maju 1969 roku w Wielkiej Brytanii i 4 czerwca 1969 roku w USA. Tematem utworu jest ślub Johna Lennona z Yoko Ono, pobyt w amsterdamskim hotelu, walka o pokój (Bed-In, sadzenie dębów w Londynie na znak pokoju), a także kontrowersje, jakie budził ten związek.

</doc>
<doc id="1745278" url="https://pl.wikipedia.org/wiki?curid=1745278" title="Old Firm">
Old Firm



</doc>
<doc id="1745286" url="https://pl.wikipedia.org/wiki?curid=1745286" title="Century (seria książek)">
Century (seria książek)

Century − seria czterech książek z gatunku fantastyki młodzieżowej autorstwa Pierdomenico Baccalario opowiadającej o przygodach czwórki 14-latków naznaczonych do odnowienia Paktu między człowiekiem a naturą, obdarzonych szczególną mocą („wrażliwością”) któregoś z żywiołów: ognia, ziemi, powietrza i wody. Pakt ten polega na odnalezieniu w różnych miejscach czterech magicznych przedmiotów i odnawiany jest co jeden wiek − stąd nazwa książki.

</doc>
<doc id="1745290" url="https://pl.wikipedia.org/wiki?curid=1745290" title="Żarłacz szary">
Żarłacz szary

Żarłacz szary, rekin szary ("Galeorhinus galeus") – gatunek ryby chrzęstnoszkieletowej z rodziny mustelowatych (Triakidae), opisywany też pod nazwą żarłacz kalifornijski ("Galeorhinus zyopterus"). Jest jedynym przedstawicielem rodzaju "Galeorhinus".
Występowanie.
We wszystkich ciepłych morzach strefy umiarkowanej na półkuli północnej i południowej.
Najczęściej nad dnem żwirowym na głębokości od 40 do 400 m.
Cechy morfologiczne.
Osiąga maksymalnie do 1,8 m (samce) i 2,3 m (samice) oraz do 35 kg masy ciała (samce) i 70 kg (samice). Ciało wydłużone, smukłe z długim bardzo spiczastym pyskiem. Oczy owalne z przesłonami migawkowymi. Uzębienie w obu szczękach w postaci trójkątnych zębów o gładkich brzegach wewnętrznych i piłkowanych brzegach zewnętrznych. Płetwa grzbietowa podwójna, druga zdecydowanie mniejsza. Płetwy piersiowe długie, zaostrzone na końcach. Płetwa ogonowa sierpowata, na tylnej krawędzi głęboko wcięta.
Grzbiet jednolicie niebieskoszary lub szarobrązowy. Boki jaśniejsze, strona brzuszna jasnoszara do białawej, z perłowym połyskiem.
Odżywianie.
Żywi się bezkręgowcami żyjącymi na dnie. Są to: wieloszczety, skorupiaki, mięczaki i szkarłupnie. Czasami poluje na organizmy żyjące w otwartej toni wodnej.
Rozród.
Ryba jajożyworodna. W miocie rodzi się od 20 do 40 młodych mających 40 cm długości.

</doc>
<doc id="1745291" url="https://pl.wikipedia.org/wiki?curid=1745291" title="Zespół Ashersona">
Zespół Ashersona



</doc>
<doc id="1745295" url="https://pl.wikipedia.org/wiki?curid=1745295" title="Chlebowice (Ukraina)">
Chlebowice (Ukraina)

Chlebowice (ukr. Глібовичі, "Hlibowyczi"; hist. Chlebowice Świrskie) – wieś na Ukrainie, w rejonie przemyślańskim obwodu lwowskiego, położona ok. 40 km na południowy wschód od Lwowa. Ludność w roku 2009 wynosiła 639 osób.
Zbrodnia.
Miejsce zbrodni dokonanej w nocy z 15 na 16 marca 1944 przez oddział Armii Krajowej przybyły ze Lwowa na ukraińskich mieszkańcach wsi.

</doc>
<doc id="1745298" url="https://pl.wikipedia.org/wiki?curid=1745298" title="Diecezja Broome">
Diecezja Broome

Diecezja Broome – diecezja Kościoła rzymskokatolickiego w metropolii Perth, obejmująca północną część stanu Australia Zachodnia. Powstała w 1887 jako wikariat apostolski, wyłączony z diecezji Perth pod nazwą "Kimberley w Australii Zachodniej". W 1959 zmieniono nazwę wikariatu na "Kimberleys", a w 1966 podniesiono ją do rangi diecezji.

</doc>
<doc id="1745299" url="https://pl.wikipedia.org/wiki?curid=1745299" title="Tadeusz Malczewski">
Tadeusz Malczewski



</doc>
<doc id="1745303" url="https://pl.wikipedia.org/wiki?curid=1745303" title="Stanisława Pawłowska">
Stanisława Pawłowska

Stanisława Antonina Pawłowska, z domu Bulanda (ur. 22 czerwca 1905 w Tarnowie, zm. 20 kwietnia 1985 w Krakowie) – uczona polska, botanik, doktor nauk przyrodniczych. Początkowo nauczycielka przyrodoznawstwa, później związana zawodowo z Uniwersytetem Jagiellońskim oraz Instytutem Botaniki Polskiej Akademii Nauk w Krakowie. Przez wiele lat sprawowała opiekę nad zielnikiem roślin naczyniowych PAN i UJ oraz współpracowała z mężem botanikiem Bogumiłem Pawłowskim.
Życiorys.
Była córką tarnowskiego nauczyciela Jana Bulandy i Zofii z Gronowskich. W latach 1912–1915 uczęszczała do szkoły ludowej sióstr urszulanek w Tarnowie. Edukację kontynuowała w II Prywatnym Gimnazjum Żeńskim im. Elizy Orzeszkowej w Tarnowie, w którym zdała egzamin dojrzałości 18 czerwca 1923 r. (czasem błędnie podawana jest data 18 czerwca 1924 r.). 
W 1923 roku podjęła studia w zakresie botaniki i zoologii na Wydziale Filozoficznym Uniwersytetu Jagiellońskiego (1923–1928), wybierając jako kierunek dodatkowy geografię z geologią. We wrześniu 1928 r. została nauczycielką przyrodoznawstwa w swojej dawnej szkole, Prywatnym Gimnazjum Żeńskim im. Orzeszkowej w Tarnowie, gdzie pracowała do czerwca 1934 r.
Wymagane egzaminy naukowe przed Państwową Komisją Egzaminacyjną dla Kandydatów na Nauczycieli Szkół Średnich w Krakowie zdała w 1930 r. Dyplom nauczyciela szkół średnich ze specjalnością w dziedzinie botaniki i zoologii otrzymała 12 maja 1931 r. po przedstawieniu pracy "Ogrody botaniczne i zoologiczne oraz ich znaczenie" (praca nie publikowana). Już po wojnie, na mocy uchwały Rady Wydziału Humanistycznego Uniwersytetu Jagiellońskiego z 30 kwietnia 1946, jej dyplom nauczycielski uznano za równorzędny z magisterium filozofii w dziedzinie botaniki.
W dniu 28 czerwca 1931 r. poślubiła Bogumiła Pawłowskiego. Ślub odbył się w bazylice katedralnej pw. Narodzenia Najświętszej Maryi Panny w Tarnowie. Mąż pracował wówczas jako docent botaniki na Uniwersytecie Jagiellońskim.
W 1934 r. rozpoczęła pracę jako wolontariuszka w Zielniku Instytutu i Ogrodu Botanicznego Uniwersytetu Jagiellońskiego. Do jej zadań należało dezynfekowanie, porządkowanie i wcielanie zbiorów botanicznych.
Po wojnie od kwietnia 1945 do sierpnia 1947 r. pracowała jako asystentka w Instytucie Botaniki Uniwersytetu Jagiellońskiego, a w okresie od lutego do sierpnia 1949 r. jako asystent bezpłatny. Na czas studiów doktoranckich w latach 1948-1950, pozostała w Instytucie jako wolontariuszka, uzyskując równocześnie stypendium Komitetu dla Popierania Twórczości Naukowej i Artystycznej. Rozprawę doktorską "Stanowisko systematyczne i rozmieszczenie geograficzne śledziennicy alpejskiej" („Materiały do Fizjografii Kraju”, 1947) przygotowała pod kierunkiem profesora Władysława Szafera i 13 kwietnia 1951 r. obroniła na Wydziale Matematyczno-Przyrodniczym Uniwersytetu Jagiellońskiego. W latach 1951–1954 współpracowała z Wyższą Szkołą Pedagogiczną w Krakowie wykładając fitogeografię, ekologię i geografię roślin.
W 1953 r. została zatrudniona w Zakładzie, a potem w nowo powstałym Instytucie Botaniki Polskiej Akademii Nauk w Krakowie, gdzie pracowała do przejścia na emeryturę. Początkowo była pomocniczym pracownikiem naukowym, w listopadzie 1954 r. przeszła na stanowisko adiunkta, a od października 1965 była adiunktem stabilizowanym. Przez kilkanaście lat (1953–1967) sprawowała opiekę nad zielnikiem roślin naczyniowych, wspólnym dla placówki PAN i Uniwersytetu Jagiellońskiego. Rozpoczęła przygotowywanie rozprawy habilitacyjnej, ale nie zdołała jej ukończyć, ogłosiła jedynie część wyników badań ("Pochodzenie flory kośnych łąk północnej części Tar i Podtatrza", „Fragmenta Floristica et Geobotanica”, 1965). 31 grudnia 1975 r. przeszła na emeryturę.
Była przed wojną członkinią Polskiego Towarzystwa Tatrzańskiego (1931–1939) oraz Towarzystwa Nauczycieli Szkół Średnich i Wyższych (1932 r.). Po wojnie należała do Związku Nauczycielstwa Polskiego oraz do Polskiego Towarzystwa Botanicznego (prawdopodobnie od końca lat 40. XX w.). Znała biegle język niemiecki, francuski oraz łacinę, słabiej język angielski.
Zmarła 20 kwietnia 1985 w Krakowie, pochowana została na Cmentarzu Rakowickim we wspólnym grobie z mężem, zmarłym tragicznie latem 1971 r. w czasie zbierania roślin w górach greckich.
Działalność naukowa.
Od 1928 r. była zaangażowana w badania naukowe w Tatrach, a od 1962 r. również w Pieninach. Jeszcze przed II wojną światową odbyła kilka wypraw naukowych, m.in. w latach 1933–1936 uczestniczyła w corocznych badaniach w Górach Czywczyńskich w Karpatach Wschodnich, w 1936 była w Bułgarii, rok później w Rumunii, w 1938 — w Jugosławii. Po wojnie, wspólnie z mężem i jego asystentami, prowadziła badania fitosocjologiczne w górach Europy. Brała w związku z tym udział w podróżach naukowych: w 1957 r. do Jugosławii, a w 1959 do Austrii. W 1959 roku uczestniczyła w Międzynarodowej Wycieczce Geobotanicznej do Czechosłowacji. Ponadto wyjeżdżała do Austrii i Francji (1960), Włoch (1961), Jugosławii i Francji (1962), Rumunii (1963) i Francji (1964). 
Zainteresowania naukowe Stanisławy Pawłowskiej obejmowały systematykę, florystykę, fitogeografię i fitosocjologię. Przez lata pracy w Instytucie Botaniki PAN opracowała kilkanaście taksonów dla wydawnictwa "Flora Polska" (m.in. rodziny "Saxifragaceae", "Linacaea", "Primulaceae", "Geraniaceae", "Oxalidaceae", "Apocynaceae" i "Zygophyllaceae" oraz rodzaje "Ajuga", "Teucrium", "Scutellaria", "Marrubium", "Sideritis", "Swertia", "Centaurium", "Serratula" czy "Leontodon"). Opracowała również dwa taksony dla wydawnictwa "Flora Europaea" (rodzaje "Chrysosplenium" i "Soldanella"). Łącznie ogłosiła 26 prac, w tym 23 naukowe i 3 popularnonaukowe. Poza wymienionymi wyżej były to m.in. "Rośliny endemiczne w Polsce i ich ochrona" („Ochrona Przyrody”, 1953), "De Soldanellis, quae in parte septentrionali Carpatorum crescunt" („Fragmenta Floristica et Geobotanica”, 1963), "Charakterystyka statystyczna i elementy flory polskiej" (w: "Szata roślinna Polski", tom I, pod redakcją Władysława Szafera, 1959). 
Jest autorką nazw taksonów roślin, jej autorstwo standardowo oznaczane jest jako „Pawlowska” lub „S.Pawl.”. Przykładowe nazwy: "Soldanella hungarica" subsp. "major" (Neilr.) Pawlowska , "Soldanella × subtatrica" S.Pawl. .
Dla botaniki polskiej Stanisława Pawłowska zasłużyła się ponadto wspierając w pracy zawodowej męża. Nie tylko aktywnie uczestniczyła w badaniach terenowych, ale i wykonywała większość zadań redaktorskich przy jego publikacjach, w tym przy pierwszym powojennym wydaniu klucza "Rośliny polskie" (1953) współautorstwa Bogumiła Pawłowskiego, Władysława Szafera i Stanisława Kulczyńskiego. Poświęcała tym zadaniom dużo czasu. Zbiory botaniczne z badań terenowych, zgromadzone wspólnie przez małżeństwo Pawłowskich, częściowo zostały wcielone do Zielnika Instytutu Botaniki Uniwersytetu Jagiellońskiego, a część — około 30 tysięcy arkuszy — trafiło do Zielnika Instytutu Botaniki im. Władysława Szafera PAN w Krakowie (nie zostały jednak wcielone do zbioru głównego).
Wybrane publikacje.
Prace naukowe:
Prace popularnonaukowe:

</doc>
<doc id="1745305" url="https://pl.wikipedia.org/wiki?curid=1745305" title="KV 1a">
KV 1a



</doc>
<doc id="1745306" url="https://pl.wikipedia.org/wiki?curid=1745306" title="Fantastyczna Czwórka (serial animowany 1967)">
Fantastyczna Czwórka (serial animowany 1967)

Fantastyczna Czwórka (inne tłumaczenie: Wspaniała Czwórka, oryg. ) – amerykański superbohaterski serial animowany z 1967 roku na podstawie serii komiksów o grupie superbohaterów o tej samej nazwie wydawnictwa Marvel Comics. W oryginalnej wersji językowej głównym postaciom głosów użyczyli: Gerald Mohr, Jo Ann Pflug, Paul Frees i Jac Flounders.
"Fantastyczna Czwórka" zadebiutowała 9 września 1967 roku w Stanach Zjednoczonych na antenie ABC. Serial został zakończony po pierwszej serii. 21 września 1968 roku wyemitowano ostatni, dziewiętnasty odcinek serialu.
Emisja.
"Fantastyczna Czwórka" zadebiutowała 9 września 1967 roku w Stanach Zjednoczonych na antenie ABC. Serial został zakończony po pierwszej serii. 21 września 1968 roku wyemitowano ostatni, dziewiętnasty odcinek serialu. Odcinek z 7 października 1967 roku składał się z dwóch krótszych segmentów: "Klaws" i "The Red Ghost".
"Fantastyczna Czwórka" z 1967 roku jest jednym z niewielu seriali animowanych na podstawie komiksów Marvel Comics, do których praw nie ma The Walt Disney Company, ponieważ wszystkie produkcje Hanna-Barbera zostały zakupione przez Time Warner.
Produkcja.
W 1966 roku agent telewizyjny Sy Fischer zauważył w komiksie o Fantastycznej Czwórce, którą czytał jego syn, potencjał na serial animowany. Zwrócił się z tym pomysłem do Josepha Barbera, który zgodził się z jego oceną i obaj skontaktowali się ze Stanem Lee, aby nabyć prawa do postaci. Hanna-Barbera Productions przygotowało propozycję dla stacji ABC, która zamówiła serial na jesień 1967 roku.
Stan Lee i Jack Kirby byli twórcami serialu i konsultantami. Scenariusz napisali Phil Hahn i Jack Hanrahan, którzy zaadaptowali historie Fantastycznej Czwórki prosto z komiksów. Dokonano jednak pewne zmiany, między innymi ze względu na ograniczenia czasowe i kwestie prawne. Reed Richards i Susan Storm zostali od razu przedstawieni jako małżeństwo. Spłycono również problemy z wyglądem Bena Grimma, a jego postaci nadano bardziej humorystyczny wymiar. Grantray-Lawrence Animation, które zrealizowało serial "The Marvel Super Heroes", posiadało prawa do Namora, więc zdecydowano się użyć zamienników postaci z komiksów o tej postaci. Zamiast Namora był Triton, a nazwę Atlantis mieniono na Pacifica. Z tych samych powodów postać Ant-Mana nie mogła pojawić się w serialu. Pominięto również postać Alicii Masters, a jej rolę łącznika pomiędzy Srebrnym Surferem a ludzkością przejęła Susan Storm. Postacie Mole Mana i Uatu pojawił się dzięki temu, że Hanna-Barbera nabyła do nich prawa od Grantray-Lawrence. Zdecydowano się również na zmiany w wyglądzie niektórych postaci, zwłaszcza złoczyńców.
Muzykę do serialu skomponował Ted Nichols.

</doc>
<doc id="1745310" url="https://pl.wikipedia.org/wiki?curid=1745310" title="Amt Am Stettiner Haff">
Amt Am Stettiner Haff

Amt Am Stettiner Haff – związek gmin w Niemczech, leżący w kraju związkowym Meklemburgia-Pomorze Przednie, w powiecie Vorpommern-Greifswald. Siedziba związku znajduje się w mieście Eggesin. 
W skład związku wchodzi dwanaście gmin leżących blisko Zalewu Szczecińskiego (niem. "Stettiner Haff"), w tym jedna gmina miejska "(Stadt)" oraz jedenaście gmin wiejskich "(Gemeinde)":

</doc>
<doc id="1745312" url="https://pl.wikipedia.org/wiki?curid=1745312" title="Kolonia Lesiów">
Kolonia Lesiów

Kolonia Lesiów – wieś w Polsce położona w województwie mazowieckim, w powiecie radomskim, w gminie Jastrzębia.
W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii Zwiastowania Najświętszej Marii Panny w Jastrzębi.

</doc>
<doc id="1745314" url="https://pl.wikipedia.org/wiki?curid=1745314" title="Rocha (ryba)">
Rocha (ryba)

Rocha ("Rhinobatos rhinobatos") – gatunek ryby rajokształtnej z rodziny rochowatych (Rhinobatidae).
Występowanie.
Wschodni Atlantyk od południowej części Zatoki Biskajskiej do Angoli, także w Morzu Śródziemnym.
Występuje w płytkich wodach na piaszczystym lub mulistym dnie.
Cechy morfologiczne.
Osiąga maksymalnie do 1 m długości. Ciało w przedniej części spłaszczone grzbietobrzusznie, tylna część walcowata. Pysk długi, trójkątny, zaokrąglony na końcu. Oczy położone na wierzchu, a otwór gębowy na brzusznej stronie. Uzębienie w postaci wielu rzędów małych zaokrąglonych zębów, tworzących strukturę podobną do plastra miodu. Płetwy grzbietowe jednakowej wielkości znajdują się na trzonie ogonowym. Płetwy piersiowe są przyrośnięte w całości do boków głowy i przedniej części tułowia. Płetwa ogonowa dobrze rozwinięta, bez dolnego płatu.
Grzbiet od brązowoszarego do oliwkowego. Strona brzuszna biaława, płetwy grzbietowe i ogonowe z jasnymi krawędziami.
Odżywianie.
Żywi się zwierzętami żyjącymi na dnie – zjada głównie kraby, ślimaki, małże oraz żyjące przy dnie ryby. Może powodować także znaczne szkody w hodowlach ostryg.
Rozród.
Ryba jajożyworodna.

</doc>
<doc id="1745317" url="https://pl.wikipedia.org/wiki?curid=1745317" title="New St. Mirren Park">
New St. Mirren Park

New St. Mirren Park – stadion piłkarski położony w Paisley w Szkocji. Swoje mecze rozgrywa tu zespół St. Mirren występujący w Scottish Premier League, najwyższej klasie rozgrywkowej w kraju. Ten w pełni zadaszony i posiadający wszystkie miejsca siedzące obiekt może pomieścić 8 016 kibiców.
Inauguracja.
Stadion został oficjalnie otwarty w dniu 31 stycznia 2009 r. przez prezesa klubu, Stewarta Gilmoura i Pierwszego Ministra Szkocji, Alexa Salmonda tuż przed inauguracyjnym meczem St. Mirren - Kilmarnock. Spotkanie to zakończyło się remisem 1-1. Pierwszą bramkę na nowym stadionie zdobył napastnik gości, Kevin Kyle, a w tym samym meczu zawodnik gospodarzy, Dennis Wyness zdobył pierwszego gola dla St. Mirren na nowym obiekcie.
Trybuny.
Stadion posiada cztery trybuny:
Rekordowa frekwencja.
Jak dotąd najwięcej kibiców zjawiło się na meczu inaugurującym nowy stadion, rozgrywanym w ramach Scottish Premier League

</doc>
<doc id="1745318" url="https://pl.wikipedia.org/wiki?curid=1745318" title="Diecezja Bunbury">
Diecezja Bunbury

Diecezja Bunbury – diecezja Kościoła rzymskokatolickiego w metropolii Perth, obejmująca południowy kraniec stanu Australia Zachodnia. Powstała w 1954 w wyniku wyłączenia części archidiecezji Perth. W roku 2005 główna świątynia diecezjalna, Katedra św. Patryka w Bunbury, uległa doszczętnemu zniszczeniu przez tornado. Obecnie trwa zbieranie funduszy na odbudowę katedry, która – choć fizycznie nie istnieje – nadal formalnie zachowuje swój status.

</doc>
<doc id="1745324" url="https://pl.wikipedia.org/wiki?curid=1745324" title="Amt Löcknitz-Penkun">
Amt Löcknitz-Penkun

Amt Löcknitz-Penkun − związek gmin w Niemczech, leżący w kraju związkowym Meklemburgia-Pomorze Przednie, w powiecie Vorpommern-Greifswald. Siedziba związku znajduje się w miejscowości Löcknitz. Najbardziej na wschód położony związek gmin kraju związkowego.
W skład związku wchodzi 13 gmin, w tym jedna gmina miejska "(Stadt)" oraz dwanaście gmin wiejskich "(Gemeinde)":

</doc>
<doc id="1745327" url="https://pl.wikipedia.org/wiki?curid=1745327" title="Electro 3">
Electro 3



</doc>
<doc id="1745329" url="https://pl.wikipedia.org/wiki?curid=1745329" title="Always In Trance">
Always In Trance



</doc>
<doc id="1745333" url="https://pl.wikipedia.org/wiki?curid=1745333" title="Łukasz Wierzbicki">
Łukasz Wierzbicki

Łukasz Wierzbicki (ur. 15 września 1974 w Poznaniu) – polski autor książek dla dzieci i młodzieży, podróżnik, redaktor i biografista.
Życiorys.
Absolwent III Liceum Ogólnokształcącego im. św. Jana Kantego w Poznaniu. Ukończył studia na Akademii Ekonomicznej w Poznaniu. W latach 1999–2000 prowadził autorską audycję muzyczną "Wyspa Skarbów" w poznańskim Radio Fan. W latach 2000–2010 zajmował się zawodowo produkcją koncertów, spektakli kabaretowych oraz innych wydarzeń kulturalnych.
W 2000 zebrał i opracował reportaże Kazimierza Nowaka z jego podróży do Afryki. Wydał je w opatrzonej własnym wstępem książce "Rowerem i pieszo przez Czarny Ląd", którą Ryszard Kapuściński uznał za klasykę polskiego reportażu. W powieści przygodowej "Afryka Kazika" przedstawił przygody Kazimierza Nowaka w formie opowiadań dla dzieci. W książce "Dziadek i niedźwiadek. Historia prawdziwa" opisał losy niedźwiedzia Wojtka z Armii Andersa. Książkę tę wstępem opatrzył profesor Wojciech Narębski, żołnierz Armii Andersa. Powieść dla dzieci zatytułowaną "Wyprawa niesłychana Benedykta i Jana. Historia prawdziwa" Wierzbicki osnuł na relacjach Jana di Piano Carpini i Benedykta Polaka z historycznej podróży do Imperium Mongolskiego odbytej w latach 1245–1247. W bajce "Wróżby dla Kuźmy" opisał dalsze losy bohaterów powieści o Benedykcie Polaku. W 2011 zebrał i zredagował reportaże Haliny Korolec-Bujakowskiej z jej pionierskiej wyprawy motocyklowej do Chin z lat 1934–1936. Jej przygody opisał również w powieści dla dzieci zatytułowanej "Machiną przez Chiny". Wszystkie cztery powieści Wierzbickiego znalazły się na liście lektur rekomendowanych przez Radę Literacką Fundacji „ABCXXI – Cała Polska czyta dzieciom”. W 2017 "Afryka Kazika" oraz "Dziadek i niedźwiadek" zostały wpisane na listę lektur szkolnych dla klas I-III szkół podstawowych.
W książce "Drzewo" Łukasz Wierzbicki podjął się próby opowiedzenia mitologii słowiańskiej w formie przystępnej dla współczesnego czytelnika. Powieść podróżniczą "Ocean to pikuś" poświęcił pionierskiej transatlantyckiej wyprawie kajakowej Aleksandra Doby. "Wokół świata na wariata" opisuje przygody Leona Mroczkiewicza i Tadeusza Perkitnego w trakcie ich podróży odbytej w latach 1926-1930 w wersji dla dzieci. 
Podczas spotkań autorskich łączy elementy wykładu, prezentacji multimedialnej, kabaretu i inscenizacji historycznej. 
W latach 2009–2016 był członkiem Związku Literatów Polskich.
W 2010 został współzałożycielem Fundacji im. Kazimierza Nowaka. Od 2017 jest oficjalnym ambasadorem Fundacji "ABCXXI Cała Polska czyta dzieciom".
W 2021 roku przetłumaczył na język polski i wydał książkę "Krótka historia postępu" brytyjskiego profesora Ronalda Wrighta.
Jego felietony ukazywały się w miesięczniku Dziecko. Współpracuje z kwartalnikiem Kontynenty.
Mieszka w Borówcu pod Poznaniem. Ma żonę Klaudię i dwóch synów: Jonasza i Jeremiego.

</doc>
<doc id="1745337" url="https://pl.wikipedia.org/wiki?curid=1745337" title="Rainer Rauffmann">
Rainer Rauffmann

Rainer Rauffmann (ur. 26 lutego 1967 w Kleve) − cypryjski piłkarz pochodzenia niemieckiego grający na pozycji napastnika.
Kariera klubowa.
Karierę piłkarską Rauffmann rozpoczął w amatorskim klubie o nazwie SpVgg Ebermannsdorf. W 1987 roku trafił do FC Amberg, a w 1991 roku został piłkarzem drugoligowego Blau-Weiß 90 Berlin. Tam grał przez sezon, a następnie przeszedł do innego drugoligowca, SV Meppen, którego zawodnikiem był przez trzy lata. W 1995 roku podpisał kontrakt z Eintrachtem Frankfurt. W Bundeslidze zadebiutował 12 sierpnia 1995 w meczu z Karlsruher SC (2:2) i w debiucie zdobył gola. W barwach Eintrachtu rozegrał łącznie 26 spotkań i strzelił 4 gole.
W 1996 roku Rauffmann przeszedł do Arminii Bielefeld, a 16 sierpnia rozegrał w niej swoje pierwsze spotkanie, zremisowane 0:0 z Borussią Mönchengladbach. W trakcie sezonu został wypożyczony do austriackiego LASK Linz.
W 1997 roku Rauffmann trafił na Cypr i został zawodnikiem tamtejszej Omonii Nikozja. W pierwszym sezonie gry w tym klubie zdobył 42 bramki i wywalczył po raz pierwszy tytuł króla strzelców ligi cypryjskiej. Omonia została wówczas wicemistrzem kraju. Sezon później strzelił 35 bramek i ponownie był najlepszym strzelcem ligi, a Omonia była w niej druga. W kolejnych dwóch sezonach Rauffmann także zostawał królem strzelców - zdobywał odpowiednio 34 i 30 goli. W 2000 roku wywalczył z wicemistrzostwo Cypru oraz Puchar Cypru. W 2001 i 2003 roku został mistrzem kraju. Karierę piłkarską zakończył w 2004 roku. W barwach Omonii strzelił 191 goli w 152 meczach i jest najskuteczniejszym zawodnikiem w historii klubu.
Kariera reprezentacyjna.
W 2002 roku Rauffmann otrzymał cypryjskie obywatelstwo i został powołany do reprezentacji Cypru. W tym samym roku zadebiutował w niej, a potem grał w meczach eliminacji do Euro 2004, w których strzelił 2 gole: z Maltą (2:1) i z Izraelem (1:1). Do 2003 roku łącznie zagrał w kadrze 5 razy i zdobył 3 gole.

</doc>
<doc id="1745339" url="https://pl.wikipedia.org/wiki?curid=1745339" title="Biełomorkanał">
Biełomorkanał

Biełomorkanał (ros. "Беломоркана́л") – papierosy z ustnikiem z czasów epoki ZSRR. Ich nazwa nadana została od kanału Białomorsko–Bałtyckiego. Obecnie nadal produkowane w Rosji, na Białorusi i Ukrainie.
Rysunek na ich opakowaniu przedstawia mapę europejskiej części ZSRR z zaznaczonymi liniami kanałów zbudowanych za czasów Stalina (kanał Białomorsko–Bałtycki, kanał Wołżańsko-Bałtycki, kanał imienia Moskwy i kanał Wołga-Don) łączących we wspólny system wodny rzeki dopływające do mórz Białego, Bałtyckiego, Azowskiego, Czarnego i Kaspijskiego będąc ilustracją ówczesnego sloganu "„Moskwa portem pięciu mórz”".
Biełomorkanał w popkulturze.
W roku 1985 Jan Krzysztof Kelus napisał piosenkę "Papierosy Biełomor–Kanał", w której w ironiczny sposób zwraca uwagę na niestosowność nazwania papierosów na cześć kanału, którego budowa pochłonęła, według opinii artysty, pół miliona istnień ludzkich.

</doc>
<doc id="1745341" url="https://pl.wikipedia.org/wiki?curid=1745341" title="Kultura i Społeczeństwo">
Kultura i Społeczeństwo

Kultura i Społeczeństwo – kwartalnik naukowy wydawany przez Polską Akademię Nauk nieprzerwanie od 1957 roku. Obecnie współwydawcami są Komitet Socjologii PAN oraz Instytut Studiów Politycznych PAN. Czasopismo zapisało się w historii nauk społecznych w Polsce w dużej mierze za sprawą jego redaktorów naczelnych, przede wszystkim Józefa Chałasińskiego (1957–1959 i 1967–1989), Stefana Żółkiewskiego (1960–1966), Antoniny Kłoskowskiej (1983–2001) oraz Elżbiety Tarkowskiej (2001–2016). Obecny zespół kontynuuje multidyscyplinarny profil tematyczny pisma. Kwartalnik publikuje teoretyczne i empiryczne teksty z zakresu socjologii, antropologii, myśli społecznej, nauk o kulturze. 
Czasopismo ukazuje się w wersji drukowanej, jest także w wolnym dostępie w wersji elektronicznej.

</doc>
<doc id="1745343" url="https://pl.wikipedia.org/wiki?curid=1745343" title="HWM">
HWM

Hersham and Walton Motors – brytyjski zespół wyścigowy Formuły 1 założony przez George'a Abecassisa oraz Johna Heatha. Zespół startował w latach 1951–1954. Wystąpili 43 razy, 14 razy ukończyli wyścig. Nie zdobyli ani jednego punktu, a największym osiągnięciem było 6 miejsce Petera Collinsa.

</doc>
<doc id="1745344" url="https://pl.wikipedia.org/wiki?curid=1745344" title="Milena Milašević">
Milena Milašević

Milena Milašević, cyr. Милена Милашевић (ur. 11 lutego 1984 w Cetynii) – czarnogórska lekkoatletka specjalizująca się w skoku w dal oraz sprintach, wielokrotna mistrzyni kraju w różnych konkurencjach.
W 2008 reprezentowała swój kraj podczas igrzysk olimpijskich w Pekinie – w biegu na 100 metrów odpadła już w pierwszej rundzie. Jej czas – 12,65 – był 66. wynikiem. Rok wcześniej – w 2007 – także bez sukcesów startowała w mistrzostwach świata.
Reprezentantka kraju (w różnych konkurencjach) w pucharze Europy oraz drużynowych mistrzostwach Europy.
Rekordy życiowe.
Milašević jest także rekordzistką kraju w sztafecie 4 × 100 metrów (49,74 2009).

</doc>
<doc id="1745345" url="https://pl.wikipedia.org/wiki?curid=1745345" title="Bloomberg">
Bloomberg



</doc>
<doc id="1745346" url="https://pl.wikipedia.org/wiki?curid=1745346" title="Ajt Warir">
Ajt Warir

Ajt Warir (arab. آيت ورير, fr. "Âït Ourir") – miasto, zamieszkane przez ok. 25 100 ludzi, w Maroku, w regionie Marrakesz-Tansift-Al-Hauz.

</doc>
<doc id="1745349" url="https://pl.wikipedia.org/wiki?curid=1745349" title="Jan Kosek">
Jan Kosek

Jan Kosek ps. „Janosik” (ur. 1 maja 1913 w Warszawie, zm. 16 grudnia 1996 tamże) – Starszy strzelec, powstaniec warszawski, żołnierz 1142 plutonu 4. kompanii VIII Zgrupowania Armii Krajowej, wchodzącego w skład Zgrupowania „Krybar”, walczącego w powstaniu warszawskim na Powiślu.
Życiorys.
II wojna światowa.
Od pierwszych dni wojny walczył w 1 pułku lotniczym stacjonującym w Warszawie, a po jego rozwiązaniu przeznaczony do ewakuacji z zakładami poprzez Rumunię do Francji. Zaciągnął się jako ochotnik do ochotniczej zapasowej eskadry 1 pułku lotniczego. Wysłany transportem w kierunku wschodnim. Transport zatrzymany pod Mińskiem Mazowieckim. Wraz z Karolem Rojkiem organizują ochotniczy wypad na polowe lotnisko niemieckie w okolicach Kałuszyna. 20-osobowy oddział dociera w trakcie ewakuacji lotniska. Oddział atakuje ostrzałem i granatami ręcznymi transport sztabu jednostki niemieckiej. Nie potwierdzona informacja likwidacji dowódcy wyższego szczebla jednostki niemieckiej (informacja niesprawdzona w źródłach historycznych), wycofanie oddziału na pozycje wyjściowe. Marsz oddziału w kierunku na Borki. Dołączenie w stopniu szeregowca do 178 pp. Dywizji „Brzoza”. Dowódca por. Rojek, z-ca por. Werner. 2 października 1939 w Parczewie włączenie w skład Samodzielnej Grupy Operacyjnej „Polesie” generała Franciszka Kleeberga. Uczestniczył w bitwie pod Kockiem – gdzie 3 października 1939 został ranny (przestrzelenie palców prawej stopy), odtransportowany do leśniczówki i kilka dni potem do szpitala w Radzyniu Podlaskim.
W 1942 roku wstąpił do konspiracji. W styczniu 1943 przynależny do grupy por. „Gryfa” od stycznia 1944 do Grupy Operacyjnej WP „Edward” dowódca płk Edward Pfeiffer – „Radwan” w baonie „Pobóg”. Pod pseudonimem „Janosik” uczestniczył w licznych akcjach sabotażu i oporu przeciw okupantowi.
Powstanie warszawskie.
Wybuch powstania zastał go w szeregach AK, a ściślej – 1142 plutonu (dowódca ppor. Alfred Stawierski „Miotacz”) 4 kompanii VIII Zgrupowania AK „Krybar” na Powiślu, która w pierwszych godzinach powstania atakowała Pałac Namiestnikowski oraz hotel „Bristol”, a następnie przez ponad miesiąc utrzymywała w rękach powstańców kwartał ulic Bednarska, Dobra, Tamka, Solec/Browarna/Furmańska, biorąc m.in. udział w atakach na budynki Uniwersytetu Warszawskiego.
Walczył na placówce nr 2 (ul. Topiel 29). 20 sierpnia 1944 wraz z podchorążym "Andrzejem" Stanisławem Dutkiewiczem powstrzymują natarcia niemieckiej drużyny wypadowej na placówkę przy ul. Dobrej 67.
3 września 1944 obejmuje stanowisko na barykadzie róg ulic Oboźna i Topiel. W tym dniu następuje natarcie niemieckie w sile 60 ludzi na barykadę, w trakcie odparcia natarcia otrzymuje ciężką (rana postrzałowa kulą dum-dum, wyrwana część prawej łopatki), w szpitalu powstańczym na ul. Bartosiewicza przechodzi operację.
Po operacji w nocy z 3 na 4 września, z powodu zagrożenia przez oddziały niemieckie, wyniesiony ze szpitala i przetransportowany – przez lżej rannego kolegę ze swojego plutonu – Zygmunta Kryńskiego – do szpitala na ul. Foksal, natomiast w następnych dniach ewakuowany najpierw na ul. Śniadeckich nr 17 za Aleje Jerozolimskie, a po kilkunastu dniach na ul. Piękną. 13 października 1944 roku razem z resztą rannych przebywających w szpitalach powstańczych deportowany do obozu w Zeithein w Saksonii (n. Elbą). Do Warszawy powrócił w maju 1945 roku.
Nr legitymacji AK 020635. Nie ujawnił działalności w AK przed komisją likwidacyjną i władzami PRL.
Wspomnienia.
Kpt. Marian Malinowski „Pobóg” – dowódca 4 kompanii VIII Zgrupowania AK „Krybar” – wprowadzając „Janosika” w szeregi kombatanckie ZBoWiD napisał: „Jan Kosek przez cały okres swej służby konspiracyjnej oddany był całkowicie sprawie. Karny, ściśle wykonywał polecenia przełożonych. W czasie powstania był wzorem żołnierza i z każdego nałożonego zadania wywiązywał się wzorowo, przejawiając wiele własnej inicjatywy”.
Strzelec Mieczysław Kluge „Karol” – kolega z 1142 plutonu 4 kompanii VIII Zgrupowania AK „Krybar”: „Osobiście najbardziej wryłeś mi się w pamięć, „Janosiku”, naszymi wspólnymi przeżyciami z sierpnia 1944 roku, gdy walczyliśmy razem w 1142 plutonie. Byłeś dla mnie w tych dniach pełnych nadziei i zwątpienia przewodnikiem i serdecznym doradcą. Jako mój starszy towarzysz broni roztaczałeś przede mną wizję wolnej Ojczyzny, udzielając zarazem dobrych rad i ostrzeżeń, pomagając na co dzień. Jako człowiek bojowego ducha, byłeś wielkim ryzykantem. To Ty sam, zdany na własne siły, wykonałeś pod silnym obstrzałem przekop przez ulicę Gęstą, z którego korzystały potem setki mieszkańców Powiśla. Tę nadzwyczaj trudną akcję wykonałeś poza wszelkimi rozkazami, poza godzinami służby, z własnej woli, kosztem wypoczynku i snu. Można by przypomnieć wiele sytuacji, w których Twoje bohaterstwo święciło triumfy. Ale Ty zawsze pozostawałeś skromny i nie szukałeś pochwał, bo taka była Twoja postawa: służba Polsce i bezinteresowna walka o Jej niepodległość”.
Odznaczenia.
Za zasługi bojowe i bohaterską postawę został wyróżniony wieloma odznaczeniami – m.in. Krzyżem Kawalerskim Orderu Odrodzenia Polski, Krzyżem Kampanii Wrześniowej 1939, Krzyżem Partyzanckim, medalem „Za udział w wojnie obronnej 1939”, Warszawskim Krzyżem Powstańczym, Krzyżem Armii Krajowej.

</doc>
<doc id="1745350" url="https://pl.wikipedia.org/wiki?curid=1745350" title="Aklim">
Aklim

Aklim (arab. أكليم) – miasto, zamieszkane przez ok. 9 500 ludzi, w Maroku, w Regionie Wschodnim.

</doc>
<doc id="1745355" url="https://pl.wikipedia.org/wiki?curid=1745355" title="Kościół katolicki w Stanach Zjednoczonych">
Kościół katolicki w Stanach Zjednoczonych

Kościół katolicki w Stanach Zjednoczonych – część powszechnego Kościoła katolickiego.
Głównym organem zarządzającym jest Konferencja Episkopatu USA (), założona w 1966, zrzeszająca biskupów i arcybiskupów ze Stanów Zjednoczonych oraz z Wysp Dziewiczych.
Od 15 sierpnia 1859 arcybiskupi Baltimore posiadają tytuł prymasa Stanów Zjednoczonych, który dziś jest tylko honorowy. Obecnie tytuł ten posiada abp William Lori.
W roku 2011 do Kościoła katolickiego w Stanach Zjednoczonych należało 68 202 492 wiernych (22% ludności kraju), co czyni go – pod względem liczby wiernych – największą grupą wyznaniową spośród wszystkich obecnych w tym kraju.
Historia.
Epoka kolonialna.
Pierwsi katolicy pojawili się w Stanach Zjednoczonych przed reformacją, wraz z hiszpańskimi osadnikami w 1513 roku, na terenie obecnej Florydy, oraz w południowo-zachodnich stanach. Pierwsza msza św. odbyła się w Pensacola na Florydzie ().
Od początku XVI wieku Królestwo Hiszpanii prowadziło misje na terenie La Florida, a tym samym zapewniało sobie kontrolę nad tym obszarem i zapobiegało kolonizacji tych terenów przez Anglików i Francuzów. Kolejne misje były prowadzone m.in. w regionie Georgii w latach 1568–1684. Misjonarze hiszpańscy z zakonu franciszkanów w latach 1769–1823 szerzyli wiarę chrześcijańska wśród rdzennej ludności Ameryki w Kalifornii, a w Teksasie misje zakładali dominikanie, jezuici i franciszkanie.
Na terenach zajętych przez Francję, katolicy osiedlali się w koloniach i fortach w Detroit, Saint Louis, Mobile, Biloxi, Baton Rouge i w Nowym Orleanie.
W wyniku kolonizacji angielskiej w roku 1634, zostaje założona Prowincja Maryland przez jezuitów. Maryland była jedną z nielicznych angielskich kolonii, gdzie głównym wyznaniem chrześcijańskim był katolicyzm. Angielska wojna domowa i porażka „kawalerów” w 1646 doprowadziła do surowych ustaw wobec katolików i ekstradycji znanych jezuitów z angielskich kolonii, m.in. Andrew White oraz zniszczenia szkoły w Calverton Manor.
Początki antykatolicyzmu.
Amerykańskie początki antykatolicyzmu wiążą się z reformacją, która rozwijała niechęć wobec Kościoła rzymskokatolickiego. Założenia reformacji zostały przywiezione do Nowego Świata przez brytyjskich kolonialistów, którzy byli głównie wyznania protestanckiego; a kto należał nie tylko do Kościoła katolickiego ale również do Kościoła anglikańskiego, który utrzymywał katolickie doktryny i praktyki, był uznawany za niepełnego reformatora.
Ponieważ wiele brytyjskich kolonistów należało do nurtu purytanizmu i do Kościoła reformowanego, którzy uciekali przed prześladowaniami religijnymi w Kościele anglikańskim, ich antykatolicyzm był o wiele bardziej skrajny wśród wyznań protestanckich.
Monsignor John Tracy Ellis pisał:"Uniwersalne antykatolickie uprzedzenia zostały wprowadzone do Jamestown w 1607 i są energetycznie praktykowane we wszystkich trzynastu koloniach od Massachusetts po Georgia". (ang. "Universal anti-Catholic bias was brought to Jamestown in 1607 and vigorously cultivated in all the thirteen colonies from Massachusetts to Georgia".)
Kolonialne prawa i ustawy zawierały proskrypcje przeciwko katolikom. Monsignor Ellis uważał, że wspólna nienawiść wobec Kościoła katolickiego może zjednoczyć anglikańskie duchowieństwo i purytanizm mimo różnic i konfliktów.
Rewolucja amerykańska.
Na początku Rewolucji amerykańskiej katolicy stanowili zaledwie 1% społeczności wśród trzynastu kolonii, a tylko jeden z sygnatariuszy Deklaracji niepodległości Charles Carroll był katolikiem.
Po rewolucji papież Pius VI powołał jezuitę Johna Carrolla na pierwszego biskupa Stanów Zjednoczonych, chociaż w tym czasie nadal w mocy było rozporządzenie o kasacie zakonu jezuitów. 6 listopada 1789 powstała pierwsza w Stanach Zjednoczonych diecezja w Baltimore. John Carroll założył 22 listopada 1791 Georgetown University, najstarszy katolicki uniwersytet w Stanach Zjednoczonych.
XIX wiek.
Pierwszą diecezją na terenie Stanów Zjednoczonych była archidiecezja Baltimore założona przez Johna Carrolla w 1789.
W 1790 roku w Stanach Zjednoczonych było 35 tys. katolików. Natomiast już w 1820 ich liczba wynosiła 195 tys., a w 1850 katolików w Stanach Zjednoczonych było już 1,6 mln. W latach 1860–1890 liczba ludność wyznania rzymskokatolickiego wzrosła do 12 mln, główną przyczyną tego wzrostu była imigracja ludności z Europy.
W XIX wieku fala imigrantów z Irlandii, Niemiec, Włoch, Europy Wschodniej i Imperium Rosyjskiego (głównie Polacy) oraz ludność frankokanadyjska osiedlała się w Nowej Anglii. Napływ ten spowodował zwiększenie siły politycznej Kościoła rzymskokatolickiego w Stanach Zjednoczonych i tym samym zwiększyły się obawy przed „zagrożeniem” ze strony katolików. W latach 1820–1860 ponad jedna trzecią imigrantów stanowili Irlandczycy, w latach 40. XIX wieku niemal połowę.
Diecezja Baltimore w dniu 8 kwietnia 1808 stała się archidiecezją. Również, w tym samym dniu utworzono cztery nowe diecezje: bostońską, Bardstown, nowojorską i filadelfijską.
W 1829 powstał pierwszy zakon czarnych kobiet w Stanach Zjednoczonych, Sióstr Opatrzności; założony w Baltimore przez małą grupkę amerykańskich Haitanek. Wkrótce po otrzymaniu papieskiego zatwierdzenia, siostry utworzyły szkoły i domy dla czarnych dzieci. Drugi czarny zakon, Sióstr Świętej Rodziny powstał w 1842 w Nowym Orleanie założony przez Henriette Delille i Juliette Gaudin.
W latach 1852, 1866 i 1884 miała miejsce Sesja Rady Baltimore (), która znormalizowała dyscyplinę w amerykańskim kościele i napisała Katechizm Baltimore (). Został również założony Katolicki Uniwersytet Ameryki.
Duży wkład w rozwój Kościół katolicki w Stanach Zjednoczonych mieli imigranci z Polski pod koniec XIX wieku i w początkach XX wieku.
Taką pierwszą stałą polonijną parafią, była, założona przez ks. Leopolda Moczygembę, parafia Panna Maria (), założona przez 100 śląskich rodzin z miejscowości Plużnica w osadzie Panna Maria w Teksasie w 1854 roku. Kolejnym regionem rozwoju katolicyzmu etnicznego polskiego były polonijne parafie rzymskokatolickie w Nowej Anglii, których rozwój zapoczątkował ks. Franciszek Chałupka.
Niektóre organizacje antyimigracyjne i natywistyczne, np.: Know Nothing i Ku Klux Klan były również antykatolickie. W rzeczywistość przez większy okres w historii Stanów Zjednoczonych katolicy byli prześladowani. Ku Klux Klan powszechnie dyskryminował katolików (podobnie jak Żydów i Afroamerykanów) irlandzkich, włoskich, polskich, niemieckich, hiszpańskich i innych etnicznych grup. Dopiero kadencja Johna F. Kennedy’ego spowodowała, że katolicy zaczęli żyć w Stanach Zjednoczonych jako wolni nie dyskryminowani ludzie. Protestancka część Stanów Zjednoczonych (środkowy zachód i północ) określała katolików mianem anty-Amerykanów (papizm) oraz jako ludzi niezdolnych do samodzielnego myślenia bez zgody papieża.
XX i XXI wiek.
Na początku XX wieku około jedna szósta mieszkańców Stanach Zjednoczonych była katolikami. Współcześnie katolicy przybywają do Stanów Zjednoczonych głównie z Filipin, Polski i Ameryki Łacińskiej (szczególnie z Meksyku). Ta wielokulturowość i różnorodność w znacznym stopniu wpłynęła na wygląd Kościoła katolickiego w Stanach Zjednoczonych. W wielu diecezjach Msza św. odprawiana jest poza językiem angielskim w wielu językach. Powszechne są etniczne kościoły dla imigrantów z Irlandii, Włoch, Polski i innych krajów.
W 1928 Al Smith był pierwszym katolickim kandydatem na urząd prezydenta Stanów Zjednoczonych i jego przynależność religijna stała się problemem w trakcie kampanii. Protestanci obawiali się, że Al Smith będzie podporządkowywał się rozkazom z Watykanu w sprawach decyzji podejmowanych w kraju. Pierwszym katolickim prezydentem Stanach Zjednoczonych został John F. Kennedy.
Przed Soborem Watykańskim II w Stanach Zjednoczonych statystyki odnotowywały rocznie ok. 170 tys. konwersji na katolicyzm, a po Soborze – jedynie kilkaset.
W dniu 22 stycznia 1973 Sąd Najwyższy Stanów Zjednoczonych w sprawie Roe v. Wade wydał orzeczenie pozwalające na dokonywanie aborcji. Kościół katolicki był jedną z niewielu instytucji głoszącą sprzeciw.
Sąd Najwyższy Pensylwanii opublikował w sierpniu 2018 raport przedstawiający przypadki przestępstw pedofilii w sześciu diecezjach tamtejszego Kościoła katolickiego. Raport wymienia 300 duchownych dopuszczających się tego przestępstwa w ciągu minionych 70 lat, a liczbę pokrzywdzonych dzieci określa na ponad 1000 osób.
Amerykańska organizacja pozarządowa "Bishops Accountability" oceniła, że w latach 1950–2016 w Stanach Zjednoczonych przestępstw pedofilii dopuściło się 6721 księży, zaś liczba ofiar wynosi 18 565 dzieci.
Podział administracyjny.
Kościół katolicki w Stanach Zjednoczonych składa się z 195 diecezji i archidiecezji podzielonych na 35 metropolii:
Statystyki.
Kościół posiada 41 406 diecezjalnych i zakonnych księży, a także ponad 30 000 świeckich duchownych. Sióstr zakonnych jest 63 032, braci 5040, 16 kardynałów, 424 czynnych i emerytowanych biskupów oraz 5029 seminarzystów. W Stanach Zjednoczonych Kościół rzymskokatolicki zatrudnia ponad milion pracowników. Budżet wynosi prawie 100 miliardów dolarów, który przeznaczany jest na utrzymanie szkół podstawowych, średnich, domów opieki, szpitali i innych instytucji wchodzących w skład Kościoła.
W Stanach Zjednoczonych działa 150 tys. szkół katolickich, na których kształci się 2,7 mln studentów. Niektóre z 225 szkół wyższych: Bentley College, Katolicki Uniwersytet Ameryki, Uniwersytet Fordham, Uniwersytet Georgetown, Uniwersytet w Notre Dame.
W ramach kościoła działa również 625 szpitali, których łączny dochód wynosi 30 mld dolarów.

</doc>
<doc id="1745356" url="https://pl.wikipedia.org/wiki?curid=1745356" title="Al-Arwi">
Al-Arwi

Al-Arwi (arab. العروي, fr. "Al-Aaroui", "El-Aroui") – miasto, zamieszkane przez ok. 37 000 ludzi, w Maroku, w Regionie Wschodnim.

</doc>
<doc id="1745357" url="https://pl.wikipedia.org/wiki?curid=1745357" title="Gold Against the Soul">
Gold Against the Soul

Gold Against the Soul – drugi studyjny album walijskiego zespołu rockowego Manic Street Preachers, wydany w 1993 roku.

</doc>
<doc id="1745362" url="https://pl.wikipedia.org/wiki?curid=1745362" title="Summer Music Festival">
Summer Music Festival

Summer Music Festival – cykl koncertów organizowanych w Wieliczce od 2007 roku przez Polskie Towarzystwo Straussowskie i Muzeum Żup Krakowskich Wieliczka. Sceny festiwalowe rozlokowane są w najbardziej reprezentacyjnych częściach miasta m.in. na zamkowym dziedzińcu, na placu przed Pałacem Konopków w podziemiach kopalni soli, a także w innych ciekawych miejscach miasta. Program jest tak zróżnicowany, by spełnić oczekiwania melomanów oraz publiczności mającej sporadyczny kontakt z muzyką poważną. Podczas Festiwalu odbywają się koncerty muzyki poważnej, w tym instrumentalnej, wokalnej, operowej; operetkowej, musicalowej, piosenki aktorskiej.
Stałym punktem programu są występy orkiestry Straussowskiej OBLIGATO pod kierownictwem Jerzego Sobeńki.

</doc>
<doc id="1745365" url="https://pl.wikipedia.org/wiki?curid=1745365" title="Adam Zięcina">
Adam Zięcina

Adam Zięcina (ur. 14 czerwca 1979 w Warszawie) – polski operator filmowy, montażysta, pedagog. Od 2015 roku współwłaściciel z Marcinem Rolą kanału YouTube – wRealu24.
Życiorys.
Jest absolwentem Wydziału Realizacji Obrazu Filmowego, Telewizyjnego i Fotografii w Wyższej Szkole Sztuki i Projektowania w Łodzi. Jako operator współpracował m.in. przy produkcji programów stacji: Viva Polska, MTV Polska, Polsat. Od 2005 wykładowca Warszawskiej Szkoły Reklamy.

</doc>
<doc id="1745370" url="https://pl.wikipedia.org/wiki?curid=1745370" title="Etnografia Polska">
Etnografia Polska

Etnografia Polska – czasopismo naukowe przez Instytut Archeologii i Etnologii Polskiej Akademii Nauk, założone w 1956. Ukazuje się od 1958 (T. 1., z. 1) w Warszawie, początkowo jako półrocznik, później rocznik, zachowując jednak numerację zeszytów we współoprawnym tomie wydania. Publikuje wyniki badań polskich etnologów, antropologów kulturowych i społecznych, folklorystów i dziedzin pokrewnych. Prezentuje stan badań m.in. nad współczesnymi procesami zmian kulturowych, a także kronikę, recenzje i omówienia.
Redaktorem naczelnym od 2017 jest Joanna Mroczkowska. Jej poprzednikami byli kolejno: Witold Dynowski (1958–1987), Wanda Paprocka (1988–1997), Iwona Kabzińska (1997–2007) oraz Jarosław Derlicki (2007–2017).

</doc>
<doc id="1745375" url="https://pl.wikipedia.org/wiki?curid=1745375" title="Mercyful Fate (EP)">
Mercyful Fate (EP)

Mercyful Fate – pierwszy minialbum duńskiego zespołu heavymetalowego Mercyful Fate. Został wydany przez wytwórnię Rave-On 25 września 1982 roku.
Często jest on przez fanów nazywany "Nuns Have No Fun" lub "A Corpse Without Soul".

</doc>
<doc id="1745379" url="https://pl.wikipedia.org/wiki?curid=1745379" title="Red Flag Linux">
Red Flag Linux

Red Flag Linux (红旗 Linux) - chińska dystrybucja systemu operacyjnego GNU/Linux.
Opis.
Szósta wersja Red Flag Linux została opublikowana 29 września 2007 i bazowała na innej azjatyckiej dystrybucji Linuksa - Asianux 3.0, wydanej zaledwie tydzień wcześniej (22 września 2007). Zawierała jądro Linuksa w wersji 2.6.22.6, KDE 3.5.7 oraz serwer X.Org 7.2. W kolejnym wydaniu RFL (7.0) pojawiły się uaktualnione wersje wielu pakietów. Obecnie system jest wyposażony między innymi w środowisko graficzne KDE 4, OpenOffice.org 3.0 i przeglądarkę Mozilla Firefox 3.0.6.
Red Flag Linux jest typowym systemem desktopowym. Od stron technicznej jest dosyć podobny do Red Hata, natomiast pod względem wyglądu i interfejsu użytkownika przypomina Windows XP. Podobne ikony, pulpit i obsługa w znacznym stopniu ułatwia użytkownikom migrację z systemu Microsoftu.
Red Flag Linux obecnie dostępny jest w poniższych wersjach;
Historia.
Red Flag Linux powstał w Institute of Software Research w Chińskiej Akademii Nauk i po raz pierwszy został zaprezentowany w sierpniu 1999. Wsparcie finansowe pochodziło między innymi z będącego własnością chińskiego rządu Shanghai NewMargin Venture Capital. W marcu 2001 agencja prasowa Bloomberg poinformowała, że CCIDNET Investment, VC chińskiego Ministerstwa Przemysłu Informacyjnego, stał się drugim pod względem znaczenia udziałowcem Red Flag Linux.
Na początku grudnia 2008 w Internecie pojawiły się doniesienia o tym, iż chińskie władzie zmuszają właścicieli kawiarenek internetowych do instalacji na ich komputerach systemu Red Flag Linux. Oficjalnym powodem takich działań miała być walka z piractwem komputerowym, jednak przypuszcza się, iż w rzeczywistości instalacja w kafejkach chińskiego oprogramowania ułatwiłaby inwigilację obywateli.
W styczniu 2006 Red Flag Linux dołączył do organizacji Open Source Development Labs.

</doc>
<doc id="1745380" url="https://pl.wikipedia.org/wiki?curid=1745380" title="The Beginning (album)">
The Beginning (album)



</doc>
<doc id="1745382" url="https://pl.wikipedia.org/wiki?curid=1745382" title="Zemsta frajerów – zakochane świry">
Zemsta frajerów – zakochane świry

Zemsta frajerów – zakochane świry (ang. Revenge of the Nerds – Nerds in Love) – kontynuacja filmu Zemsta frajerów – następne pokolenie
Fabuła.
Glut żeni się. Frajerzy udają się na ślub. Ojciec panny młodej chce zniszczyć wesele Gluta.

</doc>
<doc id="1745383" url="https://pl.wikipedia.org/wiki?curid=1745383" title="Trawers (konstrukcja)">
Trawers (konstrukcja)

Trawers lub belka trawersowa – poprzeczna belka oferująca kilka punktów podwieszenia, element urządzeń podnoszących.
Znajduje zastosowanie do podnoszenia i transportu elementów długich i o dużym ciężarze. W szczególności wszędzie tam, gdzie podczas transportu element wymaga kilku punktów podwieszenia o rozstawie uniemożliwiającym zastosowanie samych zawiesi wielocięgnowych. Trawersy wykonywane są w różnych wersjach, między innymi: przestawne – z możliwością regulacji rozstawu i nieprzestawne – bez możliwości regulacji rozstawu, do wózków widłowych oraz różne wersje specjalistyczne.

</doc>
<doc id="1745384" url="https://pl.wikipedia.org/wiki?curid=1745384" title="Zemsta frajerów - zakochane frajery">
Zemsta frajerów - zakochane frajery



</doc>
<doc id="1745388" url="https://pl.wikipedia.org/wiki?curid=1745388" title="Herb Bierutowa">
Herb Bierutowa

Herb Bierutowa – jeden z symboli miasta Bierutów i gminy Bierutów w postaci herbu, ustanowiony uchwałą rady miejskiej nr XLVIII/423/18 z 11 października 2018.
Wygląd i symbolika.
Herb Bierutowa przedstawia czerwoną tarczę hiszpańską, na której widnieją trzy zakrzywione białe haki (szprychy), spięte białym pierścieniem, a pomiędzy nimi znajdują się trzy sześcioramienne złote gwiazdy.
Historia.
Trzy haki spięte pierścieniem, bez gwiazd, widniały na wszystkich pieczęciach miasta od XIV wieku. Najdawniejsza znana pieczęć pochodzi z 10 lutego 1340 roku. W XIV wieku istniała też druga pieczęć przedstawiająca herb z gwiazdami. W XVII wieku pojawiła się pieczęć z udostojnieniem herbu Bierutowa, przedstawiająca „godło miasta otoczone kwiatami, podtrzymywane przez stojących z tyłu aniołów”, czyli herb duży. Według statutu miasta z 2018 roku, używany jest tylko herb mały. Jedna z hipotez powstania herbu Bierutowa związana jest z patronką miasta św. Katarzyną Aleksandryjską, która została scięta. Hipoteza mówi, że haki to szprychy koła służącego do łamania, a gwiazdy to odpryski tegoż łamania.

</doc>
<doc id="1745390" url="https://pl.wikipedia.org/wiki?curid=1745390" title="Yahoo! Search">
Yahoo! Search

Yahoo! Search – wyszukiwarka internetowa, stworzona przez amerykańską firmę Yahoo! Pod koniec listopada 2022 r. wyszukiwarka Yahoo! Search miała 1,23% udziału w rynku wyszukiwań internetowych.
Historia.
Wyszukiwarkę wprowadzono na rynek w 1995 r., jako uzupełnienie katalogu stron Yahoo! opublikowanego w 1994 r. Przed pojawieniem się na rynku wyszukiwarki Google w 1998, Yahoo! Search było drugą najpopularniejszą po Altaviście wyszukiwarką. 29 lipca 2009 Yahoo! i Microsoft porozumiały się w sprawie współpracy na 10 lat. Na mocy porozumienia, Yahoo! Search zastąpiło własny silnik do wyszukiwania rozwiązaniem Microsoftu, Bing. Pomiędzy 2015 a 2019, Yahoo! Search korzystało z wyszukiwarki Google, a następnie powróciło do Binga. 

</doc>
<doc id="1745391" url="https://pl.wikipedia.org/wiki?curid=1745391" title="Melissa (album)">
Melissa (album)

Melissa – pierwszy album studyjny duńskiej grupy heavymetalowej Mercyful Fate. Wydany przez Roadrunner 30 października 1983. Album powstał w trzynaście dni, poczynając od 18 lipca 1983 roku w kopenhaskim studiu Easy Sound Recording, pod okiem producenta Henrika Lunda.
Wersja albumu z 1997 roku jest zremasterowana. Utwór tytułowy zawiera odmienne partie wokalne niż pierwotnie oraz został przemiksowany. Także utwór Black Funeral posiada inny miks, co słychać szczególnie na początku i końcu utworu. Wszystkie te różnice, pomiędzy pierwszym tłoczeniem a remasterem, są słyszalne podczas odsłuchu w słuchawkach. Różnica tkwi także w wyglądzie okładki. Pierwotnie, tzn. w wersji winylowej oraz kompaktowego wydania np. Caroline/Megaforce, posiadała ona zielonkawe tło, na którym widać czaszkę tytułowej „Melissy”. Później jednak tło ujednolicono i całość jest utrzymana w tonacji czerwieni (nie dotyczy 25th Anniversary CD). „Melissa” oraz następny album studyjny Mercyful Fate pt.„Don't Break The Oath” stały się jednymi z najważniejszych heavymetalowych albumów lat osiemdziesiątych dwudziestego wieku. Wielu artystów przyznaje się, że były one inspiracją dla nich oraz powstania późniejszego nurtu Black Metal.

</doc>
<doc id="1745393" url="https://pl.wikipedia.org/wiki?curid=1745393" title="Tomasz Palacz">
Tomasz Palacz

Tomasz Palacz (ur. 15 października 1934 w Lubomierzu, zm. 15 lipca 2009 w Orońsku) – polonista, nauczyciel, działacz oświaty i kultury.
Życiorys.
W 1951–1956 studiował polonistykę na Uniwersytecie Jagiellońskim. Następnie odbył roczną praktykę zawodową nauczyciela w I Liceum Ogólnokształcącym im. Jana Długosza w Nowym Saczu pod opieką Antoniego Sitka. W 1957–1963 pracował jako nauczyciel języka polskiego i historii w Liceum Ogólnokształcącym im. Henryka Sienkiewicza w Szydłowcu. W tym czasie rozwijał własne zainteresowania historyczno-kulturowe. W 1962 współorganizował miejscowe koło Polskiego Towarzystwa Turystyczno-Krajoznawczego. 1 listopada 1962 objął stanowisko podinspektora w Wydziale Oświaty Urzędu Miejskiego, nadzorując działalność szkół wszystkich typów i stopni. W 1966 wraz z Aliną Czyż, Stanisławem Dworakiem, Tadeuszem Gogaczem, Ireną Przybyłowską-Hanusz i Danutą Słomińską-Paprocką zorganizował Towarzystwo Miłośników Ziemi Szydłowieckiej, którego został przewodniczącym (do 1972). W 1967–1972 pracował jako naczelnik wydziału oświaty Urzędu Powiatowego, inspirując do rozwoju instytucji kultury, m.in. powołania klubów „Ruchu” i „Rolnika” oraz domu kultury w Pawłowie. W 1970–1972 przewodniczył Powiatowemu Komitetowi Kultury i Sztuki. W 1972–1975 pracował na analogicznych stanowiskach w Radomiu. W 1975–1983 dyrektor Muzeum Okręgowego, następnie Centrum Rzeźby Polskiej w Orońsku (1983–2004). W 2001–2009 pełnił funkcję prezesa Fundacji im. Józefa Brandta. Zmarł w 2009 w Orońsku, gdzie został pochowany.
Był żonaty z Anną, także polonistką i nauczycielką. Mieli syna Andrzeja, wydawcę.
Publikacje.
Był redaktorem naczelnym czasopism naukowych i kulturalno-artystycznych: „Rocznika Muzeum Radomskiego” (1977–1983), „Rzeźby Polskiej” (1983–2004) i „Orońska” (1987–2009). Ponadto opublikował wiele opracowań autorskich:

</doc>
<doc id="1745395" url="https://pl.wikipedia.org/wiki?curid=1745395" title="Red Flag Software">
Red Flag Software



</doc>
<doc id="1745397" url="https://pl.wikipedia.org/wiki?curid=1745397" title="OnetLajt">
OnetLajt



</doc>
<doc id="1745398" url="https://pl.wikipedia.org/wiki?curid=1745398" title="Kotlina Cajdamska">
Kotlina Cajdamska

Kotlina Cajdamska, Cajdam () – bezodpływowa kotlina tektoniczna w północno-wschodniej części Wyżyny Tybetańskiej, w zachodnich Chinach, otoczona górami Ałtyn-Tag i Qilian Shan oraz południowo-wschodnimi pasmami Kunlunu. Zajmuje powierzchnię ok. 250 tys. km², a jej dno znajduje się na wysokości 2600–3000 m n.p.m.
Kotlina została utworzona w orogenezie alpejskiej. W jej podłożu występują sfałdowane podczas ruchów kimeryjskich morskie skały węglanowe i okruchowe mezozoiku. Przykrywają je trzecio– i czwartorzędowe skały okruchowe pochodzące z niszczenia otaczających gór. Północna część kotliny jest pagórkowata, natomiast część południowa przechodzi w równinę. Z okalających gór ku centrum doliny spływają niewielkie rzeki do słonych jezior bezodpływowych. Na zachodzie rozwinęły się pod wpływem korazji pola jardangów, a u podnóży gór stożki napływowe i zrównania podstokowe. W kotlinie występuje roślinność półpustynno–stepowa, chociaż istnieją także rozległe obszary o charakterze pustynnym z polami wydmowymi, płytkimi, wyścielonymi zasolonymi iłami takyrami, solniskami i słonymi jeziorami. Panuje górska odmiana klimatu podzwrotnikowego, wybitnie suchego, z roczną sumą opadów do 150 mm.
W Kotlinie Cajdamskiej występują duże złoża soli kamiennej, potasu, boru, węgla, ropy naftowej oraz rudy żelaza.
Nazwa „Cajdam” pochodzi z języka mongolskiego i dosłownie oznacza solnisko.

</doc>
<doc id="1745399" url="https://pl.wikipedia.org/wiki?curid=1745399" title="Kraj wschodnioczeski">
Kraj wschodnioczeski

Kraj wschodnioczeski (czes. "Východočeský kraj") powstał 11 kwietnia 1960 r. na podstawie ustawy nr 36/1960 o podziale terytorialnym państwa i jako obszar administracyjny wciąż istnieje, nie jest jednak już jednostką samorządową. Siedzibą kraju jest Hradec Králové. Poza wschodnią częścią Czech właściwych należą do niego także północno-zachodnie Morawy. Graniczy na północnym zachodzie z krajem północnoczeskim, na zachodzie z krajem środkowoczeskim, na południowym zachodzie z krajem południowoczeskim, na południu z krajem południowomorawskim, na wschodzie z krajem północnomorawskim, a na północy z polskim województwem dolnośląskim.
Obejmuje jedenaście powiatów: Havlíčkův Brod, Hradec Králové, Chrudim, Jiczyn, Náchod, Pardubice, Rychnov nad Kněžnou, Semily, Svitavy, Trutnov i Uście nad Orlicą.
Pierwotnie kraj wschodnioczeski był także jednostką samorządu terytorialnego posiadającą własną administrację. Na podstawie ustawy nr 347/1997 i ustawy nr 129/2000 o krajach kompetencje samorządu terytorialnego przejęły nowe jednostki; „stare“ kraje stały się jedynie okręgami administracyjnymi dla np. sądów (Sąd Okręgowy w Hradcu Králove), prokuratury, policji czy urzędów skarbowych.
Powiaty Hradec Králové, Jiczyn, Náchod, Rychnov nad Kněžnou i Trutnov tworzą samorządowy kraj hradecki. Powiaty Chrudim, Pardubice, Svitavy i Uście nad Orlicą tworzą samorządowy kraj pardubicki. Powiat Semily wchodzi w skład samorządowego kraju libereckiego, a Havlíčkův Brod – Wysoczyny.

</doc>
<doc id="1745400" url="https://pl.wikipedia.org/wiki?curid=1745400" title="Kraj zachodnioczeski">
Kraj zachodnioczeski

Kraj zachodnioczeski (cz. "Západočeský kraj") – jednostka administracyjna w Czechach. Powstał 11 kwietnia 1960 na podstawie ustawy nr 36/1960 o podziale terytorialnym państwa i jako obszar administracyjny wciąż istnieje, nie jest jednak już jednostką samorządową. Siedzibą kraju jest Pilzno. Obejmuje on zachodnią część Czech właściwych. Na północnym wschodzie graniczy z krajem północnoczeskim, na północnym zachodzie z niemiecką Saksonią, na południowym zachodzie z niemiecką Bawarią, na wschodzie z krajem środkowoczeskim, a na południowym wschodzie z krajem południowoczeskim.
Obejmuje dziesięć powiatów: Domažlice, Cheb, Karlowe Wary, Klatovy, Pilzno Miasto, Pilzno Południe, Pilzno Północ, Rokycany, Sokolov i Tachov.
Pierwotnie kraj zachodnioczeski był także jednostką samorządu terytorialnego posiadającą własną administrację. Na podstawie ustawy nr 347/1997 i ustawy nr 129/2000 o krajach kompetencje samorządu terytorialnego przejęły nowe jednostki; „stare“ kraje stały się jedynie okręgami administracyjnymi dla np. sądów (Sąd Okręgowy w Pilźnie), prokuratury, policji czy urzędów skarbowych.
Powiaty Domažlice, Klatovy, Pilzno Miasto, Pilzno Południe, Pilzno Północ, Rokycany i Tachov tworzą samorządowy kraj pilzneński. Powiaty Cheb, Karlowe Wary i Sokolov tworzą samorządowy kraj karlowarski.

</doc>
<doc id="1745401" url="https://pl.wikipedia.org/wiki?curid=1745401" title="Kraj południowoczeski (okręg terytorialny)">
Kraj południowoczeski (okręg terytorialny)

Kraj południowoczeski (czes. "Jihočeský kraj") powstał 11 kwietnia 1960 r. na podstawie ustawy nr 36/1960 o podziale terytorialnym państwa i jako obszar administracyjny wciąż istnieje, nie jest jednak już jednostką samorządową. Siedzibą kraju są Czeskie Budziejowice. Obejmuje on południową część Czech właściwych. Na północy graniczy z krajem środkowoczeskim, na południu z Górną Austrią, na wschodzie z krajem południowomorawskim, a na północnym wschodzie z krajem wschodnioczeskim.
Obejmuje osiem powiatów: Czeskie Budziejowice, Czeski Krumlov, Jindřichův Hradec, Pelhřimov, Písek, Prachatice, Strakonice i Tabor.
Pierwotnie kraj południowoczeski był także jednostką samorządu terytorialnego posiadającą własną administrację. Na podstawie ustawy nr 347/1997 i ustawy nr 129/2000 o krajach kompetencje samorządu terytorialnego przejęły nowe jednostki; „stare“ kraje stały się jedynie okręgami administracyjnymi dla np. sądów (Sąd Okręgowy w Czeskich Budziejowicach), prokuratury, policji czy urzędów skarbowych.
Prawie cały obszar kraju wchodzi w skład samorządowego kraju południowoczeskiego. Wyjątkiem jest powiat Pelhřimov, który został włączony do samorządowego kraju Wysoczyna.

</doc>
<doc id="1745402" url="https://pl.wikipedia.org/wiki?curid=1745402" title="Kraj północnoczeski">
Kraj północnoczeski

Kraj północnoczeski (czes. "Severočeský kraj") powstał 11 kwietnia 1960 r. na podstawie ustawy nr 36/1960 o podziale terytorialnym państwa i jako obszar administracyjny wciąż istnieje, nie jest jednak już jednostką samorządową. Siedzibą kraju jest Uście nad Łabą. Obejmuje on północną część Czech właściwych. Na północnym wschodzie graniczy z polskim województwem dolnośląskim, na północnym zachodzie z niemiecką Saksonią, na południowym zachodzie z krajem zachodnioczeskim, na południu z krajem środkowoczeskim, a na wschodzie z krajem wschodnioczeskim.
Obejmuje dziesięć powiatów: Czeska Lipa, Deczyn, Chomutów, Jabłoniec nad Nysą, Liberec, Litomierzyce, Louny, Most, Cieplice i Uście nad Łabą.
Pierwotnie kraj północnoczeski był także jednostką samorządu terytorialnego posiadającą własną administrację. Na podstawie ustawy nr 347/1997 i ustawy nr 129/2000 o krajach kompetencje samorządu terytorialnego przejęły nowe jednostki; „stare“ kraje stały się jedynie okręgami administracyjnymi dla np. sądów (Sąd Okręgowy w Uściu nad Łabą), prokuratury, policji czy urzędów skarbowych.
Powiaty Deczyn, Chomutów, Litomierzyce, Louny, Most, Cieplice i Uście nad Łabą tworzą samorządowy kraj ustecki. Powiaty Czeska Lipa, Jabłoniec nad Nysą i Liberec wchodzą w skład samorządowego kraju libereckiego.

</doc>
<doc id="1745403" url="https://pl.wikipedia.org/wiki?curid=1745403" title="Kraj południowomorawski (okręg terytorialny)">
Kraj południowomorawski (okręg terytorialny)

Kraj południowomorawski (czes. "Jihomoravský kraj") powstał 11 kwietnia 1960 r. na podstawie ustawy nr 36/1960 o podziale terytorialnym państwa i jako obszar administracyjny wciąż istnieje, nie jest jednak już jednostką samorządową. Siedzibą kraju jest Brno. Obejmuje on południową część Moraw i fragment Czech właściwych. Na północnym zachodzie graniczy z krajem wschodnioczeskim, na zachodzie z krajem południowoczeskim, na południowym zachodzie z Dolną Austrią, na południowym wschodzie ze słowackimi krajami trnawskim i trenczyńskim, a na północnym wschodzie z krajem północnomorawskim.
Obejmuje czternaście powiatów: Blansko, Brno Miasto, Brno Powiat, Brzecław, Hodonín, Igława, Kromieryż, Prościejów, Třebíč, Uherské Hradiště, Vyškov, Zlín (do 1990 "Gottwaldov"), Znojmo, Zdziar nad Sazawą.
Pierwotnie kraj południomorawski był także jednostką samorządu terytorialnego posiadającą własną administrację. Na podstawie ustawy nr 347/1997 i ustawy nr 129/2000 o krajach kompetencje samorządu terytorialnego przejęły nowe jednostki; „stare“ kraje stały się jedynie okręgami administracyjnymi dla np. sądów (Sąd Okręgowy w Brnie), prokuratury, policji czy urzędów skarbowych.
Powiaty Blansko, Brno Miasto, Brno Powiat, Brzecław, Hodonín, Vyškov i Znojmo tworzą samorządowy kraj południowomorawski (do 2001 "kraj brneński"). Powiaty Kromieryż, Uherské Hradiště i Zlin wchodzą w skład samorządowego kraju zlińskiego. Powiaty Igława, Třebíč i Zdziar nad Sazawą zostały włączone do samorządowego kraju Wysoczyna (do 2001 "kraj igławski"), a powiat Prościejów – ołomunieckiego.

</doc>
<doc id="1745404" url="https://pl.wikipedia.org/wiki?curid=1745404" title="Kraj północnomorawski">
Kraj północnomorawski

Kraj północnomorawski (czes. "Severomoravský kraj") – powstał 11 kwietnia 1960 na podstawie ustawy nr 36/1960 o podziale terytorialnym państwa i jako obszar administracyjny wciąż istnieje, nie jest jednak już jednostką samorządową. Siedzibą kraju jest Ostrawa. Obejmuje on północne Morawy i cały Śląsk Czeski. Na północnym zachodzie graniczy z polskimi województwami opolskim i dolnośląskim, na zachodzie z krajem wschodnioczeskim, na południowym zachodzie z krajem południowomorawskim, na południowym wschodzie ze słowackimi krajami trenczyńskim i żylińskim, a na północnym wschodzie z polskim województwem śląskim.
Obejmuje jedenaście powiatów: Bruntal, Frydek-Mistek, Jesionik, Karwina, Nowy Jiczyn, Ołomuniec, Opawa, Ostrawa-miasto, Przerów, Szumperk i Wsecin.
Pierwotnie kraj północnomorawski był także jednostką samorządu terytorialnego posiadającą własną administrację. Na podstawie ustawy nr 347/1997 i ustawy nr 129/2000 o krajach kompetencje samorządu terytorialnego przejęły nowe jednostki; „stare“ kraje stały się jedynie okręgami administracyjnymi, np. dla sądów (Sąd Okręgowy w Ostrawie), prokuratury, policji czy urzędów skarbowych.
Powiaty Bruntal, Frydek-Mistek, Karwina, Nowy Jiczyn, Opawa i Ostrawa tworzą samorządowy kraj morawsko-śląski. Powiaty Jesionik, Ołomuniec, Przerów i Szumperk wchodzą w skład samorządowego kraju ołomunieckiego, a Wsecin – zlińskiego.

</doc>
<doc id="1745407" url="https://pl.wikipedia.org/wiki?curid=1745407" title="RC6">
RC6

RC6 – symetryczny szyfr blokowy. Został stworzony przez Rona Rivesta, Matta Robshawa, Raya Sidneya i Yiqun Lisa Yin jako kandydat do konkursu na AES, którego był finalistą. Został także wysłany do konkursów: NESSIE i CRYPTREC. RC6 jest opatentowaną własnością firmy RSA Security.
Szyfr ten obsługuje bloki o długości 128-bitów, oraz klucze o długości 128, 192 lub 256 bitów, jednak podobnie jak w przypadku RC5, może być przystosowany do używania kluczy o różnej i długości, i wykonywania różnej ilości rund.

</doc>
<doc id="1745414" url="https://pl.wikipedia.org/wiki?curid=1745414" title="Kotlina Dżungarska">
Kotlina Dżungarska

Kotlina Dżungarska () – tektoniczna kotlina w północno-zachodnich Chinach, między Tienszan i Ałtajem, o powierzchni ok. 380 tys. km² i wysokości 500-1000 m. W centralnej części kotliny znajduje się piaszczysta pustynia Gurbantünggüt, natomiast na obrzeżach suche stepy. Na całym obszarze występuje duża liczba słonych jezior. W kotlinie eksploatowane są m.in.: ropa naftowa, węgiel kamienny oraz złoto.

</doc>
<doc id="1745415" url="https://pl.wikipedia.org/wiki?curid=1745415" title="Kraj środkowoczeski (Czechosłowacja)">
Kraj środkowoczeski (Czechosłowacja)



</doc>
<doc id="1745416" url="https://pl.wikipedia.org/wiki?curid=1745416" title="Kraj południowomorawski (Czechosłowacja)">
Kraj południowomorawski (Czechosłowacja)



</doc>
<doc id="1745417" url="https://pl.wikipedia.org/wiki?curid=1745417" title="Kraj południowoczeski (Czechosłowacja)">
Kraj południowoczeski (Czechosłowacja)



</doc>
<doc id="1745418" url="https://pl.wikipedia.org/wiki?curid=1745418" title="Duarte Pio Bragança">
Duarte Pio Bragança

Dom Duarte Pio, książę Bragança, "Duarte Pio João Miguel Gabriel Rafael de Bragança" (ur. 15 maja 1945 w Bernie) – książę Bragança, od 1976 pretendent do tronu Portugalii.
Życiorys.
Urodził się jako najstarszy syn Duarte Nuno, księcia Bragança, i jego żony – Marii Franciszki Orleańskiej-Bragança, księżniczki Brazylii. Przyszedł na świat w ambasadzie portugalskiej w Szwajcarii, kiedy jego rodzina wciąż znajdowała się na wygnaniu na podstawie prawa z grudnia 1834 i października 1910. Od 1910 Portugalia jest republiką, ale aby zapewnić potomkom prawo do ewentualnej sukcesji tronu Portugalii, rodzice Duarte Pio zaaranżowali narodziny swoich dzieci na terytorium portugalskim w ambasadzie portugalskiej w Bernie i dzięki temu otrzymały one obywatelstwo portugalskie.
Rodzicami chrzestnymi Duarte Pio byli papież Pius XII i Amelia Orleańska, królowa Portugalii, matka ostatniego króla Manuela II Patrioty.
27 maja 1950 Zgromadzenie Narodowe Portugalii uchyliło ustawę z 19 grudnia 1834 i 15 października 1910 ("Lei do Banimento"), na mocy której doszło do wygnania z ojczyzny najpierw Michała I i jego rodziny, a potem Manuela II z rodziną. W 1951 Duarte Pio w towarzystwie swojej ciotki, infantki Filipy, po raz pierwszy odwiedził ojczyznę. W 1952 razem z rodzicami i dwoma młodszymi braćmi na stałe zamieszkał w Portugalii. W latach 1957-1959 uczęszczał do Colégio Nun' Álvres w Santo Tirso. W 1960 zaczął naukę w Colégio Militar w Lizbonie. W Instituto Superior de Agronomia (obecnie część Politechniki Lizbońskiej) otrzymał dyplom, a potem ukończył jeszcze studia na Uniwersytecie Genewskim.
W latach 1968-1971 odbył służbę wojskową jako pilot helikoptera w portugalskich siłach powietrznych w Angoli w czasie wojny kolonialnej. W 1972 razem z multietniczną grupą Angolczyków uczestniczył w organizacji niezależnej listy kandydatów do Zgromadzenia Narodowego. Jego zaangażowanie spowodowało usunięcie go z Angoli na polecenie ówczesnego premiera Marcelo Caetano.
Pretendent do tronu.
Ostatnim królem Portugalii był Manuel II Patriota, który został obalony i wygnany w 1910. Duarte Pio jest jego najbliższym krewnym w linii męskiej. Są bliżsi krewni w linii żeńskiej (według Konstytucji z 1826 kobiety mogą dziedziczyć tron Portugalii), ale żaden z nich nie ma portugalskiego obywatelstwa (które według tej samej konstytucji jest wymagane), więc żaden z nich nie może zgłosić pretensji do tronu.
Niektórzy z portugalskich monarchistów nie uznają Duarte Pio. Dyskusja trwa od 1828, kiedy pradziadek Duarte Pio, Michał I Uzurpator sam siebie ogłosił królem. Michał I obalił swoją bratanicę Marię II da Gloria, ale ostatecznie został przez nią obalony i wygnany, a jego potomkom zakazano powrotu do ojczyzny i na zawsze wykluczono z sukcesji tronu. W 1912 i 1922 dziadek Duarte Pio, Michał (II), pogodził się z królem Manuelem II, ale nie wszyscy monarchiści zaakceptowali pojednanie. W Portugalii jest kilka organizacji monarchistycznych, które uważają, że jeśli Portugalczycy kiedykolwiek zdecydują się przywrócić monarchię, to tylko Kortezy albo Zgromadzenie Narodowe mogą legalnie wyznaczyć pretendenta do tronu. Jedna z organizacji, Integralismo Lusitano, zamiast Manuela II od początku popierała Michała (II).
W maju 2006 portugalskie ministerstwo spraw zagranicznych wydało oświadczenie, w którym Duarte Pio wymieniony był jako „książę Bragança”. W odpowiedzi na to oświadczenie, 5 czerwca 2006 Nuno da Câmara Pereira, członek parlamentu i lider Ludowej Partii Monarchistycznej wystosował zapytanie do przewodniczącego Zgromadzenia, z prośbą o formalne uznanie Duarte Pio, księcia Bragança, jako ubiegającego się o tron. W oficjalnej odpowiedzi z 11 lipca 2006 przypomniano mu, że konstytucja portugalska gwarantuje ustrój republikański.
Kampania na rzecz Timoru Wschodniego.
Duarte Pio był głównym orędownikiem niepodległości Timoru Wschodniego, byłej kolonii portugalskiej, która od 1975 znalazła się pod okupacją Indonezji. Zanim jeszcze sprawa zyskała światowy rozgłos, Duarte Pio rozpoczął kilka narodowych i międzynarodowych kampanii m.in. "Timor 87 Vamos Ajudar" i "Lusitânia Expresso" w 1992. W 1997 Duarte Pio zasugerował indonezyjskiemu wiceprezydentowi Jusufowi Habibie, przeprowadzenie referendum w Timorze Wschodnim w sprawie niepodległości. W 1998 Habibie został prezydentem Indonezji, a kilka lat później referendum przeprowadzono i Timor Wschodni uzyskał niepodległość.
Małżeństwo i potomstwo.
13 maja 1995 Duarte Pio ożenił się z Isabel de Herédia ("Isabel Inês de Castro Curvelo de Herédia"), portugalską bizneswoman (ur. 22 listopada 1966 w Lizbonie), córką architekta Jorge de Herédii (prawnuka 1. wicehrabiego Ribeira Brava) i Raquel Leonor Pinheiro Curvelo.
Był to pierwszy ślub w portugalskiej rodzinie królewskiej, od 1886 i ślubu króla Karola I Dyplomaty z Amelią Orleańską, który miał miejsce na terenie Portugalii. Ceremonia odbyła się w klasztorze Hieronimitów w Lizbonie, ślubu udzielił parze kardynał António Ribeiro, patriarcha Lizbony. Wśród gości znaleźli się czołowi politycy portugalscy m.in. prezydent Mário Soares i premier Aníbal Cavaco Silva oraz reprezentanci innych dynastii królewskich Europy.
Potomstwo Duarte Pio i Isabel:
Zarówno ślub jak i narodziny pierwszego syna znalazły się w Portugalii w centrum zainteresowania opinii publicznej.

</doc>
<doc id="1745421" url="https://pl.wikipedia.org/wiki?curid=1745421" title="Tyska torget">
Tyska torget

Tyska torget (Rynek Niemiecki) – rynek w centrum Norrköping w miejscu przecięcia się ulic Drottninggatan i Nya Rådstugugatan. Rynek jest otoczony przez następujące budowle:
Nazwa placu pochodzi od pobliskiego kościoła Jadwigi, który zwyczajowo nazywany jest kościołem niemieckim (szw. Tyska kyrkan), jako że był zbudowany pod koniec XVII wieku dla sporej społeczności niemieckiej.

</doc>
<doc id="1745422" url="https://pl.wikipedia.org/wiki?curid=1745422" title="Creative Fear Factory X-Fi">
Creative Fear Factory X-Fi

Creative Fear Factory X-Fi (dawniej Fear Factory) – polska profesjonalna drużyna sportów elektronicznych, istniejąca od 1998 roku. Zespół zrzesza graczy takich gier jak "Counter-Strike 1.6", "", "TrackMania" i "Quake Live". Aktualnym sponsorem drużyny jest Creative Technology. Fear Factory X-Fi jest uznawana za jedną z najbardziej utytułowanych polskich drużyn e-sportowych obok Frag eXecutors czy D-Link PGS.
Historia.
Fear Factory powstała w 1998 wśród pasjonatów gry "Quake II". Od 2002 roku zwiększano liczbę konkurencji, w których uczestniczyła (2002 – "Return to Castle Wolfenstein", założyciel dywizji: Piotr „Mit0s” Kamiński), "Urban Terror" – 2003, następnie między innymi "Counter-Strike" i ""). W 2005 roku drużynę sponsorowała Nvidia. Od 2006 roku istnieje strona internetowa drużyny, a od 2009 roku, po nawiązaniu współpracy z Creative Technology, zmieniono jej nazwę na Creative Fear Factory X-Fi.
Fear Factory x-Fi ma na koncie wiele sukcesów, między innymi w konkurencji "TrackMania Nations Forever" na World Cyber Games Polska w 2009 (Damian Trela) czy też w konkurencji "" na Poznań Game Arena 2009. Oficjalnie członkowie klanu deklarują zdobycie około 200 nagród i wyróżnień na międzynarodowych oraz krajowych imprezach sportów elektronicznych.

</doc>
<doc id="1745426" url="https://pl.wikipedia.org/wiki?curid=1745426" title="Brama Dżungarska">
Brama Dżungarska

Brama Dżungarska (; kaz.: "Жетісу қақпасы", "Żetysu kakpasy" lub "Жоңғар қақпасы", "Żonggar kakpasy") – przełęcz między Ałatau Dżungarskim a górami Byrlyktau i Majłytau w Kazachstanie, przy granicy z Chinami. Znana ludom koczowniczym jako dogodne przejście pomiędzy Azją Środkową a Kazachstanem.
Brama Dżungarska jest najbardziej wysuniętym na zachód punktem linii kolejowej Urumczi–Alashankou. Po stronie kazachskiej zbudowano trasę szerokotorową (1520 mm), która rozgałęzia się w Aktogaj od linii kolejowej Turkiestan–Syberia i łączy w mieście Dostyk z siecią chińską o rozstawie szyn wynoszącym 1435 mm.

</doc>
<doc id="1745427" url="https://pl.wikipedia.org/wiki?curid=1745427" title="MD2">
MD2

MD2 – funkcja skrótu stworzona w 1989 roku przez Rona Rivesta. Algorytm ten został zoptymalizowany pod kątem komputerów 8-bitowych. MD2 jest opisany w RFC1319. Nie jest on obecnie uważany za bezpieczną funkcję skrótu i nie powinien być wykorzystywany.
Przykłady.
 MD2("Wikipedia") = 525d0799261ca5a4e9714e2362d5277a
W przypadku drobnej zmiany tekstu, hash znacznie zmienia swoją wartość:
 MD2("wikipedia") = e01ebd633170ac3210b4c25e941b3417
Pusty ciąg MD2 po shashowaniu ma wartość:
 MD2("") = 8350e5a3e24c153df2275c9f80692773

</doc>
<doc id="1745428" url="https://pl.wikipedia.org/wiki?curid=1745428" title="Jonathan Palmer">
Jonathan Palmer

Jonathan Palmer (ur. 7 listopada 1956 w Londynie) – były brytyjski kierowca wyścigowy. W latach 1983-1989 startował w Formule 1.
Życiorys.
W Formule 1 debiutował podczas GP Europy 1983 w Williamsie, zastępując Jacques'a Laffite. Zakwalifikował się do wyścigu na 25 pozycji. W wyścigu zajął 13 miejsce. Następnie przenosił się do RAM Racing i Zakspeed. Pierwsze punkty zdobył w barwach Tyrrella podczas GP Monako 1987. Startując z 15 pola startowego awansował o 10 miejsc, zajmując 5 pozycję. W tym samym sezonie był bliski zdobycia podium podczas GP Australii zajmując 4 miejsce za Thierrym Boutsenem. Karierę kierowcy F1 zakończył 2 lata później.
W 1991 założył organizację PalmerSport. Jest organizatorem imprez motoryzacyjnych, dawniej Formuły 2.

</doc>
<doc id="1745429" url="https://pl.wikipedia.org/wiki?curid=1745429" title="Sánchez">
Sánchez

Sánchez – patronimiczne nazwisko hiszpańskie, syn Sancho.

</doc>
<doc id="1745430" url="https://pl.wikipedia.org/wiki?curid=1745430" title="Knut Vollebæk">
Knut Vollebæk

Knut Vollebæk (ur. 11 lutego 1946 w Oslo) – norweski filolog, politolog, dyplomata, polityk, działacz Chrześcijańskiej Partii Ludowej, minister spraw zagranicznych w latach 1997–2000, od 2007 do 2013 wysoki komisarz OBWE ds. mniejszości narodowych.
Życiorys.
W 1969 ukończył studia w zakresie języka i kultury hiszpańskiej na Universidacie Complutense w Madrycie. Odbył również studia romanistyczne w Institut Catholique de Paris (1965–1966) i politologiczne na Uniwersytecie w Oslo (1966–1967). W 1972 uzyskał magisterium z ekonomii w Norweskiej Szkole Ekonomii w Bergen, a w 1973 ukończył podyplomowe studia politologiczne na Uniwersytecie Kalifornijskim w Santa Barbara.
W latach 1964–1965 był zatrudniony jako nauczyciel w szkole w Gjøviku. W 1973 rozpoczął pracę w norweskiej służbie dyplomatycznej. Po odbyciu stażu w Ministerstwie Spraw Zagranicznych w 1975 objął stanowisko sekretarza Ambasady w Nowym Delhi. W latach 1978–1981 był sekretarzem ambasady w Madrycie, a od 1981 do 1984 doradcą w MSZ. Następnie przez dwa lata pracował w placówce w Zimbabwe na stanowisku radcy. Po powrocie do kraju objął kierownictwo wydziału MSZ ds. Narodów Zjednoczonych. Od października 1989 do listopada 1990 pełnił funkcję sekretarza stanu w MSZ.
W latach 1991–1993 był ambasadorem Norwegii w Kostaryce. W 1993 był wiceprzewodniczącym Międzynarodowej Konferencji ds. Byłej Jugosławii (ICFY). W tym samym roku objął stanowisko dyrektora generalnego w departamencie stosunków multilateralnych MSZ. Od 1994 do 1997 był zastępcą sekretarza generalnego MSZ, jednocześnie zasiadał w radach gubernatorów Międzyamerykańskiego, Afrykańskiego oraz Azjatyckiego Banku Rozwoju.
17 października 1997 otrzymał nominację na ministra spraw zagranicznych w centroprawicowym gabinecie Kjella Magne Bondevika. W 1999 sprawował funkcję przewodniczącego OBWE. Odszedł ze stanowiska ministra 17 marca 2000 po uchwaleniu wotum nieufności wobec rządu. Od 2001 do 2007 był ambasadorem Norwegii w Stanach Zjednoczonych.
W 2007 został powołany na stanowisko wysokiego komisarza OBWE do spraw mniejszości narodowych, które zajmował do 2013.

</doc>
<doc id="1745435" url="https://pl.wikipedia.org/wiki?curid=1745435" title="Ordos">
Ordos

Ordos () – wyżyna w północnych Chinach, w wielkim zakolu rzeki Huang He, o średniej wysokości 1200–1600 m. Na południu przechodzi w Wyżynę Lessową. W głębokim podłożu wyżyny Ordos występują prekambryjskie utwory platformy chińskiej, które tworzą syneklizę wypełnioną grubymi pokładami paleozoicznych i mezozoicznych piaskowców oraz trzeciorzędowych iłów i margli. We wschodniej części wyżyny występuje roślinność półpustynna, natomiast w części zachodniej dominują formacje pustynne (występują barchany do 50 m). W regionie uprawiana jest pszenica i proso (tylko na terenach nawadnianych); także odbywa się koczowniczy wypas owiec, wielbłądów i kóz.

</doc>
<doc id="1745436" url="https://pl.wikipedia.org/wiki?curid=1745436" title="Wyżyna Ordos">
Wyżyna Ordos



</doc>
<doc id="1745439" url="https://pl.wikipedia.org/wiki?curid=1745439" title="Dan Schneider">
Dan Schneider

Dan Schneider (ur. 14 stycznia 1966 w Memphis) – amerykański producent telewizyjny, reżyser, scenarzysta i aktor. Właściciel firmy produkcyjnej Schneider’s Bakery. Sześciokrotnie nominowany do nagrody Emmy.
Życiorys.
Urodził się w Memphis w stanie Tennessee w rodzinie żydowskiej jako syn Carol i Harry’ego Schneiderów. Ma trzy starsze siostry. W 1982 ukończył White Station High School w Memphis, gdzie był przewodniczącym klasy. Przez jeden semestr studiował na Uniwersytecie Harvarda. Po powrocie do Memphis, znalazł pracę przy naprawie komputerów. Podczas studiów na Uniwersytecie Stanowym w Memphis został odkryty przez producenta filmowego. Wkrótce potem przeniósł się do Los Angeles, aby rozpocząć karierę w przemyśle rozrywkowym. Pracował jako dostawca pizzy podczas przesłuchań do kolejnych ról.
W 1984 zadebiutował w komedii dla nastolatków "Płatny student" ("Making the Grade", 1984) u boku Judda Nelsona. Popularność przyniosła mu rola Ricky’ego Smitha w surrealistycznej czarnej komedii "Lepiej umrzeć" ("Better Off Dead", 1985) z Johnem Cusackiem. Wystąpił potem jako Walter Peters w sitcomie ABC "Home Free" (1993) z Matthew Perrym i jako pan Bailey w komedii familijnej "Operacja „Hamburger”" ("Good Burger", 1997).
Życie prywatne.
3 stycznia 2002 poślubił Lisę Lillien. Wspiera Szpital Badawczy St. Jude Children’s Research Hospital w Memphis w Tennessee.

</doc>
<doc id="1745441" url="https://pl.wikipedia.org/wiki?curid=1745441" title="Leon Pluciński">
Leon Pluciński

Leon Bolesław Pluciński (ur. 9 lutego 1875 w Karczewie k. Kościana, zm. 2 czerwca 1935 w Swadzimiu) – ziemianin, polski polityk narodowy, poseł na Sejm (1922–1930), wicemarszałek Sejmu (1925–1927), drugi Komisarz Generalny Rzeczypospolitej Polskiej w Wolnym Mieście Gdańsku w okresie od lipca 1921 do października 1923 (według innych źródeł do lutego 1924).
Życiorys.
Urodził się w posiadającej majątek na terenie Wielkopolski rodzinie ziemiańskiej Kazimierza Plucińskiego h. Odrowąż (1845–1901) i Bronisławy Trąmpczyńskiej h. Topór (zm. 1921). Po ukończeniu Gimnazjum im. Św. Marii Magdaleny w Poznaniu studiował rolnictwo na uniwersytetach w Halle i Berlinie, a po ich ukończeniu zajmował się modernizacją polskiego rolnictwa, w latach 1907–1908 był prezesem Kółka Rolniczego w Lusowie. Był także działaczem społecznym i politycznym, od 1910 był członkiem Ligi Narodowej. Wchodził również w skład Związku Spółek Zarobkowych i Gospodarczych oraz tajnej organizacji Obrona Narodowa.
W czasie powstania wielkopolskiego zasiadał w Naczelnej Radzie Ludowej, a potem był zastępcą Wojciecha Korfantego do spraw politycznych i wojskowych. W 1919 otrzymał nominację na wiceministra w Ministerstwie byłej Dzielnicy Pruskiej. Funkcję sprawował do 1920. W 1920 pełnił funkcję burmistrza komisarycznego Lidzbarka.
20 czerwca 1921, dekretem Naczelnika Państwa, powołany na funkcję Komisarza Generalnego RP, stanowisko objął dopiero 5 lipca 1921. Przybycie Plucińskiego do Gdańska wiązało się z zaostrzeniem polityki polskiej w stosunku do tego miasta. Zaostrzenie kursu politycznego wynikało z fiaska ugodowej polityki pierwszego Komisarza Macieja Biesiadeckiego, co doprowadziło do lekceważenia praw Polski przez władze Wolnego Miasta. Obywatele polscy, niezgodnie z umowami polsko-gdańskimi, byli zobligowani do meldowania się w policji gdańskiej i uzyskiwania zgody na pobyt, władze Wolnego Miasta zwlekały z przekazaniem Polsce należnych jej, po Rzeszy Niemieckiej, nieruchomości, nadto miały miejsce naruszenia polskich interesów w zakresie polityki celnej i skarbowej oraz wydalanie obywateli polskich z Gdańska.
Zdecydowana obrona praw Polski prowadzona przez Plucińskiego, popieranego w pełni przez rząd, spotkała się z oporem władz gdańskich i wywołała liczne konflikty, których rozwiązanie leżało w gestii Ligi Narodów. Jednym z nich był konflikt o prawo witania obcych okrętów zawijających do portu przez Komisarza bez wiedzy i zgody władz Wolnego Miasta, pozytywnie dla Polski rozstrzygnięty. Część spraw spornych, przy współpracy Ligi Narodów, udało się załatwić porozumieniem polsko-gdańskim z 1 września 1923, jednak wiele zadrażnień pozostało.
W czasie pełnienia obowiązków w Wolnym Mieście Gdańsku Pluciński był typowany do zajęcia kilku stanowisk ogólnokrajowych, między innymi ministra spraw wojskowych i premiera (marzec 1922).
Od 1922 Pluciński był posłem na Sejm I kadencji z ramienia Związku Ludowo-Narodowego, przez pewien czas łączył to stanowisko ze stanowiskiem Komisarza Generalnego, jednak 1 października 1923 zrezygnował z funkcji w Gdańsku i skupił się na pracy poselskiej. Uzyskał także mandat poselski do Sejmu II kadencji.
Od czerwca 1927 był patronem (prezesem) Wielkopolskiego Towarzystwa Kółek Rolniczych. Po 1930 był członkiem władz wielu organizacji i przedsiębiorstw przemysłowych. Był właścicielem wzorowo prowadzonych majątków ziemskich.
Od 1899 był mężem Marii Pauliny z Kąsinowskich h. Nałęcz (1879–1946), z którą miał 5 synów: Kazimierza Władysława (1901–1940), Józefa (1903–1971), Felicjana (1903–1946), Zbigniewa (1904–1976), Stefana (1908–1934) oraz córkę Aleksandrę (1914–1986).
Zmarł w rodzinnej posiadłości w Swadzimiu. Został pochowany w nekropolii Rodu Plucińskich na Cmentarzu parafii Św. Jadwigi Śląskiej i Jakuba Apostoła w Lusowie (kwatera VI).

</doc>
<doc id="1745443" url="https://pl.wikipedia.org/wiki?curid=1745443" title="IP over Avian Carriers">
IP over Avian Carriers

IP over Avian Carriers (IPoAC) to humorystyczny Request for Comments dotyczący przenoszenia ruchu internetowego (IP) przy użyciu ptaków, np. gołębi pocztowych.
"IP over Avian Carriers" został opisany w wydanym przez Internet Engineering Task Force (IETF), a napisanym przez Davida Waitzmana i opublikowanym 1 kwietnia 1990. Jest jednym z wielu primaaprilisowych RFC. 1 kwietnia 1999 roku Weitzman opublikował również ulepszenie swojego protokołu w postaci "IP over Avian Carriers with Quality of Service".
Implementacja.
28 kwietnia 2001 roku "IP over Avian Carriers" został zaimplementowany przez Linux User Group z Bergen. Wysłali 9 pakietów na odległość około 5 kilometrów. Każdy z nich był niesiony przez jednego gołębia i zawierał polecenie ping. Otrzymali 4 odpowiedzi. Współczynnik utraty pakietów wyniósł około 56%, a czas odpowiedzi mieścił się w przedziale od 3000 do ponad 6000 sekund. Oto zapis transmisji:
Inne ptasie sposoby transportu danych.
Osoby fotografujące rafting używają gołębi jako sneakernet, aby przenosić cyfrowe zdjęcia zapisane na pamięci flash z aparatu do operatora wycieczki. Pojedynczy gołąb jest w stanie przenieść dziesiątki gigabajtów danych na dystansie 30 mil w około godzinę, co w pierwszej dekadzie XXI wieku było dobrym wynikiem, porównywalnym z sieciami ADSL czy komórkowymi, nawet gdy weźmie się pod uwagę utracone nośniki.
The Unlimited Group, firma zajmująca się usługami telekomunikacyjnymi w Południowej Afryce, przeprowadziła eksperyment, w którym sprawdzono czy transmisja danych na odległość 80 km przy użyciu gołębia pocztowego (o imieniu Winston) jest szybsza od transmisji przy użyciu linii ADSL. Gołąb wyruszył 10 września 2009 roku z call centre w Howick, aby dostarczyć 4 GB danych do siedziby firmy w Hillcrest, Durban; w tym samym czasie odbywała się transmisja po linii ADSL. Wyścig zaczął się o 9.30, a o 11.15 Winston dotarł do celu, podczas gdy linią ADSL o 11.45 przesłano mniej niż 4% danych.
Tego typu proste metody transportu nie wykorzystują protokołu IP.

</doc>
<doc id="1745449" url="https://pl.wikipedia.org/wiki?curid=1745449" title="Hipoplazja móżdżku">
Hipoplazja móżdżku

Hipoplazja móżdżku (ang. cerebellar hypoplasia) – zaburzenie rozwojowe polegające na niepełnym wykształceniu móżdżku. Może dotyczyć tylko robaka móżdżku (najczęściej), tylko półkul, tylko jednej półkuli lub całości móżdżku. Wada ta występuje sporadycznie, ale może też być dziedziczna. Hipoplazję móżdżku mogą wywołać zakażenia w okresie prenatalnym (zwłaszcza cytomegalowirusowe), ekspozycja na teratogeny, aberracje chromosomalne, schorzenia metaboliczne, choroby genetyczne. Do objawów u dzieci zalicza się opóźnienie rozwoju, hipotonię, ataksję, upośledzenie umysłowe oraz oczopląs. U osób starszych do objawów należą również bóle i zawroty głowy, zaburzenia równowagi oraz upośledzenie słuchu. Hipoplazja móżdżku może należeć do obrazu klinicznego zespołów wad wrodzonych, np. zespołu Dandy’ego-Walkera lub zespołu Walkera-Warburg.
Patogeneza.
Móżdżek zawiązuje się około 22–44 dnia od zapłodnienia, w grzbietowej części tyłomózgowia wtórnego, ze zrośnięcia się w linii pośrodkowej blaszek skrzydłowych. Z blaszek tych tworzy się płyta móżdżkowa, wcięta w części centralnej i rozszerzająca się na boki w dwa skrzydła. Następnie skrzydła móżdżku grubieją, a przyśrodkowo przekształcają się w wały móżdżku, wpuklające się do komory czwartej i na zewnątrz. W 3 miesiącu wały ulegają połączeniu w pojedynczy, biegnący poprzecznie wał móżdżku, z którego części bocznych tworzą się zawiązki półkul móżdżku, a z części środkowej – zawiązek robaka. Pierwszym płatem móżdżku jest płat grudkowo-kłaczkowy. 
Zaburzenia rozwoju móżdżku zachodzące w tym okresie powodują niedorozwój (hipoplazję) robaka, półkul móżdżku (jednej lub obu) bądź całego móżdżku. Zaburzenia rozwoju na wcześniejszym etapie mogą doprowadzić do całkowitego braku móżdżku (agenezja móżdżku, aplazja móżdżku), całkowitego braku jednej półkuli móżdżku lub robaka (agenezja robaka móżdżku). Zaburzenia w okresie późniejszym, kształtowania się szczelin i płacików móżdżku, objawiają się jako różnorodne malformacje (dysplazje).
Odmienną patologią jest atrofia móżdżku, w której prawidłowo rozwinięty móżdżek ulega zanikowi wskutek procesu neurodegeneracyjnego lub urazu. Zróżnicowanie hipotrofii i atrofii może być trudne w przypadku, gdy zmiany neurodegeneracyjne mają początek we wczesnym dzieciństwie.
Podział.
Wyróżnia się następujące typy hipoplazji móżdżku:
Hipoplazja mostowo-móżdżkowa z reguły traktowana jest jako odrębna jednostka nozologiczna i opisywana osobno.
Etiologia.
Hipoplazja móżdżku może być wadą izolowaną lub należeć do obrazu zespołów wad wrodzonych. Zarówno izolowana i zespołowa hipoplazja może być uwarunkowana genetycznie. Zdecydowana większość tych chorób dziedziczona jest w sposób autosomalny recesywny.
Rozpoznanie.
Nowe techniki obrazowania umożliwiają bardzo wczesne prawidłowe rozpoznanie tych wad; obecnie MRI pozwala na wykrycie hipoplazji struktur tyłomózgowia w okresie prenatalnym. Korelacja między znaleziskami w badaniu obrazowym a objawami klinicznymi jest zazwyczaj niewielka. 
Leczenie.
W przypadku hipoplazji nie ma standardowego sposobu leczenia. Stosuje się leczenie objawowe oraz wspomagające. Rehabilitacja ruchowa może pomóc cierpiącym na zaburzenia równowagi.
Rokowanie.
Hipoplazja móżdżku może mieć charakter postępujący. Niektóre odmiany hipoplazji móżdżku wywołane wrodzonymi wadami mózgu nie postępują.

</doc>
<doc id="1745451" url="https://pl.wikipedia.org/wiki?curid=1745451" title="Marsz turecki">
Marsz turecki

Marsz turecki (Rondo Alla Turca) – III część "XI Sonaty fortepianowej" W.A. Mozarta. Został skomponowany w tonacji a-moll około 1783 w Wiedniu na fortepian solo w formie ronda. Wykonanie trwa około 3-5 minut. Jest przykładem melodyki figuracyjnej. Dzieło posiada budowę ABCBAB+koda, przy czym powtarzające się B to kuplety.

</doc>
<doc id="1745453" url="https://pl.wikipedia.org/wiki?curid=1745453" title="Erik Olivier Lancelot">
Erik Olivier Lancelot

Erik Olivier Lancelot (ur. 9 kwietnia 1975), znany również jako AiwarikiaR - norweski muzyk, kompozytor i instrumentalista. Erik Olivier Lancelot znany jest przede wszystkim z występów w zespole muzyki awangardowej Ulver w którym pełnił funkcję perkusisty i flecisty. Z zespołem rozstał się po nagraniu albumu "Themes from William Blake’s The Marriage of Heaven and Hell". Przez krótki okres był członkiem Burzum, kiedy Varg Vikernes planował trasę koncertową. Ostatecznie pomysł ten został porzucony. W latach 1992-1993 był członkiem grupy Valhall. Jest jednym z założycieli projektu Umoral, w którym jednak został zastąpiony przez Hellhammera. Obecnie jest administratorem oficjalnej strony Jester Records.

</doc>
<doc id="1745455" url="https://pl.wikipedia.org/wiki?curid=1745455" title="Xsane">
Xsane



</doc>
<doc id="1745458" url="https://pl.wikipedia.org/wiki?curid=1745458" title="Avalanche Engine">
Avalanche Engine

Avalanche Engine – silnik gry używany w grach komputerowych, stworzony przez firmę Avalanche Studios. Po raz pierwszy został użyty w grze "Just Cause" w 2006 roku. W 2009 roku pojawiła się jego ulepszona wersja 2.0. Silnik umożliwia wyświetlanie grafiki trójwymiarowej o wysokiej jakości i licznych postaci na ekranie, a także obsługuje zaawansowaną sztuczną inteligencję. W 2009 roku portal IGN umieścił Avalanche Engine na liście 10 najlepszych silników w historii siódmej generacji gier komputerowych.

</doc>
<doc id="1745459" url="https://pl.wikipedia.org/wiki?curid=1745459" title="Próba SISI">
Próba SISI

Próba SISI (Short Increment Sensitivity Index) – próba zróżnicowania głośności służy do określenia zdolności różnicowania zmiany natężenia bodźca. Wykonywana jest w celu określenia charakteru (miejsca uszkodzenia) niedosłuchu odbiorczego.
Wykonanie.
Nadaje się ton o natężeniu 20 dB SL (powyżej progu słuchu pacjenta) modulowany o 1 dB co 5 s na około 0,3 - 0,5 s. Zadaniem pacjenta jest sygnalizowanie kiedy usłyszy chwilowe modulacje dźwięku.

</doc>
<doc id="1745460" url="https://pl.wikipedia.org/wiki?curid=1745460" title="AiwarikiaR">
AiwarikiaR



</doc>
<doc id="1745462" url="https://pl.wikipedia.org/wiki?curid=1745462" title="Broniewski (album)">
Broniewski (album)

Broniewski – polski album muzyczny wydany 8 kwietnia 2006 przez Rockers Publishing zawierający utwory nagrane przez różnych wykonawców do tekstów Władysława Broniewskiego.

</doc>
<doc id="1745464" url="https://pl.wikipedia.org/wiki?curid=1745464" title="Geografia Etiopii">
Geografia Etiopii

Geografia Etiopii – Etiopia jest państwem położonym we wschodniej części Afryki. Ma powierzchnię  km2, leży na płaskowyżu (Wyżyna Abisyńska i Wyżyna Somalijska) przeciętym Rowem Abisyńskim. Panuje klimat tropikalny, łagodzony dużą wysokością (stolica Etiopii, Addis Abeba jest jednym z najwyżej położonych miast świata). Im wyżej tym niższa temperatura, a obfitość opadów staje się wyższa. Średnio temperatura waha się pomiędzy . Ludność składa się z wielu grup etnicznych. Etiopia ma 81,28 mln mieszkańców (2009).
Etiopia graniczy z następującymi państwami (podano długość granic):
Budowa geologiczna i rzeźba.
Etiopia prawie w całości jest objęta zrębową wyżyną, która jest dziełem procesów geologicznych, zachodzących od jury do paleogenu. W tym czasie obszar północno-wschodniej Afryki ulegał wypiętrzaniu. Na terenie Etiopii są ślady aktywności wulkanicznej. Obecnie terytorium Etiopii jest podzielone na dwa obszary tektoniczne, rozdzielone zapadliskiem. Są to Wyżyna Abisyńska, zajmująca większość terytorium i zachodnia część Wyżyny Somalijskiej, na wschodzie kraju. Obie te formacje spoczywają na podłożu prekambryjskim. Podłoże te zbudowane jest z gnejsów, łupków i granitów. Nad zerodowaną powierzchnią tych skał zalegają osady formacji triasowej, złożone z piaskowców, a na nich seria wapieni i margli jurajskich. Warstwy pochodzące z trzeciorzędu reprezentowane są przez morskie i lądowe skały osadowe, na obszarach okalających Wyżynę Abisyńską. Osady mezozoiczne i trzeciorzędowe, pokryte są skałami wulkanicznymi. Doliny rzek zbudowane są z czwartorzędowych osadów aluwialnych.
W kraju dominuje potężny masyw Wyżyny Abisyńskiej, która opada łagodnie ku zachodowi, dochodząc niemal do granicy Sudanu. Przeciętna jej wysokość waha się od 2000 do 2500 m n.p.m. Najwyższe wzniesienia przekraczają 4000 m. Ras Daszan o wysokości 4620 m n.p.m. jest najwyższym szczytem Etiopii. Sama wyżyna jest rozległa, o średnicy około 1000 km.
Wyżynę Abisyńską przecinają liczne doliny, uformowane przez erozję rzeczną. Przeciętna dolina rzeczna ma szerokość 11–13 km. Najszersze osiągają 20 km. Głębokość dolin w stosunku do poziomu wyżyny, sięga 1000 m. Południowa jej część ma charakter płaskowyżu o wysokości do 2400 m n.p.m. Od wschodu z Wyżyną Abisyńską sąsiaduje zapadlisko tektoniczne, którego południowa część ma charakter rowu. Północna część rozszerza się i przechodzi w Kotlinę Danakilską. Dno rowu leży na głębokości 1000 m n.p.m., a jego krawędzie nierzadko osiągają wysokość 4000 m n.p.m. Rów jest wypełniony czwartorzędowymi skałami wulkanicznymi, na jego dnie znajdują się liczne jeziora.
Wschodnią część Etiopii zajmuje Wyżyna Somalijska. Zachodnia jej część wznosi się stromym progiem w postaci gór, których najwyższe szczyty przekraczają 4000 m n.p.m. Szczyt Batu osiąga 4307 m n.p.m. Ku południowemu wschodowi wyżyna łagodnie opada, przechodząc w równiny leżące na sąsiedniej Somalii.
Klimat.
Etiopia leży w strefie podrównikowej z wyjątkiem północnych krańców leżących w strefie klimatu zwrotnikowego. Występuje sezonowa zmiana mas powietrza zwrotnikowego – latem pogodę kształtują masy powietrza równikowego, a zimą zwrotnikowego. Warunki klimatyczne różnią się jednak od występujących w innych państwach. Kształtowane są w dużej mierze przez wysokość nad poziomem morza, np. na dnie Rowu Abisyńskiego panuje klimat charakterystyczny dla obszarów półpustynnych, a w Kotlinie Danakilskiej gorących pustynnych.
W Etiopii wyróżnia się pięć pięter klimatycznych, o których decyduje wysokość nad poziomem morza:
Opady deszczu także są zróżnicowane i rosną wraz ze wzrostem wysokości od 100 mm w najniżej położonych obszarach do 1500 mm wysoko w górach. Południowo-zachodnie stoki jako podwietrzne otrzymują 80% opadów rocznych. Na obszarach leżących przy granicy z Somalią opady są dużo mniejsze, zwłaszcza tereny północno-wschodnie, w rejonie nadgranicznym z Somalią. Wartości opadowe nie przekraczają tam 500 mm.
Średnia temperatura w styczniu w Kotlinie Danakilskiej wynosi , a w Addis Abebie . W wilgotnych partiach wyżyn temperatura jest jeszcze niższa i wynosi . Latem w Kotlinie Danakilskiej jest upalnie, średnia temperatura wynosi . Natomiast w stolicy kraju temperatura jest prawie niezmienna. Średnie roczne amplitudy na Wyżynie Abisyńskiej i Somalijskiej są małe, jednak w porze suchej amplitudy dobowe dochodzą do . Na terenach równinnych, nisko położonych amplitudy są bardzo wysokie, we wschodniej Etiopii, w porze suchej, która jest tam długa; temperatury w dzień wynoszą , w nocy zaś spadają do . W czasie krótkiej pory deszczowej we wschodniej Etiopii, jak i Kotlinie Danakilskiej, temperatury są nieco niższe. Występują dwie krótkie pory deszczowe (kwiecień i październik). 
Długość pór deszczowych rośnie wraz z wysokością, ale zależy od położenia (ekspozycja wiatrów).
Wody.
Na Wyżynie Abisyńskiej biorą początek wielkie rzeki. Sieć rzeczna jest gęsta, ale charakteryzuje się zmiennością stanu wód. Deszcze, które nawiedzają Etiopię w porze deszczowej, są bardzo ulewne, przez co w dolinach rzecznych dochodzi do częstych powodzi. W czasie trwania pory suchej wiele małych rzek wysycha, a większe mają obniżony poziom lustra. Zachodnią część Wyżyny Abisyńskiej odwadniają dopływy Nilu: Sobat (740 km) w Etiopii zwany Baro, Nil Błękitny, który bierze początek w największym etiopskim jeziorze Tana oraz Atbarze z głównym dopływem Takaze. Część rzek wypływających z Wyżyny Somalijskiej uchodzi do Oceanu Indyjskiego. Są to Uebi Szebelie, która jest główną rzeką w sąsiedniej Somalii oraz Ganalie Doria. Większość rzek Wyżyny Somalijskiej to bezodpływowe zlewnie Kotliny Danakilskiej. W Rowie Abisyńskim płynie rzeka Auasz, która ginie na północy w piaskach pustyni. W południowej części rowu ciągnie się pas jezior: Zyuaj, Abjata, Langano i Szala. Jeziora te są jednymi z ważniejszych atrakcji turystycznych kraju. Właściwie wszystkie rzeki Etiopii są nieżeglowne z powodu spadków i progów w korycie oraz wahań głębokości. Mają natomiast duże znaczenie dla pozyskiwania energii elektrycznej oraz nawadniania obszarów rolniczych w piętrze "kolla".
Gleby.
Etiopia jest zdominowana przez dwa typy gleb: czerwonobrązowe gleby sawann i górskie stepowe gleby czerwone, kasztanowe i szare. Na Wyżynie Abisyńskiej i w zachodniej części Wyżyny Somalijskiej występują urodzajne gleby ferralitowe, gliniaste ciemnobrunatne i miejscami czarne, które wykształciły się na podłożu skał wulkanicznych. Do tych gleb należą kambisole i nitisole. Południowo-wschodnia część Wyżyny Somalijskiej pokryta jest płytkimi glebami laterytowymi czerwonymi, na których występuje roślinność sawannowa. Obszary pustynne i półputystynne poza terenem Wyżyny Abisyńskiej są pokryte yernosolami, a w Kotlinie Danakilskiej oprócz yernosoli występują także słone kserosole. Rzeczne doliny wypełnione są ciemnymi glebami aluwialnymi.
Flora.
Roślinność Etiopii ma generalnie charakter piętrowy. Na obszarach nisko położonych, gdzie opady są przez cały rok skąpe, występuje roślinność sucholubna. Charakterystyczna dla terenów półpustynnych. Tereny o słonych glebach są miejscami pokryte słonoroślami. Na wyżynnych terenach w północno-wschodniej i wschodniej Etiopii występują sawanny. Południowo-zachodnia część Wyżyny Abisyńskiej jest pokryta wilgotniejszą roślinnością parkową. W dolinach rzek rosną wiecznie zielone lasy. Fragmentaryczne lasy tropikalne rosną tylko w południowo-zachodniej części kraju. W lasach "kolli" można spotkać palmy, liczne zarośla bambusów, mączne banany i krzewy kawowe. Wyżej położone tereny, były niegdyś porośnięte wiecznie zielonymi lasami liściastymi i szpilkowymi. Obecnie obszary te są mocno zdegradowane przez rolnictwo. Tylko w południowo-zachodniej części wyżyny rosną miejscami naturalne lasy kawowe. Charakterystycznym elementem "uojna dega" są sprowadzone z Australii eukaliptusy. Tereny powyżej 2500 m n.p.m. pokryte są roślinnością alpejską, natomiast piętro "czoke" jest pozbawione roślinności. Najwyższe partie wyżyn reprezentują wysokogórskie łąki, półpustynie i pustynie górskie. Rów Abisyński i południowo-wschodnia część kraju są zdominowane przez suche lasy zwrotnikowe i zarośla kolczaste. Kotlina Danakilska jest uboga w roślinność – występują tam pustynie, półpustynie i solniska.
Fauna.
Świat zwierząt w Etiopii jest bardzo bogaty i zróżnicowany gatunkowo. Żyją m.in. słonie, żyrafy, nosorożce i lwy, a w pobliżu rzek spotkać można hipopotamy.
Władze Etiopii dbają o przyrodę, miejscami mocno zdegradowaną na przestrzeni wieków. Największy park: Park Narodowy Semien został podniesiony do rangi światowego dziedzictwa ludzkości.
Awifauna.
Na terenie Etiopii stwierdzono 802 gatunki ptaków (około 53% ze wszystkich gatunków). 26 spośród nich klasyfikowanych jest jako zagrożone wyginięciem lub narażone, z czego krytycznie zagrożone są 3 – ibis grzywiasty ("Geronticus eremita"), pazurczak krótkodzioby ("Heteromirafra sidamoensis") oraz czajka towarzyska ("Vanellus gregarius"). Trzy gatunki otrzymały status niedostateczne dane (DD), są to białorzytka uboga ("Oenanthe dubia"), skowroniec białowąsy ("Mirafra pulpa") i sawanka białogardła ("Sylvietta philippae"). Większość gatunków – 751 – ma jednak status gatunków najmniejszej troski (LC). Spośród 15 endemitów jedynie jeden jest krytycznie zagrożony (pazurczak krótkodzioby). Dwa endemity otrzymały status zagrożonych, i są to afrokulczyk żółtogardły ("Crithagra flavigula") i abisyniak ("Zavattariornis stresemanni"). Pozostałe uznano za narażone, jak na przykład szponiastonóg czerwonooki ("Pternistis harwoodi") i turak etiopski ("Tauraco ruspolii"), szponnik górski ("Macronyx flavicollis") ma status narażonego, zaś 4 spośród 15 endemitów ma status gatunku najmniejszej troski. Na terenie Etiopii znajduje się 68 obszarów klasyfikowanych jako Important Bird Area, zajmujących łącznie powierzchnię  ha. Obszarów uznanych za Endemic Bird Area jest cztery.

</doc>
<doc id="1745465" url="https://pl.wikipedia.org/wiki?curid=1745465" title="Gajcy!">
Gajcy!

Gajcy! – polski album muzyczny wydany 17 lipca 2009 przez Muzeum Powstania Warszawskiego, zawierający utwory nagrane przez różnych wykonawców do tekstów Tadeusza Gajcego.

</doc>
<doc id="1745467" url="https://pl.wikipedia.org/wiki?curid=1745467" title="Hector-Irénée Sévin">
Hector-Irénée Sévin

Hector-Irénée Sévin (ur. 22 marca 1852 w Simandre, zm. 4 maja 1916 w Lyonie) – francuski duchowny katolicki, kardynał, arcybiskup Lyonu. 
Życiorys.
Święcenia kapłańskie przyjął 7 czerwca 1876 roku w Belley. Prowadził pracę duszpasterską w diecezji Belley na różnych stanowiskach w latach 1876–1908. 11 lutego 1908 roku otrzymał nominację na biskupa Châlons i Sakrę biskupią przyjął 5 kwietnia 1908 roku w katedrze Belley z rąk kardynała Louisa-Henri Luçona arcybiskupa Reims. 2 grudnia 1912 roku został przeniesiony na stolicę metropolitalną Lyonu. Na konsystorzu 25 maja 1914 roku papież Pius X wyniósł go do godności kardynalskiej z tytułem kardynał prezbitera Santissima Trinità al Monte Pincio. W 1914 roku uczestniczył w konklawe, które wybrało na papieża Benedykta XV.
Zmarł 4 maja 1916 w Lyonie. Pochowano go w archikatedrze metropolitalnej św. Jana Chrzciciela w Lyonie.

</doc>
<doc id="1745469" url="https://pl.wikipedia.org/wiki?curid=1745469" title="Severn (rzeka w północnym Ontario)">
Severn (rzeka w północnym Ontario)

Severn – rzeka w północno-zachodniej części kanadyjskiej prowincji Ontario, której część zlewni sięga prowincji Manitoba. 
Położenie jej źródeł nie jest oczywiste - podawane są jezioro Finger lub jezioro Deer Lake. Od wschodniej części działu wodnego wody jej płyną w kierunku północno-wschodnim i wpadają do Zatoki Hudsona w mieście Fort Severn. Pod względem hydrograficznym została zidentyfikowana przez angielskiego kapitana Thomasa Jamesa w roku 1631. Odkrywca nazwał ją wówczas New Severn, jako że za pierwszą uważał jej imienniczkę – rzekę o największym przepływie w Anglii.
Wzdłuż Severn River osiedlały się plemiona indiańskie, dla których mimo dokuczliwych bystrz rzeka ta stanowiła cenny trakt handlowy, ułatwiający wysyłkę skór z okolic Jeziora Winnipeg do Zatoki Hudsona.
Zlokalizowane przy ujściu miasto Fort Severn zostało założone w 1689 roku przez Kompanię Zatoki Hudsona jako faktoria, lecz już po roku zostało spalone przez kolonistów, dla zapobieżenia łatwej grabieży ze strony Francji. Zgliszcza osady zostały przejęte przez Pierre’ Le Moyne d’Iberville’a, który odbudował osadę jako Fort-Thérèse i zaprowadził na tym terenie administrację francuską.
Osada została opuszczona w 1714 r., a przyczółek handlowy został odbudowany w 1759 roku. Od tego czasu funkcjonuje nieprzerwanie do dzisiejszego dnia, należąc do najstarszych europejskich wspólnot osadniczych w Ontario.

</doc>
<doc id="1745473" url="https://pl.wikipedia.org/wiki?curid=1745473" title="Latouche Tréville (1892)">
Latouche Tréville (1892)



</doc>
<doc id="1745474" url="https://pl.wikipedia.org/wiki?curid=1745474" title="Jeanne d'Arc (1899)">
Jeanne d'Arc (1899)



</doc>
<doc id="1745477" url="https://pl.wikipedia.org/wiki?curid=1745477" title="Iran Pro League">
Iran Pro League

Iran Pro League (perski لیگ برتر فوتبال ایران) obecnie zwana Pucharem Zatoki Perskiej (perski: جام خلیج فارس) – najwyższa, profesjonalna liga piłkarska w Iranie. 
System ligowy jest podobny do angielskiego. Zespoły z IPL spadają do Azadegan League (1 dywizja), potem kolejno do 2 i 3 dywizji. Niżej są już ligi lokalne.
Historia.
Ligi regionalne.
Do wczesnych lat 70. Iran nie miał oficjalnej ligi krajowej. Wiele drużyn uczestniczyło w mistrzostwach swoich miast. Taj Teheran i Szahin Teheran były dwoma najpopularniejszymi zespołami w połowie lat 60. i są nimi nadal. W tym okresie lokalną ligę w Teheranie zwyciężały ekipy PAS Teheran, Szahin Teheran, Taj Teheran oraz Daraei Teheran.
Puchar Takht Jamshid.
Puchar Takht Jamshid był pierwszą narodową ligą w Iranie. Nazwa Jamshid to ważna część irańskiej historii starożytnej. Nazwa ligi miała także podkreślać wielkość starożytnych Persów. Pierwsze rozgrywki Pucharu Takht Jamshid odbyły się w sezonie 1972/1973. Drużyny grały u siebie i na wyjeździe, a mistrzem zostawała ta z największą liczbą punktów. Większość klubów biorących udział były powiązane z organizacjami rządowymi, ale niektóre były własnością prywatną (np. Persepolis Teheran).
Po rewolucji w 1978, ponieważ trwała wojna iracko-irańska rozgrywek nie wznowiono. Piłkarska liga w Iranie została reaktywowana dopiero po latach, już pod inną nazwą. Mimo krótkiej działalności Pucharu Takth Jamshid można uznać te rozgrywki za pierwszą krajową ligę irańską, która miała duży wpływ na poprawę poziomu irańskiej piłki nożnej.
Lata 80..
W latach 80. ze względu na rewolucję i wojnę z Irakiem piłka nożna zeszła na dalszy plan. Kluby miały bardzo mało pieniędzy. Z powodów politycznych zmieniano nazwy drużyn oraz zarządy i ich środki finansowe. W latach 1980–1989 nie było rozgrywek o mistrzostwo kraju, toczyło się jedynie kilka zawodów pucharowych oraz mistrzostw danego miasta, jak np. Liga Herdah-Shahrivar lub Qods Cup.
W 1985 powstał Puchar Qods, gdzie występowały zespoły z poszczególnych ostanów. Teheran miał 2 zespoły: Teheran A i Teheran B. Teheran A wygrał puchar w 1985 i 1988, natomiast Esfahan w 1986 i 1987. Najważniejsze zawody lat 80. to Puchar Klubów Teheranu. Najwięcej tytułów mistrzowskich w tych rozgrywkach ma Persepolis Teheran.
Qods League.
Po zakończeniu wojny została podjęta decyzja o zmianie formatu Pucharu Qods. W związku z tym w 1989 powstała Qods League. Zespoły rywalizowały w 2 grupach po 11 drużyn. Po 2 najlepsze drużyny z każdej zmierzyły się w półfinałach. Zwycięzcy spotkali się w finale, gdzie Esteghlal Teheran pokonał 2-1 Persepolis Teheran. Była to pierwsza edycja ligi krajowej po rewolucji. Esteghlal Teheran wygrał także ostatnią edycję ligi teherańskiej w sezonie 1991/1992. W ostatnim finale także wygrali z Persepolis Teheran.
Azadegan League.
W 1991 Qods League została przemianowana na Azadegan League. Nazwa została nadana na cześć irańskich jeńców wojennych, który zostali uwolnieni. Liga rozpoczęła działalność w sezonie 1991/1992. Pierwszym mistrzem była drużyna PAS Teheran. Liczba uczestniczących zespołów była zróżnicowana z roku na rok. PAS Teheran i Saipa Karadż zdominowały pierwsze cztery lata rozgrywek. Na początku lat zespołom PAS Teheran i Esteghlal Teheran udało się zdobyć Azjatycką Ligę Mistrzów, a Persepolis Teheran zwyciężył w rozgrywkach Azjatyckiego Pucharu Zdobywców Pucharów. W połowie lat 90. ligę ponownie zdominowały zespoły Esteghlal i Persepolis. W latach 1995–2001 tylko te dwa zespoły sięgały po mistrzostwo kraju. Te dwa kluby zawsze składały się z najbardziej utalentowanych irańskich piłkarzy. Na zawodnikach obu ekip opierała się reprezentacja narodowa. W tym okresie Persepolis Teheran czterokrotnie był mistrzem Iranu, natomiast Esteghlal Teheran wywalczył ten tytuł 2 razy.
Iran Pro League.
W sezonie 2001/2002 w Iranie powstała pierwsza zawodowa liga piłkarska. Niestety można powiedzieć, że liga profesjonalna jest jedynie z nazwy ponieważ brakuje wielu potrzebnych elementów zawodowej ligi. Wynagrodzenia piłkarzy jednak znacznie wzrosły, a także zaczęły powstawać zespoły prowincjonalne oraz zajęto się wyszukiwaniem talentów, za które to postępy można pochwalić każdy klub Iran Pro League. Zespoły takie jak Sepahan Isfahan, Foolad Ahwaz, Zob Ahan Isfahan i Esteghlal Ahwaz mogą teraz z powodzeniem konkurować z wielkimi teherańskimi firmami. Liga nadal się rozwija i jest nadzieja na to, że pomoże irańskiej piłce poprawić poziom i jej reputację.
Puchar Zatoki Perskiej.
W dniu 12 sierpnia 2006 Irańska Federacja Piłkarska podjęła decyzję o kolejnej zmianie nazwy ligi. Od tamtej pory brzmi "Puchar Zatoki Perskiej". Stało się tak, aby promować nazwę Zatoki Perskiej zamiast nieprawidłowych odmian używanych przez inne narody i organizacje. Nowe logo ligi zostało wybrane spośród 130 projektów i zaprezentowane 14 listopada 2006.
Drużyny w sezonie 2009/2010.
W sezonie 2009/2010 uczestniczyło 18 zespołów
Format rozgrywek i sponsoring.
Rozgrywki.
W lidze jest 18 klubów. Sezon trwa od sierpnia do maja, każdy klub mierzy się z rywalem dwukrotnie – raz na własnym boisku, raz na wyjeździe. W sumie każdy z zespołów w trakcie sezonu rozgrywa 34 spotkania, co daje łącznie 306 meczów na sezon. Za zwycięstwo przyznaje się 3 punkty, natomiast 1 punkt za remis. Punkty za porażkę nie są przyznawane. Zespoły są klasyfikowane według liczby zdobytych punktów. W następnej kolejności decyduje bilans bramek i liczba goli strzelonych. Na koniec sezonu zespół za największą liczbą punktów zostaje mistrzem. Do Azadegan League spadają 3 najsłabsze zespoły. Awans zdobywają zwycięzcy 2 grup Azadegan League i wygrany baraży pomiędzy ekipami z drugich miejsc.
Kwalifikacje do azjatyckich pucharów.
Od 2008 roku do Azjatyckiej Ligi Mistrzów awansują 4 zespoły. Są to 3 najlepsze drużyny ligi oraz zwycięzca Pucharu Hazfi. Jeżeli zwycięzca Pucharu Hafzi jest zespołem z pierwszej trójki, wtedy prawo gry w Lidze Mistrzów przechodzi na zespół z 4. miejsca w tabeli ligi.
Sponsoring.
Od momentu powstania w 2001 roku liga nie posiada prywatnego sponsoringu z wyjątkiem zespołów Zob Ahan Isfahan i Saba Kom. Liga jest w pełni finansowana przez irański rząd.
Tabela wszech czasów Iran Pro League/Puchar Zatoki Perskiej.
Od pierwszego sezonu 2001/2002 profesjonalnej ligi w Iranie odbyło się kolejnych 10 edycji. Oto tabela pokazująca statystyki drużyn jakie osiągnęły w trakcie swojej gry na najwyższym szczeblu ligowym od 2001 roku. 
Ranking.
Miejsce Iran Pro League w rankingu IFFHS na najmocniejszą ligę piłkarską świata.
Piłkarze.
Okienka transferowe.
W Iranie trwają dwa okienka transferowe:
Zagraniczni piłkarze.
Każdy zespół może mieć w kadrze dowolną liczbę piłkarzy spoza Iranu, jednak podczas meczu ich liczba w składzie na dane spotkanie nie może przekroczyć 3. W przeszłości nie było naruszenia tej zasady, dopiero w sezonie 2006/2007 PAS Teheran odebrano 1 punkt za występ 4 zagranicznych piłkarzy w meczu 20. kolejki z Malawan Bandar-e Anzali.
Ponadto począwszy od sezonu 2008/2009 kluby Iran Pro League nie mogą zatrudniać zagranicznych bramkarzy, w celu rozwijania rodzimych bramkarskich talentów. Drużyny, które miały wcześniej podpisane kontrakty z zagranicznymi golkiperami nie obowiązuje ta reguła.
Zawieszenia.
Zawodnicy karani są zawieszeniem na kolejny mecz w przypadku jeśli otrzymają 3 żółte kartki w dowolnej części sezonu.
Najlepsi strzelcy.
Najlepsi strzelcy wszech czasów I ligi irańskiej.
Źródło:
Media.
Channel 3 transmituje mecze krajowe. IRIB 2 emituje zarówno spotkania międzynarodowe jak i IPL. Jednak z powodu ogromnej popularności zespołów teherańskich Persepolis Teheran i Esteghal Teheran tylko mecze tych drużyn są pokazywane na międzynarodowym IRIB 2. Kluby nie otrzymują żadnych dochodów z praw do transmisji, bowiem IRIB, a także kluby są własnością rządu. Jest to często związane ze słabą rentownością klubów piłkarskich w Iranie.

</doc>
<doc id="1745479" url="https://pl.wikipedia.org/wiki?curid=1745479" title="Helgi Danielsson">
Helgi Danielsson



</doc>
<doc id="1745480" url="https://pl.wikipedia.org/wiki?curid=1745480" title="Szymon Platner">
Szymon Platner

Szymon Platner (ur. 2 września 1914 w Czchowie, zm. 1 lutego 1994 w Brzesku) – ostatni żydowski mieszkaniec Brzeska, opiekun tamtejszego cmentarza żydowskiego.
Pochowany jest na nowym cmentarzu żydowskim przy ulicy Miodowej w Krakowie.

</doc>
<doc id="1745481" url="https://pl.wikipedia.org/wiki?curid=1745481" title="Killzone">
Killzone

Killzone – gra akcji first-person shooter stworzona przez studio Guerrilla Games na konsolę Sony PlayStation 2, wydawcą jest Sony Computer Entertainment. Jest to pierwsza odsłona cyklu gier spod znaku Killzone. Światowa premiera odbyła się w listopadzie 2004 roku.
Fabuła gry toczy się w niedalekiej przyszłości. Prowadzony bohater zostaje wplątany w wojnę z dwoma ludzkimi frakcjami: Helghast oraz ISA, zaś faktyczna rozgrywka rozpoczyna się w momencie podstępnego ataku wojsk Helghast na planetę kontrolowaną przez ISA, tj. Vecte.
Grę rozpoczynamy kapitanem Janem Templarem, z misją zebrania wojsk i wycofania się. Templar spotyka gen. Adamsa, który rozkazuje mu odnaleźć tajnego szpiega, agenta Lugera. Gdy Templar odnajduje Lugera, ich misją staje się przejęcie parku, w którym uwięziono gen. Adamsa. Po drodze spotykają Rica, człowieka, który nienawidzi Helghastów za to, że zniszczyli mu planetę.

</doc>
<doc id="1745483" url="https://pl.wikipedia.org/wiki?curid=1745483" title="Kościół parafialny pod wezwaniem św. Jakuba w Skorogoszczy">
Kościół parafialny pod wezwaniem św. Jakuba w Skorogoszczy



</doc>
<doc id="1745489" url="https://pl.wikipedia.org/wiki?curid=1745489" title="Kościół parafialny pw. św. Zygmunta i św. Jadwigi Śląskiej w Kędzierzynie-Koźlu">
Kościół parafialny pw. św. Zygmunta i św. Jadwigi Śląskiej w Kędzierzynie-Koźlu



</doc>
<doc id="1745491" url="https://pl.wikipedia.org/wiki?curid=1745491" title="Kościół parafialny pw. św. Mikołaja Biskupa w Grabowcu">
Kościół parafialny pw. św. Mikołaja Biskupa w Grabowcu



</doc>
<doc id="1745492" url="https://pl.wikipedia.org/wiki?curid=1745492" title="Edward Lansdale">
Edward Lansdale

Edward Geary Lansdale (ur. 6 lutego 1908 w Detroit, zm. 23 lutego 1987 w McLean w stanie Wirginia) – oficer United States Air Force, generał major, służył w Office of Strategic Services oraz Centralnej Agencji Wywiadowczej, orędownik silniejszych działań USA podczas zimnej wojny.
Życiorys.
Dzieciństwo i młodość.
Edward G. Lansdale urodził się w 1908 w Detroit w stanie Michigan, jako drugi z czterech synów Sarah Frances Philips i Henry’ego Lansdale. Uczęszczał do szkół w Michigan, Nowym Jorku oraz Kalifornii przed studiami na Uniwersytecie Kalifornijskim w Los Angeles. Na studiach zajmował się również pisaniem do gazet i czasopism.
II wojna światowa.
Podczas wojny pracował w Biurze Służb Strategicznych, gdzie w 1943 roku został oddelegowany jako porucznik do pracy w poszczególnych zadaniach wywiadu wojskowego. W 1945 roku, po kilku awansach, został przeniesiony do centrali Sił Powietrznych Zachodniego Pacyfiku, gdzie został szefem Wydziału Wywiadu. Otrzymał awans na majora Sił Powietrznych.
Filipiny.
Do 1948 roku pomagał odbudować armii Filipin służby wywiadowcze oraz był odpowiedzialny za rozwiązywanie sprawy jeńców wojennych. Po opuszczeniu Filipin w 1948 roku pracował jako instruktor w Szkole Wywiadu Strategicznego mieszczącej się w Bazie Lotniczej Lowry w stanie Kolorado, gdzie otrzymał w 1949 roku tymczasową promocję na podpułkownika.
W 1950 roku prezydent Elpidio Quirino złożył osobiście wniosek o oddelegowanie Lansdale’a do wspomagania służb Filipin w zwalczaniu lewicowego ruchu partyzanckiego Hukbalahap. Nowo wybrany sekretarz obrony narodowej, Ramon Magsaysay, mianował Lansdale’a swoim oficerem łącznikowym.
Współpraca Lansdale’a z Magsaysayem stopniowo przerodziła się w przyjaźń; obydwoje często odwiedzali razem rejony w których były prowadzone walki. Lansdale’a pomógł filipińskim siłą zbrojnym opracować założenia wojny psychologicznej, a także w rehabilitacji więźniów Hukbalahapu w projekcie „EDCOR”. Został awansowany do stopnia pułkownika w 1951 roku.
Wietnam.
Lansdale był członkiem misji gen. John W. O’Daniela w Indochinach w 1953 roku, jako doradca w sprawie działalności partyzanckiej wymierzonej we francuskie siły przez Việt Minh. Od 1954 do 1957 roku stacjonował w Sajgonie jako doradca rządu Wietnamu Południowego. Był aktywny w szkoleniu wojsk Wietnamu Południowego, organizował milicje wyznawców kaodaizmu pod przewodnictwem Trình Minh Thế w celu wzmocnienia armii. Wspomógł także w 1955 roku dojście do władzy Ngô Đình Diệm, z którym utrzymywał przyjazne stosunki.
Szkolił również Phạm Xuân Ẩna, reportera magazynu „Time”, który był w rzeczywistości północno-wietnamskim szpiegiem. W 1961 roku pomógł nagłośnić historię księdza Nguyễn Lạc Hóa, „walczącego kapłana”, który zorganizował milicję „"Sea Swallows"”, złożoną z chińskich katolickich uchodźców.
Również w 1961 roku, zrekrutował John Deutcha do jego pierwszej pracy w na rządowym stanowisku.
W maju 1995 roku, Deutch został mianowany 17 dyrektorem Centrali Wywiadu
Kuba.
Od 1957 do 1963 roku pracował dla Departamentu Obrony w Waszyngtonie, jako zastępca sekretarza operacji specjalnych; był również członkiem prezydenckiego komitetu wojskowego oraz asystentem sekretarza obrony USA ds. operacji specjalnych. We wczesnych latach 60. brał udział w działaniach mających na celu obalenie rządu Kuby, w tym zamordowaniu Fidela Castro. Znaczna część tych prac działa się pod egidą „operacji Mongoose”, planu CIA mającego na celu obalenie Castro.
Według Daniela Ellsberga, Lansdale twierdził, że został zwolniony przez sekretarza obrony Roberta S. McNamare, po tym jak odrzucił ofertę Kennedy’ego, proponującą mu odegranie pewnej roli w obaleniu reżimu w Ngô Đình Diệma. Trzy tygodnie później, 22 listopada 1963 roku, Lansdale został rzekomo sfotografowany na Dealey Plaza w Dallas, wkrótce po zamordowaniu Kennedy’ego
Po przejściu do rezerwy powrócił do Wietnamu, gdzie od 1965 do 1968 roku, pracował w ambasadzie amerykańskiej.
Po przejściu na emeryturę.
Był autorem książki "In the Midst of Wars" opublikowanej w 1972 roku, napisanej na podstawie pamiętników. Jego biografia, "The Unquiet American", została napisana przez Cecil Currey i opublikowana w 1988 roku; tytuł odnosi się do nieprawdziwego przekonania, że bohater książki Grahama Greene’a – "The Quiet American", został oparty na osobie Lansdale’a.
Wiele prywatnych dokumentów i zapisków Lansdale’a zostało zniszczonych w pożarze w jego domu w McLean w 1972 roku. Większość ocalałych dokumentów została 1981 roku przekazana Hoover Institution, Uniwersytetu Stanfordzkiego.
Był dwukrotnie żonaty, miał dwóch synów z pierwszego małżeństwa.
Zmarł 23 lutego 1987 w McLean. Został pochowany na Narodowym Cmentarzu w Arlington w stanie Wirginia.
"JFK" Olivera Stone’a.
W latach dziewięćdziesiątych zainteresowanie Lansdale'em wzrosło, po ukazaniu w filmie Olivera Stone’a "JFK", osoby o kryptonimie „Generał Y”. Postać ta miała być właśnie Lansdalem, który miał być szefem operacyjnym zamachu na prezydenta Kennedy’ego w dniu 22 listopada 1963 roku. Ta teoria była inspirowana pytaniem na temat obecności Lansdale'a na Dealey Plaza, rozpoznanego przez byłego kolegę, L. Fletcher Proutyego na fotografii zrobionej przez fotografa Dallas Morning News zaraz po zamachu. Fotografia pokazuje rzekomo Lansdale'a spacerującego pobliżu „trzech włóczęgów” , którzy zostali aresztowani przez policję Dallas.
L. Fletcher Prouty pracował obok Lansdale'a przez 9 lat, znał jego charakterystyczny kształt głowy, pierścień oraz sposób chodzenia. Chociaż jest wiele spekulacji co do tożsamości „włóczęgów”, identyfikacja Prouty’ego została potwierdzona przez gen. Victor H. Krulaka. Daniel Ellsberg, konsultant Olivera Stone’a przy filmie "JFK" oraz były podwładny Lansdale'a, twierdzi, że Stone nie umieścił otwarcie Lansdale'a w filmie, wierząc że jest niewinny stawianych mu zarzutów.

</doc>
<doc id="1745493" url="https://pl.wikipedia.org/wiki?curid=1745493" title="Kościół parafialny św. Marii Magdaleny w Nowosielcach">
Kościół parafialny św. Marii Magdaleny w Nowosielcach



</doc>
<doc id="1745494" url="https://pl.wikipedia.org/wiki?curid=1745494" title="Kościół parafialny św. Sebastiana i Matki Boskiej Różańcowej w Jurgowie">
Kościół parafialny św. Sebastiana i Matki Boskiej Różańcowej w Jurgowie



</doc>
<doc id="1745496" url="https://pl.wikipedia.org/wiki?curid=1745496" title="Jiří Janeček">
Jiří Janeček

Jiří Janeček (ur. 24 kwietnia 1956 w Jindřichowym Hradcu) – czeski dziennikarz, były prezenter telewizyjny, od 19 lipca 2003 roku prezes Telewizji Czeskiej.

</doc>
<doc id="1745497" url="https://pl.wikipedia.org/wiki?curid=1745497" title="Kościół parafialny św. Jakuba Apostoła w Bartołtach Wielkich">
Kościół parafialny św. Jakuba Apostoła w Bartołtach Wielkich



</doc>
<doc id="1745498" url="https://pl.wikipedia.org/wiki?curid=1745498" title="Ruch internetowy">
Ruch internetowy

Ruch internetowy to przepływ danych w Internecie. Zawiera się w nim m.in. ruch związany z usługami WWW, pocztą elektroniczną i sieciami P2P.

</doc>
<doc id="1745499" url="https://pl.wikipedia.org/wiki?curid=1745499" title="Kościół pw. Matki Boskiej Śnieżnej w Olszowej">
Kościół pw. Matki Boskiej Śnieżnej w Olszowej



</doc>
<doc id="1745501" url="https://pl.wikipedia.org/wiki?curid=1745501" title="Muriel Barbery">
Muriel Barbery

Muriel Barbery fr: myriɛl barberi, (ur. 28 maja 1969 w Casablance) – francuska pisarka.
Jej druga powieść, "Elegancja jeża" (2006), do kwietnia 2009 została sprzedana we Francji w 1,2 mln egzemplarzy. Została przetłumaczona na 39 języków (w tym na język polski) i otrzymała kilka nagród, m.in. Prix des libraires (2007).

</doc>
<doc id="1745503" url="https://pl.wikipedia.org/wiki?curid=1745503" title="Transport kolejowy w Wodzisławiu Śląskim">
Transport kolejowy w Wodzisławiu Śląskim

Transport kolejowy w Wodzisławiu Śląskim – miasto jest węzłem kolejowym na trasie Katowice-Rybnik-Chałupki-Bogumin, oraz dla pobliskich kopalń i zakładów pracy. Przez miasto przebiegają linia kolejowa nr 158 Rybnik Towarowy – Wodzisław Śląski – Chałupki, linia kolejowa nr 876 Wodzisław Śląski-Kopalnia Marcel, linia kolejowa nr 215 łącząca stację w Wodzisławiu Śląskim z Szybem w Marklowicach, a także obecnie nieczynne linie kolejowe nr 159 Wodzisław Śląski – (Żory) – Orzesze i 875 Wodzisław Śląski – KWK 1 Maja.
Wodzisław Śląski posiada połączenia kolejowe realizowane przez Koleje Śląskie (m.in. Bogumin, Katowice, Rybnik), PolRegio (m.in. Rzeszów, Kraków, Jaworzno Szczakowa) oraz PKP Intercity (m.in. Warszawa, Budapeszt, Graz, Gdynia, Przemyśl, Wiedeń i Praga oraz sezonowo m.in. Łeba, Hel, Kołobrzeg, Świnoujście).
Historia.
Historia kolei żelaznej w Wodzisławiu sięga drugiej połowy XIX w. Mieszczanie wodzisławscy chcieli uzyskać połączenie kolejowe z Katowicami i Raciborzem jednak z pominięciem Rybnika. W 1861 roku królewskie władze rządowe wyraziły zgodę na budowę szosy z Wodzisławia przez Radlin Dolny, Obszary, Biertułtowy do dworca kolejowego Czernica (obecnie Rydułtowy). Ukończono ją po kilku latach i odtąd Wodzisław miał samodzielne połączenie z koleją zarówno do Katowic, jak i Raciborza. W 1882 droga ta straciła na znaczeniu w wyniku zakończenia budowy szerokotorowej linii kolejowej z Wodzisławia do Niedobczyc. W tym samym roku miasto uzyskało połączenie poprzez Chałupki z węzłem kolejowym w Boguminie. Dalsza rozbudowa linii kolejowej doprowadziła do połączenia Jastrzębia z Wodzisławiem a dalej z Orzeszem.
Stacje i przystanki.
Obecnie na terenie miasta, na linii 158, funkcjonują:
Na terenie Wodzisławia Śl., w jego ówczesnych granicach, istniały również jeszcze inne trzy stacje/przystanki, które zmieniły nazwę wraz z odłączeniem się dzielnic, na terenie których się znajdują, były to:
Ze względu że dworzec znajduje się w znacznej odległości od ścisłego centrum, w planach w okresie PRL-u było jeszcze utworzenie stacji kolejowej w centrum miasta w okolicach ul. Kolejowej. Obecne plany zakładają powstanie stacji naprzeciwko dworca PKS, która miałaby być częścią centrum przesiadkowego i powstać razem z remontem linii kolejowej nr 158 na odcinku Wodzisław Śląski – Chałupki. Stacja ta miała i prawdopodobnie będzie nosiła nazwę: Wodzisław Śląski Centrum.
Obecnie zlikwidowana jest linia 159 prowadząca z Wodzisławia Śl. do Orzesza przez Jastrzębie-Zdrój i Żory. Na tej linii znajdował się przystanek osobowy Wodzisław Śląski Turzyczka. Obecnie istnieje ruch towarowy do kopalni „Marcel” w Radlinie. Do 2001 istniała linia towarowa z Wodzisławia Śląskiego do kopalni „1 Maja”.
Kolej do lat 90. XX wieku odgrywała bardzo ważną rolę zarówno w transporcie pasażerskim, jak i towarowym. Następnie ze względu na brak remontu torów, a w związku z tym ograniczeniami prędkości i spadkiem liczby pasażerów z roku na rok traciła na ważności. Natomiast w dalszym ciągu kolej pełniła ważną rolę w transporcie towarowym. Wraz z rewitalizacją linii 158 w latach 2014–2016, zwiększono prędkość pociągów do 80 km/h w kierunku Chałupek i do 60 km/h w kierunku Rybnika. W 2016 roku Wodzisław otrzymał 3 pary połączeń PKP Intercity do Warszawy, Pragi i Ostrawy.

</doc>
<doc id="1745504" url="https://pl.wikipedia.org/wiki?curid=1745504" title="Kościół pw. Matki Bożej Nieustającej Pomocy w Grajewie">
Kościół pw. Matki Bożej Nieustającej Pomocy w Grajewie



</doc>
<doc id="1745505" url="https://pl.wikipedia.org/wiki?curid=1745505" title="Kościół pw. Narodzenia Najświętszej Marii Panny w Łęgu">
Kościół pw. Narodzenia Najświętszej Marii Panny w Łęgu



</doc>
<doc id="1745506" url="https://pl.wikipedia.org/wiki?curid=1745506" title="Kościół pw. Nawiedzenia NMP i św. Jadwigi w Szczepanku">
Kościół pw. Nawiedzenia NMP i św. Jadwigi w Szczepanku



</doc>
<doc id="1745508" url="https://pl.wikipedia.org/wiki?curid=1745508" title="Kościół pw. Wniebowstąpienia Pańskiego w Osowcu">
Kościół pw. Wniebowstąpienia Pańskiego w Osowcu



</doc>
<doc id="1745509" url="https://pl.wikipedia.org/wiki?curid=1745509" title="Kościół pw. Trójcy Przenajświętszej w Grajewie">
Kościół pw. Trójcy Przenajświętszej w Grajewie



</doc>
<doc id="1745510" url="https://pl.wikipedia.org/wiki?curid=1745510" title="Kościół pw. Świętego Józefa w Siedlcach">
Kościół pw. Świętego Józefa w Siedlcach



</doc>
<doc id="1745511" url="https://pl.wikipedia.org/wiki?curid=1745511" title="Drętwa pawik">
Drętwa pawik

Drętwa pawik, drętwa elektryczna ("Torpedo torpedo") – gatunek ryby chrzęstnoszkieletowej z rodziny drętwowatych (Torpedinidae).
Występowanie.
We wschodnim Atlantyku od południowej części Zatoki Biskajskiej do Angoli, także w Morzu Śródziemnym.
Występuje w płytkich wodach na piaszczystym lub mulistym dnie, wśród łąk morskich do 50 m głębokości. Dzień spędza zagrzebana w dnie, w nocy poluje.
Cechy morfologiczne.
Osiąga maksymalnie do 60 cm długości. Ciało spłaszczone grzbietobrzusznie o kształcie okrągłej tarczy z wyraźnie oddzielonym krótkim trzonem ogonowym. Skóra gładka. Oczy małe. Uzębienie: w górnej szczęce 18–33 zęby, w dolnej 15–26 zębów. Dwie płetwy grzbietowe, z których pierwsza jest większa znajdują się na trzonie ogonowym. Płetwy piersiowe są przyrośnięte, wyraźnie oddzielone od siebie. Na każdym z boków znajduje się duży narząd elektryczny. 
Strona grzbietowa od jasno- do ciemnobrązowej, z od 1 do 7 (zwykle 5) plamami koloru niebieskiego, obwiedzionymi żółto lub czarno. Strona brzuszna biaława z ciemną obwódką.
Odżywianie.
Pokarm stanowią małe przydenne ryby oraz skorupiaki.
Rozród.
Ryba jajożyworodna. Czas rozwoju zarodka w zależności od temperatury wynosi 5–6 miesięcy. W miocie w zależności od wielkości samicy znajduje się od 3 do 21 młodych o długości 8 cm.
Historia badań.
Pierwszy opis "Raja torpedo" zapisany w języku polskim sporządził Krzysztof Kluk w 1780 roku w pracy "Zwierząt domowych i dzikich, osobliwie krajowych [...]". W rozdziale "O gadzie pływającym" nazwał ją "drętwikiem" i zaliczył do rodzaju "Rochy".

</doc>
<doc id="1745512" url="https://pl.wikipedia.org/wiki?curid=1745512" title="Orlando Pingo de Ouro">
Orlando Pingo de Ouro

Orlando de Azevedo Viana (lub Vianna) (ur. 4 grudnia 1923, zm. 5 sierpnia 2004) – piłkarz brazylijski znany jako Orlando lub Orlando Pingo de Ouro, napastnik.
Urodzony w Recife Orlando karierę piłkarską rozpoczął w 1942 roku w klubie Náutico Recife, gdzie grał do 1945 roku, kiedy to został mistrzem stanu Pernambuco. W 1945 roku przeszedł do klubu Fluminense FC. Razem z Fluminense w 1946 roku zdobył tytuł mistrza stanu Rio de Janeiro. Z kolei w 1948 roku został królem strzelców ligi stanu Rio de Janeiro (Campeonato Carioca).
Jako piłkarz klubu Fluminense wziął udział w turnieju Copa América 1949, gdzie Brazylia zdobyła tytuł mistrza Ameryki Południowej. Orlando zagrał w trzech meczach - z Kolumbią (zdobył bramkę w pierwszej połowie, ale w drugiej połowie nie wykorzystał rzutu karnego), Peru (zmienił na boisku Jaira, a następnie zdobył w końcówce bramkę ustalając wynik na 7:1 dla Brazylii) i Urugwajem (wszedł na boisko za Jaira).
W 1951 roku Orlando razem z Fluminense zdobył swój drugi tytuł mistrza stanu Rio de Janeiro, a rok później pomógł swemu klubowi zwyciężyć w międzynarodowym turnieju Copa Rio de Janeiro 1952.
W klubie Fluminense Orlando grał do 1954 roku, po czym na krótko znalazł się w drużynie Santos FC, by następnie przejść do klubu Clube Atlético Mineiro. Orlando w 1955 roku razem z Atlético Mineiro zdobył tytuł mistrza stanu Minas Gerais. W 1956 roku na krótko został graczem Botafogo FR, by na koniec przejść do klubu Canto do Rio Niterói, gdzie w 1957 roku zakończył karierę piłkarską.
Orlando zmarł 5 sierpnia 2004 roku w Rio de Janeiro.

</doc>
<doc id="1745513" url="https://pl.wikipedia.org/wiki?curid=1745513" title="Organix">
Organix

Organix - debiutancki album amerykańskiej grupy hip-hopowej The Roots. Pierwotnie sprzedawany na ich koncertach w Europie. Album zrobił wystarczające wrażenie na muzycznym rynku, aby The Roots otrzymało oferty z największych wytwórni płytowych. Zespół rozpoczął współpracę z DGC records, które znane było z wydawania płyt zespołów grungowych.

</doc>
<doc id="1745514" url="https://pl.wikipedia.org/wiki?curid=1745514" title="Torpedo torpedo">
Torpedo torpedo



</doc>
<doc id="1745515" url="https://pl.wikipedia.org/wiki?curid=1745515" title="Kościół pw. Świętej Teresy od Dzieciątka Jezus w Siedlcach">
Kościół pw. Świętej Teresy od Dzieciątka Jezus w Siedlcach



</doc>
<doc id="1745517" url="https://pl.wikipedia.org/wiki?curid=1745517" title="Kościół pw. Świętego Wojciecha w Działdowie">
Kościół pw. Świętego Wojciecha w Działdowie



</doc>
<doc id="1745520" url="https://pl.wikipedia.org/wiki?curid=1745520" title="Orlando de Azevedo Viana">
Orlando de Azevedo Viana



</doc>
<doc id="1745522" url="https://pl.wikipedia.org/wiki?curid=1745522" title="Orlando de Azevedo Vianna">
Orlando de Azevedo Vianna



</doc>
<doc id="1745526" url="https://pl.wikipedia.org/wiki?curid=1745526" title="Kanał Mechowski">
Kanał Mechowski

Kanał Mechowski – kanał wodny w województwie zachodniopomorskim, w powiecie pyrzyckim, w gminie Pyrzyce, który odprowadza wody powierzchniowe z południowo-wschodniej części Gminy Pyrzyce.
Kanał jest zmeliorowaną niewielką rzeką nizinną, dopływem dawnej rzeki " Hownitz". Odprowadza do Kanału Stróżewskiego wody z podmokłych gruntów położonymi na południe od wsi Letnin. Poniżej ujścia Kanału Mechowskiego Kanał Stróżewski zmienia nazwę na Stróżewski Rów.

</doc>
<doc id="1745527" url="https://pl.wikipedia.org/wiki?curid=1745527" title="Wustrow (Wendland)">
Wustrow (Wendland)

Wustrow (Wendland) (poł. "Wôstrüw") – miasto położone w niemieckim kraju związkowym Dolna Saksonia w powiecie Lüchow-Dannenberg. Należy do gminy zbiorowej (niem. "Samtgemeinde") Lüchow (Wendland). 
Położenie geograficzne.
Wustrow (Wendland) leży w południowej części powiatu Lüchow-Dannenberg. Przez miasto płynie rzeka Jeetzel, lewy dopływ Łaby. Do Jeetzel uchodzi tu od zachodu mała rzeka Wustrower Dumme.
Podział miasta.
Miasto Wustrow (Wendland) składa się z wielu dzielnic. Były to przed reformą obszarów gminnych w 1972 samodzielne miejscowości: "Blütlingen", "Dolgow", "Ganse", "Güstriz", "Klennow", "Königshorst", "Lensian", "Neritz", "Schreyahn", "Teplingen" i "Wustrow".
Historia.
Wustrow (Wendland) było po raz pierwszy wzmiankowane w 1377 już jako miasto. Założenie grodu Wustrow nastąpiło ok. 1217 przez Tidericusa (wzgl. Thiedherda) von Wustrow w miejscu, gdzie Wustrower Dumme wpada do Jeetzel. Tereny, na których leży miasto, zasiedlało plemię Drzewian należące do Słowian połabskich. Również nazwa miejscowości jest słowiańska i oznaczała wyspę (jeszcze w języku staropolskim "ostrów" było określeniem wyspy). 
Niektóre wiejskie części miasta mają charakterystyczny kształt okolnic, co jest wskazówką, że pierwszymi mieszkańcami byli tu Drzewianie. Jeszcze nawet w XVIII wieku mówiono tu po drzewiańsku, a tutejszy pastor Christian Henning von Jessen wydał pierwszą książkę o tym języku w 1705.
Transport.
Wustrow (Wendland) leży w pobliżu drogi krajowej B248 pomiędzy Salzwedel a Lüchow (Wendland).

</doc>
<doc id="1745531" url="https://pl.wikipedia.org/wiki?curid=1745531" title="Raja motyl">
Raja motyl

Raja motyl ("Raja miraletus") – gatunek ryby chrzęstnoszkieletowe z rodziny rajowatych (Rajidae).
Występowanie.
We wschodnim Atlantyku od południowej części Zatoki Biskajskiej do południowej Afryki, w Morzu Śródziemnym bardzo liczna. W Oceanie Indyjskim wzdłuż wybrzeża Afryki, Półwyspu Arabskiego i zachodniej części Półwyspu Indyjskiego.
Występuje w przybrzeżnych wodach na piaszczystym lub mulistym dnie, na głębokości do 90 do 300 m. W wodach o wyższej temperaturze spotykane są już na głębokości 30 m.
Cechy morfologiczne.
Osiąga maksymalnie do 60 cm długości. Ciało spłaszczone grzbietobrzusznie o kształcie rombowatej tarczy. Pysk krótki, spiczasty. Uzębienie składa się z 40–42 zębów, u samców są one spiczaste a u samic zaokrąglone. Dwie płetwy grzbietowe o takiej samej wielkości znajdują się na końcu trzonu ogonowego. Płetwa ogonowa bardzo mała. Wzdłuż trzonu ogonowego biegnie szereg 14–18 kolców, u samców znajduje się jeszcze jeden rząd kolców a u samic dwa rzędy.
Strona grzbietowa jasnobrązowa, żółtawa lub szara z ciemnymi brzegami i małymi czarnobrązowymi plamami, pysk jaśniejszy. Pośrodku ciała znajdują się dwie dobrze widoczne jasnoniebieskie plamy z żółtą lub pomarańczową obwódką.
Odżywianie.
Pokarm stanowią małe przydenne ryby oraz bezkręgowce.
Rozród.
Ryba jajorodna.

</doc>
<doc id="1745533" url="https://pl.wikipedia.org/wiki?curid=1745533" title="Raja miraletus">
Raja miraletus



</doc>
<doc id="1745535" url="https://pl.wikipedia.org/wiki?curid=1745535" title="Radhaswami">
Radhaswami

Radhaswami – współczesna tradycja hinduistyczna założona w 1829 przez Siw Dajal Singha.
Doktryną nawiązuje do nauk Kabira i innych santów. Jest jednym z nurtów zaliczanych do ruchu Sant mat.

</doc>
<doc id="1745538" url="https://pl.wikipedia.org/wiki?curid=1745538" title="Yoshihiro Satō">
Yoshihiro Satō

 – japoński kick-boxer wagi średniej występujący w K-1 MAX.
Kick-boxing zaczął trenować w wieku 13 lat. W 1998 roku przeszedł na zawodowstwo. Początkowo walczył w wadze lekkiej w New Japan Kickboxing Federation. W 2001 roku przeszedł do All Japan Kickboxing Federation. 17 listopada tego samego roku zdobył w Niemczech mistrzostwo świata WKA w boksie tajskim, pokonując przez nokaut Serba Milana Stevicia.
W maju 2005 roku zadebiutował w K-1 MAX. W lutym następnego roku wygrał w Saitamie turniej "K-1 MAX Japan 2006". Dwa miesiące później zmierzył się z Mikiem Zambidisem w walce eliminacyjnej do finałowego turnieju K-1 World MAX. Pokonał go przez jednomyślną decyzję sędziów. W ćwierćfinale tokijskich finałów został jednak znokautowany przez późniejszego mistrza Buakwa Por. Pramuka. 
W lutym 2007 roku powtórnie zwyciężył w turnieju "K-1 MAX Japan 2007", a w czerwcu pokonał w walce o ćwierćfinał K-1 World MAX Niemca Denisa Schneidmillera. Podczas finałowej imprezy ponownie odpadł w pierwszej walce, tym razem po porażce przez decyzję z Albertem Krausem. Rok później awansował do półfinału K-1 World MAX, w ćwierćfinale sensacyjnie nokautując Buakawa Por. Pramuka. W walce o finał uległ jednak po niezwykle wyrównanym boju swojemu rodakowi Masato. Do wyłonienia zwycięzcy potrzebna była dodatkowa runda. 
W 2009 roku po raz pierwszy od początku startów w K-1 nie awansował do finałowej fazy K-1 World MAX, przegrawszy w eliminacjach z Gago Drago. Porażkę tę określił jako najdotkliwszą w dotychczasowej karierze. Mimo to w następnym roku osiągnął swój największy sukces, gdy został wicemistrzem K-1 MAX. W ćwierćfinale wyeliminował po wyrównanej walce Michała Głogowskiego, a w półfinale pewnie pokonał w rewanżu Drago. W finale uległ na punkty obrońcy tytułu, Giorgio Petrosyanowi.

</doc>
<doc id="1745540" url="https://pl.wikipedia.org/wiki?curid=1745540" title="Bernard McLaughlin">
Bernard McLaughlin

Bernard Joseph McLaughlin (ur. 19 listopada 1912 w Buffalo, Nowy Jork, zm. 5 stycznia 2015 w Kenmore, Nowy Jork) – amerykański duchowny katolicki, w latach 1968-1988 pomocniczy biskup Buffalo.
Święcenia kapłańskie przyjął 21 grudnia 1935 w Buffalo. Od 4 grudnia 1967 nosił tytuł protonotariusza apostolskiego
28 grudnia 1968 został mianowany biskupem pomocniczym w rodzinnej diecezji ze stolicą tytularną Motula. Sakrę biskupią otrzymał 6 stycznia 1969 z rąk papieża Pawła VI. W styczniu 1988 zrezygnował z tej funkcji.

</doc>
<doc id="1745541" url="https://pl.wikipedia.org/wiki?curid=1745541" title="Rada Państwa NRD">
Rada Państwa NRD

Rada Państwa Niemieckiej Republiki Demokratycznej () – kolektywna głowa państwa istniejąca w latach 1960–1990 w NRD. 
Historia.
Radę Państwa powołano na mocy ustawy z 12 września 1960 o powołaniu Rady Państwa (niem. "Gesetz über die Bildung des Staatsrates"), zmieniającej konstytucję NRD (z 1949) po śmierci pierwszego prezydenta NRD, Wilhelma Piecka. 
Kształt.
Instytucja Rady Państwa nawiązywała kształtem, sposobem wyboru i pełnomocnictwami do podobnej instytucji w Polsce, Bułgarii i na Węgrzech. W jej skład wchodził przewodniczący, jego zastępcy oraz 16 członków i sekretarz. W drodze zwyczaju przyjęło się, że przewodniczącym zostawał I sekretarz SED (poza okresem 1973–1976 i po 1989), a jego zastępcami liderzy 4 partii Frontu Narodowego (LDPD – 2 zastępców, później jeden, NDPD, CDU i DBD po jednym) oraz działacze SED. Według artykułu 66 ustęp 2 konstytucji NRD (wersja z 1968) "Przewodniczący Rady Państwa reprezentuje Niemiecką Republikę Demokratyczną w świetle prawa międzynarodowego" (), jednak w wyniku zmian w konstytucji z 1974 jego rola została formalnie, choć nie de facto (z powodu łączenia funkcji I sekretarza SED z przewodnictwem w Radzie), zrównana z pozostałymi członkami. Kadencja członków Rady trwała początkowo cztery, od 1974 pięć lat. W wyniku przemian demokratycznych z przełomu 1989 i 1990 Rada Państwa uległa rozwiązaniu na mocy ustawy z 5 kwietnia 1990, a jej funkcje przejęło Prezydium Izby Ludowej wraz z przewodniczącą Izby. Od 5 kwietnia do 2 października 1990 obowiązki głowy państwa NRD pełniła marszałek Izby Ludowej Sabine Bergmann-Pohl. 
Kompetencje.
Według art. 66 konstytucji NRD Rada Państwa była "pierwszą osobą w państwie" (po niej następowali formalnie: prezes Rady Ministrów oraz przewodniczący Izby Ludowej). W jej kompetencjach leżało (według art. 66–75):
Do 1974 Rada Państwa miała również prawo wydawania dekretów z mocą ustawy oraz rozpatrywania wniosków skierowanych do Izby Ludowej. Dokonywała wykładni konstytucji i ustaw oraz decydowała o zawieraniu traktatów państwowych. W 1974 na skutek konfliktów w łonie SED (związanych z odejściem Waltera Ulbrichta) kompetencji tych Radę pozbawiono.
Siedziba.
Początkowo mieściła się w pałacu Schönhausen, gdzie wcześniej rezydował Wilhelm Pieck. W 1964 oddano do użytku nową siedzibę () na placu Marksa i Engelsa w Berlinie (dawny i obecny pl. Zamkowy), która była użytkowana przez Radę Państwa do 1990. Po dokonaniu kapitalnego remontu budynek pełnił rolę siedziby kanclerza Niemiec Gerharda Schrödera (1999-2001). Od 2006 w budynku mieści się Europejska Szkoła Zarządzania i Techniki ("European School of Management and Technology").

</doc>
<doc id="1745542" url="https://pl.wikipedia.org/wiki?curid=1745542" title="DBD">
DBD



</doc>
<doc id="1745546" url="https://pl.wikipedia.org/wiki?curid=1745546" title="Elma (rzeka)">
Elma (rzeka)

Elma (niem. "Elm") – rzeka w woj. warmińsko-mazurskim, lewy dopływ Łyny, o długości 37,6 km.
Przebieg.
Wypływa na północ od miejscowości Sigajny w gminie Górowo Iławeckie i kieruje się na południowy wschód. W miejscowości Gałajny przepływa pod drogą wojewódzką nr 511, mija wieś Nowa Wieś Iławecka i zmienia kierunek na południowy. Płynąc dalej mija miejscowości Wiewiórki, Deksyty, Weskajmy, Bądze, Piaseczno, Koniewo. Do Łyny wpada w miejscowości Wojdyty.
W górnym biegu ma charakter wąskiego i płytkiego rowu, częściowo uregulowanego. Otaczają ją pola uprawne oraz łąki. Od Jagot przepływa przez kompleks leśny, a jej dolina się zwęża. Rzeka płynie tu malowniczym wąwozem, intensywnie meandrując. Dno pokryte jest piaskiem, żwirem oraz kamieniami. Powyżej wsi Koniewo istnieje zalew o powierzchni około 8 hektarów z elektrownia wodną.
Ichtiofauna.
W rzece występują takie ryby, jak: karaś, lin, karp, płoć, szczupak i okoń. Przed laty występowały tutaj pstrągi potokowe, ale obecnie nie są już stwierdzane. Przed 2003 Marian Paruzel napotkał w rzece pstrąga tęczowego. Woda należy do Okręgu PZW w Olsztynie.

</doc>
<doc id="1745548" url="https://pl.wikipedia.org/wiki?curid=1745548" title="Narodowodemokratyczna Partia Niemiec (NRD)">
Narodowodemokratyczna Partia Niemiec (NRD)



</doc>
<doc id="1745549" url="https://pl.wikipedia.org/wiki?curid=1745549" title="Niemiecka Demokratyczna Partia Chłopska">
Niemiecka Demokratyczna Partia Chłopska



</doc>
<doc id="1745551" url="https://pl.wikipedia.org/wiki?curid=1745551" title="Kościół parafialny pw. św. Michała Archanioła w Gdyni">
Kościół parafialny pw. św. Michała Archanioła w Gdyni



</doc>
<doc id="1745552" url="https://pl.wikipedia.org/wiki?curid=1745552" title="Amizmiz">
Amizmiz

Amizmiz (arab. أمزميز) – miasto, zamieszkane przez ok. 11 500 ludzi, w Maroku, w regionie Marrakesz-Tansift-Al-Hauz. Położone jest 55 km na południe od Marakeszu, w górach Atlasu Wysokiego. Historyczna część miasta składa się z zawiji, kasby i dawnego mellahu. W każdy wtorek w Amizmizie odbywa się tradycyjny suk berberski.

</doc>
<doc id="1745553" url="https://pl.wikipedia.org/wiki?curid=1745553" title="Eric Shanteau">
Eric Shanteau

Eric Shanteau (ur. 1 października 1983 w Snellville) – amerykański pływak specjalizujący się w stylu zmiennym, mistrz olimpijski oraz mistrz świata w sztafecie.
W 2012 roku Amerykanin wywalczył złoty medal igrzysk olimpijskich w Londynie w sztafecie 4 × 100 m stylem zmiennym.
Na mistrzostwach świata Shanteau zdobył cztery medale, w tym dwa złote. Pierwszy wywalczył w 2009 roku w Rzymie w wyścigu sztafetowym 4 × 100 m stylem zmiennym ustanawiając wraz z zespołem nowy rekord świata z czasem 3:27.28, a drugi dwa lata później w Szanghaju w tej samej konkurencji.
Startując na mistrzostwach świata na krótkim basenie Shanteau w 2004 roku w Indianapolis zajął trzecie miejsce na dystansie 400 m stylem dowolnym.

</doc>
<doc id="1745555" url="https://pl.wikipedia.org/wiki?curid=1745555" title="Sclerophrys vittata">
Sclerophrys vittata

Sclerophrys vittata – gatunek bardzo słabo poznanego płaza zaliczanego do rzędu płazów bezogonowych.
Taksonomia.
Obecnie gatunek zalicza się do rodzaju "Sclerophrys", w przeszłości umiejscawiano go także w rodzaju "Bufo".
Występowanie.
Występuje w Ugandzie, a być może także w Kenii.
Rozmnażanie.
Prawdopodobnie rozmnaża się na terenach bagiennych.
Status.
Zamieszkuje co najmniej jeden obszar chroniony (Park Narodowy Bwindi).

</doc>
<doc id="1745559" url="https://pl.wikipedia.org/wiki?curid=1745559" title="Smak życia">
Smak życia



</doc>
<doc id="1745560" url="https://pl.wikipedia.org/wiki?curid=1745560" title="Smak życia (film 2002)">
Smak życia (film 2002)

Smak życia (L'Auberge espagnole) to francusko-hiszpański film z 2002 roku w reżyserii Cédrica Klapischa. W 2005 roku nakręcono jego kontynuację.
Opis fabuły.
Xavier, aby otrzymać pracę w ministerstwie, musi ukończyć roczne studia podyplomowe w Hiszpanii. W ramach programu Erasmus wyjeżdża do Barcelony. Po krótkim pobycie u znajomego matki, przeprowadza się do domu młodego małżeństwa, które poznał na lotnisku. Wkrótce jednak znajduje odpowiednie mieszkanie, dzieląc je z sześciorgiem studentów różnych narodowości.
Nagrody i nominacje.
Cezary 2003

</doc>
<doc id="1745561" url="https://pl.wikipedia.org/wiki?curid=1745561" title="The Holy Bible">
The Holy Bible

The Holy Bible – trzecia studyjna płyta walijskiej grupy muzycznej Manic Street Preachers, wydana w 1994 roku.
Był to ostatni album tego zespołu nagrany przed zniknięciem gitarzysty, Richeya Jamesa Edwardsa.

</doc>
<doc id="1745563" url="https://pl.wikipedia.org/wiki?curid=1745563" title="Allison Schmitt">
Allison Schmitt

Allison Schmitt (ur. 7 czerwca 1990 w Pittsburgh) – amerykańska pływaczka specjalizująca się w stylu dowolnym, wielokrotna mistrzyni olimpijska i medalistka mistrzostw świata.
Kariera pływacka.
Swój pierwszy medal olimpijski, brąz, zdobyła na igrzyskach olimpijskich w Pekinie w 2008 roku w sztafecie 4 x 200 m stylem dowolnym. Reprezentantki Stanów Zjednoczonych ustanowiły wtedy nowy rekord Ameryk (7:46,33 min).
Rok później, podczas mistrzostwach świata w Rzymie została wicemistrzynią na dystansie 200 m stylem dowolnym i w sztafecie kraulowej 4 x 200 m.
Na mistrzostwach świata w 2011 roku zdobyła złoty medal w sztafecie 4 x 200 m stylem dowolnym. W konkurencji 200 m kraulem była szósta z czasem 1:56,98 min.
Największe sukcesy odniosła podczas igrzysk olimpijskich w Londynie, gdzie została mistrzynią olimpijską w trzech konkurencjach: 200 m stylem dowolnym oraz w sztafetach 4 x 200 m stylem dowolnym i 4 x 100 m stylem zmiennym. Na 200 m z czasem 1:53,61 ustanowiła nowy rekord olimpijski i rekord Ameryki. W sztafecie kraulowej 4 x 200 m Amerykanki uzyskały czas 7:42,92 min i poprawiły rekord igrzysk, a w sztafecie zmiennej 4 x 100 m pobiły rekord świata (3:52,05 min). Schmitt zdobyła także srebrny medal na dystansie 400 m stylem dowolnym i uzyskawszy czas 4:01,77 min poprawiła rekord kontynentu. Brąz wywalczyła w sztafecie kraulowej 4 x 100 m, w której reprezentantki USA pobiły rekord Ameryk (3:34,24 min)
Z mistrzostw świata na krótkim basenie, które w 2012 roku odbyły się w Stambule, wróciła z trzema złotymi medalami. Wywalczyła je na dystansie 200 m stylem dowolnym i w sztafetach 4 x 100 i 4 x 200 m stylem dowolnym.
W 2016 roku podczas igrzysk olimpijskich w Rio de Janeiro wywalczyła złoty medal w sztafecie 4 x 200 kraulem. Płynęła również w wyścigu eliminacyjnym sztafet 4 x 100 m stylem dowolnym i zdobyła srebrny medal po tym jak Amerykanki uplasowały się w finale na drugiej pozycji.

</doc>
<doc id="1745566" url="https://pl.wikipedia.org/wiki?curid=1745566" title="Víctor Martínez">
Víctor Martínez

Víctor Martínez, pseud. "Dominican Dominator" (ur. 29 lipca 1973 w San Francisco de Macorís na Dominikanie) – członek federacji IFBB (International Federation of BodyBuilders), zaledwie drugi profesjonalny kulturysta dominikański (pierwszym był Tony Domenench).
Wicemistrz zawodów Mr. Olympia 2007, zdobywca tytułu Arnold Classic w tym samym roku – uczestnictwo w tych zmaganiach stanowi punkt zwrotny w karierze Martíneza.

</doc>
<doc id="1745567" url="https://pl.wikipedia.org/wiki?curid=1745567" title="The Days of Grays">
The Days of Grays

The Days of Grays – szósty album studyjny fińskiego zespołu power metalowego Sonata Arctica, wydany w 2009 roku przez Nuclear Blast.
Lista utworów.
Orchestral Bonus CD2

</doc>
<doc id="1745568" url="https://pl.wikipedia.org/wiki?curid=1745568" title="Dana Vollmer">
Dana Vollmer

Dana Vollmer (ur. 13 listopada 1987 w Syracuse) – amerykańska pływaczka specjalizująca się w stylu motylkowym i dowolnym, pięciokrotna mistrzyni olimpijska, czterokrotna mistrzyni świata.
Kariera pływacka.
Największym jej sukcesem jest złoty medal igrzysk olimpijskich w Londynie na dystansie 100 m stylem motylkowym, który zdobyła ustanawiając zarazem rekord świata, oraz złote medale w sztafecie 4 × 200 m stylem dowolnym podczas igrzysk olimpijskich w Atenach i mistrzostw świata w Melbourne.
Na igrzyskach olimpijskich w Rio de Janeiro wywalczyła trzy medale. Dwa z nich zdobyła w sztafetach, złoto w konkurencji 4 × 100 m stylem zmiennym, a srebro w sztafecie kraulowej 4 × 100 m, gdzie reprezentantki Stanów Zjednoczonych ustanowiły nowy rekord Ameryki z czasem 3:31,89. Vollmer zdobyła także brązowy medal na dystansie 100 m stylem motylkowym, w finale uzyskawszy czas 56,63.
Życie prywatne.
Jej mężem jest Andy Grant, amerykański pływak.

</doc>
<doc id="1745569" url="https://pl.wikipedia.org/wiki?curid=1745569" title="Activia">
Activia



</doc>
<doc id="1745570" url="https://pl.wikipedia.org/wiki?curid=1745570" title="Johnny Cecotto">
Johnny Cecotto

Johnny Cecotto (ur. 25 stycznia 1956 w Caracas) – były wenezuelski motocyklista Moto GP oraz kierowca Formuły 1 w latach 1983–1984. Syn włoskiego emigranta. Ma syna Johnny’ego Cecotto Jr.
Życiorys.
Kariera kierowcy motocyklowego.
Cecotto rozpoczął karierę wygrywając Mistrzostwa Wenezueli w 1974 i 1975 roku. Następnie wystartował w wyścigu Daytona 200. Został zauważony przez zespół Yamaha. Przyjęli go do swojego teamu. Cecotto Jr. przyjechał do Europy by walczyć w zawodach Grand Prix. Zaskoczył wszystkich gdy pokonał broniącego tytuł Giacomo Agostiniego i zdobył Mistrzostwo Świata w klasie 350 cm³ zostając najmłodszym w historii zwycięzcą (19 lat). 3 lata później zdobył mistrzostwo w Formule 750. Karierę motocyklisty zakończył w 1980 roku.
Formuła 2 i Formuła 1.
Po karierze motocyklisty przeniósł się do wyścigów samochodowych. Wystartował w Formule 2 w zespole March. W klasyfikacji generalnej zajął 12. miejsce z 6 punktami. W drugim sezonie ze stajnią Minardi zdobył wicemistrzostwo przegrywając tylko o punkt ze swoim kolegą z zespołu, Włochem Corrado Fabim.
Po udanym sezonie w F2 Wenezuelczyk w 1983 r. wystartował w Formule 1 w zespole Theodore Racing. Już w drugim starcie podczas GP Stanów Zjednoczonych zajął 6. miejsce i zdobył swój jedyny punkt w Formule 1. Sezon zakończył na 16 pozycji. Rok później przeniósł się do zespołu Toleman, gdzie jego partnerem był Brazylijczyk Ayrton Senna. Podczas kwalifikacji do GP Wielkiej Brytanii doznał poważnego wypadku, gdzie złamał obie nogi i definitywnie zakończył karierę w Formule 1.
Dalsza kariera.
Po wypadku brał udział jeszcze w serii WTCC, ITCC, DTM, BTCC oraz wystartował w 24h LeMans w 1996, gdzie zajął 8. miejsce.

</doc>
<doc id="1745571" url="https://pl.wikipedia.org/wiki?curid=1745571" title="Zhao Jing (pływaczka)">
Zhao Jing (pływaczka)

Zhao Jing (; ur. 31 grudnia 1990 w Wuhanie) – chińska pływaczka specjalizująca się w stylu grzbietowym, brązowa medalistka olimpijska, trzykrotna mistrzyni świata i była rekordzistka świata, złota i srebrna medalistka mistrzostw świata na basenie 25-metrowym.
Największym jej sukcesem jest złoty medal mistrzostw świata w Rzymie w 2009 na dystansie 50 m stylem grzbietowym i rekord świata w tym wyścigu oraz brązowy medal w sztafecie 4 × 100 m stylem zmiennym podczas igrzysk olimpijskich w Pekinie.

</doc>
<doc id="1745572" url="https://pl.wikipedia.org/wiki?curid=1745572" title="Jing Zhao">
Jing Zhao



</doc>
<doc id="1745574" url="https://pl.wikipedia.org/wiki?curid=1745574" title="Everything Must Go">
Everything Must Go

Everything Must Go – czwarty studyjny album w dorobku walijskiego zespołu Manic Street Preachers. Jest to pierwszy krążek, jaki grupa wydała po tajemniczym zniknięciu gitarzysty Richeya Jamesa Edwardsa. Płyta zawiera pięć jego tekstów - był to ostatni wkład artysty w twórczość Manic Street Preachers aż do czasu wydania Journal for Plague Lovers.
Album reprezentuje zupełnie inny styl, niż poprzednie trzy płyty. Utwory są zdecydowanie lżejsze (po zaginięciu Edwardsa teksty piosenek układał głównie Nicky Wire), dzięki czemu płyta osiągnęła duży sukces komercyjny. W 1998 w plebiscycie magazynu Q czytelnicy umieścili ją na 11. miejscu wśród najlepszych płyt wszech czasów, podczas gdy w 2000 ten sam magazyn umieścił ją na 39. miejscu listy najlepszych brytyjskich albumów w historii.

</doc>
<doc id="1745578" url="https://pl.wikipedia.org/wiki?curid=1745578" title="Pilotek">
Pilotek

Pilotek ("Pycnoptilus floccosus") – gatunek ptaka z rodziny buszówkowatych (Acanthizidae), jedyny przedstawiciel rodzaju "Pycnoptilus". Ptak endemiczny dla południowo-wschodniego obszaru Nowej Południowej Walii i dla stanu Wiktoria w Australii. Naturalnym siedliskiem pilotka są umiarkowane, wilgotne lasy i okazjonalnie lasy deszczowe.
Systematyka.
Klasyfikacja tego gatunku jest dyskusyjna (niektórzy badacze umieszczają pilotka wewnątrz rodziny Dasyornithidae). Wyróżniane są dwa podgatunki "P. floccosus":
Morfologia.
W porównaniu do innych przedstawicieli rodziny buszówkowatych, pilotek jest dość dużym ptakiem. Mierzy około 18 cm, masa jego ciała to około 27 g. Charakteryzuje go duża głowa i krótki dziób. Obie płcie ubarwione na brązowo, widoczne półokrągłe znaki na piersi, pióra na gardle lekko pomarańczowe.
Status.
Międzynarodowa Unia Ochrony Przyrody (IUCN) uznaje pilotka za gatunek narażony na wyginięcie (VU – "vulnerable") od 2022 roku; wcześniej, od 1988 był uznawany za gatunek najmniejszej troski (LC – "least concern"). Liczebność populacji została oszacowana na 10000-143000 (ok. 88 tys.) dorosłych osobników. Trend liczebności populacji uznawany jest za spadkowy.

</doc>
<doc id="1745581" url="https://pl.wikipedia.org/wiki?curid=1745581" title="Gao Chang">
Gao Chang

Gao Chang (; ur. 29 stycznia 1987 w Jinan) – chińska pływaczka specjalizująca się w stylu grzbietowym, srebrna i brązowa medalistka mistrzostw świata.
Największym jej sukcesem jest srebrny medal mistrzostw świata w Montrealu w 2005 i brązowy medal mistrzostw świata w Rzymie w 2009 roku na dystansie 50 m stylem grzbietowym.
Uczestniczka igrzysk olimpijskich w Atenach (2012) na 100 m stylem grzbietowym (15. miejsce) oraz w Londynie (2012) w sztafecie 4 x 100 m stylem zmiennym (5. miejsce).

</doc>
<doc id="1745582" url="https://pl.wikipedia.org/wiki?curid=1745582" title="Pycnoptilus floccosus">
Pycnoptilus floccosus



</doc>
<doc id="1745584" url="https://pl.wikipedia.org/wiki?curid=1745584" title="Pycnoptilus">
Pycnoptilus



</doc>
<doc id="1745585" url="https://pl.wikipedia.org/wiki?curid=1745585" title="Chang Gao">
Chang Gao



</doc>
<doc id="1745589" url="https://pl.wikipedia.org/wiki?curid=1745589" title="VectorLinux">
VectorLinux

VectorLinux (w skrócie VL) – bazująca na Slackware dystrybucja systemu operacyjnego GNU/Linux przeznaczona na platformę x86. Początkowo była rozwijana jedynie przez dwóch kanadyjskich programistów - Roberta S. Lange i Darrella Stavem, a obecnie w projekcie uczestniczy także społeczność skupiona wokół tego systemu.
Edycje.
Aktualnie istnieją i są rozwijane cztery edycje systemu VectorLinux: SOHO, Standard, Light oraz Live
SOHO.
Edycja SOHO (ang. small office/home - małe biuro/dom) została zaprojektowana dla nowoczesnych komputerów i jest oparta na środowisku graficznym KDE. Zawiera między innymi LibreOffice, Java, GIMP, Xsane, CUPS, Xara Xtreme i różne aplikacje finansowe. Dostępne jest także wydanie Deluxe SOHO zawierające dodatkowe oprogramowanie.
Standard.
Standard to trochę lżejsza niż SOHO edycja, wykorzystuje bowiem środowisko graficzne Xfce. Jest przeznaczona dla starszych maszyn, z mniejszą ilością RAMU i wolniejszym procesorem. Podstawową edycję Standard można za darmo ściągnąć ze strony producenta, natomiast za wersję Deluxe, zajmującą 2 CD trzeba zapłacić 26 dolarów. Wzbogaca ona system o dodatkowe oprogramowanie (m.in. KDE, OpenOffice.org) przy którego konfiguracji i użytkowaniu producent zapewnia dodatkowe wsparcie.
Light.
Wersja Light przeznaczona jest dla starszych komputerów. Została wyposażona w lekkie menedżery okien JWM i Fluxbox. Zawiera tylko niektóre z aplikacji dostępnych w edycji Standard, a jako przeglądarkę, klient mail oraz czat wykorzystuje Operę. Dodatkowe programy dostępne są przez menedżera plików bądź po własnoręcznej kompilacji. Light Edition może być swobodnie używana nawet na komputerach posiadających jedynie 64 MB pamięci RAM.
Live.
Live Edition rozprowadzana jest jako bootowalne CDROMy zawierające system VectorLinux na płycie CD. Pozwala użytkownikowi na przetestowanie VL bez konieczności partycjonowania dysku i instalacji na nim systemu. Istnieje jednak możliwość zainstalowania Vector Linux z LiveCD, dlatego dostępne są dwa rodzaje edycji Live: SOHO oraz Standard.
Charakterystyka.
Jednym z elementów wspólnych dla wszystkich edycji VectorLinux jest aplikacja służąca do administracji systemem - VasmCC (ang. Vector Administrative and Services Menu Control Center). Posiada nieskomplikowany interfejs, dzięki czemu podstawowe czynności administracyjne nie powinny stanowić problemu nawet dla początkujących użytkowników. W sposób równoległy do standardowego GUI dostępny jest także tryb tekstowy. VasmCC znajduje się w systemie od wersji Vector 2.0 i jest stale aktualizowany. Inne narzędzia konfiguracyjne, takie jak netconfig czy alsaconf również dostępne są w systemie.
Kolejny stały element w dystrybucji VectorLinux to menedżer pakietów slapt-get wraz z nakładką graficzną gslapt. W połączeniu z kompresją LZMA i śledzeniem zależności gslapt oferuje użytkownikom VL szybką i sprawną instalację oraz wygodne usuwanie oprogramowania z systemu unikając tak zwanego "piekła zależności". Kompresja plików za pośrednictwem lzma pozwala zarówno użytkownikom posiadającym niskie jak i wysokie pasma skrócić czas pobierania.
Zarządzanie pakietami.
Dla slapt-geta zostały napisane dwie nakładki graficzne. Pierwszą z nich był VL-APT, napisany przez deweloperów Vectora w odpowiedzi na zapotrzebowanie użytkowników na wygodne GUI do instalacji i zarządzania pakietami. gslapt został stworzony w tym samym celu, ale przez autora menedżera slapt-get. Do niedawna używanie zarówno gslapta jak i VL-APTA było podobnie opłacalne, jednak ostatnie zmiany w slapt-gecie spowodowały, iż
ten drugi stał się nieaktualny, a co za tym idzie, deweloperzy VectorLinuksa zaczęli promować gslapta jako preferowaną metodę graficznego zarządzania pakietami.
Domyślna konfiguracja VL-APTA oraz gslapta zakłada korzystanie z repozytorium Vectora, które oferuje najważniejsze programy. Inne źródła (w tym także mirrory oficjalnych repozytoriów) mogą być dodane poprzez opcje w ustawieniach lub przez edycję pliku tekstowego z konfiguracją slapt-geta (slapt-getrc).
W rzeczywistości, w VectorLinuksie nie jest rzadkością pobieranie (zgodnie z informacją o wersji w pliku /etc/slackware-version) i instalacja pakietów .tgz z oficjalnego repozytorium Slackware, LinuxPackages.info, GnomeSlackBuild itd.
VectorLinux używa pakietów .tlz (spakowanych lzma), aczkolwiek .tbz i .tgz również się obsługiwane.

</doc>
<doc id="1745590" url="https://pl.wikipedia.org/wiki?curid=1745590" title="Vector Linux">
Vector Linux



</doc>
<doc id="1745593" url="https://pl.wikipedia.org/wiki?curid=1745593" title="Radosław Kawęcki">
Radosław Kawęcki

Radosław Kawęcki (ur. 16 sierpnia 1991 w Głogowie) – polski pływak, specjalizujący się w stylu grzbietowym, czterokrotny mistrz świata na krótkim basenie na dystansie 200 metrów (2012, 2014, 2016, 2021), trzykrotny mistrz Europy (2012, 2014, 2016), dwukrotny wicemistrz świata (2013, 2015), ośmiokrotny mistrz Europy na krótkim basenie na dystansie 100 (2011 i 2015) i 200 (2011, 2012, 2013, 2015, 2019 i 2021) metrów, wicemistrz Europy na krótkim basenie w 2009, mistrz Europy juniorów.
Życiorys.
Rozpoczynał karierę w klubie MKS Piast Głogów. Następnie przez 10 lat trenował pod okiem Jacka Miciula w klubie KS Korner Zielona Góra.
Obecnie reprezentuje klub AZS AWF Warszawa. 30 czerwca 2014 r. obowiązki trenera przejął Paweł Słomiński.
2008-2012.
Pierwszym większym sukcesem Kawęckiego był brązowy medal mistrzostw świata juniorów w meksykańskim Monterrey w 2008. W finale osiągnął czas 2:00,72.
Jest mistrzem Europy juniorów z Pragi (2009) w wyścigu na 200 m stylem grzbietowym (1:56,65 min).
Finalista mistrzostw świata w Rzymie w 2009 na dystansie 200 m stylem grzbietowym. W półfinale miał szósty czas (1.55,62) i ustanowił nowy rekord Polski. W finale zajął 7. miejsce poprawiając rekord kraju wynikiem 1:55,60.
Srebrny medalista mistrzostw Europy seniorów w 2009 (basen 25 m) ze Stambułu w wyścigu na 200 m stylem grzbietowym (1:49,13 min) i czwarty na 100 m również tym stylem (49,93, a w półfinale rekord Polski – 49,69 s).
Finalista mistrzostw świata w Szanghaju w 2011 na dystansie 200 m stylem grzbietowym. W półfinale miał piąty czas (1:57,15). W finale zajął 5. miejsce z czasem 1:57,33.
Był wielką gwiazdą mistrzostw Europy w Szczecinie. „Kawa” najpierw zdobył złoty medal na dystansie 100m stylem grzbietowym z czasem 50,43, a następnie zmiażdżył rywali na dwukrotnie dłuższym dystansie uzyskując 1:49,15.
W maju 2012 został mistrzem Europy na dystansie 200 m stylem grzbietowym. Polak w finale poprawił własny rekord Polski wynikiem 1:55,28 (poprzedni wynosił 1:55,60 i był uzyskany w stroju poliuretanowym), który jest jednocześnie rekordem mistrzostw Europy. Podczas igrzysk olimpijskich w Londynie zajął czwarte miejsce z czasem 1:55,59. Na mistrzostwach Europy na krótkim basenie w Chartres w 2012 roku obronił złoty medal na dystansie 200 m stylem grzbietowym i ustanowił nowy rekord Polski i mistrzostw Europy z czasem 1:48,51. W grudniu tego samego roku podczas mistrzostw świata na krótkim basenie zdobył złoty medal w konkurencji 200 m stylem grzbietowym, jednocześnie pobił rekord Polski, uzyskując czas 1:48,48. Na dystansie 100 m w tym samym stylu był szósty.
2013-2016.
Na mistrzostwach świata w Barcelonie w konkurencji 200 m stylem grzbietowym zdobył srebrny medal i pobił rekord Europy uzyskując czas 1:54,24. Podczas tych zawodów startował także na dystansie 100 m stylem grzbietowym, gdzie zajął dziewiąte miejsce i poprawił jednocześnie rekord Polski z czasem 53,82. Kilka miesięcy później, obronił tytuł mistrza Europy na dystansie 200 m stylem grzbietowym na basenie 25-metrowym.
W 2014 roku na mistrzostwach Europy zdobył złoty medal na dystansie 200 m stylem grzbietowym i zajął dziesiąte miejsce na dystansie 100 m w tym samym stylu. Startował także w sztafetach 4 × 100 m stylem dowolnym (4. miejsce) i 4 × 100 m stylem zmiennym (6. miejsce). Podczas mistrzostw świata na krótkim basenie został mistrzem świata na swoim koronnym dystansie 200 m stylem grzbietowym i zajął drugie miejsce w konkurencji 100 m stylem grzbietowym.
Podczas mistrzostw świata w Kazaniu zdobył srebrny medal na dystansie 200 m stylem grzbietowym, w finale uzyskując czas 1:54,55. W konkurencji 100 m stylem grzbietowym zajął 18. miejsce. Był także zawodnikiem polskiej sztafety 4 × 100 m stylem zmiennym (8. miejsce). Na mistrzostwach Europy na krótkim basenie w izraelskiej Netanji zdobył dwa złote medale w konkurencjach 100 i 200 m stylem grzbietowym.
W maju 2016 roku na mistrzostwach Europy zajął pierwsze miejsce na dystansie 200 m stylem grzbietowym uzyskując czas 1:55,98. 
Trzy miesiące później, podczas igrzysk olimpijskich w Rio de Janeiro na dystansie 200 m stylem grzbietowym z czasem 1:57,61 zajął 17. miejsce (pierwsze niedające awansu do półfinału). Startował również w konkurencji 100 m stylem grzbietowym, w której uplasował się na 23. pozycji (54,39) oraz w sztafecie 4 × 100 m stylem zmiennym. Polacy nie zakwalifikowali się do finału i ostatecznie zajęli 12. miejsce.
Na mistrzostwach świata na krótkim basenie w Windsorze po raz trzeci z rzędu zdobył złoty medal na dystansie 200 m stylem grzbietowym, uzyskując w finale czas 1:47,63. W konkurencji 100 m stylem grzbietowym z czasem 50,22 zajął piąte miejsce.
2017-2021.
W 2017 roku podczas mistrzostwa świata w Budapeszcie na 100 m stylem grzbietowym uplasował się na 17. pozycji (54,52). Na dystansie dwukrotnie dłuższym z wynikiem 1:58,41 był osiemnasty.
Rok później, na mistrzostwach Europy w Glasgow zdobył srebrny medal w konkurencji 200 m stylem grzbietowym, uzyskawszy czas 1:56,07 min.
W grudniu tego samego roku podczas mistrzostw świata na krótkim basenie na dystansie 200 m stylem grzbietowym z czasem 1:48,25 min zdobył brązowy medal ex aequo z Australijczykiem Mitchem Larkinem.
Na mistrzostwach świata w Gwangju w 2019 roku zajął czwarte miejsce w konkurencji 200 m stylem grzbietowym, uzyskawszy czas 1:56,37. Na dystansie dwukrotnie krótszym uplasował się na 27. pozycji (54,76). 
W grudniu 2019 podczas mistrzostw Europy na krótkim basenie w Glasgow na dystansie 200 m stylem grzbietowym zdobył złoty medal.
Dwa lata później, na igrzyskach olimpijskich w Tokio w konkurencji 200 m stylem grzbietowym zajął szóste miejsce z czasem 1:56,39. 
Na Mistrzostwach Europy w pływaniu, które odbyły się w Kazaniu, 7 listopada 2021 zdobył złoty medal na 200 metrów stylem grzbietowym z czasem 1:48.46.
Życie prywatne.
W listopadzie 2017 roku urodził się syn, Tadeusz.
Rekordy życiowe.
Basen 50 m.
"Stan na 6 listopada 2018"
Basen 25 m.
"Stan na 6 listopada 2018"

</doc>
<doc id="1745594" url="https://pl.wikipedia.org/wiki?curid=1745594" title="Kochany urwis">
Kochany urwis

Kochany urwis (ang. "Problem child") – film przygodowy z 1990 roku. Jest to pierwsza część, opowiadająca o losach kilkuletniego Juniora. 
Fabuła.
Siedmioletni Junior jest sierotą. 30 razy był oddawany do adopcji i tyle razy wracał do domu dziecka. Powód jest taki, że chłopiec jest dość żywiołowy i ma mnóstwo pomysłów, co potrafi zdenerwować dorosłego. Ben i jego żona Flo, która nie może mieć dzieci, decydują się zaadoptować Juniora. Flo daje za wygraną, widząc zachowanie przybranego syna. Ben jednak nie zamierza się poddawać i znosi Juniora. Jednak cierpliwość Bena kończy się, gdy dowiaduje się, że Junior koresponduje z kryminalistą. Martin porywa Flo i Juniora dla okupu. Początkowo Ben jest wściekły na Juniora, jednak zmienia się, gdy dowiaduje się, że Junior od samego początku lubił tylko jego.

</doc>
<doc id="1745597" url="https://pl.wikipedia.org/wiki?curid=1745597" title="Kochany urwis 2">
Kochany urwis 2

Kochany urwis 2 (ang. "Problem Child 2") – film przygodowy z 1991 roku. Jest to druga część opowiadająca o losach kilkuletniego Juniora.
Fabuła.
Junior wraz z przybranym ojcem Benem przenoszą się do niewielkiego miasta, Mortville. Samotny Ben wzbudza zainteresowanie wśród okolicznych kobiet jako idealny kandydat na męża. Poznaje bogatą Lawandę Dumore i w najbliższym czasie zamierza się z nią ożenić. Junior jednak nie akceptuje Lawandy, tym bardziej, że nie jest dla niego sympatyczna.

</doc>
<doc id="1745599" url="https://pl.wikipedia.org/wiki?curid=1745599" title="Panärahörner">
Panärahörner

Panärahörner – szczyt w Alp Glarneńskich, części Alp Zachodnich. Leży w Szwajcarii, na granicy kantonów Gryzonia i Sankt Gallen. Należy do podgrupy Alp Glarneńskich właściwych. Szczyt można zdobyć ze schroniska Schräawislihütte (1732 m) lub Ringelspitzhütte (2000 m). 

</doc>
<doc id="1745600" url="https://pl.wikipedia.org/wiki?curid=1745600" title="Boko Haram">
Boko Haram

Boko Haram (z j. hausa: "boko" – zmodyfikowany alfabet łaciński służący do zapisu języka hausa i arabskiego, "haram" – zakazany; zwykle odnosi się do działań i pokarmów zakazanych przepisami religii muzułmańskiej), oficjalnie Jama’atu Ahlis Sunna Lidda’Awati Wal-Jihad – zmilitaryzowana muzułmańska organizacja ekstremistyczna powstała w Nigerii, domagająca się wprowadzenia szariatu we wszystkich 36 stanach Nigerii (obecnie szariat jest oficjalnym prawem w północnych stanach z przeważającą populacją wyznawców islamu) i zakazania zachodniej oświaty; odrzuca także udział w wyborach.
Nazwa bywa interpretowana jako „Książki to grzech”, „Zakazać zachodniej oświaty”, „Nowoczesne wychowanie to grzech” albo „Zwodzenie przez przytaczanie fałszywych faktów to grzech”.
Od końca 2010 nosi nazwę: جماعة اهل السنة للدعوة والجهاد (arab. "Jama’atu Ahlis Sunna Lidda’Awati Wal-Jihad"), co dosłownie znaczy: „Sunnickie zrzeszenie na rzecz nawracania na islam (Da’wah) i dżihadu” lub w nieco wolniejszym tłumaczeniu: „Sunnickie braterstwo wykonujące Świętą Wojnę” lub „Ludzie Zaangażowani w Krzewienie Nauk Proroka i Dżihadu”. Ugrupowanie to porównuje siebie z afgańskimi talibami. Także miejscowa ludność nazywa ich „talibanami”.
Centrala sekty znajdowała się do śmierci jej przywódcy Ustaza Mohammeda Yusufa w Maiduguri. Później kierownictwo grupy przejęła Szura, rada złożona z 20 mężczyzn mających kontakty w Czadzie i Kamerunie. Grupę pomawia się o powiązania z Frontem Obrony Muzułmanów w Czarnej Afryce, Ruchem na Rzecz Jedności i Dżihadu w Afryce Zachodniej, Al-Ka’idą Islamskiego Maghrebu, ruchem Asz-Szabab w Somalii i terrorystycznymi obozami w Afganistanie.
Rebelia oraz działania sił rządowych przyniosły do połowy 2013 trzy tysiące ofiar. Na początku 2018 roku liczbę ofiar szacowano już na ponad dwadzieścia tysięcy, zaś liczbę osób zmuszonych do opuszczenia domów na 2,6 mln. Boko Haram wpisana jest na listę organizacji terrorystycznych Departamentu Stanu USA.
Historia.
Początki.
Od demokratyzacji Nigerii w roku 1999 nasiliły się tendencje islamistyczne. Pod wpływem nacisku islamskich ugrupowań na północy kraju wprowadzono szariat. Od tego czasu tysiące ludzi stały się ofiarami religijnych pogromów.
Grupa Boko Haram została założona w 2002 roku przez Ustaza Mohammeda Yusufa w Maiduguri – stolicy stanu Borno w północno-wschodniej części Nigerii. W roku 2004 przeniosła się do Kanamma w sąsiednim stanie Yobe. Tego samego roku Boko Haram zwróciło na siebie uwagę, zakładając obóz szkoleniowy „Afganistan” na granicy z Nigrem. Następnie ta muzułmańska sekta skoncentrowała się na rekrutacji młodych mężczyzn. Ostrzeżenia islamskich imamów przed niebezpieczeństwem tej sekty były początkowo ignorowane przez władze.
Po wprowadzeniu zakazu demonstracji przeciwko Boko Haram w końcu lipca 2009 wybuchły zamieszki w mieście Bauczi, rozszerzając się cały stan i na sąsiednie stany Yobe, Borno oraz inne regiony. W stanie Bauczi od 2001 roku obowiązuje szariat. W wyniku pięciodniowych starć śmierć poniosło tylko w Maiduguri co najmniej 300 osób, inne źródła szacują liczbę zabitych na co najmniej 600. Nigeryjski Czerwony Krzyż doliczył się 780 zabitych w tym mieście. Przywódca sekty Ustaz Mohammed Yusuf podczas wielkiej akcji policji został początkowo aresztowany, później jednak – jak podał rzecznik policji – 30 lipca 2009, zastrzelony podczas próby ucieczki. Pojawiły się doniesienia o nielegalnych egzekucjach członków sekty przez policję.
2010.
W związku z powtarzającymi się napadami Boko Haram, w których śmierć poniosło 12 osób, w tym 7 policjantów, wojsko zapowiedziało wprowadzenie patroli, a policja – by utrudnić rozpowszechnione zamachy z przejeżdżających motocykli – wprowadziła nocny zakaz jazdy motocyklowej. Na początku września 2010 duża grupa ciężko uzbrojonych członków Boko Haram przeprowadziła atak na więzienie na północy kraju, w wyniku którego 732 więźniom (w tym przypuszczalnie 150 członków Boko Haram), którzy w większości zostali aresztowani podczas zamieszek w roku 2009, udało się zbiec. Podczas wymiany ognia śmierć poniosły cztery osoby: jeden policjant, jeden żołnierz oraz dwie mieszkające w pobliżu osoby cywilne, sześć dalszych zostało rannych.
Pod koniec 2010 roku organizacja zmieniła swoją nazwę i nazywa się odtąd "Jama’atu Ahlis Sunna Lidda’awati wal-Jihad".
Organizacja przyznała się do zamachów na chrześcijan w pobliżu miasta Jos, w których 24 grudnia 2010 śmierć poniosło co najmniej 38 osób i które wywołały falę ciężkich zamieszek. Istnieją jednak wątpliwości, co do autentyczności listu z przyznaniem się do zamachu.
2011.
Według informacji BBC Boko Haram przyznała się do serii zamachów bombowych po wyborach prezydenckich w 2011 roku. Mimo zakazu nocnej jazdy motocyklowej, dochodziło w pierwszej połowie roku 2011 do morderstw politycznych z przejeżdżających motocykli, terroryzujących mieszkańców Maidiguri, oraz do zamachów na posterunki policji, jak również na kościoły.
Boko Haram przyznało się do zamachu bombowego centralę policji Nigerii w Abudży.
26 czerwca 2011 członkowie Boko Haram uzbrojeni w broń palną i ładunki wybuchowe przeprowadzili zamach na trzy piwiarnie w Maiduguri, w którym zabili co najmniej 25 osób.
Wzbierająca przemoc w Maiduguri skłoniła w lipcu 2011 władze miejscowego uniwersytetu do jego zamknięcia i odesłania studentów do domów. Obecność wojska w i wokół Maiduguri została wzmocniona. Coraz częściej pojawiały się zarzuty, że wojsko torturuje cywilów. Tysiące osób opuściły rejon, uciekając przed nasilającymi się walkami.
26 sierpnia 2011 w ataku bombowym przeprowadzonym samochodem-pułapką na budynek Organizacji Narodów Zjednoczonych w stolicy Nigerii, Abudży, śmierć poniosły 23 osoby, a liczne zostały ranne. Według informacji BBC Boko Haram przyznało się do ataku.
Po serii ataków bombowych, między innymi na główną komendę policji w stanie Yobe na północnym wschodzie Nigerii, wieczorem 4 listopada 2011 r. uzbrojeni zwolennicy Boko Haram wylegli na ulice stolicy Yobe Damaturu i pobliskiego miasteczka Potiskum i w trwającej półtorej godziny akcji atakowali przy pomocy broni palnej i bomb posterunki policji i kościoły. W wyniku akcji co najmniej 63 osoby poniosły śmierć. Akcja zakończyła się wymianą ognia ze służbami bezpieczeństwa. Nieco wcześniej tego samego dnia kilku zamachowców- samobójców przeprowadziło zamach bombowy na główną siedzibę wojska w Maiduguri, w sąsiednim stanie Borno. Boko Haram zapowiedziało, że swe „ataki na oddziały rządu federalnego” będzie kontynuować tak długo, aż siły bezpieczeństwa zaprzestaną „ekscesów na naszych zwolennikach i wrażliwych cywilach”.
Miejscowa policja obwinia Boko Haram za napady na dwa posterunki policji i na dwa oddziały banków dokonane 4 grudnia 2011 r. w Azare.
W Boże Narodzenie 2011 Boko Haram przeprowadziło kilka ataków bombowych na kościoły. W eksplozji przed kościołem św. Teresy w Madalli, przedmieściu Abudży, śmierć poniosło 35 osób, a 50 dalszych zostało rannych. W Jos udało się rozbroić dwie bomby, trzecia bomba wybuchła w pobliżu kościoła „Mountain of Fire and Miracles”, raniąc wiele osób. W przeprowadzonym bezpośrednio po niej ataku z bronią palną śmierć poniósł jeden policjant. W stanie Yobe, w którym walki między Boko Haram a siłami bezpieczeństwa w tygodniu poprzedzającym Boże Narodzenie kosztowały ponad 60 ofiar śmiertelnych, w Damaturu przeprowadzono dwa zamachy, w jednym z nich, samobójczym ataku na konwój służb bezpieczeństwa, zginęły cztery osoby łącznie z zamachowcem. Także w Gadace doszło do eksplozji pod kościołem, ale nikt nie został ranny. Łącznie w serii ataków poprzedzających Boże Narodzenie śmierć poniosło blisko 100 osób. Boko Haram zapowiedziało, że będzie kontynuować ataki. Prezydent Goodluck Jonathan ogłosił stan wyjątkowy w części północnej kraju, a także tymczasowe zamknięcie granic państwa na obszarach objętych dekretem o stanie wyjątkowym.
2012.
Jednak kroki poczynione przez władze okazały się niewystarczające. Bowiem 20 stycznia 2012 doszło do skoordynowanych zamachów bombowych i strzelaniny w mieście Kano. W aktach przemocy zginęło 211 osób. Dwa dni później sekta wysadziła ładunki wybuchowe w dwóch kościołach w stanie Bauczi. Po zamachach terrorystycznych służby bezpieczeństwa zatrzymały ok. 200 osób, z czego 80% stanowili czadyjscy najemnicy. Po zamachach w Kano, szef Boko Haram ogłosił, iż rozkazał swoim bojownikom dokonywać kolejnych ataków. Z kolei amerykański instytut badawczy Stratfor poinformował, że Boko Haram miało aspiracje do przeprowadzania ataków międzynarodowych.
8 marca 2012 ekstremiści z Boko Haram przeprowadzili egzekucję dwóch europejskich inżynierów: Brytyjczyka Chrisa McManusa i Włocha Franco Lamolinara, kiedy do nieudanej akcji odbicia zakładników przystąpiły siły nigeryjsko-brytyjskie. 31 maja 2012 bojownicy zastrzelili Niemca, porwanego w styczniu 2012, kiedy dowiedzieli się, że wojsko szykowało akcję odbicia zakładnika.
4 kwietnia 2012 terroryści przeprowadzili zamach niedaleko kościoła w mieście Kaduna w północnej Nigerii. W pobliżu kościoła eksplodowały dwa samochody-pułapki, wyładowane materiałami wybuchowymi, w wyniku czego śmierć poniosło 20 osób. 26 kwietnia 2012 przeprowadzono zamach na siedziby redakcji gazet w Abudży oraz w mieście Kaduna, w wyniku czego łącznie zginęło sześć osób. Z kolei 29 kwietnia 2012 zaatakowano uniwersytet w Kano, gdzie zabito 20 osób. Bojownicy odpalili tam ładunki wybuchowe i użyli broni palnej.
17 czerwca 2012 rebelianci dokonali ataku na trzy chrześcijańskie kościoły w mieście Kaduna oraz dwa w Zarii. Chrześcijanie zareagowali odwetem, atakując meczety, stacje benzynowe i podpalając samochody. W sumie w eksplozjach i zamieszkach zginęły co najmniej 52 osoby, a ponad 150 zostało rannych. Zamachy doprowadziły do wybuchu walk w dniach 18–19 czerwca 2012 między islamistami a siłami bezpieczeństwa. Walki trwały w Kadunie oraz w Damaturu w północno-wschodniej części kraju. W potyczce zginęło 34 członków islamistycznej sekty Boko Haram oraz 6 funkcjonariuszy policji.
6 sierpnia 2012 wieczorem napastnicy wtargnęli do protestanckiego kościoła w mieście Otite, gdzie w trakcie modlitwy zastrzelili 19 osób. 12 sierpnia 2012 doszło do potyczki partyzantów z wojskiem w Maiduguri. Zginęło 12 rebeliantów i jeden żołnierz. 27 sierpnia 2012 rząd nigeryjski potwierdził, iż trwały nieformalne rozmowy z członkami sekty Boko Haram.
W nocy z 1 na 2 października 2012 bojownicy wtargnęli do akademika przy Politechnice Federalnej w mieście Mubi. Napastnicy za pomocą broni i maczet zabili co najmniej 27 studentów. Według policji atak był zaplanowany, gdyż po wejściu do pokoju rzucano nazwiskami, a kiedy ofiary przyznawały się do nich, zabijano ich. W kampusie wybuchła panika, wielu studentów opuściło miasto. Ponadto ugrupowanie wykluczyło możliwość przeprowadzenia rozmów pokojowych z rządem, w przypadku kontynuowania operacji przeciwko członkom ugrupowania.
7 października 2012 pod Damaturu wojsko wdało się w potyczkę z rebeliantami Boko Haram. W kilkugodzinnych walkach zginęło 30 bojowników w tym dowódca polowy sekty. Ponadto przejęto arsenał lokalnej komórki ugrupowania. Była to odpowiedź na nieustające ataki partyzanckie ugrupowania na patrole armii. 28 października 2012 zamachowiec wysadził się w kościele w Kadunie, zabijając osiem osób.
Na początku listopada 2012 rząd Nigerii zapowiedział, że jest gotowy do rozpoczęcia rozmów z organizacją radykalnych islamistów Boko Haram. Organizacja wcześniej też zapowiedziała, że jest skora do rozmów, pod warunkiem uwolnienia wszystkich członków sekty.
25 listopada 2012 w Jaji pod kościołem na terenie koszar wojskowych doszło do wybuchu dwóch pojazdów-pułapek w wyniku czego zginęło 11 osób. Kolejny atak miał miejsce 2 grudnia 2012 kiedy islamiści w chrześcijańskiej dzielnicy Chibok dokonali rzezi dziesięciu osób.
Podczas pasterki bożonarodzeniowej w nocy z 24 na 25 grudnia 2012 napastnicy w miejscowości Peri zabili sześć osób w tym księdza i spalili kościół. 28 grudnia 2012 bojownicy dokonali masakry w wiosce Musari na przedmieściach miasta Maiduguri. Zbrodniarze skrępowali z tyłu ręce mężczyznom, kobietom i dzieciom, a następnie poderżnęli im gardła. W ten sposób zginęło co najmniej 15 osób.
2013.
19 lutego 2013 ekstremiści porwali w Kamerunie siedmioro Francuzów, w tym czworo dzieci. Islamiści zagrozili zabiciem zakładników, jeśli władze w Nigerii i Kamerunie nie uwolnią bojowników. W międzyczasie w Nigerii odbywał się dramat innych siedmiu zakładników, pracowników firmy budowlanej. Porwanych przez luźno współpracującą z Boko Haram organizację Ansaru. Zakładnicy porwani 7 lutego 2013, zostali zabici przez oprawców 8 marca 2013. Z kolei francuska rodzina została uwolniona przez porywaczy 18 kwietnia 2013.
W marcu 2013 sułtan Muhammed Sa’adu Abubakar doradził prezydentowi Jonathanowi by zamiast walczyć z terrorystami, rząd zaproponował im amnestię. Zdaniem sułtana, tylko w ten sposób można zatrzymać spiralę przemocy. Prezydent początkowo odmawiał, ostatecznie jednak powołał 26-osobową Komisję na rzecz Dialogu i Pokojowego Rozwiązania Problemów z Bezpieczeństwem na Północy i zaprosił rebeliantów do rozmów. Propozycję amnestii poparły Stany Zjednoczone i były wojskowy dyktator Nigerii gen. Muhammadu Buhari. Przeciwne amnestii były środowiska chrześcijańskie, które przestrzegają, że amnestia będzie legalizacją terroryzmu. Oferta amnestii i rozmów została odrzucona przez domniemanego przywódcę Boko Haram Abubakara Shekau.
22 kwietnia 2013 w nadgranicznej miejscowości Baga nad jeziorem Chad doszło do wymiany ognia pomiędzy bojownikami Boko Haram a wojskiem, w wyniku którego zginęło 200 osób, a wojsko podpaliło jedną trzecią miasta. Dużą częścią ofiar stanowili cywile, którzy padali ofiarami pogromów żołnierzy, pacyfikujących wioski sympatyzujące z Boko Haram. Walki były częścią ofensywy wojska przeciwko partyzantom, którzy przejęli kontrolę nad północnymi regionami stanu Borno. Duży wpływ na przejęcie kontroli nad stanem Borno miał powrót bojowników Boko Haram z Mali, gdzie toczyła się wojna domowa. Partyzanci wywieźli stamtąd broń – RPG i działka przeciwlotnicze, montowane na ciężarówkach i samochodach terenowych. Uzbrojenie to pochodziło z magazynów Kadafiego, dyktatora Libii, obalonego i zabitego w 2011 podczas wojny domowej.
5 maja 2013 doszło do ataku na kościół i pobliski targ w wiosce Njilan, w nigeryjskim stanie Adamawa, wskutek czego śmierć poniosło 10 osób. Dwa dni później bojownicy dokonali ataku na miasto Bama w stanie Nassarawa. Szturmowali koszary 202. Batalionu, posterunek policji, sąd oraz więzienie, z których uwolniono stu osadzonych. W mieście zabili 55 policjantów.
14 maja 2013 w przemówieniu prezydent Nigerii Goodluck Jonathan ogłosił stan wyjątkowy i godzinę policyjną w trzech północno-wschodnich stanach Borno, Adamawa i Yobe, po czym wydał wojnę rebeliantom. Dzień później na kontrolowane przez partyzantów regiony ruszyło wojsko rządowe, wspierane przez żołnierzy z Nigru i Czadu. W ostrzale obozów Boko Haram zlokalizowanych w lasach pod miastem Chibok (stan Borno), prowadzonym w dniach 16–17 maja 2013, zginęło 21 osób.
21 maja 2013 resort obrony wydał oświadczenie, według którego wojsko zabezpieczyło okolice Nowego Marte, Hausari, Krenoa, Wulgo i Chikun Ngulalo. Zniszczono tam obozy Boko Haram i wyparto stamtąd bojowników. Dodano również, że na terenach objętych ofensywą wojskową w stanach Borno, Adamawa i Yobe obowiązywała godzina policyjna trwająca od 18:00 do 7:00. Według wojskowych za pomocą piechoty, pułków pancernych, a także śmigłowców i samolotów rozgromiono partyzantów i zadano im duże straty – zginęło kilkuset partyzantów, a setki dostały się do niewoli. Jednak wbrew komunikatom sił zbrojnych, według obrońców praw człowieka, bojownicy uznając, iż nie mają szans w walkach z armią, uciekli do Czadu i Nigru albo pochowali broń i wmieszali się w ludność cywilną.
29 maja 2013 ukazał się film, na którym lider Boko Haram Abubakar Shekau przekonywał o zwycięstwach nad wojskiem nigeryjskim, pokazując spalone pojazdy opancerzone i skradzione mundury armii nigeryjskiej. Wezwał również muzułmanów z Iraku, Pakistanu, Afganistanu i Syrii do dołączenia się do dżihadu w Nigerii.
Ofensywa sił rządowych zepchnęła walczących o utworzenie na północy Nigerii państwa islamskiego rebeliantów w podziemie, ale nie przerwała podejmowanych przez nich terrorystycznych ataków. Bojownicy wycofali się w porośnięte lasami góry Gwoza na pograniczu z Kamerunem i stamtąd wyprowadzali liczne rajdy zbrojne, przeprowadzali zasadzki i zamachy bombowe. Na spacyfikowanych terenach w prowincjach Borno, Yobe i Adamawa wojsko oddawało kontrolę nad miastami zbrojnym milicjom obywatelskim. Jednak słabo uzbrojeni strażnicy, głównie w maczety i pałki, nie byli w stanie stawić czoła odwetowym atakom rebeliantów, którzy mordowali ochotników oraz ich rodziny.
18 czerwca 2013 rebelianci dokonali ataku na wioskę Kizara w stanie Maiduguri. 150 napastników na motocyklach ostrzelało o 4 rano wioskę, zabijając około 50 cywilów. 6 lipca 2013 napastnicy zaatakowali szkołę średnią z internatem w mieście Potiskum w stanie Yobe, zabijając 42 osoby. Część uczniów spłonęła żywcem w budynku, a reszta została rozstrzelana. 29 lipca 2013 bojownicy dokonali ataku we wsi Dawashe w stanie Borno.
Mieszkańcy wsi zostali ostrzelani przez islamistów w odpowiedzi na obławę przeprowadzoną przez Cywilną Połączoną Grupę Bojową, działającą od początku nigeryjskiej ofensywy. W wyniku szturmu Boko Haram zginęło 25 osób w większości ochotników walczących z islamistami.
Rano 11 sierpnia 2013 doszło do masakry w meczecie w miejscowości Konduga. Napastnicy ubrani w mundury armii nigeryjskiej zastrzelili 44 osoby, a ranili 26. Z kolei w wiosce Ngom siły bezpieczeństwa, które napotkały silny opór ze strony agresorów, znalazły ciała 12 kolejnych zamordowanych osób. Boko Haram atakowali muzułmańskie świątynie, w których duchowni sprzeciwiali się religijnemu ekstremizmowi. 19 sierpnia 2013 nigeryjskie wojsko poinformowało w oficjalnym komunikacie, że przywódca Boko Haram, Abubakar Shekau, nie żyje. Wedle informacji zmarł w wyniku ran postrzałowych odniesionych w starciu z żołnierzami w lesie Sambisa. Według uzyskanych przez wojsko danych Shekau zmarł najpewniej pomiędzy 25 lipca a 3 sierpnia 2013. Z kolei jego zastępca Mamadu Bama zginął w potyczce zbrojnej z nigeryjskimi żołnierzami w stanie Borno. Jednak pod koniec września 2013 Shekau wystąpił w nagraniu masakry w Benisheik z 19 sierpnia 2013, kiedy to zabito prawie 10 osób.
23 sierpnia 2013 bojownicy zaatakowali wiernych opuszczających meczet w mieście Baga w stanie Borno. Zastrzelono 25 osób i raniono czternaście. W sierpniu 2013 łącznie w walkach zginęło 160 osób. W atakach Boko Haram z 4–5 września 2013 pod Maiduguri zginęło co najmniej 20 osób. 7 września 2013 armia miała zabić na północy kraju 50 bojowników, których siły w odwecie dzień później pozbawiły życia 18 cywilów. 12 września 2013 w czasie szturmu na obóz ekstremistów w stanie Borno armia zabiła 150 rebeliantów Boko Haram.
W operacji poległo 16 żołnierzy, a dziewięciu zaginęło.
W dniach 25–26 września 2013 w stanie Borno rebelianci zabili 27 cywilów, oskarżonych o sprzyjanie wojskom rządowym w walce z Boko Haram. Z kolei 29 września 2013 o godz. 1 w nocy czasu lokalnego uzbrojeni napastnicy z Boko Haram wkroczyli do akademika Wyższej Szkoły Rolniczej w Gujbie w stanie Yobe, zabijając 42 śpiących studentów w wieku 18–22 lata. Napastnicy podpalili też sale, w których odbywały się zajęcia.
15 października 2013 Amnesty International oskarżyła nigeryjskie wojsko, że w jego aresztach w stanach Yobe i Borno, służących głównie do przetrzymywania domniemanych członków ekstremistycznego ugrupowania Boko Haram, tylko w pierwszej połowie tego roku zmarło co najmniej 950 osób. Więźniowie przetrzymywani byli w nieludzkich warunkach, umierali z powodu uduszenia w zatłoczonych celach, bądź z głodu. Wykonywano również egzekucje bez wyroków sądowych.
Nad ranem 20 października uzbrojeni bojownicy, przebrani w wojskowe mundury, zastrzelili koło miasta Logumani 19 osób. W odwecie jeszcze tego samego dnia doszło do szturmu na bazę rebeliantów w Alagarno, gdzie zabito 37 osób. Z kolei w operacji antyterrorystycznej przeprowadzonej w miastach Galangi i Lawanti w stanie Borno 24 października 2013, zginęło 74 ekstremistów. 2 listopada 2013 bojownicy zaatakowali kolumnę samochodów zmierzających na wesele na drodze Bama-Banki w stanie Borno. W ataku zginęło 30 osób.
13 listopada 2013 Departament Stanu USA wpisał Boko Haram na listę organizacji terrorystycznych. Waszyngton oskarżył nigeryjską sektę za współpracę z Al-Ka’idą Islamskiego Maghrebu (AQIM). Umieszczenie w wykazie skutkowało uznaniem za przestępstwo udzielania wsparcia materialnego grupie. Amerykańskie służby są zobowiązane do zablokowania transakcji finansowych i biznesowych z organizacjami znajdującymi się na liście.
Także 13 listopada 2013 w północnym Kamerunie w pobliżu miasta Koza przy granicy z Nigerią uprowadzono francuskiego księdza Georges’a Vandenbeuscha. Duchownego z parafii Nguetchewe wyprowadziło 15 uzbrojonych mężczyzn. Cztery dni później, uprowadzony w grudniu 2012 roku przez islamskich ekstremistów 63-letni francuski inżynier Francis Collomp uciekł swoim porywaczom w mieście Zaria w północnej Nigerii i odzyskał wolność.
23 listopada 2013 napastnik z Boko Haram zabił 12 osób podczas ataku na wioskę w północno-wschodniej Nigerii. Dzień później co najmniej 5 osób zginęło w ataku na chrześcijańską wieś Kuka w stanie Plateau w środkowej Nigerii. Z kolei 26 listopada 2013 37 osób zginęło w ataku na cztery wsie w podzielonym etnicznie i religijnie stanie Plateau w środkowej Nigerii.
29 listopada 2013 Human Rights Watch zarzuciła działającemu w Nigerii ekstremistycznemu ugrupowaniu Boko Haram dopuszczanie się masowych uprowadzeń kobiet i dziewcząt oraz wykorzystywanie w walkach nawet 12-letnich dzieci. 30 listopada 2013 co najmniej 17 osób zginęło w ataku bojowników ekstremistycznej sekty islamskiej Boko Haram w okręgu Damboa w stanie Borno w północno-wschodniej Nigerii. 2 grudnia 2013, batalion liczący 500 ekstremistów, zaatakował bazę wojsk lotniczych i cywilne lotnisko na przedmieściach miasta Maiduguri. Atak został odparty, śmierć poniosło 24 napastników. Odpowiedzialność za atak wziął Abubakar Shekau. Lider Boko Haram w nagraniu z 28 grudnia 2013, powiedział, że dostał instrukcje od Allaha, by „zabijać, ścinać i okaleczać innowierców”.
18 grudnia 2013 napastnicy zaatakowali targowisko w mieście Mubi (stan Adamawa). Armia odparła ich atak i zabiła 12 agresorów. W dniach 28–29 grudnia 2013 partyzanci dokonali skoordynowanych ataków na wioski w rejonie Hawul w stanie Borno, w wyniku czego zginęło 12 cywilów. Armia opanowała sytuacje, eliminując 63 rebeliantów, którzy dopuścili się ataków.
2014.
Sekta Boko Haram była aktywna od samego początku stycznia 2014. Tego miesiąca w północno-wschodniej Nigerii w atakach, głównie na wioski, zabito 250 osób. Działalność ekstremistów nie ustawała, mimo aktywności armii, która podczas operacji zabiła 70 bojowników. W dwóch atakach z 15 lutego 2014 w stanie Borno śmierć poniosło 106 osób. 98 osób zostało zabitych 19 lutego 2014 w trakcie szturmu na Bamę w stanie Borno. Z kolei podczas ataku na państwową uczelnię w Buni Yadi w stanie Yobe z 25 lutego 2014 zginęło 59 studentów. W odpowiedzi na krwawe ataki na studentów w Nigerii, władze 6 marca 2014 zamknęły pięć państwowych uczelni w stanach Adamawa, Borno i Yobe. 5 marca 2014 prezydent Goodluck Jonathan powołał generała Aliyu Gusau’a na czoło sztabu odpowiedzialnego za walkę z sektą Boko Haram.
91 osób zabito podczas ataków z 1 marca 2014 w miejscowościach Maiduguri i Mainok. Z kolei 29 osób zginęło wieczorem 2 marca 2014 w ataku bojowników ekstremistycznego ugrupowania islamskiego Boko Haram na wieś Mafa w stanie Borno w północno-wschodniej części kraju. Do wybuchów doszło na zatłoczonym rynku niedaleko lotniska. Jeden ładunek wybuchowy był umieszczony w wózku z drewnem, drugi w samochodzie osobowym. Gdy po pierwszej eksplozji ludzie pomagali rannym, eksplodował drugi ładunek. Dzień później co najmniej 11 osób zginęło w ataku bojowników ekstremistycznego ugrupowania islamskiego Boko Haram na wieś Jakana w stanie Borno.
14 marca 2014 – 212 osób zginęło podczas sześciogodzinnej bitwy rebeliantów z armią w Maiduguri. Wśród zabitych było pięciu żołnierzy. Walki rozpoczęły się od ataku ekstremistów Boko Haram. Władze stanu Kaduna w Nigerii poinformowały o śmierci około stu osób podczas ataków pasterzy Fulani na 3 chrześcijańskie wsie w dniach 15–16 marca 2014. Późnym wieczorem 22 marca 2014 20 osób zaginęło w zamachu bombowym na rynku w miejscowości Bama. 25 marca 2014 pięciu nigeryjskich policjantów zginęło w ataku samobójczym na patrol policyjny w mieście Maiduguri. Dzień wcześniej opublikowano nowy film z liderem Boko Haram, na którym zaprzysięgał ataki, za pomocą nowo wyszkolonych 2 tys. bojowników, na uniwersytety oraz umiarkowanych duchownych muzułmańskich.
21 osób zginęło w potyczce z 30 marca 2014, która wywiązała się w rezultacie próby ucieczki islamistów z więzienia w siedzibie służby bezpieczeństwa państwowego w stolicy Nigerii, Abudży. 1 kwietnia 2013, 15 cywilów zginęło w ataku samobójczym na obrzeżach miasta Maiduguri. 5 kwietnia 2014, 20 osób zginęło w ataku na meczet we wsi Buni Gari w stanie Yobe. Tego samego dnia 79 osób zginęło w ataku pasterzy Fulani na wieś Galadima w stanie Zamfara w północnej Nigerii. 217 osób zginęło w dniach 10–11 kwietnia 2014 w serii ataków bojowników ekstremistycznego ugrupowania islamskiego Boko Haram na pięć wsi w stanie Borno. 14 kwietnia 2014, 71 osób zginęło, ponad 120 zostało rannych w zamachu bombowym na terminalu autobusowym na obrzeżach Abudży. 15 kwietnia 2014 islamscy ekstremiści z ugrupowania Boko Haram uprowadzili ze szkoły w Chibok w stanie Borno według władz i dyrekcji szkoły 85 uczennic. Z kolei rodzice zgłaszali porwanie 234 dziewcząt od 16 do 18 lat. 25 kwietnia pod Alagarmo w okolicach Chiboku w toku operacji antyterrorystycznej doszło do potyczki w wyniku której śmierć poniosło 40 ekstremistów i czterech żołnierzy.
1 maja 2014 w zamachu w Abudży zginęło 14 osób. W ataku na miasto Gamboru Ngala w stanie Borno z 5 maja 2014, śmierć poniosło nawet 300 osób. Tego samego dnia Abubakar Shekau przyznał się do uprowadzenia w połowie kwietnia uczennic ze szkoły w Chibok. Zagroził ich sprzedaniem na targu, jeśli rząd nie uwolni aresztowanych bojowników. Wydarzenie to oburzyło społeczność międzynarodową, która obiecała pomoc władzom nigeryjskim w poszukiwaniach porwanych nastolatek. 17 maja 2014 w Paryżu odbył się nadzwyczajny szczyt poświęcony zagrożeniom jakie w Afryce stwarza Boko Haram. Z kolei 22 maja 2014 Rada Bezpieczeństwa ONZ dodała Boko Haram na listę organizacji powiązanych z Al-Ka’idą, nakładając na ugrupowanie sankcje.
13 maja 2014 ekstremiści dokonali szturmu na miejscowość Rann, jednak przewidując atak w tamtym regionie, przygotowano się do obrony. W ciężkiej bitwie zginęło 60 cywilów i 200 napastników. Z kolei w atakach na miasto Dżos z 20 maja 2014 rebelianci zabili 120 osób. Ponadto Boko Haram zabiło 31 żołnierzy podczas ataku na baraki w mieście Buni Jandi. Tego samego dnia parlament zatwierdził przedłużenie stanu wyjątkowego w stanach Adamawa, Borno i Yobe przez kolejne sześć miesięcy. 29 maja 2014, prezydent Jonathan zaoferował członkom Boko Haram amnestię w zamian za złożenie broni. Oświadczył również, że zarządził „operację na pełną skalę”.
W dniach 1–5 czerwca 2014 w atakach Boko Haram w stanach Adamawa i Borno śmierć poniosło 250 osób. Pod miastem Chibok 7 czerwca 2014 rebelianci uprowadzili 20 kobiet. Kolejnych 91 cywilów porwano pod Damboą w dniach 19–22 czerwca 2014. 12 czerwca 2014 podczas spotkania ministrów spraw zagranicznych Nigerii, Czadu, Beninu, Nigru oraz Kamerunu w Londynie ustalono powołanie międzynarodowych jednostek wywiadu monitorujących granice. Zespół wywiadowczy otrzymał wsparcie od Wielkiej Brytanii, Stanów Zjednoczonych oraz Francji. Ponadto 23 lipca 2014 uformował się 2,8-tysięczny kontyngent sił reagowania złożony z żołnierzy Nigerii, Nigru, Czad i Kamerunu. Mimo tego, w drugiej połowie czerwca 2014 bojownicy dokonali licznych ataków na wioski, w których śmierć poniosło ponad 130 cywilów. W toku rządowej operacji antypartyzanckiej pod miastem Chibok w dniach 20–21 czerwca 2014 zabito 70 rebeliantów.
Na początku lipca 2014 siły zbrojne Nigerii zniszczyły bazy Boko Haram w lesie Balmo. W bitwie, która toczyła się w dniach 5–6 lipca 2014 śmierć poniosło sześciu żołnierzy oraz 44 rebeliantów. Nie poskromiło to jednak rebeliantów, gdyż w lipcu 2014 w atakach na cywilów zginęło ponad 400 osób. Miejscem gdzie toczyły się najbardziej zaciekłe walki była Damboa. Podczas bitwy z 4 lipca 2014 w nieudanym szturmie na miasto śmierć poniosło 59 rebeliantów. Kolejny szturm na miasto miał miejsce 18 lipca 2014 i po trzydniowych walkach, okupionych śmiercią ponad 100 osób, miasto znalazło się w rękach Boko Haram. W międzyczasie, 19 lipca 2014, rebelianci zabili 60 osób, podczas ataku na wioskę Gaidamgari. 82 osoby zginęły podczas ataków terrorystycznych w Kadunie 23 lipca 2014, z kolei co najmniej 50 osób, 27 lipca 2014 w Garkidzie.
W sierpniu 2014 po udanych operacjach militarnych, Boko Haram przejęło szereg miast. 5 sierpnia 2014 nastąpił udany szturm na Gwozę, podczas którego zabito 100 osób. Spalono wówczas rządowe budynki oraz kościoły, ściągnięto flagi Nigerii, które zastąpiono flagami ekstremistów. Tego samego dnia siły rządowe dokonały uderzenia na kontrolowane przez rebeliantów miasta Mustafari oraz Damboa. Miasta te zostały odbite. Po bitwie o Gwozę, UNOCHA ogłosiła, iż z miejsca konfliktu ewakuowało się 650 tys. cywilów. W kolejnych dniach ekstremiści zajęli miasto Buni Gari, leżące w stanie Yobe pod Damaturu.
24 sierpnia 2014 w Gwozie lider Boko Haram proklamował powstanie „islamskiego kalifatu”. Ogłosił również lojalność wobec Państwa Islamskiego. Nim do tego doszło Boko Haram rozpoczęło szeroko zakrojoną ofensywę. 14 sierpnia 2014 podczas bitwy na pograniczu z Kamerunem wokół miejscowości Pulka, Kirawa oraz Gwoza zginęło 50 rebeliantów oraz 30 żołnierzy. Miasto Buni Jadi, leżące na południe od Buni Gari zostało zdobyte przez Boko Haram 20 sierpnia 2014. Trzy dni później w efekcie prowadzonej ofensywy przy granicy z Kamerunem padło Magadali, a w kolejnych dniach miejscowości Limankara, Banki, Ngala oraz Gamboru. Pod koniec sierpnia 2014 ekstremiści przeprowadzili również ofensywę na północny wschód od stolicy stanu Borno – Maiduguri – zajmując miejscowości Wulgo, Marte, Dikwa oraz Dawla. Ponadto 1 września 2014 w rękach Boko Haram znalazło się miasto Bama, leżące na strategicznej drodze z Maiduguri do przejścia granicznego w Banki, co zostało okupione śmiercią 70 osób, jednak siły zbrojne Nigerii zdołały odbić miasto dokładnie tydzień później. W międzyczasie toczyły się zacięte boje toczono na południe od Gwozy. 5 września 2014 ekstremiści zajęli miasto Gulak, a trzy dni później Michikę. Oba te oraz miejscowość Uba miasta zostały odbite w wyniku kontrataku sił narodowych z 9 września 2014.
12 września 2014 Boko Haram usiłowało przejąć kontrolę nad miastem Kanduga. W zaciętych walkach zginęło około 250 osób. W trakcie walk zestrzelony został nigeryjski samolot, którego pilot został pojmany i ścięty przez rebeliantów. Rebelianci ponieśli klęskę, pozostawiając na placu boju sprzęt, który został skonfiskowany przez armię. Kolejny szturm na miasto miał miejsce 16 września 2014. W trwającej ponad 12 godzin bitwie zginęło co najmniej 100 osób, jednak siły nigeryjskie obroniły miasto. Rebelianci ponowili szturm kolejnego dnia. Ponownie wywiązały się ciężkie walki, w których zginęło 60 ekstremistów. Tego samego dnia Boko Haram podjęło próbę przejęcia kontroli nad autostradą z Maiduguri do Kano. W związku z tym zaatakowano miejscowość Ngamdu w stanie Borno. W zaciekłych walkach o pozycje zginęło według sił nigerskich co najmniej 150 bojowników.
W listopadzie 2014 rebelianci ustawili blokadę na drodze łączącej Nigerię z Czadem, w miejscowości Dagon Fili, niedaleko rybackiej wioski Doron Baga nad jeziorem Czad. Islamiści zabili grupę 48 sprzedawców ryb, część przez poderżnięcie gardeł, część poprzez związanie kończyn i wrzucenie do jeziora, aby ci się utopili. Nigeryjczycy znad jeziora Czad są, przez częste akty agresji ze strony Boko Haram, zmuszani do zaniechania połowu ryb i do ich sprowadzania z sąsiedniego Czadu.
2015.
Początek roku to nasilenie ataków i kolejna ofensywa Boko Haram. 3 stycznia islamiści zajęli ostatnią w regionie kontrolowaną przez siły rządowe miejscowość – Baga. Znajdująca się tam baza wojskowa była jednocześnie kwaterą główną międzynarodowych sił do walki z Boko Haram. Siły rządowe po wielogodzinnych walkach i odpieraniu ataków z wielu stron wycofały się do Czadu. Podczas walk zginęło wiele osób.
W dniach od 3 do 8 stycznia dokonano bezprecedensowej rzezi na mieszkańcach dwóch miast: Baga i Doron Baga. W masakrze, według różnych źródeł, zginęło od 100 do nawet 2000 osób. W drugiej połowie lutego zjednoczone siły wojskowe Nigerii, Kamerunu, Nigru i Czadu odzyskały kontrolę nad 11 miejscowościami, w tym nad przygraniczną Fotokol, ważną z punktu widzenia tranzytowego. Zabito ok. 300 islamistów. Zorganizowanie większej międzynarodowej armii zapowiedziała Unia Afrykańska. Przypuszcza się, iż zbrojny trzon Boko Haram może liczyć 30 000 zbrojnych.
Poglądy.
W wywiadzie udzielonym BBC przez Mohammeda Yusufa widoczne są główne poglądy grupy:

</doc>
<doc id="1745602" url="https://pl.wikipedia.org/wiki?curid=1745602" title="Free-to-view">
Free-to-view

FTV (skrót z ang. "Free-to-view") – termin oznaczający telewizję oraz radio nadające w sygnale zakodowanym, który może być odbierany za darmo przez odbiornik ze specjalną kartą kodową.
Termin ten z reguły używany jest w odniesieniu do cyfrowej telewizji satelitarnej oraz naziemnej.

</doc>
<doc id="1745605" url="https://pl.wikipedia.org/wiki?curid=1745605" title="Heimstock">
Heimstock

Heimstock – szczyt w Alp Glarneńskich, części Alp Zachodnich. Leży w Szwajcarii, na granicy kantonów Gryzonia i Uri. Należy do podgrupy Alp Glarneńskich właściwych. Szczyt można zdobyć ze schroniska Hüfihütte (2334 m) lub Planurahütte (2947 m).

</doc>
<doc id="1745606" url="https://pl.wikipedia.org/wiki?curid=1745606" title="Kadencja (literatura)">
Kadencja (literatura)



</doc>
<doc id="1745607" url="https://pl.wikipedia.org/wiki?curid=1745607" title="Antykadencja">
Antykadencja



</doc>
<doc id="1745611" url="https://pl.wikipedia.org/wiki?curid=1745611" title="Piz Tumpiv">
Piz Tumpiv

Piz Tumpiv – szczyt w Alp Glarneńskich, części Alp Zachodnich. Leży w Szwajcarii, w kantonie Gryzonia. Należy do podgrupy Alp Glarneńskich właściwych. Szczyt można zdobyć ze schroniska Vorderalp (2040 m) lub Burleun (1716 m).

</doc>
<doc id="1745615" url="https://pl.wikipedia.org/wiki?curid=1745615" title="Piz Segnas">
Piz Segnas

Piz Segnas – szczyt w Alp Glarneńskich, części Alp Zachodnich. Leży w Szwajcarii, na granicy kantonów Glarus i Gryzonia. Należy do podgrupy Alp Glarneńskich właściwych. Szczyt można zdobyć ze schroniska Martinsmadhütte (2002 m), Segneshütte (2102 m) lub Sardonahütte (2157 m). 

</doc>
<doc id="1745616" url="https://pl.wikipedia.org/wiki?curid=1745616" title="Samsung (marka samochodów)">
Samsung (marka samochodów)

Renault Samsung Motors – dawna południowokoreańska marka samochodów osobowych, SUV-ów i ciężarówek z siedzibą w Pusanie działająca w latach 1994–2022. Należała do francusko-południowokoreańskiego joint-venture między Renault a Samsungiem.
Historia.
Samsung Commercial Vehicles.
W pierwszej połowie lat 90. XX wieku władze południowokoreańskiego, multibranżowego czebolu Samsung postanowiły wkroczyć również do branży motoryzacyjnej. Zadanie to przypadło filii Samsung Heavy Industries Company, która w 1994 roku rozpoczęła produkcję samochodów ciężarowych Samsung SV110 oraz SM510/SM530 będących bliźniaczymi pojazdami wobec konstrukcji Nissana. W 1996 roku utworzono dedykowane przedsiębiorstwo do wytwarzania ciężarówek o nazwie Samsung Commercial Vehicles, które działało przez kolejne 4 lata aż do ogłoszenia bankructwa w 2000 roku. Proces likwidacji filii Samsunga wytwarzającej ciężarówki zakończono w 2002 roku.
Samsung Motors.
Równolegle z filią delegowaną do produkcji pojazdów ciężarowych, Samsung zdecydował się wkroczyć również do branży samochodów osobowych, tworząc oddział Samsung Motors Inc. w 1994 roku. W latach 1996–1997 zbudowano 40 pojazdów elektrycznych SEV IV. W 1997 r. pojawił się samochód koncepcyjny SSC-1, w tym samym roku nawiązano strategiczne partnerstwo z Nissanem. W jego ramach, w styczniu 1998 roku rozpoczęła się produkcja pierwszego seryjnego samochodu marki Samsung - sedana SQ5 będącego bliźniaczą konstrukcją wobec Nissana Cefiro/Maxima. W tym samym roku Samsung Motors zdecydował się poszerzyć swój zasięg rynkowy, poza rodzimą Koreą Południową wkraczając także do Chile.
Renault Samsung Motors.
1 września 2000 roku francuski koncern motoryzacyjny Renault przejął 70,1% akcji Samsung Motors, zmieniając tym samym nazwę przedsiębiorstwa na Renault Samsung Motors. W styczniu 2006 roku udział Renault w Samsung Motors został zwiększony do 80,1%. Właścicielem pozostałych pozostał Samsung.
Okres przynależności Samsunga do Renault rozpoczął intensywny rozwój oferty modelowej. We wrześniu 2002 roku uruchomiono produkcję mniejszego modelu SM3 technicznie bazującego na japońskim Nissanie Bluebird Sylphy. W listopadzie 2004 roku zadebiutował kolejny, tym razem topowy sedan Samsung SM7, z kolei w styczniu 2005 roku przedstawiono kolejną generację modelu SM5.
W 2008 roku uruchomiono produkcję pierwszego SUV-a, QM5, sprzedawanego również w Europie pod nazwą Renault Koleos. Rok później, w 2009 roku, przedstawiono kolejne wcielenie sedana SM3 jako kolejny model, który trafił do sprzedaży również w Europie pod marką Renault jako Renault Fluence. Odtąd, wszystkie kolejne modele Renault Samsung Motors były już bliźniaczymi konstrukcjami nie Nissana, lecz wyłącznie Renault. 
Zakład w Pusan ma roczną zdolność produkcyjną 300 tys. sztuk. Firma produkuje od kilkudziesięciu do blisko 200 tysięcy sztuk samochodów rocznie. W 2004 roku powstało ich 80 906 szt., w 2008 r. – 189 651 sztuk.
Kryzys i modernizacja oferty.
Z początkiem drugiej dekady XXI wieku, Renault Samsung Motors popadło w kryzys związany ze spadającą sprzedażą i presją rodzimej konkurencji w postaci Kii i Hyundaia. Malejąca popularność pojazdów marki do 41% spowodowała masowe zwolnienia w kadrze, początkowo mające dosięgnąć do 80% zatrudnionych, a po negocjacjach ze związkami zawodowymi spadając do 15%.
W 2012 roku producent przedstawił swój pierwszy samochód elektryczny w postaci sedana SM3 Z.E., którego lokalna produkcja w zakładach w Pusan rozpoczęła się rok później, w 2013 roku, 3 lata później stając się najpopularniejszym pojazdem elektrycznym w Korei Południowej.
W 2013 roku Renault Samsung Motors rozpoczęło ofensywę modelową, prezentując miejskiego crossovera QM3, a w kolejnych latach kolejne nowe pojazdy będące bliźniacze wobec konstrukcji Renault, m.in. limuzynę SM6 i następcę SUV-a QM5, większe QM6.
W 2015 roku marka samochodów Samsung stała się po raz pierwszy w historii ograniczona wyłącznie do rodzimego, południowokoreańskiego rynku w związku z decyzją o wycofaniu się z Chile i zastąpieniu tam dotychczasowej oferty Renault. 5 lat później uległo to zmianie w związku z otwarciem oddziału na Filipinach. W lutym 2020 roku Renault Samsung Motors w związku ze znaczną redukcją oferty o przestarzałe modele SM3, SM5 i SM7 z końcem 2019 roku, zapowiedział poszerzenie portfolio w kolejnych miesiącach o 6 nowych pojazdów.
Dywersyfikacja marki pojazdów.
W maju 2020 producent przedstawił pierwszy od 4 lat nowy pojazd z logiem Samsunga, SUV-a Coupe XM3. Równocześnie, Renault Samsung Motors po raz pierwszy od zainicjowania współpracy z Renault w 2000 roku rozpoczęło urozmaicać ofertę południowokoreańskiego podległego mu producenta pojazdami importowanymi z Europy pod oryginalną marką, bez znaczków i oznaczeń Samsunga. W maju dotychczasowy model QM3 przejął przy okazji debiutu nowej generacji nazwę europejskiego odpowiednika, Renault Captur. W sierpniu ofertę poszerzył kolejny model ze znaczkiem Renault, elektryczny hatchback Zoe.
Schyłek i likwidacja.
W związku z działaniami macierzystego Renault, w połowie 2020 roku pojawiły się spekulacje o rzekomych planach wycofania marki Samsung i zastąpienia go jednolitą, globalną nazwą wraz ze znakiem firmowym, podobnie jak przed 5 laty w Chile. W lipcu przedstawicielstwo Renault Samsung Motors zaprzeczyło takim planom, deklarując zachowanie unikatowego, owalnego loga jednocześnie nie dementując planów usunięcia członu "Samsung" po 4 sierpnia, kiedy to wygasło prawo do stosowania go przez przedsiębiorstwo. W tym celu zawarto porozumienie pomiędzy południowokoreańską, a francuską centralą, wydłużając okres istnienia filii pod dotychczasową nazwą o półtora roku. 
Ostatecznie, w marcu 2022 roku oficjalnie ogłoszono koniec istnienia marki samochodów Samsung po 28 latach funkcjonowania. Dotychczas zarządzające nią przedsiębiorstwo Renault Samsung Motors zmieniło nazwę na Renault Motor Korea, redukując swoją funkcję do lokalnego przedstawicielstwa francuskiej firmy oferującej tu samochody marki Renault. W ten sposób modele QM6 i XM3 otrzymały taką samą nazwę, jak na rynkach globalnych.

</doc>
<doc id="1745618" url="https://pl.wikipedia.org/wiki?curid=1745618" title="Ras Alhague">
Ras Alhague



</doc>
<doc id="1745619" url="https://pl.wikipedia.org/wiki?curid=1745619" title="Piz Giuv">
Piz Giuv

Piz Giuv (niem. "Schattig Wichel") – szczyt w Alp Glarneńskich, części Alp Zachodnich. Leży w Szwajcarii, na granicy kantonów Gryzonia i Uri. Należy do podgrupy Alp Glarneńskich właściwych. Szczyt można zdobyć ze schroniska Etzlihütte (2052 m) lub Treschhütte (1475 m). 
Pierwszego wejścia dokonał Placidus a Spescha w 1804 r.

</doc>
<doc id="1745622" url="https://pl.wikipedia.org/wiki?curid=1745622" title="Muttenstock">
Muttenstock

Muttenstock – szczyt w Alp Glarneńskich, części Alp Zachodnich. Leży w Szwajcarii, na granicy kantonów Glarus i Gryzonia. Należy do podgrupy Alp Glarneńskich właściwych. Szczyt można zdobyć ze schroniska Kistenpasshütte (2625 m) lub Muttseehütte (2501 m). 

</doc>
<doc id="1745627" url="https://pl.wikipedia.org/wiki?curid=1745627" title="Chli Oberälpler">
Chli Oberälpler

Chli Oberälpler – szczyt w Alp Glarneńskich, części Alp Zachodnich. Leży w Szwajcarii, w kantonie Uri. Należy do podgrupy Alp Glarneńskich właściwych. Szczyt można zdobyć ze schroniska Hinterbalmhütte (1817 m), Camona da Cavardiras (2649 m) lub Etzlihütte (2052 m). 

</doc>
<doc id="1745631" url="https://pl.wikipedia.org/wiki?curid=1745631" title="Hinter Schiben">
Hinter Schiben

Hinter Schiben – szczyt w Alp Glarneńskich, części Alp Zachodnich. Leży w Szwajcarii, w kantonie Glarus. Należy do podgrupy Alp Glarneńskich właściwych. Szczyt można zdobyć ze schroniska Grünhornhütte (2448 m), Camona da Punteglias (2311 m) lub Fridolinshütten (2111 m). 

</doc>
<doc id="1745632" url="https://pl.wikipedia.org/wiki?curid=1745632" title="Till Wöschler">
Till Wöschler

Till Wöschler (ur. 9 czerwca 1991) – niemiecki lekkoatleta specjalizujący się w rzucie oszczepem.
W roku 2009 rzutem na odległość 73,66 wywalczył srebrny krążek i tytuł wicemistrza Europy juniorów. Złoty medalista mistrzostw świata juniorów w roku 2010 – podczas tych zawodów, 23 lipca, ustanowił wynikiem 82,52 juniorski rekordem Niemiec, jest to także szósty wynik w historii lekkoatletyki w kategorii juniorów. Na koniec sezonu został wybrany wschodzącą gwiazdą światowej lekkoatletyki. W 2011 został młodzieżowym mistrzem Europy. Z powodu kontuzji łokcia musiał wycofać się ze startu w mistrzostwach świata w Daegu. Kolejny uraz uniemożliwi mu występ w 2012 podczas mistrzostw Europy oraz igrzysk olimpijskich.
Jego trenerem jest były oszczepnik, medalista mistrzostw świata i mistrzostw Europy, Boris Henry.
Rekord życiowy: 84,38 (16 lipca 2011, Ostrawa). 

</doc>
<doc id="1745634" url="https://pl.wikipedia.org/wiki?curid=1745634" title="Abraham Lesman">
Abraham Lesman

Abraham Lesman (zm. 30 grudnia 1984 w Krakowie) – polski chazan i rzezak, ostatni kantor synagogi Tempel w Krakowie.
Pochowany jest na nowym cmentarzu żydowskim przy ulicy Miodowej w Krakowie.

</doc>
<doc id="1745635" url="https://pl.wikipedia.org/wiki?curid=1745635" title="Rot Wichel">
Rot Wichel

Rot Wichel – szczyt w Alp Glarneńskich, części Alp Zachodnich. Leży w Szwajcarii, na granicy kantonów Gryzonia i Uri. Należy do podgrupy Alp Glarneńskich właściwych. Szczyt można zdobyć ze schroniska Treschhütte (1475 m).

</doc>
<doc id="1745636" url="https://pl.wikipedia.org/wiki?curid=1745636" title="Elektroreceptory">
Elektroreceptory



</doc>
<doc id="1745638" url="https://pl.wikipedia.org/wiki?curid=1745638" title="Międzynarodowe Stowarzyszenie Socjologiczne">
Międzynarodowe Stowarzyszenie Socjologiczne

Międzynarodowe Stowarzyszenie Socjologiczne ("International Sociological Association") – stowarzyszenie, którego cele są związane z działalnością naukową na polu socjologii i nauk społecznych. Stowarzyszenie powstało pod auspicjami UNESCO i obecnie zrzesza socjologów pochodzących z 109 krajów.
Misją stowarzyszenia jest „reprezentowanie wszystkich socjologów – niezależnie od ich przynależności do określonej szkoły myśli, podejścia naukowego czy wyznawanych poglądów ideologicznych oraz rozwijanie wiedzy socjologicznej na całym świecie”.
Stowarzyszenie jest członkiem Międzynarodowej Rady Nauk Społecznych (International Social Science Council) i posiada status organizacji pozarządowej w formalnych relacjach z UNESCO, a także specjalny status przy Radzie Ekonomiczno-Społecznej (Economic and Social Council) Organizacji Narodów Zjednoczonych.
Obecnie (lata 2010–2014) prezesem stowarzyszenia jest Michael Burawoy z Uniwersytetu Kalifornijskiego w Berkeley. Prezesem stowarzyszenia na lata 2006–2010 był francuski socjolog Michel Wieviorka a wiceprezydentem niemiecki socjolog Hans Joas związany z Uniwersytetem w Erfurcie. Jego bezpośrednim poprzednikiem na tym stanowisku (w latach 2002–2006) był polski uczony, prof. dr hab. czł. rzecz. PAN Piotr Sztompka.
Co cztery lata odbywa się kongres stowarzyszenia. Pierwszy odbył się w Zurychu w Szwajcarii w 1950 roku i uczestniczyło w nim około 100 osób. Od tego czasu wzrosła liczba uczestników jak i poszerzył się jego program. Ostatni (siedemnasty) kongres miał miejsce w 2010 roku w Göteborgu w Szwecji.
Często cytowane są wyniki ankiety przeprowadzonej podczas kongresu w Montrealu w 1997 roku, podczas której głosowano na najbardziej wpływowe książki socjologiczne XX wieku. Ankietowanych proszono o wytypowanie pięciu książek opublikowanych w XX wieku, które miały największy wpływ na ich prace na polu socjologii. Głosy oddało 16% członków stowarzyszenia (455 z 2785).

</doc>
<doc id="1745639" url="https://pl.wikipedia.org/wiki?curid=1745639" title="Eric Butorac">
Eric Butorac

Eric Butorac (ur. 22 maja 1981 w Rochester) – amerykański tenisista specjalizujący się w grze podwójnej.
Kariera tenisowa.
Zawodową grę rozpoczął w 2003 roku. We wrześniu 2016 roku, po przegranym meczu 1 rundy gry podwójnej US Open, zakończył zawodowe występy w tenisie.
W grze pojedynczej Amerykanin nie osiągnął większych wyników. Najwyżej w rankingu był na 935. miejscu w połowie stycznia 2006 roku.
W grze podwójnej Butorac wygrał 18 turniejów rangi ATP World Tour, począwszy od lutego 2007 roku, kiedy to wspólnie z Jamiem Murrayem wygrali zmagania o mistrzostwo w San José, a kończąc na zwycięstwie w Walencji w listopadzie 2015 roku. Partnerem deblowym Amerykanina był wówczas Scott Lipsky. Ponadto Butorac 11–krotnie dochodził do finałów zawodów ATP World Tour, w których został pokonany. Najwyżej w zestawieniu deblistów był na 17. pozycji w sierpniu 2011 roku.

</doc>
<doc id="1745641" url="https://pl.wikipedia.org/wiki?curid=1745641" title="Olimpi Stadium">
Olimpi Stadium



</doc>
<doc id="1745644" url="https://pl.wikipedia.org/wiki?curid=1745644" title="Cieszynka (rzeka)">
Cieszynka (rzeka)

Cieszynka – rzeka, dopływ Płocicznej o długości 26,89 km. 
Rzeka wypływa na południe od wsi Mielęcin i kieruje się na południowy zachód. Następnie zmienia kierunek na zachodni i w okolicach miasta Człopa przepływa przez Jezioro Młyńskie Wielkie, a w miejscowości Rybakówka przez jezioro Kamień. W okolicach wsi Załom przepływa przez kolejne jezioro Załomie, a w okolicy wsi Jeleni Róg przez Jezioro Dubie i po paru kilometrach wpada do Płocicznej.
Źródlisko Cieszynki zlokalizowane w oddziałach leśnych 54 i 55, stanowiących działki geodezyjne 54L i 55L obrębu ewidencyjnego Drzonowo zostało uznane ze pomnik przyrody. Nazwę "Cieszynka" wprowadzono urzędowo w 1949 roku, zastępując poprzednią niemiecką nazwę rzeki – "Desselfliess".

</doc>
<doc id="1745647" url="https://pl.wikipedia.org/wiki?curid=1745647" title="Wiskord">
Wiskord

Wiskord Spółka Akcyjna (wcześniej Zakłady Chemiczne „Chemitex-Wiskord” w Szczecinie) – upadłe przedsiębiorstwo chemiczne z siedzibą w Szczecinie (Żydowce), fabryka włókien sztucznych. Zakład produkował włókna wiskozowe (jedwab wiskozowy), włókna polipropylenowe oraz kasety magnetofonowe.
Po transformacji ustrojowej spółka zaczęła mieć problemy finansowe, w wyniku czego w roku 2000 nastąpiła upadłość „Wiskordu”.
Historia.
Budowę fabryki w Żydowcach (wówczas Sydowsaue) rozpoczął w roku 1901 (1902) hrabia Guido Henckel von Donnersmarck, który po nabyciu praw patentowych na produkcję jedwabiu celulozowego metodą wiskozową rozpoczął produkcję na niewielką skalę. Powstała na terenach między rzeką Regalicą, a istniejącą już wtedy linią kolejową Szczecin – Kostrzyn. W 1903 r. zakład zaczął swoją działalność. Produkowano głównie włókno wiskozowe służące następnie w dalszej obróbce do wytwarzania sztucznego jedwabiu. Przed I wojną światową fabryka zatrudniała około 1500 pracowników. W 1917 fabryka rozpoczęła produkcję włókien ciętych wiskozowych służących do produkcji woreczków na proch. Po 1933 roku liczba pracowników wynosiła około 600 osób. Przed II wojną światową szczeciński Wiskord nazywał się "Vereinigte Glanzstoff Fabriken AG Wuppertal-Elberfeld-Sidofsauer lub Vereinigte Glanzstoff Fabriken AG Elberfeld Werk Sydowsaue". W czasie II wojny światowej fabryka dość mocno ucierpiała za sprawą zniszczeń wojennych. Została także doszczętnie ograbiona z maszyn fabrycznych. Przypuszcza się także, że w czasie wojny pracowali tu przymusowi robotnicy m.in. z Polski. Fabryka pracowała do 1944.
W 1947 r. przy odbudowie Wiskordu pracowało 520 osób. Ponowne jej uruchomienie przez polską załogę miało miejsce 1 maja 1948 roku. W roku 1950 wznowiono ponownie produkcję jedwabiu sztucznego.
Po ogłoszeniu upadłości Zakładu (w 2000 r.), nie udało się znaleźć inwestora, który przejąłby cały teren dawnej fabryki. Obecnie (2021 r.) zagospodarowana jest tylko południowa część dawnych Zakładów. Powstały tu nowe hale i budynki należące do kilku różnych podmiotów gospodarczych. Część północna działki pozostaje nadal w ruinie.
W dniu 20.04.2022, za pomocą materiałów wybuchowych, wyburzono, liczący 100 m wysokości, komin na terenie dawnej fabryki "Wiskord" (był to jeden z dwóch kominów na terenie zakładów - pozostał ten wyższy o wysokości 252 m).
Inne wykorzystanie.
Należący do będącej w upadłości fabryki komin jest najwyższą budowlą w Szczecinie – 252 metrów. Był wykorzystywany do celów radiokomunikacyjnych. Znajdowały się na nim m.in.:
Od 2017 r. komin, pod nazwą „Big Tower”, służy jako najwyższy na świecie obiekt, z którego wykonuje się skoki na linie (rope jump): tytuł ten odebrał wieży Macau Tower.

</doc>
<doc id="1745648" url="https://pl.wikipedia.org/wiki?curid=1745648" title="Krążowniki typu Gueydon">
Krążowniki typu Gueydon



</doc>
<doc id="1745653" url="https://pl.wikipedia.org/wiki?curid=1745653" title="Crispalt">
Crispalt

Crispalt – szczyt w Alp Glarneńskich, części Alp Zachodnich. Leży w Szwajcarii, w kantonie Gryzonia. Należy do podgrupy Alp Glarneńskich właściwych. Szczyt można zdobyć ze schroniska Etzlihütte (2052 m) lub Treschhütte (1475 m).

</doc>
<doc id="1745655" url="https://pl.wikipedia.org/wiki?curid=1745655" title="Chli Tödi">
Chli Tödi



</doc>
<doc id="1745657" url="https://pl.wikipedia.org/wiki?curid=1745657" title="Piz Posta Biala">
Piz Posta Biala

Piz Posta Biala – szczyt w Alp Glarneńskich, części Alp Zachodnich. Leży w Szwajcarii, w kantonie Gryzonia. Należy do podgrupy Alp Glarneńskich właściwych. Szczyt można zdobyć ze schroniska Grünhornhütte (2448 m) lub Camona da Punteglias (2311 m).

</doc>
<doc id="1745662" url="https://pl.wikipedia.org/wiki?curid=1745662" title="Książki Socjologiczne XX wieku">
Książki Socjologiczne XX wieku

Książki Socjologiczne XX wieku – ranking najbardziej wpływowych książek socjologicznych XX w. Powstał w wyniku ankiety przeprowadzonej w 1997 roku przez komitet programowy kongresu Międzynarodowego Stowarzyszenia Socjologicznego w Montrealu w 1998 roku. Ankietowanych proszono o wytypowanie pięciu książek opublikowanych w XX wieku, które miały największy wpływ na ich prace na polu socjologii. Głosy oddało 16% członków stowarzyszenia (455 z 2785).
Polscy naukowcy.
W rankingu znalazły się prace polskich socjologów: 
238. Stanisław Ossowski "O osobliwościach nauk społecznych" 
431. Stefan Czarnowski "Kultura" 
653. Ludwik Krzywicki "Pierwociny więzi społecznej" 
651. Tadeusz Kotarbiński "Prakseologia" 
698. Bronisław Malinowski "Argonauci zachodniego Pacyfiku" 
791. Adam Przeworski "The Logic of Comparative Social Inquiry" (współaut. Henry Teune) 
882. Piotr Sztompka "Socjologia zmian społecznych"

</doc>
<doc id="1745667" url="https://pl.wikipedia.org/wiki?curid=1745667" title="Bristen">
Bristen

Bristen – szczyt w Alp Glarneńskich, części Alp Zachodnich. Leży w Szwajcarii, w kantonie Uri. Należy do podgrupy Alp Glarneńskich właściwych. Szczyt można zdobyć ze schroniska Bristenhüttli (2130 m), Etzlihütte (2052 m) lub Treschhütte (1475 m). 
Pierwszego wejścia dokonali Karl Franz Lusser i Hans Indergand 23 lipca 1823 r.

</doc>
<doc id="1745669" url="https://pl.wikipedia.org/wiki?curid=1745669" title="Piz Cazarauls">
Piz Cazarauls

Piz Cazarauls – szczyt w Alp Glarneńskich, części Alp Zachodnich. Leży w Szwajcarii, na granicy kantonów Glarus, Gryzonia i Uri. Należy do podgrupy Alp Glarneńskich właściwych. Szczyt można zdobyć ze schroniska Planurahütte (2947 m) lub Hüfihütte (2334 m).

</doc>
<doc id="1745672" url="https://pl.wikipedia.org/wiki?curid=1745672" title="Brichplanggen Stock">
Brichplanggen Stock

Brichplanggen Stock lub Giuvstöckli – szczyt w Alp Glarneńskich, części Alp Zachodnich. Leży w Szwajcarii, na granicy kantonów Glarus i Uri. Należy do podgrupy Alp Glarneńskich właściwych. Szczyt można zdobyć ze schroniska Treschhütte (1475 m) lub Etzlihütte (2052 m).

</doc>
<doc id="1745673" url="https://pl.wikipedia.org/wiki?curid=1745673" title="Aurir">
Aurir

Aurir (arab. أورير, tifinagh ⴰⵡⵔⵉⵔ, fr. "Aourir") – miasto, zamieszkane przez ok. 27 700 ludzi, w Maroku, w regionie Sus-Masa-Dara.

</doc>
<doc id="1745674" url="https://pl.wikipedia.org/wiki?curid=1745674" title="Piz Nair">
Piz Nair

Piz Nair – szczyt w Alp Glarneńskich, części Alp Zachodnich. Leży w Szwajcarii, na granicy kantonów Gryzonia i Uri. Należy do podgrupy Alp Glarneńskich właściwych. Szczyt można zdobyć ze schroniska Treschhütte (1475 m) lub Etzlihütte (2052 m).
Pierwszego wejścia dokonali Ambros Zgraggen i F. Zahn w 1865 r.

</doc>
<doc id="1745676" url="https://pl.wikipedia.org/wiki?curid=1745676" title="Assa">
Assa



</doc>
<doc id="1745677" url="https://pl.wikipedia.org/wiki?curid=1745677" title="Funhouse (singel)">
Funhouse (singel)

„Funhouse” – utwór napisany przez Pink, Tony’ego Kanala (basistę zespołu No Doubt) i Jimmy’ego Harry’ego, zawarty na albumie Pink pod tym samym tytułem; jednocześnie czwarty (piąty w Australii i Nowej Zelandii) singel promujący płytę.
Tło.
Na swojej oficjalnej stronie internetowej Pink wyjaśniła, o czym traktuje utwór „Funhouse”: „"Gdy pudełko, w którego wnętrzu się znajdujesz, już nie spełnia swojej funkcji, spal to gówno i spraw sobie nowe"”.
Teledysk.
Do utworu zrealizowano wideoklip. Jego światowa premiera miała miejsce 20 czerwca 2009 roku na antenie brytyjskiej stacji muzycznej 4music. Tony Kanal, twórca tekstu do utworu i jego producent, wystąpił w klipie w charakterze pianisty. Pink z kolei przechadza się wokół zniszczonego, płonącego domu na odludziu pełnego strasznie i dziwnie poubieranych klaunów. Pod koniec teledysku zakłada czarną kurtkę, wsiada na motocykl i odjeżdża z opuszczonego miasteczka.

</doc>
<doc id="1745678" url="https://pl.wikipedia.org/wiki?curid=1745678" title="Assa (Maroko)">
Assa (Maroko)

Assa (arab. آسا) – miasto, zamieszkane przez ok. 16 400 ludzi, w Maroku, w regionie Kulmim-Asmara.

</doc>
<doc id="1745682" url="https://pl.wikipedia.org/wiki?curid=1745682" title="Herb gminy Kalwaria Zebrzydowska">
Herb gminy Kalwaria Zebrzydowska



</doc>
<doc id="1745683" url="https://pl.wikipedia.org/wiki?curid=1745683" title="Piz Sardona">
Piz Sardona

Piz Sardona lub Surenstock – szczyt w Alp Glarneńskich, części Alp Zachodnich. Leży w Szwajcarii, na granicy kantonów Glarus i Sankt Gallen. Należy do podgrupy Alp Glarneńskich właściwych. Szczyt można zdobyć ze schroniska Sardonahütte (2157 m).

</doc>
<doc id="1745684" url="https://pl.wikipedia.org/wiki?curid=1745684" title="Księżniczka Daisy (powieść)">
Księżniczka Daisy (powieść)

Księżniczka Daisy "(Princess Daisy, 1980)" – powieść obyczajowa amerykańskiej pisarki; Judith Krantz.
Historia młodej dziewczyny, która we wczesnym dzieciństwie, po śmierci matki, trafia pod opiekę prawie nieznanego ojca. Czarę goryczy przepełnia oddanie przez niego bliźniaczej siostry dziewczynki do szkoły z internatem dla dzieci opóźnionych w rozwoju umysłowym. Gdy kilka lat później, ojciec dziewcząt ginie w wypadku, Daisy jest zmuszona porzucić szkołę i zadbać o przyszłość swoją i siostry.
Ekranizacje.
W roku 1983 na podstawie książki powstał film telewizyjny, w reżyserii Warisa Husseina, z Merete Van Kamp w podwójnej roli; Daisy i Dani Valensky. W filmie wystąpiło wiele znanych osób, w tym Claudia Cardinale, Ringo Starr, czy Stacy Keach.

</doc>
<doc id="1745685" url="https://pl.wikipedia.org/wiki?curid=1745685" title="Chli Ruchi">
Chli Ruchi

Chli Ruchi – szczyt w Alp Glarneńskich, części Alp Zachodnich. Leży w Szwajcarii, na granicy kantonów Glarus i Gryzonia. Należy do podgrupy Alp Glarneńskich właściwych. Szczyt można zdobyć ze schroniska Muttseehütte (2501 m), Kistenpasshütte (2625 m) lub Panixerpasshütte (2407 m). 

</doc>
<doc id="1745686" url="https://pl.wikipedia.org/wiki?curid=1745686" title="Azammur">
Azammur

Azammur (arab. أزمّور, fr. "Azemmour", port. "Azamor") – miasto, zamieszkane przez ok. 39 400 osób, w Maroku, w regionie Wielka Casablanca.
Historia.
Azammur powstało jako osada berberska. W XV wieku Azammur dostało się pod panowanie Portugalczyków, którzy jednak opuścili miasto po ledwie 30 latach. W kolejnych latach Azammur zależne było od władców Fezu, a następnie całego Maroko. W czasach wzmożonej wymiany handlowej między Marokiem a Europą miasteczko pozostawało zamknięte dla europejskich kupców, skutkiem czego rozwinęło się tylko nieznacznie. Współcześnie jest to niewielka miejscowość wypoczynkowa na Oceanem Atlantyckim.
Medyna.
Medyna w Azammurze otoczona jest starymi wałami obronnymi, wzniesionymi przez Portugalczyków. Na "Place du Souk" w obszarze medyny wznosi się brama z półokrągłym łukiem w europejskim stylu. W pobliżu zachowały się ruiny starej kasby. Północny kraniec medyny zajmuje stara dzielnica żydowska (mellah), zamieszkana przez Żydów jeszcze w latach 60. XX wieku. Na jej terenie stoi dobrze zachowana synagoga, będąca celem pielgrzymek miejscowej diaspory żydowskiej.

</doc>
<doc id="1745687" url="https://pl.wikipedia.org/wiki?curid=1745687" title="Emilia Komarnicka-Klynstra">
Emilia Komarnicka-Klynstra

Emilia Komarnicka-Klynstra (ur. 24 czerwca 1985 w Brzegu) – polska aktorka i wokalistka.
Życiorys.
W 2008 ukończyła studia w Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi. Jest także absolwentką Państwowego Studium Choreograficznego.
Jeszcze w trakcie studiów zadebiutowała w 2007 rolą Marty w filmie Artura Pilarczyka "Teraz i zawsze". Popularność przyniosła jej rola w telenoweli TVP2 "Na dobre i na złe" i agentki Moniki Korczab w serialu TVP1 "Ranczo".
W 2008 została laureatką XXVI Festiwalu Szkół Teatralnych w Łodzi (II Nagroda Ministra Kultury i Dziedzictwa Narodowego za rolę Katariny w przedstawieniu "Z życia marionetek"). Wystąpiła w musicalu "A Chorus Line" we wrocławskim teatrze Capitol. W latach 2008–2014 była aktorką Teatru Wybrzeże w Gdańsku, od 2014 Teatru Ateneum im. Stefana Jaracza w Warszawie.
Śpiewała w zespole Lola Band.
W 2019 uczestniczyła w dwunastej edycji programu rozrywkowego Polsatu "Twoja twarz brzmi znajomo", zajmując ostatecznie drugie miejsce.
Życie prywatne.
12 sierpnia 2017 poślubiła aktora Redbada Klijnstrę. Mają syna, Kosmę (ur. 9 maja 2018). W grudniu 2020 urodził im się drugi syn – Tymoteusz.
Filmografia.
Teatry Telewizji.
Źródło: Filmpolski.pl.

</doc>
<doc id="1745688" url="https://pl.wikipedia.org/wiki?curid=1745688" title="Hinter Selbsanft">
Hinter Selbsanft

Hinter Selbsanft – szczyt w Alp Glarneńskich, części Alp Zachodnich. Leży w Szwajcarii, w kantonie Glarus. Należy do podgrupy Alp Glarneńskich właściwych. Szczyt można zdobyć ze schroniska Kistenpasshütte (2625 m), Claridenhütte (2457 m) lub Fridolinshütten (2111 m). 

</doc>
<doc id="1745689" url="https://pl.wikipedia.org/wiki?curid=1745689" title="Pont-du-Gard">
Pont-du-Gard



</doc>
<doc id="1745690" url="https://pl.wikipedia.org/wiki?curid=1745690" title="Jambox">
Jambox



</doc>
<doc id="1745691" url="https://pl.wikipedia.org/wiki?curid=1745691" title="Maciej Kurowicki">
Maciej Kurowicki

Maciej Bolesław Kurowicki (pseudonim „Kanadyjczyk”, ur. 7 kwietnia 1970) – polski wokalista, autor tekstów i założyciel (od 1992 w składzie) zespołu Hurt. 
Życiorys.
Posiada polskie i kanadyjskie obywatelstwo. Mieszka i tworzy we Wrocławiu.
W roku 1995 został laureatem nagrody „Wielka Wrocławska” przyznawanej przez „Wieczór Wrocławia”.
Linki zewnętrzne.
 

</doc>
<doc id="1745692" url="https://pl.wikipedia.org/wiki?curid=1745692" title="Vorab">
Vorab

Vorab – szczyt w Alp Glarneńskich, części Alp Zachodnich. Leży w Szwajcarii, na granicy kantonów Glarus i Gryzonia. Należy do podgrupy Alp Glarneńskich właściwych. Szczyt można zdobyć ze schroniska Sether Unterkunft (2614 m) lub Martinsmadhütte (2002 m).
Vorab ma trzy wierzchołki:

</doc>
<doc id="1745694" url="https://pl.wikipedia.org/wiki?curid=1745694" title="Rajd Finlandii 2009">
Rajd Finlandii 2009

Rezultaty Rajdu Finlandii ("59th Neste Oil Rally Finland"), 9. rundy Rajdowych Mistrzostw Świata w 2009 roku, który odbył się w dniach 30 lipca-2 sierpnia.
Klasyfikacja po 9 rundach.
Tabele przedstawiają tylko pięć pierwszych miejsc.

</doc>
<doc id="1745696" url="https://pl.wikipedia.org/wiki?curid=1745696" title="Witenalpstock">
Witenalpstock

Witenalpstock – szczyt w Alp Glarneńskich, części Alp Zachodnich. Leży w Szwajcarii, na granicy kantonów Gryzonia i Uri. Należy do podgrupy Alp Glarneńskich właściwych. Szczyt można zdobyć ze schroniska Etzlihütte (2052 m). 
Pierwszego wejścia dokonali Josef Maria Tresch-Exer i John Sowerby w 1866 r.

</doc>
<doc id="1745706" url="https://pl.wikipedia.org/wiki?curid=1745706" title="Innatyzm">
Innatyzm



</doc>
<doc id="1745707" url="https://pl.wikipedia.org/wiki?curid=1745707" title="Srebrny Ton">
Srebrny Ton

Srebrny Ton – pierwszy polski, powojenny radioodbiornik zbudowany z wykorzystaniem lamp elektronowych. Opracowała go grupa inżynierów pod kierownictwem inż. Tadeusza Kiesewettera. Produkowany był w 1946 i 1947 roku z pozostałych poniemieckich elementów w dawnych zakładach Nora, późniejszych ZR Diora. Przedsiębiorstwo w tamtym czasie nazywało się Państwowa Fabryka Odbiorników Radiowych. Części pozostawionych przez okupanta wystarczyło na ok. 350 sztuk. Odbiornik wyposażony był w 4 lampy – dwie RV12P2000, LV1 i EZ12. Obudowa pochodziła od odbiornika Nora Graz GW79, chassis najpewniej od innej Nory, a głośnik – Telefunkena. Jest to odbiornik dwuobwodowy, reakcyjny, trzyzakresowy.

</doc>
<doc id="1745708" url="https://pl.wikipedia.org/wiki?curid=1745708" title="She Bangs">
She Bangs

She Bangs – piosenka latin-popowa stworzona na drugi anglojęzyczny album studyjny portorykańskiego piosenkarza Ricky’ego Martina pt. "Sound Loaded" (2000). Wyprodukowany przez Waltera Afanasieffa i Robiego Rosę, utwór wydany został jako inauguracyjny singel promujący krążek dnia 19 września 2000 roku. W 2001 roku kompozycja została nominowana do nagrody Grammy w kategorii "najlepszy męski występ pop".
Informacje o utworze.
„She Bangs” to kompozycja autorstwa Desmonda Childa, Glenna Monroiga, Julii Sierry, Danny’ego Lópeza, Waltera Afanasieffa oraz Robiego Rosy; dwoje ostatnich twórców zajęło się produkcją piosenki. Stanowi ona kontynuację sukcesywnej współpracy nawiązanej pomiędzy Desmondem Childem a Rickym Martinem; Child jest autorem przeboju piosenkarza „Livin’ la Vida Loca” (1999). Utwór zawiera w sobie elementy salsy, zaś jego tekst dotyczy miłości Ricky’ego Martina do kobiet. Jeszcze w czasach wydania „She Bangs” jako singla liryka utworu wzbudzała kontrowersje, ze względu na ówczesne plotki dotyczące życia prywatnego wokalisty (Martin zdeklarował się jako homoseksualista w 2010 roku).
Piosenkę nagrywano późną wiosną 2000 roku w Playroom Studios w Miami na Florydzie.
Obecność w kulturze masowej.
W 2004 roku, blisko cztery lata od momentu swojej premiery, singel powtórnie zyskał popularność, tym razem za sprawą trzeciej edycji talent show "American Idol", w castingach do której utwór wykonał William Hung, student hongkońskiego pochodzenia. Występ Hunga przebiegł tak źle, że uczestnik nie tylko nie otrzymał możliwości przejścia do kolejnego etapu programu, ale został wyśmiany przez jurorów. Z czasem Hung zyskał grono fanów oraz urósł do rangi gwiazdy Internetu.
Na fali popularności Williama Hunga, w kwietniu 2004 roku magazyn "Blender" zorganizował listę „50 najgorszych piosenek wszech czasów”, gdzie przypisał „She Bangs” pozycję #39 (wydawcy notowania ocenili utwór pod kątem obu wykonań Martina i Hunga). W 2010 roku Matthew Wilkening (AOL Radio) uwzględnił utwór na podobnej liście, na którą tym razem złożyło się sto tytułów; piosenka objęła na niej miejsce #4.
Singel wykorzystano w grze komputerowej Karaoke Revolution Presents: American Idol.
Wydanie singla.
Wydany wrześniem 2000, utwór „She Bangs” kontynuował dobrą passę Ricky’ego Martina na listach przebojów, zyskując sukcesy w światowych notowaniach na przełomie jesieni i zimy tego roku.
„She Bangs” znalazł się na pozycjach szczytowych w notowaniach przebojów singlowych Włoch i Szwecji oraz na liście "Billboardu" Hot Latin Tracks. Był sukcesywny również w innych zestawieniach magazynu "Billboard": na liście Latin Tropical Songs singel spędził łącznie pięć tygodni na pozycji #1, na Latin Pop Songs objął miejsce drugie, na Top 40 Mainstream zajął miejsce ósme. W Wielkiej Brytanii, w notowaniu UK Singles Chart, utwór znalazł się na pozycji #3, zyskując wówczas miano drugiego najlepiej sprzedającego się singla Martina w tym kraju. W Australii, na ARIA Top 100 Singles Chart, singel spędził siedem tygodni w Top 10, jako najwyższe uzyskując miejsce trzecie.
Europejski oddział organizacji International Federation of the Phonographic Industry (IFPI) przyznał singlowi certyfikat złotej płyty, australijska Australian Recording Industry Association (ARIA) – certyfikat platyny, a brytyjska British Phonographic Industry (BPI) – certyfikat srebra.
Teledysk.
Wideoklip do utworu wyreżyserował w połowie sierpnia 2000 roku Wayne Isham. Teledysk stał się przebojem światowych stacji telewizyjnych o tematyce muzycznej, w tym MTV, gdzie kronikom jego powstania poświęcono jedenasty odcinek trzeciego sezonu programu "Making the Video". Klip opiera się na scenach tanecznych, w których pojawia się między innymi nieznany jeszcze w 2000 roku aktor i tancerz Channing Tatum.
W październiku 2001 roku w Los Angeles Ricky Martin oraz producenci Jil Harden i Dana Marshall odebrali za „She Bangs” nagrodę Latin Grammy w kategorii "najlepszy wideoklip w formie krótkometrażowej".
Promocja.
Martin wystąpił z utworem podczas gali MTV Europe Music Awards 2000. Latem 2001 roku, goszcząc w Szwecji, dał koncert w trakcie programu stacji SVT1 "Allsång på Skansen"; wykonał wówczas piosenki „She Bangs” oraz „Loaded”.

</doc>
<doc id="1745711" url="https://pl.wikipedia.org/wiki?curid=1745711" title="Dust Blow">
Dust Blow

Dust Blow – wrocławska grupa rockowa, powstała w roku 2001, na gruzach zespołów Orient Express oraz Teddy Sałatka. Twórczość zespołu oscyluje w klimatach postgrunge'owych, punkrockowych. Nagrywają dla wytwórni Rockers Publishing. Nazwa zespołu nie ma konkretnego znaczenia, jest jedynie zlepkiem słów.
Przez zespół przewinęło się wielu wrocławskich muzyków. Piotr "Załęs" Załęski jest również gitarzystą zespołów Hurt oraz Prawda. Grzegorz "Boro" Sawa-Borysławski jest basistą zespołu Neony.

</doc>
<doc id="1745712" url="https://pl.wikipedia.org/wiki?curid=1745712" title="Ruśka Łozowa">
Ruśka Łozowa

Ruśka Łozowa (ukr. Руська Лозова) – wieś na Ukrainie, w obwodzie charkowskim, w rejonie dergackim. W 2001 roku liczyła 5018 mieszkańców.
Pierwsza wzmianka o miejscowości pochodzi z 1647 roku.

</doc>
<doc id="1745715" url="https://pl.wikipedia.org/wiki?curid=1745715" title="Sylvie Goulard">
Sylvie Goulard

Sylvie Goulard (ur. 6 grudnia 1964 w Marsylii) – francuska polityk i publicystka, posłanka do Parlamentu Europejskiego VII i VIII kadencji, w 2017 minister obrony.
Życiorys.
Absolwentka prawa na "Université d’Aix-Marseille III", Instytutu Nauk Politycznych w Paryżu oraz "École nationale d’administration". Od 1989 była zatrudniona w Ministerstwie Spraw Zagranicznych (w dziale prawnym). Od połowy lat 90. związana z instytutami badawczymi i prognostycznymi (m.in. CERI). W latach 2001–2004 była doradcą przewodniczącego Komisji Europejskiej Romano Prodiego. W 2006 objęła funkcję przewodniczącej francuskiego oddziału Ruchu Europejskiego, najstarszego działającego stowarzyszenia we Francji, zajmującego się tematyką jednoczenia Europy.
W wyborach w 2009 z listy Ruchu Demokratycznego uzyskała mandat eurodeputowanej VII kadencji. Przystąpiła do grupy Porozumienia Liberałów i Demokratów na rzecz Europy oraz Komisji Gospodarczej i Monetarnej. W 2014 została wybrana na kolejną kadencję Europarlamentu.
W maju 2017 w nowo powołanym gabinecie Édouarda Philippe’a z rekomendacji En Marche! objęła stanowisko ministra obrony. W czerwcu tegoż roku zakończyła pełnienie funkcji rządowej, nie wchodząc w skład nowego rządu dotychczasowego premiera, który powołano po wyborach parlamentarnych. Decyzja ta zbiegła się z wszczętym śledztwem w sprawie finansowania etatowych działaczy Ruchu Demokratycznego z funduszy przeznaczonych na wynagrodzenie asystentów eurodeputowanych.
W styczniu 2018 została wiceprezesem francuskiego banku centralnego. W 2019 była francuskim kandydatem na członka nowej Komisji Europejskiej; kandydatura ta została jednak zablokowana przez eurodeputowanych.

</doc>
<doc id="1745722" url="https://pl.wikipedia.org/wiki?curid=1745722" title="John Carroll (1735–1815)">
John Carroll (1735–1815)

John Carroll (ur. 8 stycznia 1735 w Upper Marlboro (Maryland), zm. 3 grudnia 1815 w Baltimore) – amerykański duchowny, pierwszy biskup i arcybiskup Stanów Zjednoczonych. Służył w Archidiecezji Baltimore, założyciel najstarszego katolickiego uniwersytetu Georgetown University.
Carroll wstąpił do Towarzystwa Jezusowego w 1753. W 1755 rozpoczął studia filozoficzne i teologiczne w Liège (Belgia), po czternastu latach w 1769 przyjął święcenia kapłańskie. Carroll pozostaje w Europie, gdzie naucza w St-Omer i Liège oraz działa jako kapelan u brytyjskich arystokratów.
Gdy Towarzystwo Jezusowe zostało rozwiązane w 1773, Carroll powraca do Stanów Zjednoczonych, gdzie rozpoczyna prace misyjne w Maryland i Wirginii. W dniu 6 listopada 1789 zostaje powołany na biskupa Baltimore przez papieża Piusa VI. Zmarł 3 grudnia 1815 w Baltimore, pochowany w krypcie Bazyliki Wniebowzięcia Najświętszej Maryi Panny.

</doc>
<doc id="1745727" url="https://pl.wikipedia.org/wiki?curid=1745727" title="Sebastian Bodu">
Sebastian Bodu

Sebastian Valentin Bodu (ur. 7 grudnia 1970 w Konstancy) – rumuński polityk i prawnik, deputowany do Parlamentu Europejskiego VI i VII kadencji.
Życiorys.
Ukończył w 1996 studia prawnicze na Uniwersytecie w Sybinie. Rozpoczął następnie praktykę adwokacką, wstępując do Adwokatury i Zrzeszenia Prawników Rumunii. Pracował jako radca prawny i konsultant w różnych międzynarodowych przedsiębiorstwach finansowych oraz doradczych, był też dyrektorem generalnym w ING Romania. Od 2005 do 2007 pełnił funkcję sekretarza stanu w Ministerstwie Finansów Publicznych oraz prezesa Krajowej Agencji Administracji Fiskalnej.
W 2002 wstąpił do Partii Demokratycznej, przekształconej w 2008 w Partię Demokratyczno-Liberalną. W 2007 uzyskał mandat eurodeputowanego. W wyborach w 2009 skutecznie ubiegał się o reelekcję. W VII kadencji przystąpił do grupy Europejskiej Partii Ludowej, został też wiceprzewodniczącym Komisji Prawnej.

</doc>
<doc id="1745729" url="https://pl.wikipedia.org/wiki?curid=1745729" title="Zakłady Włókien Chemicznych &quot;Chemitex-Wiskord&quot; w Szczecinie">
Zakłady Włókien Chemicznych &quot;Chemitex-Wiskord&quot; w Szczecinie



</doc>
<doc id="1745737" url="https://pl.wikipedia.org/wiki?curid=1745737" title="Pieśń I (inc. Przeciwne chmury słońce nam zakryły)">
Pieśń I (inc. Przeciwne chmury słońce nam zakryły)

Pieśń I [inc. Przeciwne chmury słońce nam zakryły] (znana też jako "Pieśń o potopie") – pieśń Jana Kochanowskiego, opublikowana po raz pierwszy prawdopodobnie ok. 1570, a następnie, w wersji poprawionej przez autora, w zbiorze "Pieśni księgi dwoje" w 1586. Utwór podejmuje temat Boga karzącego ludzkie grzechy klęską potopu.
Czas powstania i publikacji utworu.
Nie wiadomo dokładnie kiedy powstała "Pieśń o potopie". Badacze wskazują, że mogła powstać ok. 1550 lub w czasie pobytu poety w Padwie, ewentualnie w połowie 1557 roku. Pierwsza redakcja tekstu ukazała się dwukrotnie w roku 1570 (w drugiej, zmienionej wersji, utwór został opublikowany w zbiorze "Pieśni księgi dwoje" w 1586); mogła być jednak drukowana również wcześniej, krążyła też na pewno w odpisach. Piotr Statorius-Stojeński, autor gramatyki języka polskiego pt. "Polonicae grammatices institutio", przytoczył tekst utworu w swoim podręczniku, musiał więc znać go w połowie 1567 roku. Nie wiadomo, czy Stoiński znał zarówno wcześniejszą, jak i późniejszą, poprawioną przez autora, redakcję pieśni – jego cytaty nie zgadzają się dokładnie z wczesną wersją utworu, mogą więc stanowić kontaminację obu redakcji, ale różnice mogą też wynikać z błędu kopisty lub drukarza. Co prawda wczesne wydanie tej pieśni znalazło się w kancjonale biblioteki Zamoyskich, zawierającym druki z lat 1558–1561, ale nie ma pewności, czy "Pieśń o potopie" nie została dołączona do tego zbioru znacznie później.
Różnice w wydaniach pieśni.
Obie redakcje pieśni różnią się przede wszystkim zakończeniem – w redakcji pierwszej pieśń kończy się strofą : "Lecz to nam dawno Bóg obiecał z nieba, / Że się takich wód bać już nie potrzeba; / Dziękujmy jemu z prawego serca / Za dobrodziejstwa.". Z tej zwrotki Kochanowski zrezygnował w wersji poprawionej, zastępując ją strofą: "Pomni się lutni! Nie twojej to głowy / Wspominać Boga żywego rozmowy! / Każ ty nam zasieść przy ciepłym kominie, / Aż zły czas minie". Wpływ na to mogła mieć dbałość poety o czystość dźwiękową utworu, a w związku z tym rezygnacja z niedokładnych i mazurzących rymów ("serca – dobrodziejstwa", podobnie jak w wersach 3–4 rym "Wisła – wyszła" zastąpił w nowej redakcji rymem "Wilna – silna"), troska o wymowę utworu (poeta mógł chcieć uniknąć zawartej w pierwszej wersji sugestii, że człowiek może zawrzeć równostronne porozumienie z Bogiem lub zastąpić jednoznacznie optymistyczną konkluzję uchyleniem się od rozważania kwestii boskich&gt;) oraz chęć nawiązania do poezji Horacego – końcowa strofa drugiej redakcji stanowi parafrazę fragmentu ody rzymskiego poety ("Carmina III, 3") – "Non hoc iocosae conveniet lyrae; / Quo, Musa tendis? desine pervicax / Referre sermones deorum et / Magna modis tenuare parvis".
Zarys treści.
Utwór podejmuje temat Boga zagniewanego na człowieka i karzącego jego grzechy za pomocą klęsk naturalnych – przez ludzkie przewiny Stwórca zakłóca wyznaczony przez siebie ład i harmonię. Pieśń zawiera dramatyczną i groźną wizję przyrody oraz nawiązuje do opowieści o biblijnym potopie i przypomnieniem obietnicy, jaką Bóg dał Noemu.
Forma utworu.
W "Pieśni o potopie" Kochanowski wykorzystał strofę saficką (11a, 11a, 11b, 5b), wykorzystywaną przez Horacego. Poeta zastosował liczne przerzutnie, pozwalające na zachowanie swobody intonacyjno-składniowej. Wczesne wydania utworu przy pierwszym wersie zawierały wskazówki dla wykonawców ("Repet&lt;itio&gt;"), co świadczy o tym, że "Pieśń o potopie" była traktowana jako przeznaczona do śpiewu.

</doc>
<doc id="1745739" url="https://pl.wikipedia.org/wiki?curid=1745739" title="Pieśń o potopie">
Pieśń o potopie



</doc>
<doc id="1745740" url="https://pl.wikipedia.org/wiki?curid=1745740" title="Skok wiary">
Skok wiary

Skok wiary (od ang. "leap of faith") – akt wiary w coś bez istnienia (lub wbrew istnieniu zaprzeczających) dowodów empirycznych. Wyrażenie to jest powszechnie przypisywane Sørenowi Kierkegaardowi; jednakże on sam nigdy go nie użył, jako że odnosił się do "skoku" jako "skoku do wiary". Skok wiary zdaniem Kierkegaarda wymaga błędu niedostatecznego uzasadnienia, ponieważ jest on wykonywany przez "wiarę".

</doc>
<doc id="1745744" url="https://pl.wikipedia.org/wiki?curid=1745744" title="Dead Boyz Don’t Scream">
Dead Boyz Don’t Scream

Dead Boyz Don't Scream – amerykański film fabularny (horror komediowy) z 2006 roku. W rolach drugoplanowych wystąpili w nim męscy modele magazynu "Playgirl".
Zarys fabuły.
Podczas sesji zdjęciowej przeprowadzanej przez fotograf Roz w odciętym od świata studio, modele padają ofiarami brutalnych mordów, których dopuszcza się nieznany sprawca. Gdy młodzi mężczyźni giną jeden po drugim, łowczyni talentów Tess Oster i jej lesbijska partnerka, strażniczka leśna Belle Van Dyke, wszczynają dochodzenie.

</doc>
<doc id="1745745" url="https://pl.wikipedia.org/wiki?curid=1745745" title="Władysław Niedoba (polityk)">
Władysław Niedoba (polityk)

Władysław Niedoba (czes. Vladislav Niedoba; ur. 10 maja 1950 w Jabłonkowie) – polski inżynier i działacz społeczny na Śląsku Cieszyńskim, poseł do Czeskiej Rady Narodowej (1976–1990) i Zgromadzenia Federalnego Czechosłowacji (1990–1992), obecnie jeden z liderów Ruchu Politycznego "Wspólnota". 
Życiorys.
Ukończył szkołę średnią ze specjalnością elektromontera. Pracował w zawodzie najpierw w Ostrawie (do 1972), a później w Trzyńcu. W 1976 uzyskał mandat posła do Czeskiej Rady Narodowej jako bezpartyjny przedstawiciel Zaolzia (ponownie wybierany w latach 1981 i 1986). W pierwszych wolnych wyborach w 1990 z powodzeniem kandydował do Izby Ludowej Zgromadzenia Federalnego w kraju zachodniosłowackim z listy koalicji skupiającej mniejszości narodowe (w tym polskie stowarzyszenie "Wspólnota"). 
Obecnie działa w Ruchu Politycznym Coexistentia skupiającym mniejszości narodowe Czech. W wyborach z października 2008 kandydował do sejmiku śląsko-morawskiego z ramienia koalicyjnej listy OK tworzonej przez SNK Evropští demokraté oraz Coexistentię.

</doc>
<doc id="1745746" url="https://pl.wikipedia.org/wiki?curid=1745746" title="Rzut (budownictwo)">
Rzut (budownictwo)

Rzut – rysunek budowlany przedstawiający układ pomieszczeń na danym piętrze budynku, wraz z wyposażeniem i odpowiednimi szczegółami wykonania. Jest to jeden z podstawowych elementów projektu architektonicznego lub inżynierskiego. Zwyczajowo terminem "rzut budynku" określa się kształt rzutu parteru, a tym samym obrysu budynku.
Zasady wykonania.
Rysunek rzutu wykonuje się w skali, której wielkość zależna jest od stopnia uszczegółowienia rysunku. W ujęciu geometrycznym rysunek taki jest rzutem prostokątnym, w którym płaszczyzna odwzorowania jest równoległa do podłogi. Zwykle jako wysokość przekroju przyjmuje się 1 metr od podłogi, choć w zależności od kształtu budynku odległość ta może się zmieniać. Obiekty przecięte przez płaszczyznę rzutu (np. ściany, schody, okna itp.) na rysunku ukazuje się w przekroju, obiekty położone ponad płaszczyzną pomija się lub rysuje linią przerywaną. Szczególnym rodzajem rzutu jest rysunek sufitu - w tym przypadku rysuje się wszystkie istotne widoczne obiekty położone ponad płaszczyzną rzutu. 
Szczegóły rysunku.
Na typowym rzucie architektonicznym ukazuje się elementy takie jak ściany, drzwi i okna, schody, podstawowe meble i wyposażenie wnętrz, widoczne elementy instalacji (np. grzejniki), szachty instalacyjne, wyposażenie łazienek i kuchni. Podawane są też szczegółowe wymiary pomiędzy ścianami oraz wymiary otworów ścian. Na rysunek rzutu nanosi się też opisy pomieszczeń i zastosowanych materiałów budowlanych. Obiekty ukazywane w przekroju rysuje się grubą linią, nieco cieńszą elementy budowlane widziane z góry, najcieńszą ruchome wyposażenie budynku oraz linie wymiarowe.

</doc>
<doc id="1745747" url="https://pl.wikipedia.org/wiki?curid=1745747" title="Pieśń I">
Pieśń I



</doc>
<doc id="1745748" url="https://pl.wikipedia.org/wiki?curid=1745748" title="Adina Vălean">
Adina Vălean

Adina Ioana Vălean (ur. 16 lutego 1968 w miejscowości Ţintea) – rumuńska polityk i nauczycielka, posłanka krajowa, deputowana do Parlamentu Europejskiego VI, VII, VIII i IX kadencji, od 2019 członek Komisji Europejskiej.
Życiorys.
Ukończyła w 1990 studia z matematyki na Uniwersytecie Bukareszteńskim, kształciła się następnie podyplomowo m.in. w zakresie integracji europejskiej. W latach 90. pracowała jako nauczycielka. Od 1997 do 1999 była dyrektorem w ministerstwie młodzieży i sportu. Później związana z organizacjami pozarządowymi.
Wstąpiła do Partii Narodowo-Liberalnej, w 2006 została wiceprzewodniczącą tego ugrupowania w okręgu Prahova. Kierowała partyjnymi kampaniami wyborczymi. Od 2004 do 2007 sprawowała mandat posłanki do rumuńskiej Izby Deputowanych.
Była obserwatorem w Parlamencie Europejskim. 1 stycznia 2007 objęła mandat eurodeputowanej, utrzymała go w wyborach w tym samym roku. W wyborach w 2009 skutecznie ubiegała się o reelekcję. W VII kadencji przystąpiła do grupy Porozumienia Liberałów i Demokratów na rzecz Europy (została jej wiceprzewodniczącą), Komisji Petycji oraz Komisji Przemysłu, Badań Naukowych i Energii. W 2014 i 2019 była wybierana na kolejne kadencje Europarlamentu.
W 2019 dołączyła następnie do Komisji Europejskiej kierowanej przez Ursulę von der Leyen (z kadencją od 1 grudnia tegoż roku) jako komisarz do spraw transportu.

</doc>
<doc id="1745750" url="https://pl.wikipedia.org/wiki?curid=1745750" title="Adina Valean">
Adina Valean



</doc>
<doc id="1745754" url="https://pl.wikipedia.org/wiki?curid=1745754" title="Zbigniew Brzoska">
Zbigniew Brzoska

Zbigniew Stanisław Brzoska (ur. 27 września 1916 w Warszawie, zm. 9 maja 1987 w Warszawie) – polski naukowiec, żołnierz AK, inżynier mechanik, profesor Politechniki Warszawskiej i Szkoły Inżynierskiej im. Wawelberga i Rotwanda.
W 1939 roku ukończył studia na Wydziale Mechanicznym Politechniki Warszawskiej, a 1946 obronił rozprawę doktorską (promotor Maksymilian Tytus Huber) uzyskując tytuł doktora nauk technicznych. Od 1956 do 1960 dziekan Wydziału Lotniczego Politechniki Warszawskiej, od 1963 do 1965 dziekan Wydziału Mechanicznego Energetyki i Lotnictwa Politechniki Warszawskiej. W latach 1960-1970 kierował Katedrą Wytrzymałości Materiałów i Konstrukcji, a w okresie 1970-1984 Zakładem Wytrzymałości Materiałów i Konstrukcji Wydziału Mechanicznego Energetyki i Lotnictwa. W 1969 został członkiem korespondentem Polskiej Akademii Nauk, a w roku 1981 członkiem rzeczywistym. Pełnił także funkcję przewodniczącego Komitetu Budowy Maszyn PAN. Był członkiem Polskiego Towarzystwa Astronautycznego i Polskiego Towarzystwa Mechaniki Teoretycznej i Stosowanej.
W pracy naukowej zajmował się głównie zagadnieniami wytrzymałości konstrukcji cienkościennych, z jego inicjatywy (przy poparciu prof. Fiszdona) powstał, wysiłkiem Głównego Instytutu Lotnictwa w Warszawie, pierwszy polski śmigłowiec BŻ-1 GIL. Jego dorobek jest bardzo wszechstronny, był też m.in. autorem koncepcji nadwozia samonośnego polskiego autobusu San H01B i ich wersji pochodnych.
Został odznaczony m.in. Krzyżem Kawalerskim i Oficerskim Orderu Odrodzenia Polski. Jego ciało spoczęło na cmentarzu Powązkowskim w Warszawie (kw. 78-VI-31).

</doc>
<doc id="1745756" url="https://pl.wikipedia.org/wiki?curid=1745756" title="Nickelodeon Kids’ Choice Awards 1996">
Nickelodeon Kids’ Choice Awards 1996

9. gala Nickelodeon Kids’ Choice Awards odbyła się 11 maja 1996 roku. Prowadzącymi galę były Whitney Houston i Rosie O’Donnell.

</doc>
<doc id="1745758" url="https://pl.wikipedia.org/wiki?curid=1745758" title="Nickelodeon Kids’ Choice Awards 1995">
Nickelodeon Kids’ Choice Awards 1995

8. gala Nickelodeon Kids’ Choice Awards odbyła się 20 maja 1995 roku. Prowadzącą galę była Whitney Houston.
Prowadząca.
Whitney Houston

</doc>
<doc id="1745759" url="https://pl.wikipedia.org/wiki?curid=1745759" title="Kleopatra (córka Boreasza)">
Kleopatra (córka Boreasza)

Kleopatra (gr. Kleopátra, łac. Cleopatra) – w mitologii greckiej heroina, królowa Tracji.
Uchodziła za córkę boga Boreasza i królewny Orejtyi oraz za siostrę Kalaisa, Zetesa i Chione. Z królem Fineusem (była jego pierwszą żoną) spłodziła synów Pandiona i Pleksipposa. Została przez męża wtrącona do więzienia.

</doc>
<doc id="1745762" url="https://pl.wikipedia.org/wiki?curid=1745762" title="Galileoskop">
Galileoskop

Galileoskop – instrument optyczny, rodzaj teleskopu refrakcyjnego, o konstrukcji zbliżonej do lunety, jaką dysponował Galileusz. Średnica obiektywu wynosi 50 mm, a średnica okularu – 20 mm. W zależności od konfiguracji (możliwe jest korzystanie z układu 4, 6 lub 8 soczewek – dzięki opcji zmiany okularu) galileoskop oferuje 17-, 25- lub 50-krotne powiększenie.
Nazwa pochodzi od tytułu międzynarodowego projektu, nawiązującego do patrona Międzynarodowego Roku Astronomii 2009 ogłoszonego w 400. rocznicę pierwszego użycia lunety do obserwacji nieba przez Galileusza. Celem projektu jest umożliwienie każdemu chętnemu wykonania galileuszowych obserwacji kraterów Księżyca, czterech księżyców Jowisza czy Plejad przy pomocy galileoskopu.
Pierwsze galileoskopy do Polski trafiły pod koniec lipca 2009.

</doc>
<doc id="1745763" url="https://pl.wikipedia.org/wiki?curid=1745763" title="Tadeusz Wantuła">
Tadeusz Wantuła

Tadeusz Wantuła (ur. 5 sierpnia 1950 w Bystrzycy nad Olzą) – polski filolog i filmoznawca, działacz społeczny i kulturalny na Zaolziu, wiceprzewodniczący Kongresu Polaków w Republice Czeskiej (od 2005), poseł do Czeskiej Rady Narodowej (1990–1992). 
Życiorys.
Ukończył studia z dziedziny filologii i filmologii na Uniwersytecie Jagiellońskim. Od 1975 działał w Polskim Związku Kulturalno-Oświatowym w Czechosłowacji. W latach 1976–1990 wykładał na Uniwersytecie Śląskim. Był działaczem Solidarności Polsko-Czechosłowackiej. W 1989 należał do współzałożycieli Komitetu Obywatelskiego w Czeskim Cieszynie skupiającego Polaków związanych z Forum Obywatelskim. W wyborach 1990, z listy Forum, uzyskał mandat posła do Czeskiej Rady Narodowej, który sprawował do 1992. 
W latach 1990–1991 przewodniczący wybranej przez Kongres Polaków Rady Polaków w Czechosłowacji. Po odejściu z kierownictwa Rady przeniósł się do Pragi, gdzie pracował w administracji publicznej. Na V Kongresie Polaków w 1995 ponownie wybrany w skład Rady. Jest wiceprzewodniczącym Kongresu oraz prezesem Macierzy Szkolnej w Wędryni. Zasiada również w Czeskiej Radzie Mniejszości Narodowych. W wyborach do Izby Poselskiej z 2006 bez powodzenia kandydował z 4. miejsca koalicji SNK-ED i Coexistentii w okręgu morawsko-śląskim. 
Jest twórcą literackim oraz działaczem kulturalnym. Z jego inicjatywy powstał festiwal Cierlickie, a później Trzynieckie Lato Filmowe, którego jest dyrektorem. Jest współorganizatorem imprez kulturalnych na Śląsku Cieszyńskim, między innymi Zlotu w Wędryni.

</doc>
<doc id="1745768" url="https://pl.wikipedia.org/wiki?curid=1745768" title="Final Theme">
Final Theme

Final Theme – instrumentalny utwór skomponowany przez Boba Dylana, nagrany przez niego w lutym 1973 r. i wydany na albumie "Pat Garrett and Billy the Kid" w lipcu 1973 r.
Historia i charakter utworu.
Utwór ten został nagrany jako ilustracja muzyczna filmu "Pat Garrett i Billy Kid" w lutym 1973 r. w Burbank Studios w Burbank w Kalifornii, w czasie drugiej sesji. Plonem tej sesji były jeszcze: „Bunkhouse Theme”, „Knockin’ on Heaven’s Door” (5 prób), „Billy 7” (3 próby), „Sweet Amarillo”, „Rock Me Mama”, „Ride Billy Ride”.
Ten instrumentalny utwór jest pod względem aranżacyjnym najbardziej skomplikowaną kompozycją na albumie. Swoje partie mają w niej wiolonczele, harmonium, gitary akustyczne, flety (w tym recorder).
Krytyk Paul Nelcon napisał: "Instrumentalna muzyka tak mityczna, że doskonale pasuje zarówno na śluby jak i pogrzeby, urodziny i odrodziny lub jakiekolwiek ważne rzeczy".
Utwór ten nigdy nie był wykonywany na koncercie.

</doc>
<doc id="1745791" url="https://pl.wikipedia.org/wiki?curid=1745791" title="Luka (brazylijska piosenkarka)">
Luka (brazylijska piosenkarka)

Luciana Karina Lima, znana jako Luka (ur. 1979 w Porto Alegre) – brazylijska piosenkarka. 

</doc>
<doc id="1745799" url="https://pl.wikipedia.org/wiki?curid=1745799" title="Frøya na Island Games 2009">
Frøya na Island Games 2009

Reprezentacja Frøyi na Island Games 2009 na Wyspach Alandzkich (Finlandia) liczyła dwudziestu pięciu zawodników, którzy występowali w trzech dyscyplinach: golfie, piłce nożnej oraz pływaniu. Było to pięć kobiet i dwudziestu mężczyzn.
Był to trzynasty występ tej reprezentacji w ramach Island Games, co oznacza, że nie opuściła ona żadnej edycji zmagań od samego początku na Wyspie Man w 1985 roku.
Reprezentanci.
Golf.
Reprezentację wysp Frøya w golfie, podczas Island Games 2009 stanowiło dwóch zawodników. Pierwszy z nich, Rune Vikan, reprezentował swój kraj także podczas turnieju piłkarskiego. W golfie zajął siedemdziesiąte czwarte miejsce w klasyfikacji indywidualnej. Drugi zaś, Martin Nilsen, zagrał nieco lepiej od swego rodaka i zajął miejsce sześćdziesiąte pierwsze.
Piłka nożna.
Frøyę reprezentowało dziewiętnastu piłkarzy płci męskiej. Rozgrywki nie potoczyły się po ich myśli, w fazie grupowej przegrali wszystkie trzy mecze, by ostatecznie wygrać 3-1 walkę o przedostatnie, piętnaste miejsce, z drużyną Falklandów. Drużynę piłkarską stanowili: Joran Adolfsen, Arnold Antonsen, Kim Arntzen, Erik Baardseng, Olav Andreas Bekken, Trond Bekken, Ole Magnar Espnes, Per Ove Espnes, Martin Gaaso, Jorgen Utvik Karlsen, Aqqalu Luberth, Richard Meland, Tomas Pedersen, Mats Einar Rotnes, Leif Jone Stromo, Jon Ivar Theodorsen, Magnus Ustad, Eirik Vatn oraz Rune Vikan.
Tabele i wyniki.
Mecz o miejsce 15.
pływanie.
Pięć zawodniczek reprezentowało Frøyę podczas zmagań Island Games 2009 w pływaniu. Żadna z nich nie zdobyła medalu, co więcej żadna z nich nie dotarła do finału, przegrywając w eliminacjach.
Sara Gaasø w klasyfikacji indywidualnej brała udział w trzech konkurencjach - 100 m żabką oraz 50 i 100 m stylem grzbietowym. W pierwszym z nich zajęła dziesiąte miejsce w kwalifikacjach, a w pozostałych dwóch została zdyskwalifikowana.
Aneta Marta Trzaska brała też udział w trzech konkurencjach - 50 m stylem dowolnym oraz 50 i 100 m stylem grzbietowym. W pierwszej z nich zajęła dwudzieste ósme miejsce w eliminacjach, w drugim, dwudzieste dziewiąte, a w trzecim nie wystartowała.
Synne Hammervik wzięła udział w czterech konkurencjach - 50, 100 oraz 200 m żabką oraz 50 m stylem dowolnym. W żabce na najkrótszym dystansie zajęła dwudzieste trzecie miejsce, na 100 m szesnaste, a na 200 m siedemnaste, natomiast w stylu dowolnym zajęła dwudziestą siódmą lokatę.
Trude Nilsson wystąpiła w konkurencji stylu dowolnego na trzech różnych długościach - 100, 200 i 400 m. Na 100 m dopłynęła, jako dwudziesta szósta, na 200, jako dwudziesta druga, a z 400 m się wycofała.
Dina Emelie Westad ostatnia z zawodniczek ostatecznie nie pojawiła się na zawodach i zrezygnowała ze wszystkich konkurencji.
Pływaczki Frøyi wystąpiły także w kilku konkurencjach drużynowych. Były to sztafety 4x: 50 m i 100 m stylem dowolnym oraz 50 m i 100 m stylem zmiennym. W pierwszej z wymienionych zajęły dwunastą pozycję, w drugiej dziesiątą, w trzeciej dwunastą, a w czwartej dziesiątą.

</doc>
<doc id="1745806" url="https://pl.wikipedia.org/wiki?curid=1745806" title="Alpy Fryburskie">
Alpy Fryburskie

Alpy Fryburskie (, ) – grupa górska w Schweizer Voralpen, części Alp Zachodnich. Leży w Szwajcarii, w kantonach Vaud, Fryburg i Berno. Najwyższym szczytem jest Vanil Noir, który osiąga wysokość 2389 m n.p.m.
Pasmo to graniczy z: Wyżyną Szwajcarską () na północy, Berner Voralpen na wschodzie, Alpami Berneńskimi na południu, Préalpes de Savoie na południowym zachodzie oraz z Jeziorem Genewskim na zachodzie.
Szczyty:

</doc>
<doc id="1745807" url="https://pl.wikipedia.org/wiki?curid=1745807" title="Dragon Player">
Dragon Player

Dragon Player – prosty odtwarzacz multimedialny przeznaczony dla środowiska graficznego KDE. Jest kontynuacją pierwotnie napisanego przez Maxa Howella odtwarzacza video dla KDE 3 zwanego Codeine. Dragon Player jest domyślnym odtwarzaczem między innymi w KDE 4 znajdującym się w Kubuntu 8.04. Został napisany w języku C++, a wykorzystuje m.in. biblioteki Qt. Dostępny jest na wolnej licencji GNU General Public License.

</doc>
<doc id="1745808" url="https://pl.wikipedia.org/wiki?curid=1745808" title="Berner Voralpen">
Berner Voralpen

Berner Voralpen – grupa górska w Schweizer Voralpen, części Alp Zachodnich. Leży w Szwajcarii, w kantonie Berno. Najwyższym szczytem jest Schilthorn, który osiąga wysokość 2970 m. Jest to najwyższy region Schweizerische Voralpen.
Pasmo to graniczy z: Wyżyną Szwajcarską ("Mittelland") na północy, Prealpami Lucerneńskimi na północnym wschodzie, Alpami Berneńskimi na południowym wschodzie oraz Prealpami Fryburskimi na zachodzie.
Najwyższe szczyty:

</doc>
<doc id="1745810" url="https://pl.wikipedia.org/wiki?curid=1745810" title="Christian Sprenger">
Christian Sprenger

Christian Sprenger (ur. 19 grudnia 1985 w Brisbane) – australijski pływak, trzykrotny medalista igrzysk olimpijskich i sześciokrotny medalista mistrzostw świata.
Do największych sukcesów Sprengera zalicza się zdobycie trzech medali igrzysk olimpijskich. W 2008 roku w Pekinie Sprenger wywalczył w sztafecie na dystansie 4 × 100 m stylem zmiennym srebrny medal (startował w eliminacjach). W 2012 roku Londynie wygrał kolejne dwa medale, srebrny na dystansie 100 m stylem klasycznym i brązowy w sztafecie 4 × 100 m stylem zmiennym.
W 2009 roku Australijczyk zdobył brązowy medal mistrzostw świata w Rzymie na dystansie 200 m stylem klasycznym. W trakcie wyścigu półfinałowego pobił rekord świata wynikiem 2:07,31 min. Na tych samych mistrzostwach wywalczył brązowy medal w sztafecie 4 × 100 m stylem zmiennym (startował w eliminacjach). W 2011 roku na mistrzostwach świata w Szanghaju w wyścigu sztafetowym na 4 × 100 m stylem zmiennym zajął drugie miejsce (startował w eliminacjach).

</doc>
<doc id="1745811" url="https://pl.wikipedia.org/wiki?curid=1745811" title="Luzerner Voralpen">
Luzerner Voralpen

Prealpy Lucerneńskie - grupa górska w Prealpach Szwajcarskich, części Alpach Zachodnich. Leży w Szwajcarii, w kantonach Lucerna, Obwalden i Nidwalden. Najwyższym szczytem jest Pilatus, który osiąga wysokość 2132 m.
Pasmo to graniczy z: Płaskowyżem Szwajcarskim ("Mittelland") na północnym wschodzie, Prealpami Schwyzu i Uri na wschodzie, Alpami Berneńskimi na południowym wschodzie oraz z Prealpami Berneńskimi na południowym zachodzie.

</doc>
<doc id="1745812" url="https://pl.wikipedia.org/wiki?curid=1745812" title="Schwyzer und Urner Voralpen">
Schwyzer und Urner Voralpen

Schwyzer und Urner Voralpen – grupa górska w Schweizer Voralpen, części Alp Zachodnich. Leży w Szwajcarii, w kantonach Uri i Schwyz. Najwyższym szczytem jest Schächentaler Windgällen, który osiąga wysokość 2764 m n.p.m. Inne szczyty: Rigi (1797 m n.p.m.), Grosser Mythen (1898 m n.p.m.), Chaiserstock (2515 m n.p.m.).
Pasmo to graniczy z: Wyżyną Szwajcarską ("Mittelland") na północy, Appenzeller Alpen na wschodzie, Alpami Glarnenskimi na południowym zachodzie oraz z Luzerner Voralpen na zachodzie.

</doc>
<doc id="1745815" url="https://pl.wikipedia.org/wiki?curid=1745815" title="Kochany urwis 3">
Kochany urwis 3

Kochany urwis 3 (ang. "Problem child 3") – film przygodowy z 1995 roku. Jest to trzecia część filmu Kochany urwis opowiadająca o losach kilkuletniego Juniora. Jednak w przeciwieństwie do poprzednich części, Juniora, podobnie jak jego przybranego ojca zagrali zupełnie inni aktorzy, niż wcześniej. 
Fabuła.
Z uwagi na wybryki swego syna, Ben Healy zabiera go do terapeuty, dr Sary Gray. Ojciec otrzymuje poradę, by rozochocić chłopca do aktywności fizycznej. Junior zostaje posłany na lekcje tańca i tam poznaje uroczą Tiffany, w której od razu się zakochuje.

</doc>
<doc id="1745818" url="https://pl.wikipedia.org/wiki?curid=1745818" title="Appenzeller Alpen">
Appenzeller Alpen

Appenzeller Alpen - grupa górska w Schweizer Voralpen, części Alp Zachodnich. Leży w Szwajcarii, w kantonach Sankt Gallen, Appenzell Innerrhoden i Appenzell Ausserrhoden. Najwyższym szczytem jest Säntis, który osiąga wysokość 2502 m.
Pasmo to graniczy z: Wyżyną Szwajcarską ("Mittelland") na północy, Alpami Retyckimi (Rätikon) na wschodzie, Alpami Glarneńskimi na południu oraz Prealpami Schwyzu i Uri na zachodzie.
Najwyższe szczyty:

</doc>
<doc id="1745820" url="https://pl.wikipedia.org/wiki?curid=1745820" title="Sclerophrys xeros">
Sclerophrys xeros

Sclerophrys xeros – gatunek afrykańskiego płaza.
Taksonomia.
Obecnie gatunek zalicza się do rodzaju "Sclerophrys", w przeszłości umiejscawiano go także w rodzaju "Bufo".
Występowanie.
Zwierzę to posiada rozległy zasięg występowania. Zaliczamy do niego: południową Saharę Zachodnią, południową i środkową Mauretanię, Senegal (oprócz południa kraju), Gambię, północny skraj Gwinei, środkowe Mali, północną Burkinę Faso (co nie zostało potwierdzone), większą część Nigru, wschodnią Algierię, zachodnią Libię, północną Nigerię (czego również nie potwierdzono), północny Kamerun, środkowy Czad, środkowy Sudan i niewielki obszar na południu tego państwa, zachodnią Erytreę, Dżibuti, północną, wschodnią i południową Etiopię, południową Somalię, Kenię oprócz południowego zachodu, północny wschód Ugandy, północno-zachodnią Tanzanię. Nie istnieje pewność co do obecności płaza w Angoli, wspomnianej już Burkinie Faso i Nigerii, Beninie, Gwieni Bissau, a także w Republice Środkowoafrykańskiej i Demokratycznej Republice Konga.
Zasiedla sawanny, tereny porośnięte drzewami i krzakami. Dobrze radzi sobie w obszarach suchych, nieraz spotyka się go w wyschniętych korytach rzecznych czy przy oazach.
Rozmnażanie.
Wykorzystuje do celów rozrodczych czasowo istniejące zbiorniki wodne. W suchych okolicach rozmnaża się tylko dzięki okresowym powodziom.
Status.
Zwierzę występuje pospolicie, a jego liczebność utrzymuje się na stałym poziomie.
Grozi mu susza i ekspansja ludzka.
Zwierzę to zamieszkuje liczne obszary chronione.

</doc>
<doc id="1745821" url="https://pl.wikipedia.org/wiki?curid=1745821" title="Wieś olęderska">
Wieś olęderska



</doc>
<doc id="1745825" url="https://pl.wikipedia.org/wiki?curid=1745825" title="Osada olęderska">
Osada olęderska



</doc>
<doc id="1745828" url="https://pl.wikipedia.org/wiki?curid=1745828" title="Pang Jiaying">
Pang Jiaying

Pang Jiaying (; ur. 6 stycznia 1985 w Szanghaju) – chińska pływaczka specjalizująca się w stylu dowolnym, czterokrotna medalistka olimpijska, mistrzyni świata.
Największym jej sukcesem jest złoty medal mistrzostw świata w Rzymie w 2009 w sztafecie na dystansie 4 × 200 m stylem dowolnym i rekord świata w tym wyścigu (7:42,08 min) oraz brązowy medal w wyścigu na 200 m kraulem podczas igrzysk olimpijskich w Pekinie.

</doc>
<doc id="1745829" url="https://pl.wikipedia.org/wiki?curid=1745829" title="Jiaying Pang">
Jiaying Pang



</doc>
<doc id="1745831" url="https://pl.wikipedia.org/wiki?curid=1745831" title="Prealpi Bergamasche">
Prealpi Bergamasche

Prealpi Bergamasche – grupa górska w Prealpach Włoskich, części Alp Wschodnich. Leży w północnych Włoszech, w regionie Lombardia (prowincje Lecco, Brescia i Bergamo). Najwyższym szczytem jest Concarena, który osiąga wysokość 2549 m. 
Prealpi Bergamasche sa częścią Alp Bergamskich.
Pasmo to graniczy z: Prealpami Lugańskimi na zachodzie, Alpami Retyckimi na północy i północnym wschodzie oraz z Prealpami Bresciane i Gardesane na wschodzie.
Najwyższe szczyty:

</doc>
<doc id="1745832" url="https://pl.wikipedia.org/wiki?curid=1745832" title="Olimpiada Wiedzy o Finansach – Banki w Akcji">
Olimpiada Wiedzy o Finansach – Banki w Akcji

Olimpiada Wiedzy o Finansach – Banki w Akcji – nieistniejąca olimpiada szkolna organizowana przez Wyższe Szkoły Bankowe, Fundację Młodzieżowej Przedsiębiorczości, Fundację Kronenberga przy Banku Handlowym oraz Narodowy Bank Polski. W roku szkolnym 2011/2012 odbyła się ostatnia edycja olimpiady. Łącznie zorganizowane zostały cztery jej edycje.
Olimpiada widniała w wykazie Ministerstwa Edukacji Narodowej turniejów i olimpiad tematycznych, których laureaci są zwolnieni z etapu pisemnego egzaminu zawodowego w zawodach: technik administracji, technik ekonomista, technik handlowiec oraz technik rachunkowości.
Przedmiotem olimpiady były szeroko rozumiane finanse, instytucje rynku finansowego, sposoby ich funkcjonowania, instrumenty finansowe oraz zasady racjonalnego z nich korzystania.
Tematem przewodnim III edycji Olimpiady były finanse osobiste. W III edycji olimpiady wzięło udział 14 104 uczestników z 763 szkół z całej Polski.
Przebieg olimpiady.
Zawody szkolne – I stopień olimpiady odbywały się w październiku na stronie internetowej. Po wcześniejszym zarejestrowaniu przez nauczycieli Szkolnych Komisji Olimpiady, uczniowie zgłaszali chęć udziału a następnie wypełniali test 30 pytań zamkniętych z zakresu zgodnego z programem olimpiady o zróżnicowanym stopniu trudności. Na rozwiązanie testu było 30 minut. 
Zawody okręgowe – składały się z 3 etapów. 
Zawody centralne – składały się z 3 etapów rozgrywanych podczas Ogólnopolskiego Spotkania Finalistów w Warszawie. 
Uczestnicy zawodów centralnych, którzy nie zakwalifikowali się do III etapu, otrzymywali tytuł finalisty. W ostatnim etapie uczestnicy rozwiązywali test złożony z 30 pytań zamkniętych z wykorzystaniem elektronicznego systemu do obsługi testów oraz rozwiązywali 5 zadań problemowych (otwartych). Wszyscy uczestnicy III etapu zawodów centralnych otrzymywali tytuł laureata. 
Nad przebiegiem olimpiady pieczę sprawował Komitet Główny Olimpiady, z siedzibą w Wyższej Szkole Bankowej w Poznaniu. Komitety Okręgowe powoływał Komitety Główny Olimpiady.

</doc>
<doc id="1745833" url="https://pl.wikipedia.org/wiki?curid=1745833" title="Prealpi Bresciane e Gardesane">
Prealpi Bresciane e Gardesane

Prealpi Bresciane e Gardesane – grupa górska w Prealpach Włoskich, części Alp Wschodnich. Leży w północnych Włoszech, w regionach Lombardia, Wenecja Euganejska i Trydent-Górna Adyga. Najwyższym szczytem jest Monte Baldo, który osiąga wysokość 2218 m. 
Prealpi Bresciane e Gardesane dzielą się na dwie części Prealpi Bresciane i Prealpi Gardesane.
Pasmo to graniczy z: Prealpi Bergamasche na zachodzie, Alpami Retyckimi na północy Dolomitami na północnym wschodzie oraz z Prealpami Weneckimi na wschodzie.
Najwyższe szczyty:

</doc>
<doc id="1745835" url="https://pl.wikipedia.org/wiki?curid=1745835" title="Prealpy Bresciane">
Prealpy Bresciane

Prealpi Bresciane - podgrupa górska Prealp Bresciane i Gardesane, części Alp Wschodnich. Leży w północnych Włoszech w regionie Lombardia (prowincja Brescia). Najwyższym szczytem jest Monte Colombine, który osiąga wysokość 2215 m.
Najwyższe szczyty:

</doc>
<doc id="1745837" url="https://pl.wikipedia.org/wiki?curid=1745837" title="Yang Yu">
Yang Yu

Yang Yu (; ur. 6 lutego 1985 w Hangzhou) – chińska pływaczka specjalizująca się w stylu dowolnym i motylkowym, dwukrotna wicemistrzyni olimpijska, wielokrotna medalistka mistrzostw świata.
Największym jej sukcesem jest dwukrotne wicemistrzostwo olimpijskie w wyścigach sztafetowych 4 x 200 m kraulem i złoty medal mistrzostw świata w Rzymie w 2009 w sztafecie na dystansie 4 x 200 m stylem dowolnym i rekord świata w tym wyścigu (7:42,08 min) oraz również złoto w sztafecie 4 x 100 m stylem zmiennym podczas mistrzostw świata w Barcelonie cztery lata wcześniej. Przez prawie cztery lata była rekordzistką świata na krótkim basenie na dystansie 200 m stylem motylkowym.

</doc>
<doc id="1745838" url="https://pl.wikipedia.org/wiki?curid=1745838" title="Yu Yang">
Yu Yang



</doc>
<doc id="1745841" url="https://pl.wikipedia.org/wiki?curid=1745841" title="CTIO">
CTIO



</doc>
<doc id="1745842" url="https://pl.wikipedia.org/wiki?curid=1745842" title="Liu Jing (pływaczka)">
Liu Jing (pływaczka)

Liu Jing (; ur. 8 marca 1990 w Pekinie) – chińska pływaczka specjalizująca się w stylu dowolnym, mistrzyni świata, złota medalistka mistrzostw świata (basen 25 m).
Największym jej sukcesem jest złoty medal mistrzostw świata w Rzymie w 2009 w sztafecie na dystansie 4 × 200 m stylem dowolnym i rekord świata w tym wyścigu (7:42,08 min).
W 2008 roku na igrzyskach olimpijskich w Pekinie startowała w konkurencji 400 m stylem zmiennym (25. miejsce). Uczestniczyła także w igrzyskach olimpijskich w Londynie (2012) w sztafecie 4 x 200 m stylem dowolnym (6. miejsce).

</doc>
<doc id="1745843" url="https://pl.wikipedia.org/wiki?curid=1745843" title="Jing Liu">
Jing Liu



</doc>
<doc id="1745844" url="https://pl.wikipedia.org/wiki?curid=1745844" title="Simon Elliott">
Simon Elliott

Simon John Elliott (ur. 10 lipca 1974 w Wellington w Nowej Zelandii) – nowozelandzki piłkarz, reprezentant kraju grający na pozycji defensywnego pomocnika.
Kariera piłkarska.
Karierę rozpoczął w 1992 w klubie Wellington United. W 1994 przeszedł do klubu Wellington Olympic. W 1995 miał krótki epizod w Miramar Rangers. W 1997 grał w Western Suburbs. W 1999 grał w Boston Bulldogs. W tym samym roku podpisał kontrakt z Los Angeles Galaxy. Grał tam cztery lata. W 2004 podpisał roczny kontrakt z Columbus Crew. W 2006 wyjechał do Anglii, gdzie przez dwa lata grał w klubie Fulham F.C. W 2009 był piłkarzem San Jose Earthquakes. Sezon 2010 spędził w Wellington Phoenix. Karierę zakończył w 2011 w Chivas USA.
Kariera reprezentacyjna.
Karierę reprezentacyjną rozpoczął 21 lutego 1995 w spotkaniu z Singapurem wygranym przez jego drużynę 2:1. Uczestnik Pucharu Konfederacji 2003 i Igrzysk Olimpijskich 2008. W 2009 został powołany przez trenera Rickiego Herberta na Puchar Konfederacji 2009, gdzie reprezentacja Nowej Zelandii odpadła w fazie grupowej. 10 maja 2010 został powołany przez trenera Rickiego Herberta na MŚ 2010. Łącznie w kadrze zagrał w 69 spotkaniach i strzelił 6 bramek.

</doc>
<doc id="1745845" url="https://pl.wikipedia.org/wiki?curid=1745845" title="Aleksios Aleksandris">
Aleksios Aleksandris

Aleksios Aleksandris (gr. Αλλέξιος Αλεξανδρής, ur. 21 października 1968 w Kiato na Peloponezie) – grecki piłkarz i trener piłkarski. Reprezentant kraju grający na pozycji napastnika.
Kariera klubowa.
Karierę piłkarską Aleksandris rozpoczął w klubie o nazwie Pelopas Kiato, a następnie był zawodnikiem Anagennisi Kiato. W 1986 roku trafił do pierwszoligowej Verii FC. Tam grał przez pięć sezonów i należał do najskuteczniejszych zawodników klubu, także po spadku klubu do drugiej ligi. W 1991 roku podpisał kontrakt z AEK Ateny. W ataku AEK-u występował z takimi zawodnikami jak Wasilis Dimitriadis, Daniel Batista czy Georgios Savvides. W latach 1992-1994 trzykrotnie z rzędu wywalczył mistrzostwo Grecji. Z kolei w sezonie 1993/1994 został współkrólem strzelców z Krzysztofem Warzychą z Panathinaikosu Ateny.
Latem 1994 roku Aleksandris przeszedł do Olympiakosu Pireus. W pierwszym sezonie stworzył atak z Batistą i Vladimirem Iviciem, a w kolejnym także z Andrzejem Juskowiakiem. W sezonie 1996/1997 osiągnął z Olympiakosem swoje pierwsze sukcesy - z 23 golami został najlepszym strzelcem Alpha Ethniki, a klub z Pireusu po 10 latach przerwy został mistrzem kraju. Od tamtego sezonu zaczęła się mistrzowska seria Olympiakosu, który do 2003 roku wywalczył jeszcze 6 kolejnych tytułów mistrza kraju. W tym okresie Aleksandris zdobył z Olympiakosem także Puchar Grecji w 1999 roku oraz dwa kolejne tytuły króla strzelców ligi, w sezonie 2000/2001 (20 goli) i sezonie 2001/2002 (19 goli). W sezonie 2003/2004 odniósł kontuzję i nie rozegrał żadnego spotkania.
Latem 2004 Aleksandris odszedł do drugoligowej Larisy, ale po pół roku znów zmienił klub i został piłkarzem Kallithei. Od lata 2005 do lata 2006 był grającym trenerem cypryjskiego APOP Kinyras Peyias, w barwach którego zakończył karierę.
Kariera reprezentacyjna.
W reprezentacji Grecji Aleksandris zadebiutował 27 marca 1991 w zremisowanym 0:0 towarzyskim spotkaniu z Marokiem. W 1994 roku został powołany przez selekcjonera Alketasa Panaguliasa do kadry na Mistrzostwa Świata w USA. Tam wystąpił w jednym spotkaniu, przegranym 0:2 z Nigerią. W kadrze narodowej Grecji grał do 2002 roku. Rozegrał w niej 42 spotkania i strzelił 10 goli.
Kariera trenerska.
12 lutego 2008 roku Aleksandris został trenerem drugoligowej Kerkiry Korfu.

</doc>
<doc id="1745846" url="https://pl.wikipedia.org/wiki?curid=1745846" title="Prealpy Weneckie">
Prealpy Weneckie

Prealpy Weneckie (wł. "Prealpi Venete") - grupa górska w Prealpach Włoskich, części Alp Wschodnich. Leży w północnych Włoszech, w regionach Wenecja Euganejska i Trydent-Górna Adyga. Najwyższym szczytem jest Col Nudo, który osiąga wysokość 2472 m.
Prealpy Weneckie dzielą się na dwie części: Alpy Wizentyńskie i Prealpy Belluńskie.
Pasmo to graniczy z: Prealpami Lugańskimi na zachodzie, Alpami Retyckimi na północy i północnym wschodzie oraz z Prealpami Bresciane i Gardesane na wschodzie.
Najwyższe szczyty:

</doc>
<doc id="1745847" url="https://pl.wikipedia.org/wiki?curid=1745847" title="Alexandros Alexandris">
Alexandros Alexandris



</doc>
<doc id="1745849" url="https://pl.wikipedia.org/wiki?curid=1745849" title="Zhu Qianwei">
Zhu Qianwei

Zhu Qianwei (; ur. 28 września 1990 w Szanghaju) – chińska pływaczka specjalizująca się w stylu dowolnym, wicemistrzyni olimpijska, mistrzyni świata, złota medalistka mistrzostw świata (basen 25 m).
Największym jej sukcesem jest srebrny medal olimpijski w sztafecie 4 × 200 m kraulem (w składzie z Yang Yu, Tan Miao i Pang Jiaying) w Pekinie i złoty medal mistrzostw świata w Rzymie w 2009 w sztafecie (z Yang Yu, Liu Jing i Pang Jiaying) na dystansie 4 × 200 m stylem dowolnym i rekord świata w tym wyścigu (7.42,08 min).

</doc>
<doc id="1745850" url="https://pl.wikipedia.org/wiki?curid=1745850" title="Qian Wei Zhu">
Qian Wei Zhu



</doc>
<doc id="1745852" url="https://pl.wikipedia.org/wiki?curid=1745852" title="Alen Škoro">
Alen Škoro

Alen Škoro (ur. 30 marca 1981 w Sarajewie) – bośniacki piłkarz występujący na pozycji napastnika. W ciągu swojej kariery reprezentował barwy m.in. francuskiej Olympique Marsylia, szwajcarskiego Servette FC i polskiej Jagiellonii Białystok. W tej ostatniej nie rozegrał ani jednego ligowego spotkania. Był reprezentantem Bośni i Hercegowiny i w dorosłej kadrze rozegrał 4 spotkania.

</doc>
<doc id="1745853" url="https://pl.wikipedia.org/wiki?curid=1745853" title="Prealpy Belluńskie">
Prealpy Belluńskie

Prealpy Belluńskie – grupa górska w Prealpach Włoskich, części Alp Wschodnich. Leży w północnych Włoszech, w regionie Wenecja Euganejska. Najwyższym szczytem jest Col Nudo, który osiąga wysokość 2472 m. 
Prealpy Belluńskie są częścią Prealp Weneckich

</doc>
<doc id="1745854" url="https://pl.wikipedia.org/wiki?curid=1745854" title="The Fool on the Hill">
The Fool on the Hill



</doc>
<doc id="1745855" url="https://pl.wikipedia.org/wiki?curid=1745855" title="Andrzej Ostrowski (kapitan jachtowy)">
Andrzej Ostrowski (kapitan jachtowy)

Andrzej Ostrowski (ur. 4 lutego 1955 w Gubinie) – polski doktor habilitowany nauk o kulturze fizycznej, wykładowca akademicki, autor podręczników, kapitan jachtowy i motorowodny, trener pływania, instruktor wykładowca WOPR, współzałożyciel klubu nurkowego Nototenia.
Życiorys.
Andrzej Ostrowski wychował się w Mielcu.
W 1978 roku ukończył studia w Akademii Wychowania Fizycznego w Krakowie. W tym samym roku został pracownikiem AWF, uzyskał stopień trenera piłki siatkowej II klasy i instruktora rekreacji. Był wicemistrzem Polski w wieloboju morskim. W 1978 został współzałożycielem, a później wiceprezesem klubu nurkowego Nototenia. W roku 1980 uzyskał specjalizację instruktora nurkowania swobodnego i instruktora żeglarstwa PZŻ. Pracę doktorską obronił w roku 1988, a pięć lat później został instruktorem ratownictwa WOPR.
W 2007 został trenerem pływania I klasy i instruktorem wykładowcą WOPR. W 2008 uzyskał stopień kapitana jachtowego i kapitana motorowodnego.
W 2009 roku razem z zespołem wziął udział w organizowanych corocznie przez Radio Białystok w Augustowie "Mistrzostwach Polski w Pływaniu na Byle Czym" na własnoręcznie zrobionej według jego projektu łodzi "Laura", w 2010 roku zaś projektem "Kwiat Mazur" zajął 4. miejsce. Rok później został wicemistrzem za projekt "Rydwan Herolda". W 2012 ponownie był drugi, startując z projektem "Baśniowy ptak". W kolejnej edycji zajął trzecie miejsce projektem "Kontrabas grupy Mo-żarta".
Był uczestnikiem wielu wypraw nurkowych i żeglarskich w Europie, Azji, Oceanii, Ameryce i Afryce.
Pracuje na stanowisku starszego wykładowcy Akademii Wychowania Fizycznego w Krakowie w Zakładzie Teorii i Metodyki Sportów Wodnych, a także prowadzi działalność gospodarczą związaną z produkcją i sprzedażą łodzi "Laura"; natomiast działalność naukowa związana z tą łodzią była osią jego postępowania habilitacyjnego.

</doc>
<doc id="1745856" url="https://pl.wikipedia.org/wiki?curid=1745856" title="Prealpy Julijskie">
Prealpy Julijskie

Prealpy Julijskie - grupa górska w Prealpach Włoskich i Prealpach Słoweńskich, części Alp Wschodnich. Leży na granicy między Słowenią a Włochami. Najwyższym szczytem jest Monte Plauris, który osiąga wysokość 1958 m. 
Pasmo to graniczy z: Alpami Karnickimi na zachodzie i północnym zachodzie, Alpami Kamnickimi na północnym wschodzie oraz z Prealpami Słoweńskimi na wschodzie.
Najwyższe szczyty:

</doc>
<doc id="1745859" url="https://pl.wikipedia.org/wiki?curid=1745859" title="Ekstraklasa w piłce nożnej (2009/2010)/Wyniki spotkań">
Ekstraklasa w piłce nożnej (2009/2010)/Wyniki spotkań



</doc>
<doc id="1745861" url="https://pl.wikipedia.org/wiki?curid=1745861" title="Andrzej Ostrowski">
Andrzej Ostrowski



</doc>
<doc id="1745865" url="https://pl.wikipedia.org/wiki?curid=1745865" title="Walter Acevedo">
Walter Acevedo

Walter Aníbal Acevedo (ur. 16 lutego 1986 w San Justo w prowincji Buenos Aires) – argentyński piłkarz, grający na pozycji pomocnika, reprezentant Argentyny.
Posiada również obywatelstwo hiszpańskie.
Kariera piłkarska.
Kariera klubowa.
Wychowanek klubu San Lorenzo, w którym w 2005 rozpoczął karierę piłkarską. W styczniu 2009 podpisał 5 letni kontrakt z Metalistem Charków. 3 lipca 2009 został wykupiony do Independiente.
Kariera reprezentacyjna.
Reprezentacyjną karierę rozpoczął od występów w juniorskiej reprezentacji Argentyny, następnie kontynuował w młodzieżowej kadrze U-20. 10 lutego 2010 debiutował w narodowej reprezentacji Argentyny w wygranym 2:1 meczu z Jamajką.

</doc>
<doc id="1745872" url="https://pl.wikipedia.org/wiki?curid=1745872" title="Stanisław Kurkiewicz">
Stanisław Kurkiewicz

Stanisław Teofil Kurkiewicz (ur. 5 lutego 1867 w Krakowie, zm. 14 listopada 1921 tamże) – polski lekarz chorób wewnętrznych i seksuolog.
Życiorys.
Urodził się w Krakowie jako syn radnego miejskiego Andrzeja Kurkiewicza (1829–1871) i Franciszki z domu Tyrkalskiej (zm. 1904). Wiadomo, że miał liczne rodzeństwo. Uczęszczał do Gimnazjum św. Jacka, tam zdał maturę w 1886 roku. Potem studiował medycynę na Wydziale Lekarskim Uniwersytetu Jagiellońskiego, absolutorium uzyskał w 1892 roku, tytuł doktora wszechnauk lekarskich otrzymał 30 marca 1896. Następnie praktykował w Szpitalu Św. Łazarza, od 1902 prowadził wyłącznie praktykę prywatną. Przyjmował w mieszkaniu na Starowiślnej 21, Jabłonowskich 14, Biskupiej 3, później przy ulicy Batorego 20. Pod koniec życia zmuszony był porzucić praktykę z powodu choroby. Zmarł 14 listopada 1921 w Krakowie. Pochowany jest na Cmentarzu Rakowickim (kwatera Cb) w grobie rodzinnym. Z żoną Urszulą z domu Jewułła (1865–1953) miał trzech synów: Stanisława (1901–1942), Czesława (1904–1983) i Mieczysława (1910–1980).
Opublikował szereg prac, dotyczących głównie zagadnień seksuologii. W 1909 roku podjął próbę wydawania czasopisma lekarskiego „Lekarz”, ale ukazał się tylko jeden numer.
W 1902 roku wprowadził do języka polskiego termin „sexuologia” (ukuty przez niego niezależnie od Iwana Blocha, uważanego za jego autora). Wprowadził do medycyny termin ipsacji, spopularyzowany potem przez Magnusa Hirschfelda.
W 2008 roku powstała Fundacja Promocji Zdrowia Seksualnego im. dr. Stanisława Kurkiewicza.
Zasłynął ekscentrycznym słownictwem które stosował w swojej publicystyce; cykl felietonów na ten temat opublikował w 1924 roku Tadeusz Boy-Żeleński.
Doktor Kurkiewicz jest jednym z bohaterów powieści kryminalnej Jacka Dehnela i Piotra Tarczyńskiego "Rozdarta zasłona".

</doc>
<doc id="1745876" url="https://pl.wikipedia.org/wiki?curid=1745876" title="Andrea Petković">
Andrea Petković

Andrea Petković (sr. Андреа Петковић, ur. 9 września 1987 w Tuzli) – niemiecka tenisistka pochodzenia serbskiego, najwyżej sklasyfikowana w rankingu na 9. miejscu, zaś w deblu na 46. miejscu. Jej trenerem jest Eric van Harpen. Dotychczas w grze pojedynczej wygrała sześć turniejów WTA – w Bad Gastein (2009 i 2014), w Strasburgu (2011), w Charleston i Sofii (2014) oraz w Antwerpii (2015). Dotarła również do półfinału French Open 2014 w grze pojedynczej. Zwyciężyła także w jednym turnieju WTA w grze podwójnej w Chicago (2021). Ośmiokrotnie triumfowała w imprezach ITF. Reprezentantka kraju w Pucharze Federacji.
Życie prywatne.
Andrea Petković urodziła się w Tuzli w serbskiej rodzinie. Zaczęła grać w tenisa w wieku 6 lat. Jej ojciec i zarazem pierwszy trener, Zoran Petković, był zawodowym tenisistą i reprezentantem Jugosławii w Pucharze Davisa.
Poza tenisem, Andrea uwielbia czytać. Jej ulubionymi pisarzami są Goethe i Wilde. Jej matka, Amira, jest z zawodu pomocą dentystyczną, zaś siostra Anja studiuje. Andrea ukończyła szkołę średnią w 2006 roku. Od 2008 roku studiuje politologię na uniwersytecie FernUniversität Hagen.
Andrea Petković, po ośmiu latach życia w Niemczech, w 2001 roku przyjęła niemieckie obywatelstwo. Zna języki: serbski, niemiecki, angielski oraz francuski. Na początku kariery zawodowej pisała dla gazety Frankfurter Allgemeine Zeitung pamiętnik o jej życiu zawodniczym.
Kariera.
Kariera juniorska.
Petković zaczynała swoją karierę juniorską, podczas turniejów w Niemczech. Już w pierwszym roku występów, 2001, doszła do finału turnieju w holenderskim Leidschendam-Voorburg. Przegrała w nim z Tatianą Uwarową. W juniorskim Wielkim Szlemie zadebiutowała rok później, podczas US Open, kiedy odpadła w drugiej rundzie, po przegranej z Mariją Kirilenko, późniejszą zwyciężczynią.
W 2002 wygrała turniej Dutch Junior Open w Castricum (w finale pokonała Katerynę Bondarenko) oraz doszła do finału Eravis Epitok Cup w Budapeszcie. W grudniu odpadła w 1. rundzie Orange Bowl, po przegranej z Katherine Baker.
Podczas Australian Open 2003 doszła do 1/8 finału gry pojedynczej. W deblu, w parze z Tatjaną Malek, przegrały w drugiej rundzie z Mădăliną Gojneą i Eden Maramą. W kwietniu odpadła w ćwierćfinale międzynarodowych mistrzostw Chorwacji w Umag. W rankingu ITF z 25 listopada została sklasyfikowana na 39. miejscu w klasyfikacji gry singlowej, najwyższym w karierze.
2002–2004.
Pierwszym turniejem seniorskim, w jakim zagrała Petković, była impreza WTA w Hamburgu. Przegrała tam w pierwszej rundzie kwalifikacji z Claudią Kardys. Pod koniec września, w Lipsku, odpadła w 1. rundzie eliminacji.
Rok 2003 rozpoczęła turniejem w Buchen, gdzie otrzymała „dziką kartę” od organizatorów. W pierwszej rundzie wygrała z Anną-Leną Grönefeld, zaś w drugiej została pokonana przez Leslie Butkiewicz. W sierpniu, w Hechingen, gdzie wystąpiła dzięki „dzikiej karcie”, odpadła w I rundzie z Elise Tamaëlą.
W lutym 2004 doszła do 1/4 finału w Buchen, a w maju wygrała w turnieju w Antalyi, wcześniej przechodząc przez eliminacje. W finale pokonała Katerynę Awdijenko. Miesiąc później triumfowała w Podgoricy, zarówno w grze pojedynczej, jak i w grze podwójnej (w parze z Sofią Awakową). Pod koniec czerwca, w Stuttgarcie, przegrała w pierwszej rundzie z turniejową „jedynką”, Sandrą Klösel. W Darmstadt odpadła w ćwierćfinale, a w Zwevegem w 1. rundzie. Tydzień później przegrała w eliminacjach do turnieju w Pétange.
Pod koniec sierpnia odpadła w drugiej rundzie w Bielefeld. Tydzień później, w pierwszej rundzie kwalifikacji do turnieju w Mestre pokonała Joannę Sakowicz, by w drugiej przegrać z Nadją Pavić. We wrześniowej imprezie w Denain, po przejściu eliminacji, doszła do 2. rundy. Została pokonana przez Pauline Parmentier. Miesiąc później, w Deauville, odpadła w drugiej rundzie.
2005.
Na początku 2005 odpadła w pierwszej rundzie eliminacji w Redbridge. W marcu przegrała w 1. rundzie w Buchen. Pod koniec maja, podczas J&amp;S Cup w Warszawie, zadebiutowała w cyklu WTA. Odpadła w pierwszej fazie eliminacji z Carą Black w trzech setach (7:5, 3:6, 3:6). Dzięki „dzikiej karcie” wystąpiła w eliminacjach do turnieju Qatar Telecom German Open w Berlinie. Została pokonana w pierwszym meczu, przez Kvetę Peschke. Tydzień później, w Antalyi, odpadła w pierwszej rundzie.
W kwalifikacjach do turnieju w Zagrzebiu przegrała w II rundzie z Angelique Kerber. Pod koniec czerwca triumfowała w Davos, pokonując w finale Janette Bejlkovą 6:4, 6:2. Wygrała również w grze podwójnej, w parze z Zuzaną Hejdovą. Następnie przegrała w drugiej rundzie w Stuttgarcie oraz w półfinale w Darmstadt. Dwa tygodnie później, w Pétange, odpadła w trzeciej rundzie kwalifikacji. W sierpniowym turnieju w Hechingen została pokonana w 2. rundzie z Tatjaną Malek. Następnie triumfowała w ITF-ie w holenderskim Alphen aan den Rijn. W finale wygrała z Evą Perą w dwóch setach: 7:5, 7:5. We wrześniu odpadła w eliminacjach do turniejów w Portorożu, Luksemburgu i w Filderstadt. W Joué-lès-Tours, po przejściu eliminacji, przegrała w pierwszym meczu. Następnie nie zdołała przejść kwalifikacji w Saint-Raphaël i Pradze.
2006.
Jako profesjonalistka zadebiutowała w turnieju WTA w Berlinie, przegrywając w drugiej fazie eliminacji z Jeleną Wiesniną. Dwa tygodnie później, w Campobasso, przegrała w pierwszej rundzie z Alisą Klejbanową. W Prościejowie nie przeszła kwalifikacji – została pokonana przez Andreę Hlaváčkovą. W Stuttgarcie odpadła w 1/2 finału, a w Rzymie w ćwierćfinale.
Odpadła w ostatniej fazie eliminacji do turnieju w Petange o puli nagród wynoszącej 50 tysięcy dolarów. Tydzień później, po wygraniu trzech meczów kwalifikacyjnych awansowała do turnieju głównego w Baden-Baden. W pierwszej rundzie wygrała z Kathrin Wörle, zaś w drugiej została pokonana przez Kateřinę Böhmovą. W Hechingen odpadła w 1/8 finału gry pojedynczej, a w parze z Tatjaną Malek zostały pokonane w półfinale debla. W Alphen aan den Rijn (grając jako kwalifikantka) nie zdołała obronić tytułu – przegrała w finale z Mariną Erakovic 6:4, 2:6, 5:7. Została zwyciężczynią turnieju w Sofii z pulą nagród 25 tys. dolarów. W finale pokonała Simonę Matei wynikiem 7:5, 7:5.
W eliminacjach do Porsche Tennis Grand Prix w Stuttgarcie odpadła w pierwszej rundzie, po przegranej z Sybille Bammer. Podczas ITF-u w Jersey została pokonana w 2. rundzie, a w turnieju tej samej rangi w Glasgow przegrała w ćwierćfinale. Pod koniec października w Hasselt, podczas Gaz de France Stars, nie zdołała przejść eliminacji, lecz zagrała w turnieju głównym jako „lucky loser”. Przegrała w pierwszej rundzie z Aną Ivanović.
2007.
W pierwszym występie w 2007, w turnieju ITF w Tampa, Petković doszła do półfinału. Tydzień później, w Fort Walton Beach, została pokonana w pierwszej rundzie przez Melanie Oudin. W Belfort przegrała w 1/2 finału, a podczas zawodów w Tipton w 1. rundzie.
Pod koniec lutego w eliminacjach do turnieju Qatar Total Open, po pokonaniu Martiny Gregorić oraz Anastasiji Rodionowej doszła do decydującej fazy, gdzie przegrała z Ágnes Szávay. W zawodach w Las Palmas de Gran Canaria odpadła w półfinale, zaś w imprezie na Teneryfie w drugiej rundzie. Przegrała w I rundzie w Civitavecchia z Darją Kustawą. W Torrent doszła do finału, gdzie pokonała ją Raluca Olaru.
Po wygranych z Jarosławą Szwiedową i Margalitą Czachnaszwili udanie przeszła eliminacje do turnieju Qatar Total Open w Berlinie. W pierwszej rundzie turnieju głównego przegrała z Peng Shuai 3:6, 5:7.
W pierwszej rundzie eliminacji do wielkoszlemowego French Open pokonała Andreę Hlaváčkovą. W drugiej wygrała z Ahshą Rolle, a w trzeciej z Emmą Laine. Udział w turnieju głównym rozpoczęła od pokonania Jarmili Gajdosovej. W 2. rundzie przegrała z Marion Bartoli 6:0, 2:6, 3:6. Miesiąc później, w Padwie odpadła w drugiej rundzie, po przegranej z Magdą Mihalache.
Podczas kwalifikacji do Wimbledonu została pokonana w pierwszej fazie przez Erikę Takao. Na kortach ziemnym we włoskim Cuneo odpadła w ćwierćfinale. Wygrała turniej w Contrexéville pokonując w finale Ksieniję Mileuską. Po przegranej w pierwszym meczu w Petange, po raz pierwszy w karierze awansowała do pierwszej setki rankingu – na 100. miejsce.
W Nordea Nordic Light Open przegrała w 1. rundzie z Émilie Loit. Na US Open doszła do II rundy, gdzie została pokonana przez Lucie Šafářovą. W Bordeaux, po pokonaniu Caroline Maes i Stéphanie Foretz, odpadła w ćwierćfinale. Przegrała w eliminacjach do FORTIS Championships Luxembourg w Luksemburgu i Kremlin Cup w Moskwie. W październiku odpadła w 1. rundzie w Saint-Raphaël i w Bratysławie oraz w 1/4 finału w Poitiers.
2008.
Rok 2008 rozpoczęła w Gold Coast. Odpadła w drugiej rundzie eliminacji (w pierwszej miała „wolny los”), po przegranej z Timeą Bacsinszky. W pierwszej rundzie Australian Open, podczas meczu z Anną Czakwetadze, Petković doznała urazu wiązadła krzyżowego kręgu szczytowego, przez co zmuszona była skreczować w pierwszym gemie.
Przez kontuzję Niemka zmuszona była do pauzowania przez 8 miesięcy i spadła w rankingu na 465. miejsce.
Powróciła na korty we wrześniu, podczas turnieju w Mariborze. Odpadła w ćwierćfinale, przegrywając z Katalin Marosi. Dwa tygodnie później, w imprezie w Mestre, po przejściu eliminacji w 1. rundzie przegrała z Petrą Martić. Podczas zawodów w Shrewsbury została pokonana w pierwszym meczu przez Kristinę Barrois. W pierwszej rundzie eliminacji do Porsche Tennis Grand Prix w Stuttgarcie przegrała z Julianą Fedak 1:6, 6:7(2). We włoskim Urtijëi w pierwszej rundzie pokonała Jarosławę Szwiedową, a w drugiej rundzie przegrała z późniejszą zwyciężczynią, Marą Santangelo. Odpadła w drugiej rundzie kwalifikacji do zawodów w Luksemburgu, przegrywając ze Stephanie Gehrlein. Tydzień później, startując jako kwalifikantka, wygrała turniej w Stambule. W dwóch pozostałych występach – w Ismaning i w Odense – odpadła w 1. rundzie.
2009.
Pierwszym turniejem Petković w 2009 roku był Australian Open, w którym zagrała dzięki zamrożonemu rankingowi. W pierwszej rundzie jej przeciwniczka, Kathrin Wörle skreczowała przy stanie 4:0 w trzecim secie. W kolejnej rundzie przegrała z Alizé Cornet. Po przejściu eliminacji doszła do 1/4 finału w Belfort, gdzie zeszła z kortu w meczu z Lucie Hradecką. W Biberach, startując dzięki „dzikiej karcie” od organizatorów, odpadła w ćwierćfinale.
Nie udało się jej przejść kwalifikacji do BNP Paribas Open i Sony Ericsson Open, odpadając odpowiednio w drugiej i pierwszej rundzie. W turniejach ITF w Latinie i Civitavecchii przegrała w finale. Po przejściu eliminacji, została pokonana w 1. rundzie Porsche Tennis Grand Prix przez Swietłanę Kuzniecową. Tydzień później odniosła zwycięstwo w zawodach w Bukareszcie, pokonując w meczu finałowym Stefanie Vögele.
W eliminacjach do French Open przegrała w pierwszej fazie z Jekatieriną Makarową. W półfinale w Marsylii została pokonana przez późniejszą zwyciężczynię, Ralucą Olaru. Doszła do 2. rundy kwalifikacji do Wimbledonu, gdzie przegrała z Kristína Kučovą. Podczas Gaz de France Budapest Grand Prix w Budapeszcie odpadła w I rundzie.
Pod koniec lipca wygrała swój pierwszy turniej WTA – w Bad Gastein. Pokonała tam W pierwszej rundzie pokonała Sandrę Kloesel, a w drugiej Ivetę Benešovą. W ćwierćfinale wygrała z Anną-Leną Grönefeld, a w 1/2 finału Jarosławę Szwiedową. W meczu finałowym pokonała Ralucę Olaru. W parze z Tatjaną Malek doszła do finału gry podwójnej, gdzie przegrały z Andreą Hlavackovą i Lucie Hradecką. Tydzień później doszła do półfinału Istanbul Cup, gdzie przegrała z Hradecką.
W New Haven przegrała w 1. rundzie z Witaliją Djaczenko. W US Open i w Seulu odpadła po pierwszym meczu. Po przejściu eliminacji do Toray Pan Pacific Open w Tokio doszła do trzeciej rundy, gdzie przegrała z Agnieszką Radwańską.
W turniejach w Pekinie, w Linzu oraz w Moskwie przegrywała w pierwszych rundach.
2010.
Pierwszym turniejem Petković w 2010 roku był turniej Brisbane International. Doszła tam do półfinału, pokonując po drodze Ivetę Benešovą, Vanię King oraz Danielę Hantuchovą. Przegrała ze zwyciężczynią całej imprezy, Kim Clijsters 4:6, 2:6. Po tym turnieju zadebiutowała w pierwszej „50” rankingu – na 49. miejscu. W pierwszej rundzie Australian Open pokonała kwalifikantkę, Renatę Voráčovą. W drugiej rundzie została pokonana przez Suárez Navarro 1:6, 4:6.
Na początku lutego doszła do ćwierćfinału Open GDF Suez w Paryżu. Po pokonaniu Katariny Srebotnik i Aravane Rezaï, przegrała z Jeleną Diemientiewą, późniejszą zwyciężczynią turnieju. W Dubaju odpadła w 2. rundzie, przegrywając z Flavią Pennettą.
W marcu przegrała w pierwszym meczu turnieju głównego BNP Paribas Open w Indian Wells. Podczas Sony Ericsson Open w Miami pokonała najpierw Anastasiję Rodionową, a potem Pennettę. W trzeciej rundzie Petković przegrała z Jarosławą Szwiedową 0:6, 7:5, 5:7.
Sezon na kortach ziemnych rozpoczęła podczas Barcelona Ladies Open w Barcelonie. W grze pojedynczej odpadła w pierwszej rundzie, zaś w grze podwójnej (w parze z Malek) doszła do 1/2 finału. Dwa tygodnie później, w Stuttgarcie, została pokonana w pierwszym meczu przez Ágnes Szávay. W turnieju na rzymskich kortach Foro Italico, po pokonaniu Wiery Duszewiny oraz Petry Kvitovej, w 1/8 finału przegrała z liderką rankingu, Sereną Williams. W madryckim turnieju Mutua Madrileña Madrid Open doszła do trzeciej rundy, gdzie przegrała z późniejszą zwyciężczynią, Aravane Rezaï. Podczas French Open doszła do drugiej rundy. Po pokonaniu Jeleny Wiesniny, przegrała z broniącą tytułu, Swietłaną Kuzniecową 6:4, 5:7, 4:6. Petković w meczu z Kuzniecową nie wykorzystała czterech piłek meczowych.
Na początku czerwca, w Birmingham, odpadła w drugiej rundzie, po przegranej z Anną Czakwetadze 4:6, 4:6. W pierwszej rundzie UNICEF Open w Hertogenbosch, pokonała Petrę Kvitovą, a w drugiej Anę Ivanović. W kolejnych meczach wygrała z kwalifikantką Sandrą Záhlavovą i Kirsten Flipkens. W finale przegrała z Justine Henin 6:3, 4:6, 3:6. Podczas Wimbledonu została pokonana w pierwszej rundzie przez Czakwetadze.
W lipcowym turnieju w Bad Gastein, doszła do drugiej rundy, gdzie przegrała z Alizé Cornet. Tydzień później, w Istanbul Cup, przegrała w 1/2 finału z Jeleną Wiesniną 6:1, 0:6, 6:7(2).
Cykl turniejów US Open Series Petković rozpoczęła w Cincinnati, gdzie po wygranej z Coco Vandeweghe, przegrała z Mariją Szarapową, późniejszą finalistką. W kolejnych dwóch występach, w Montrealu i w New Haven odpadała w pierwszych rundach. W pierwszej rundzie US Open pokonała Nadię Pietrową. W drugiej wygrała z Bethanie Mattek-Sands. Z powodu kontuzji nadgarstka, jej rywalka, Peng Shuai oddała mecz trzeciej rundy walkowerem. W 1/8 finału przegrała z Wierą Zwonariową 1:6, 2:6.
Andrea po każdym wygranym meczu wykonywała specyficzny taniec, nazwany przez kibiców tenisa jako "Petkodance".
W październiku doszła do półfinału Generali Ladies Linz, gdzie przegrała z Patty Schnyder 2:6, 6:4, 5:7, nie wykorzystując piłek meczowych w trzecim secie. Tydzień później, w Moskwie została pokonana w drugiej rundzie przez późniejszą triumfatorkę, Wiktoryję Azarankę.
2011.
Sezon 2011 rozpoczęła podczas Brisbane International. W pierwszej rundzie pokonała Alexandrę Dulgheru. W drugiej wygrała z Jeleną Dokić, zaś w 1/4 finału z Jarmilę Groth. W półfinale zwyciężyła z turniejową „czwórką”, Marion Bartoli. W finale, po 71-minutowym meczu, pokonała ją Petra Kvitová.
Podczas Australian Open Petković w pierwszej rundzie pokonała Jill Craybas, a w drugiej Anne Keothavong. W trzeciej rundzie zagrała z Venus Williams, która skreczowała w drugim gemie z powodu kontuzji pachwiny. W czwartej rundzie pokonała byłą liderkę rankingu WTA, Mariję Szarapową 6:2, 6:3. Szarapowa zdołała obronić piłkę meczową przy stanie 5:1 dla Petković. Przegrała w ćwierćfinale z Li Na 2:6, 4:6.
W pierwszej rundzie Open GDF Suez w Paryżu pokonała Angelique Kerber. W drugiej wygrała z kwalifikantką, Kristíną Kučovą 6:4, 6:2, zaś w ćwierćfinale została pokonana przez Bethanie Mattek-Sands. W Dubaju odpadła w drugiej rundzie, przegrywając z Kaia Kanepi.
W pierwszej rundzie Sony Ericsson Open w Miami miała „wolny los”. W drugiej rundzie pokonała Jamie Hampton, a w trzeciej Ivetę Benešovą. W 1/8 finału wygrała z Caroline Wozniacki 7:5, 3:6, 6:3, zostając pierwszą niemiecką tenisistką od 1999 roku, która pokonała aktualną liderkę rankingu WTA. W ćwierćfinale wygrała z Jeleną Janković 2:6, 6:2, 6:4. Przegrała w półfinale z Mariją Szarapową. W grze podwójnej, startując dzięki „dzikiej karcie”, w parze z Aną Ivanović doszły do ćwierćfinału, gdzie oddały mecz walkowerem. W Stuttgarcie, po wygranych z Tamirą Paszek i Janković, przegrała w 1/4 finału z Wozniacki.
W turnieju Mutua Madrileña Madrid Open w Madrycie została pokonana w 2. rundzie przez Arantxę Parrę Santonję. Tydzień później, w Rzymie odpadła w II rundzie. Podczas Internationaux de Strasbourg odniosła drugie zwycięstwo turniejowe w karierze. Jej finałowa rywalka, Marion Bartoli, skreczowała przy stanie 6:4, 1:0 dla Petković, z powodu kontuzji uda. W pierwszej rundzie French Open pokonała Bojanę Jovanovski. W drugiej wygrała z Lucie Hradecką, zaś w trzeciej z Jarmilą Gajdošovą. Do ćwierćfinału awansowała po wygranej nad Mariją Kirilenko. W 1/4 finału przegrała z Szarapową.
Podczas AEGON International w Eastbourne została pokonana w pierwszym meczu przez Venus Williams. Na Wimbledonie doszła do trzeciej rundy, gdzie przegrała z Ksieniją Pierwak.
W Mercury Insurance Open w San Diego przegrała w półfinale z Agnieszką Radwańską 6:4, 0:6, 4:6. Po tym turnieju po raz pierwszy awansowała do pierwszej „10” rankingu WTA, stając się tym samym pierwszą Niemką w „dziesiątce” od października 2000 roku (Anke Huber była wówczas 10.). Tydzień później, w Toronto doszła do 1/4 finału, gdzie została pokonana przez Radwańską. W turnieju z cyklu Premier 5 w Cincinnati Petković, jako rozstawiona z numerem 9., doszła do półfinału. Przegrała z Jeleną Janković. Występ na kortach Flushing Meadows rozpoczęła od wygranej z kwalifikantką Jekatieriną Byczkową. Następnie pokonała Zheng Jie (w trzech setach), Robertę Vinci i Carlę Suarez Navarro (w dwóch). W ćwierćfinale przegrała z Wozniacki.
Po ponadmiesięcznej absencji zagrała w turnieju China Open w Pekinie. Tracąc jednego seta osiągnęła finał, pokonując wcześniej m.in. Bartoli i Anastasiję Pawluczenkową. W decydującej rozgrywce, po 2,5-godzinnym pojedynku przegrała z Agnieszką Radwańską. Z powodu kontuzji kolana, jakiej doznała w pierwszym secie meczu z Radwańską, wycofała się z turnieju Generali Ladies Linz w Linzu.
2012.
Nowy sezon Petković rozpoczęła turniejem w Brisbane, przegrywając w ćwierćfinale z późniejszą zwyciężczynią, Kaią Kanepi. Tydzień później, w Sydney, po wygranej z Pawluczenkową w pierwszej rundzie, w drugiej została pokonana przez Agnieszkę Radwańską. Z powodu kontuzji pleców zrezygnowała z udziału w wielkoszlemowym Australian Open oraz turniejach w Paryżu, Dosze, Dubaju, Indian Wells i Miami.
Petković powróciła pod koniec kwietnia, podczas turnieju w Stuttgarcie. W pierwszym meczu po trzymiesięcznej przerwie pokonała Kristinę Barrois. W drugiej rundzie, w pojedynku z liderką rankingu WTA Wiktoryją Azaranką, skreczowała przy wyniku 2:6, 4:4. W trakcie tego spotkania Petković doznała dwóch kontuzji: prawego kolana oraz prawej kostki. Te urazy spowodowały kolejną kilkumiesięczną przerwę.
Po prawie czterech miesiącach absencji, Petković spadła na 43. miejsce w rankingu. Z tej pozycji wystąpiła w New Haven Open. Po pokonaniu Tímei Babos, w drugim meczu przegrała z Dominiką Cibulkovą. Na US Open odpadła w pierwszej rundzie, podobnie jak w Tokio i Pekinie. Jesienią, na początku października zagrała w turniejach w Linzu i w Luksemburgu, dochodząc odpowiednio do 2. rundy i półfinału. Udało jej się dojść do 1/2 finału w Pune, gdzie przegrała z późniejszą triumfatorką, Eliną Switoliną.
2013.
Sezon zaczął się dla Niemki bardzo pechowo, ponieważ już w pierwszym meczu Pucharu Hopmana, przeciwko Australijce Ashleigh Barty, uległa kontuzji kolana. Powróciła przy okazji BNP Paribas Open, odpadając w kwalifikacjach gry pojedynczej i w pierwszej rundzie gry podwójnej. W Miami, gdzie wystąpiła z dziką kartą, osiągnęła trzecią rundę. We wcześniejszych spotkaniach pokonała Bojanę Jovanovski 6:3, 6:1 i Marion Bartoli po kreczu przy stanie 6:3, 4:1. W meczu kolejnej rundy przegrała z Ajlą Tomljanović.
W Charleston Niemka pokonała Taylor Townsend i Vanię King, ale pojedynek trzeciej rundy z Caroline Wozniacki oddała walkowerem z powodu kontuzji łydki. W Stuttgarcie przegrała w pierwszej rundzie gry pojedynczej i półfinale debla. Do French Open nie zdołała się zakwalifikować. W grze podwójnej przegrała w pierwszym meczu. W połowie czerwca dotarła do finału turnieju w Norymberdze. W ostatnim meczu uległa Simonie Halep 3:6, 3:6. Na Wimbledonie, gdzie występowała z dziką kartą, awansowała do drugiej rundy. Także w deblu wygrała jedno spotkanie.
W lipcu Niemka wystąpiła w Bad Gastein, ale przegrała w swoim pierwszym meczu z Petrą Martić. Okres US Open Series rozpoczęła od awansu do finału zawodów w Waszyngtonie, gdzie uległa w finale Magdalénie Rybárikovej 4:6, 6:7(2). W Cincinnati, gdzie uzyskała awans do turnieju głównego poprzez udział w kwalifikacjach, pokonała w pierwszym meczu Danielę Hantuchovą. W kolejnej rundzie nie sprostała Robercie Vinci. W deblu zanotowała ćwierćfinał. Na US Open nie wygrała meczu singlowego i deblowego.
W Seulu rozstawiona Petković przegrała w pierwszej rundzie z Francescą Schiavone w trzech setach. W Tokio w drugiej rundzie nie sprostała Simonie Halep. W zawodach WTA Premier Mandatory w Pekinie pokonała wiceliderkę rankingu singlowego Wiktoryję Azarankę oraz Swietłanę Kuzniecową. W kolejnym spotkaniu nie wygrała z Lucie Šafářovą. W Linzu wygrała po jednym meczu singlowym i deblowym. Sezon zakończyła drugą rundą w Luksemburgu – porażką z Karin Knapp 5:7, 5:7.
2014.
Andrea Petković rozpoczęła sezon 2014 od drugiej rundy w Brisbane, w której przegrała z Sereną Williams 4:6, 4:6. NA Australian Open zanotowała pierwszą rundę gry pojedynczej i drugą gry podwójnej. W Paryżu Niemka osiągnęła ćwierćfinał, przegrywając w nim z Alizé Cornet. W Dosze w pierwszym meczu nie sprostała Yaninie Wickmayer.
Turniej w Indian Wells Niemka zakończyła bez zwycięstwa w singlu i deblu. W Miami doszła do drugiej rundy gry pojedynczej. W Charleston Petković zwyciężyła w konkurencji singla, odnosząc kolejny triumf po prawie trzech latach przerwy. W meczu finałowym wygrała z Janą Čepelovą 7:5, 6:2.
W Stuttgarcie i Madrycie przegrała w swoich pierwszych meczach. W Rzymie wygrała mecz singlowy, aby w drugiej rundzie ulec Serenie Williams. W Strasburgu odpadła w ćwierćfinale z późniejszą triumfatorką, Móniką Puig. Na French Open Petković awansowała do półfinału gry pojedynczej, w którym przegrała z Simoną Halep 2:6, 6:7(4). W grze podwójnej zaszła do trzeciej rundy.
Okres gry na nawierzchni trawiastej rozpoczęła od drugiej rundy w ’s-Hertogenbosch. Na Wimbledonie w trzeciej rundzie nie sprostała Eugenie Bouchard. W grze podwójnej w parze z Magdaléną Rybárikovą osiągnęła półfinał.
W lipcu Niemka odniosła kolejne turniejowe zwycięstwo w grze pojedynczej – na ceglanych kortach w Bad Gastein pokonała w finale Shelby Rogers wynikiem 6:3, 6:3.
Puchar Federacji.
W Pucharze Federacji Petković zadebiutowała w 2007 roku, podczas meczu Niemcy – Chorwacja w ćwierćfinale drugiej Grupy Światowej. Zagrała wówczas w grze podwójnej, partnerując Tatjanie Malek, wygrały z parą Kostanić Tošić i Ančić. Niemki pokonały Chorwatki 4:1. Następny raz w barwach Niemiec zagrała w 2010, w ćwierćfinale Grupy Światowej, z reprezentacją Czech, przegrywając obydwa mecze singlowe. W kwietniu, w pojedynku z Francuzkami w play-offach o utrzymanie się w Grupie Światowej, zdobyła dwa punkty w grze pojedynczej (po wygranych z Pauline Parmentier i Rezai).
Podczas 1/4 finału Grupy Światowej II w 2011, Niemcy – Słowenia, rozgrywanym w Mariborze, zdobyła dwa punkty, wygrywając z Masą Zec Peskirić i Poloną Hercog. Niemki wygrały 4:1. W meczu o awans z Amerykankami, wygranym przez Niemcy 5:0, wygrała dwa pojedynki: z Christiną McHale i duetem Melanie Oudin.
W 2012 roku w fazie play-off o Grupę Światową brała udział w przegranej przez Niemcy 2:3 konfrontacji z Australią. W spotkaniu z Samanthą Stosur przegrała 4:6, 1:6. Wygrała pojedynek deblowy.
W sezonie 2014 uczestniczyła w wygranych 3:1 meczach przeciw Słowacji i Australii. W pojedynku ćwierćfinałowym pokonała Dominikę Cibulkovą 2:6, 7:6(7), 6:2, a w półfinale zwyciężyła z Samanthą Stosur 6:1, 7:6(7).
Łącznie w reprezentacji rozegrała dotychczas 14 meczów, 11 w grze pojedynczej i 3 w grze podwójnej. Wygrała 10 pojedynków, zaś przegrała 4.

</doc>
<doc id="1745880" url="https://pl.wikipedia.org/wiki?curid=1745880" title="Pierre Michon">
Pierre Michon

Pierre Michon (ur. 28 marca 1945 w Châtelus-le-Marcheix) − pisarz i eseista, powszechnie uważany za klasyka współczesnej literatury francuskiej .
Jego autobiograficzna "quasi-powieść", "Żywoty maluczkich" (Vies minuscules, 1984), już w roku wydania przez księgarnię Gallimarda stała się książką kultową, z czasem zyskując miano arcydzieła. Utwór składa się z ośmiu tytułowych żywotów, w których autor-narrator snując opowieści z najpospolitszej ludzkiej codzienności podnosi je do rangi legendy.
Jeden z krytyków literackich zwrócił uwagę na alegoryczny wymiar rodzinnych anegdot w twórczości Michona.
Inną jego znaczącą powieścią są wydane w 2009, nieprzetłumaczone jeszcze na język polski, "żywoty" jedenastu największych przywódców Wielkiej Rewolucji Francuskiej, członków słynnego Komitetu Ocalenia Publicznego oraz uczestników − używając określenia Jules'a Micheleta − "Ostatniej Wieczerzy Rewolucji". Książka nosi tytuł "Les Onze", co znaczy: "Jedenastu".
Spory wpływ na pisarstwo Michona miały dzieła Arthura Rimbauda. Pisarz poświęcił mu w 1991 fabularyzowany, na wpół poetycki esej biograficzny, "Rimbaud syn" (Rimbaud le fils), który w założeniu imitował swoim stylem poematy napisane przez XIX-wiecznego symbolistę. Michona z Rimbaudem łączy więc przede wszystkim wykorzystanie pełnej, nieco zawiłej, choć jednocześnie pełnej konkretów poetyckiej frazy.
Michon jest również laureatem wielu prestiżowych nagród literackich.

</doc>
<doc id="1745885" url="https://pl.wikipedia.org/wiki?curid=1745885" title="Silne prawo podwójnego przeczenia">
Silne prawo podwójnego przeczenia



</doc>
<doc id="1745888" url="https://pl.wikipedia.org/wiki?curid=1745888" title="Hernán Fredes">
Hernán Fredes

Hernán Daniel Fredes (ur. 27 marca 1987 w Avellaneda w prowincji Buenos Aires) - argentyński piłkarz, grający na pozycji pomocnika.
Kariera piłkarska.
Kariera klubowa.
Wychowanek klubu Independiente, w którym w 2006 rozpoczął karierę piłkarską. Kiedy 3 lipca 2009 został wykupiony z Metalista Charków Walter Acevedo, do Metalista został wypożyczony Hernán Fredes.

</doc>
<doc id="1745897" url="https://pl.wikipedia.org/wiki?curid=1745897" title="Teddy Bjarnason">
Teddy Bjarnason



</doc>
<doc id="1745898" url="https://pl.wikipedia.org/wiki?curid=1745898" title="Radio Vox FM">
Radio Vox FM



</doc>
<doc id="1745899" url="https://pl.wikipedia.org/wiki?curid=1745899" title="Theodor Bjarnason">
Theodor Bjarnason



</doc>
<doc id="1745903" url="https://pl.wikipedia.org/wiki?curid=1745903" title="Stadion Miasta Skopje">
Stadion Miasta Skopje



</doc>
<doc id="1745906" url="https://pl.wikipedia.org/wiki?curid=1745906" title="Benzoesan wapnia">
Benzoesan wapnia

Benzoesan wapnia ("E213") – organiczny związek chemiczny z grupy benzoesanów, sól kwasu benzoesowego i wapnia.
Zastosowanie.
Benzoesan wapnia stosuje się jako konserwant do warzonych napojów bezalkoholowych, soków owocowych, gum do żucia, bezmlecznych dipów, lodów oraz margaryny.
Zagrożenia.
U niektórych osób benzoesan wapnia może wywoływać reakcje alergiczne, a także astmę, pokrzywkę, egzemę (wypryski), anafilaksję oraz problemy behawioralne. Jest niezalecany dla dzieci. Nie powinny go również spożywać osoby uczulone na aspirynę.

</doc>
<doc id="1745910" url="https://pl.wikipedia.org/wiki?curid=1745910" title="Stanislav Broj">
Stanislav Broj

 
Stanislav Broj (ur. 28 września 1901 w miejscowości Volduchy w powiecie Rokycany, zm. 23 maja 1950 w Pradze) – czeski rolnik i polityk agrarystyczny, po II wojnie światowej działacz Czechosłowackiej Partii Ludowej, jedna z ofiar stalinowskiego terroru. 
Życiorys.
Przed II wojną światową działał w Partii Agrarnej (czes. Republikánská strana zemědělského a malorolnického lidu). Po 1945 na skutek jej rozwiązania przystąpił do Czechosłowackiej Partii Ludowej, z ramienia której był posłem do Zgromadzenia Narodowego (1946–1948). Był przeciwnikiem współpracy ČSL z komunistami. Na forum parlamentu wielokrotnie wypowiadał się m.in. przeciwko tzw. reformie rolnej. Po przejęciu pełni władzy przez stalinowców w lutym 1948 aresztowany i skazany na 5 lat więzienia, a następnie na karę śmierci. Wyrok wykonano w więzieniu Pankrác. 
W 1992 roku został pośmiertnie odznaczony Orderem Tomáša Garrigue Masaryka IV klasy. 

</doc>
<doc id="1745913" url="https://pl.wikipedia.org/wiki?curid=1745913" title="Misie i ich dom">
Misie i ich dom

Misie i ich dom (ang. "Upstairs Downstairs Bears", 2001-2002) – brytyjski serial animowany wyprodukowany przez Egmont Imag.
Opis fabuły.
Serial opowiada o rodzince misiów, która mieszka w wielkim domu pełnym schodów i zakamarków, gdzie można się wspaniale bawić. Misie zamieniają każdą rutynową domową pracę w przyjemność, co nie znaczy, że nie wpadają czasem w tarapaty.

</doc>
<doc id="1745914" url="https://pl.wikipedia.org/wiki?curid=1745914" title="Diomede Falconio">
Diomede Falconio

Diomede Angelo Raffaele Gennaro Falconio OFM (ur. 20 września 1842 w Pescocostanzo, zm. 8 lutego 1917 w Rzymie) – włoski duchowny katolicki, wysoki urzędnik Kurii Rzymskiej, prefekt Kongregacji Zakonów, kardynał.
Przyszedł na świat w rodzinie złotnika. Miał czworo rodzeństwa. W 1860 postanowił wstąpić do zakonu Braci Mniejszych. Zmienił wtedy swe chrzcielne imiona Angelo Raffaele Gennaro na Diomede z Pescocostanzo. Przebywał w konwentach w Magliano i Carpineto. Pierwsze śluby złożył 17 września 1861, a śluby wieczyste 12 października 1864. W 1865 wyjechał w podróż po Stanach Zjednoczonych, którą to podróż otrzymał w spadku. Tam też, 4 stycznia 1866, otrzymał święcenia kapłańskie z rąk Johna Timona CM, ówczesnego biskupa diecezji Buffalo. Został następnie profesorem filozofii w seminarium św. Bonawentury w Allerghany. W latach 1868-1869 był tam dyrektorem. W 1867 otrzymał amerykańskie obywatelstwo i został sekretarzem amerykańskiej prowincji franciszkanów Niepokalanego Poczęcia. W latach 1871-1882 służył jako administrator, kanclerz i wikariusz generalny w diecezji Harbor Grace. W wyniku protestów jednego z irlandzkich stowarzyszeń nie został nominowany na biskupa ze względu na włoskie pochodzenie. Występował misyjnie w Nowym Jorku i Connecticut, a następnie powrócił do ojczyzny gdzie był prowincjałem w prowincji San Bernardino. W 1889 mianowany prokuratorem generalnym swego zakonu.
11 lipca 1892 otrzymał nominację na biskupa Lacedonii. Konsekrowany został tydzień później w Rzymie. Obrzędu dokonał dziekan kolegium kardynalskiego Raffaele Monaco La Valletta. 29 listopada 1895 przeniesiony na urząd metropolity Acerenzy i Materny. Po kolejnych czterech latach został delegatem apostolskim do Kanady. Otrzymał wtedy stolicę tytularną Larissa. 30 września 1902 powrócił po kilkunastu latach do USA jako apostolski delegat. Opiekował się szczególnie mniejszościami językowymi i tym by mianować biskupów tego samego pochodzenia etnicznego, lub takich by mówili ich językiem.
Dnia 27 listopada 1911 podniesiony do rangi kardynała prezbitera Santa Maria in Ara coeli przez papieża Piusa X. W maju 1914 awansowany na kardynała biskupa Velletri. Brał udział w konklawe 1914 roku. 26 lutego 1916 został prefektem Świętej Kongregacji Zakonów. Zmarł niespełna rok później. Pochowany we franciszkańskim kościele w rodzinnym miasteczku.

</doc>
<doc id="1745917" url="https://pl.wikipedia.org/wiki?curid=1745917" title="Kościół św. Jakuba Apostoła w Podegrodziu">
Kościół św. Jakuba Apostoła w Podegrodziu

Kościół św. Jakuba Apostoła w Podegrodziu – kościół parafialny znajdujący się w Podegrodziu.
Pierwszy kościół w Podegrodziu istniał już w 1014 r. Był to drewniany budynek, z murowaną absydą. W 1822 r. spłonął, a na jego miejscu zbudowano kościół istniejący do dziś. Świątynia ta powstała w latach 1830 - 1835. 9 maja 1831 r. wmurowano kamień węgielny, a 27 sierpnia 1835 r. kościół został konsekrowany. W latach 1994 - 2000 dobudowana została kaplica Świętego Ojca Stanisława Papczyńskiego.
Przed kościołem znajdują się dwa pomniki: św. Jakuba Apostoła, postawiony w celu upamiętnienia roku św. Jakuba oraz św. St. Papczyńskiego.
Architektura.
Świątynia, którą dziś możemy podziwiać zbudowana została w stylu klasycystycznym, z cegły, otynkowana i pokryta blachą. Jest to budowla trzynawowa, z półkolistą absydą. Prezbiterium zamknięte półkoliście, po którego bokach znajdują się dwie, symetryczne zakrystie. Od frontu nad resztą kościoła wznosi się kwadratowa wieża, posiadająca trzy dzwony. Z prawej strony świątyni znajduje się, dobudowana czworoboczna kaplica św. o. St. Papczyńskiego.
Elewacja frontowa w części środkowej zwieńczona jest trójkątnym gzymsowym przyczółkiem, rozczłonkowana czterema pilastrami, dekorowana pseudo rustyką. Wieża wtopiona częściowo w dach korpusu o podziałach pseudo rustykowych i oknach z witrażami ujętych pilastrami, zwieńczona hełmem baniastym z latarnią. Na korpusie dach wielospadowy, z niewielką czworoboczną wieżyczką na sygnaturkę.
Wnętrze.
Wnętrze kościoła nakryte jest sklepieniami kolebkowymi i żaglastymi, a poszczególne nawy wydzielone gurtami. Polichromia kościoła, bogato zdobiona, przedstawia świętych i błogosławionych, m.in.: św. Kingę, św. A. Świerada, św. A. Bobolę, św. Szymona z Lipnicy i bł. Karolinę.
W lunetach prezbiterium umieszczono dwa obrazy namalowane w 1954 r. przez Czesława Lenczowskiego: jeden przedstawia św. o. St. Papczyńskiego błogosławiącego króla Jana III Sobieskiego i jego wojsko, natomiast drugi przedstawia mieszkańców Podegrodzia składających wieńce żniwne Matce Bożej Królowej Polski. Po obu stronach prezbiterium znajdują się witraże przedstawiające: Matkę Boską z Dzieciątkiem (fundacji ks. Józefa Alberskiego) oraz św. o. St. Papczyńskiego (fundacji Stefanii i Czesława Frączków z Juraszowej).
W kościele znajdują się: Chrzcielnica marmurowa, z 1409 roku, ufundowana przez arcybiskupa Mikołaja Trąbę, barokowe organy, ambona z XIX wieku z płaskorzeźbami ewangelistów na parapecie, obrazy NMP Królowa Polski i o. Stanisław Papczyński (namalowane w 1956 r. przez Czesława Lenczowskiego), rzeźby: grupa Nawiedzenia, (późnorenesansowa z XVI-XVII w.), dwa posągi św. Biskupów (barokowo ludowe z XVIII w.), Chrystus Ukrzyżowany (XVIII w.), Chrystus u słupa (barokowo-ludowy z XVIII w.), krucyfiks procesyjny (XVIII w.). Na wyposażeniu świątyni są również stare ornaty, monstrancje i kielichy. Jeden z orantów, haftowany, zachowany w bardzo dobrym stanie pochodzi z XVI wieku.
Ołtarze.
Św. Jakuba - ołtarz główny znajdujący się w prezbiterium. Klasycystyczny z 1865 r. wykonany według projektu Alojzego Pazdanowskiego. W nim obraz św. Jakuba Starszego Apostoła namalowany w 2006 roku przez Kazimierza Twardowskiego, oraz drugi obraz tego samego artysty, Niepokalane Poczęcie NMP. Bogato zdobiony, pozłacany, z licznymi płaskorzeźbami zwieńczony gołębicą symbolizującą Ducha Świętego, otoczoną promieniami. W ołtarzu znajduje się tabernakulum.
Św. Anny Samotrzeć - boczny, przyścienny ołtarz. Wykonany w połowie XIX w., w stylu barokowym. Architektoniczny z wystrojem rzeźbiarskim z XVII i XVIII w. W zwieńczeniu utrzymanym w formie glorii płaskorzeźba "Wniebowstąpienie" w otoczeniu aniołów. Znajdująca się w ołtarzu barokowa płaskorzeźba św. Anny pochodzi z przełomu XVII i XVIII w.
Św. Józefa - boczny, przyścienny ołtarz. Wykonany pod koniec XVII w. Architektoniczny, złocony i polichromowany. Kompilowany z barokowym wystrojem rzeźbiarskim z XVII i XVIII w., z figurami św. Jana Chrzciciela i Jana Ewangelisty. W nastawie ołtarzowej obraz zasuwany obrazem Matki Bożej w tajemnicy Zwiastowania. Zwieńczenie w formie glorii płaskorzeźba "Wniebowzięcia NMP" w otoczeniu aniołków.

</doc>
<doc id="1745918" url="https://pl.wikipedia.org/wiki?curid=1745918" title="Osvaldo Baliza">
Osvaldo Baliza

Osvaldo Alfredo da Silva (Oswaldo Alfredo da Silva) (9 października 1923 - 30 września 1999) - piłkarz brazylijski znany jako Osvaldo (Oswaldo) lub Osvaldo Baliza (Oswaldo Baliza), bramkarz.
Urodzony w Tanguá (stan Rio de Janeiro) Osvaldo rozpoczął karierę piłkarską w 1943 roku w klubie Botafogo FR. Razem z Botafogo zdobył w 1948 roku tytuł mistrza stanu Rio de Janeiro.
Jako piłkarz klubu Botafogo był w kadrze reprezentacji podczas turnieju Copa América 1949, gdzie Brazylia zdobyła tytuł mistrza Ameryki Południowej. Ponieważ podstawowym bramkarzem reprezentacji był Barbosa, Osvaldo nie zagrał w żadnym meczu.
W Botafogo grał do 1952 roku, po czym w 1953 roku został bramkarzem klubu CR Vasco da Gama. W 1954 roku przeszedł do zespołu EC Bahia, z którym zdobył tytuł mistrza stanu Bahia. Rok później do klubu Sport Recife, w którym grał przez 5 lat. Razem z klubem Sport zdobył trzy tytuły mistrza stanu Pernambuco - w 1955, 1956 i 1958 roku.
W 1959 roku został bramkarzem klubu Canto do Rio Niterói, w którym w 1960 roku zakończył karierę piłkarską.

</doc>
<doc id="1745920" url="https://pl.wikipedia.org/wiki?curid=1745920" title="Ajjappan">
Ajjappan

Ajjappan (malajalam: അയ്യപ്പന്; ; kannada: ಅಯ್ಯಪ್ಪ) – bóstwo hinduistyczne z południowych Indii (drawidyjskie), syn Śiwy. Popularny również współcześnie, zwłaszcza w stanie Kerala. Bóstwo to symbolizuje dla swoich wielbicieli paramatmę.
Mitologia.
Ajjappan najczęściej opisywany jest jako syn Śiwy. Jest więc trzecim jego potomkiem, wraz z braćmi Ganeśa i Skanda (Murugan). Matką Ajjappana jest Wisznu. Najczęściej macierzyństwo Wisznu przypisywane jest jego zstąpieniu w formie Mohini.
Kult.
Najsławniejszą świątynią poświęconą Ajjappanowi jest Sabarimala w Kerali, popularne miejsce pielgrzymek.

</doc>
<doc id="1745921" url="https://pl.wikipedia.org/wiki?curid=1745921" title="Mike Bidlo">
Mike Bidlo

Mike Bidlo (ur. 20 października 1953) – amerykański malarz, rzeźbiarz i performer.
Życie i twórczość.
Mike Bidlo urodził się w Chicago, Illinois. Studiował na University of Illinois i na Uniwersytecie Columbia w Nowym Jorku.
Jego pierwszy indywidualny pokaz w 1982, był połączeniem malarstwa i Performance. Pokaz ten opierał się na filmie z roku 1950 Hansa Namutha o Jacksonie Pollocku przy pracy. Bidlo dokładnie powtórzył zachowanie się Pollocka. Pokaz składał się z wykonania szeregu bardzo dokładnych replik obrazów Pollocka, z charakterystycznym polewaniem farbą płótna i jej rozpryskiwaniem, oraz ponownym powrtórzeniem słynnego aktu oddania moczu przez Pollocka do kominka Peggy Guggenheim.
Bidlo zaczął powtarzać podobne działania z dziełami sztuki innych sławnych artystów, powodując że początkowo traktowany był przez wszystkich jako performer. 
Dzisiaj, najbardziej znany jest z bardzo dokładnych replik dzieł znaczących artystów sztuki nowoczesnej, w tym Picassa, Matissa, Duchampa, Warhola czy Brancusiego. Zaznaczyć należy, że zawsze podpisuje te prace własnym nazwiskiem. W 1984 roku ponownie odtworzył słynną Factory, Warhola. W 1988 wystawił 80 kopii obrazów kobiet Picassa. Używając jedynie reprodukcji, Bidlo tworzy dokładne repliki wybranych przez siebie sławnych dzieł nieżyjących już artystów.
Postawa Bidlo spowodowała oburzenie wśród krytyków, jednocześnie przysparzając mu sławy. Ma wielu zwolenników, którzy prace jego traktują jako zgłębianie tajemnicy oryginalności, kreatywności i geniuszu. Początkowo wystawiał w Fashion Moda na Bronksie aby w latach 1980-1990 stać się częścią modnej sceny sztuki East Village w Nowym Jorku. Wystawiał tam między innymi w popularnej Now Gallery prowadzonej przez polskiego artystę konceptualnego Jacka Tylickiego.

</doc>
<doc id="1745922" url="https://pl.wikipedia.org/wiki?curid=1745922" title="Jorge Valdivia">
Jorge Valdivia

Jorge Luís Valdivia Toro (ur. 19 października 1983 w Maracay) – chilijski piłkarz występujący na pozycji ofensywnego pomocnika. Były, siedemdziesięcioośmiokrotny, reprezentant Chile.
Kariera klubowa.
Valdivia treningi rozpoczynał w 1991 roku w klubie CSD Colo-Colo. Był stamtąd wypożyczany do Universidadu Concepción (Primera División de Chile), hiszpańskiego Rayo Vallecano (Segunda División) i szwajcarskiego Servette FC (Swiss Super League). W 2005 roku wrócił do Colo-Colo. W 2006 roku zdobył z nim mistrzostwo fazy Apertura.
W 2006 roku Valdivia podpisał kontrakt z brazylijskim SE Palmeiras. W Campeonato Brasileiro Série A zadebiutował 13 sierpnia 2006 roku w wygranym 3:1 pojedynku z Botafogo. 20 maja 2007 roku w wygranym 2:1 spotkaniu z Figueirense strzelił pierwszego gola w Campeonato Brasileiro Série A. Został wybrany do jedenastki sezonu 2007 Campeonato Brasileiro Série A.
W sierpniu 2008 za 8 milionów euro został sprzedany do klubu Al-Ain FC ze Zjednoczonych Emiratów Arabskich. W 2009 roku zajął z zespołem 3. miejsce w UAE League, a także zdobył Puchar ZEA i Superpuchar ZEA. Został także uznany MVP UAE League, czyli najbardziej wartościowym graczem tych rozgrywek.
W 2010 roku Valdivia wrócił do Palmeiras.
Kariera reprezentacyjna.
W reprezentacji Chile Valdivia zadebiutował 19 lutego 2004 roku w zremisowanym 1:1 towarzyskim meczu z Meksykiem. 16 listopada 2006 roku w wygranym 3:2 towarzyskim spotkaniu z Paragwajem strzelił pierwszego gola w drużynie narodowej.
W 2007 roku został powołany do kadry na Copa América. Zagrał na nim w pojedynkach z Ekwadorem (3:2), Brazylią (0:3) oraz ponownie z Brazylią (1:6). Tamten turniej Chile zakończyło na ćwierćfinale.
W 2010 roku Valdivia znalazł się w zespole na Mistrzostwa Świata 2010. Zagrał na nich w meczach z Hondurasem (1:0), Szwajcarią (1:0), Hiszpanią (1:2) i Brazylią (0:3). Z tamtego mundialu Chile odpadło w 1/8 finału.

</doc>
<doc id="1745923" url="https://pl.wikipedia.org/wiki?curid=1745923" title="Polfa Warszawa">
Polfa Warszawa

Polfa Warszawa (od 1961 Warszawskie Zakłady Farmaceutyczne „Polfa”) – polskie przedsiębiorstwo przemysłu farmaceutycznego z siedzibą przy ul. Karolkowej 22/24 w Warszawie wytwarzające m.in. leki OTC, preparaty dostępne na receptę oraz produkty przeznaczone dla szpitali.
Opis.
Przedsiębiorstwo powstało na bazie znacjonalizowanego po II wojnie światowej Towarzystwa Przemysłu Chemiczno-Farmaceutycznego „d. Magister Klawe”. 
W portfolio spółki znajduje się ponad 140 różnego rodzaju preparatów, które są dystrybuowane na terenie kraju oraz eksportowane do kilkudziesięciu państw świata. Najpopularniejsze produkty to stosowany w profilaktyce chorób serca "Acard", przeciwalergiczny "Allertec WZF", przeciwbiegunkowy "Laremid" oraz krople na katar "Xylometazolin".
W skład grupy kapitałowej Polfy Warszawa SA wchodzą dwie spółki z ograniczoną odpowiedzialnością: Sanfarm oraz Ipochem
Od roku 2003 przedsiębiorstwo funkcjonowała jako jednoosobowa spółka Skarbu Państwa będąc częścią Polskiego Holdingu Farmaceutycznego.
W kwietniu 2012 wyborem oferty Polpharmy SA zakończył się proces prywatyzacji Polfy. Wartość 100% akcji spółki wyniosła 957 mln PLN, z czego Polpharma stała się właścicielem pakietu 85,14% akcji. Warunkiem zamknięcia transakcji było uzyskanie przez Polpharmę zgody Urzędu Ochrony Konkurencji i Konsumentów i zgoda taka została wydana przez UOKiK w dniu 26 marca 2012 roku. Jest to zgoda warunkowa zakładająca wyzbycie się przez Polpharmę wszelkich praw do następujących leków produkowanych przez nią lub Polfę Warszawa: Polocard lub Acard (leki przeciwzakrzepowe), Cipronex lub Proxacin (fluorochinolony) oraz Sulfacetamidum natrium lub Sulfacetamidum WZF 10% HEC (stosowane w infekcjach oczu).

</doc>
<doc id="1745924" url="https://pl.wikipedia.org/wiki?curid=1745924" title="Don’t Break the Oath">
Don’t Break the Oath

Don't Break the Oath – drugi album studyjny duńskiej grupy heavymetalowej Mercyful Fate. Został wydany przez Roadrunner 7 września 1984 roku.

</doc>
<doc id="1745926" url="https://pl.wikipedia.org/wiki?curid=1745926" title="Potala">
Potala



</doc>
<doc id="1745927" url="https://pl.wikipedia.org/wiki?curid=1745927" title="Czechosłowacka Partia Ludowa (1948–1990)">
Czechosłowacka Partia Ludowa (1948–1990)

Czechosłowacka Partia Ludowa (czes. "Československá strana lidová", ČSL) – czechosłowacka partia polityczna o programie konserwatywno-chadeckim istniejąca w latach 1948–1990 jako część Bloku Demokratyczego i Frontu Narodowego.
Historia.
Ugrupowanie było kontynuacją działającą pod tą samą nazwą partii w I Republice (1918–1938), która regularnie zasiadała w rządach koalicyjnych. Przewodniczący ČSL Jan Šrámek był podczas II wojny światowej premierem rządu Czechosłowacji na emigracji (1940–1945). W 1946 ugrupowanie wbrew własnym oczekiwaniom zdobyło jedynie 20% głosów i musiało przejść do opozycji wobec rządów socjalistyczno-komunistycznych. W latach 40. zaznaczył się konflikt między "starym skrzydłem" skupionym wokół ks. Šrámka, a młodymi działaczami przeciwnymi współpracy z KSČ (Adolf Procházka, Helena Koželuhová, Pavel Tigrid i Felix Uhl). Partii zaszkodziła niemożność zapobieżenia likwidacji organizacji i stowarzyszeń chrześcijańskich oraz bezskuteczny sprzeciw wobec reformy rolnej i ujednolicenia szkolnictwa. Ponadto ugrupowanie osłabiał spór między dwoma frakcjami oraz umieszczenie w jego szeregach agentów komunistycznych tj. Josef Plojhar i Alois Petr. Po dymisji antykomunistycznych ministrów w lutym 1948 ugrupowanie próbowało oczyścić się z komunistycznym wpływów, wykluczając z szeregów m.in. Plojhara i Petra, jednak walkę o niezależność ostatecznie przegrało. Dwóch przywódców ČSL: Jan Šrámek i František Hála zostało uwięzionych. W 1948 za granicę uciekło 10 z 46 posłów ČSL, 12 uwięziono (4 z nich skazano na karę śmierci: Stanislav Broj, Rostislav Sochorec, Jan Plesl, Alois Janáček), a 13 pozbawiono mandatów.
Po zglajchszaltowaniu antykomunistycznej opozycji i powstaniu Frontu Narodowego na czele partii stanęli komuniści: Alois Petr i ks. Josef Plojhar, którzy pełnili swoje obowiązki do Praskiej Wiosny w 1968. W 1989 na przewodniczącego ugrupowania wybrano Josefa Bartončíka. W 1989 partia zanotowała przyrost członków: od zimy 1988/1989 do marca 1989 ich liczba zwiększyła się z 40 tys. do 90 tys. (do partii wstępowały nowe osoby oraz wykluczone z niej po 1948). W wyborach z czerwca 1990 partia wprowadziła swoich przedstawicieli do Zgromadzenia Federalnego i Czeskiej Rady Narodowej, jednak wynik pozostał poniżej oczekiwań, m.in. z powodu oskarżeń kierowanych pod adresem Josefa Bartončíka o współpracę z StB.

</doc>
<doc id="1745928" url="https://pl.wikipedia.org/wiki?curid=1745928" title="StB">
StB



</doc>
<doc id="1745929" url="https://pl.wikipedia.org/wiki?curid=1745929" title="Włodzimierz Bączkowski">
Włodzimierz Bączkowski

Włodzimierz Bączkowski (ur. 26 marca 1905 na Syberii, zm. 19 sierpnia 2000 w Waszyngtonie) – polski pisarz polityczny, sowietolog, publicysta, działacz ruchu prometejskiego.
Urodził się na Syberii w okolicach jeziora Bajkał, po wybuchu rewolucji październikowej razem z rodziną przedostał się do Mandżurii i zamieszkał w Harbinie i ukończył tam gimnazjum. W 1925 udało im się wyjechać do Polski, Włodzimierz Bączkowski rozpoczął wówczas studia na Wydziale Prawa Uniwersytetu Warszawskiego, równocześnie studiował filologię angielską i sinologię. Podczas studiów nawiązał współpracę z Instytutem Wschodnim, w 1928 założył Orientalistyczne Koło Młodych. Od 1930 był pracownikiem Instytutu Wschodniego, został redaktorem kwartalnika „Wschód-Orient”, a w 1932 powołano go na redaktora Biuletynu Polsko-Ukraińskiego, od stycznia 1939 zastąpionego przez miesięcznik „Problemy Europy Wschodniej”. W sierpniu 1939 został zmobilizowany do II Oddziału Sztabu Naczelnego Wodza, po kampanii wrześniowej przedostał się do Rumunii i przebywał tam do 1941, w tym okresie redagował czasopismo „Sprawy Sowieckie”. Następnie przez Turcję dostał się do Mandatu Palestyny i przebywając w Hajfie pracował w ekspozyturze II Oddziału Sztabu Naczelnego Wodza, a następnie w Centrum Informacji na Bliskim Wschodzie i w Akcji Kontynentalnej. Po wojnie Bączkowski znalazł się w gronie inicjatorów powołania Instytutu Bliskiego i Środkowego Wschodu „Reduta” w Jerozolimie, gdzie współpracował z Stanisławem Swianiewiczem. Równocześnie pełnił funkcję honorowego attaché kulturalnego w polskim poselstwie w Bejrucie, w 1955 wyjechał do Stanów Zjednoczonych, gdzie pracował w Bibliotece Kongresu w Waszyngtonie.
W 1994 został odznaczony Krzyżem Komandorskim z Gwiazdą Orderu Odrodzenia Polski "za udział w walkach o niepodległość Rzeczypospolitej Polskiej, za zasługi w działalności w organizacjach kombatanckich oraz osiągnięcia w pracy publicystycznej".

</doc>
<doc id="1745933" url="https://pl.wikipedia.org/wiki?curid=1745933" title="Propionian potasu">
Propionian potasu

Propionian potasu – organiczny związek chemiczny z grupy propionianów, sól potasowa kwasu propionowego stosowana w przemyśle spożywczym jako konserwant żywności znany pod symbolem E283, najczęściej używany do pieczywa krojonego i słodkiego. Z roztworów wodnych krystalizuje jako monohydrat .

</doc>
<doc id="1745934" url="https://pl.wikipedia.org/wiki?curid=1745934" title="The Beginning (album Mercyful Fate)">
The Beginning (album Mercyful Fate)

The Beginning to album kompilacyjny duńskiej grupy heavymetalowej Mercyful Fate. Wydany przez Roadrunner 24 czerwca 1987 roku.
Pierwsze cztery utwory pochodzą z minialbumu Mercyful Fate, następne trzy z zapisu sesji w studiu BBC w marcu 1983, a ostatni pochodzi ze strony B albumu Melissa.

</doc>
<doc id="1745935" url="https://pl.wikipedia.org/wiki?curid=1745935" title="Oswaldo Baliza">
Oswaldo Baliza



</doc>
<doc id="1745936" url="https://pl.wikipedia.org/wiki?curid=1745936" title="Osvaldo Alfredo da Silva">
Osvaldo Alfredo da Silva



</doc>
<doc id="1745937" url="https://pl.wikipedia.org/wiki?curid=1745937" title="Oswaldo Alfredo da Silva">
Oswaldo Alfredo da Silva



</doc>
<doc id="1745939" url="https://pl.wikipedia.org/wiki?curid=1745939" title="Boldizsár Bodor">
Boldizsár Bodor

Boldizsár Bodor (ur. 27 kwietnia 1982 w Peczu) – węgierski piłkarz występujący na pozycji obrońcy. Zawodnik NAC Breda.
Kariera klubowa.
Bodor karierę rozpoczynał w klubie Gázszer FC. Na początku 1999 roku trafił do Pécsi Munkás, a w lipcu 1999 roku podpisał kontrakt z belgijskim Germinalem Beerschot. Po przyjściu do tego klubu, został włączony do jego ekipy juniorskiej. Do pierwszej drużyny Germinalu został przesunięty w sezonie 2000/2001. W Eerste klasse zadebiutował 27 stycznia 2001 roku w zremisowanym 1:1 pojedynku ze Standardem Liège. 27 października 2001 roku w wygranym 4:0 pojedynku z Eendrachtem Aalst strzelił pierwszego gola w Eerste klasse. W Germinalu spędził 5 lat.
W lipcu 2004 roku Bodor podpisał kontrakt z holenderską Rodą Kerkrade. W Eredivisie zadebiutował 13 sierpnia 2004 roku w przegranym 2:3 pojedynku z SBV Vitesse. 4 marca 2006 w wygranym 3:1 spotkaniu z Vitesse Arnhem zdobył 2 gole, które były jednocześnie jego pierwszymi w Eredivisie. W 2008 roku dotarł z zespołem do finału Pucharu Holandii, jednak Roda uległa tam 0:2 Feyenoordowi.
W 2011 roku Bodor przeszedł do OFI Kreta. W sezonie 2012/2013 grał w Beerschocie, a latem 2013 przeszedł do NAC Breda.
Kariera reprezentacyjna.
W reprezentacji Węgier Bodor zadebiutował 19 listopada 2003 roku w przegranym 0:1 towarzyskim meczu z Estonią.

</doc>
<doc id="1745940" url="https://pl.wikipedia.org/wiki?curid=1745940" title="Boldizsar Bodor">
Boldizsar Bodor



</doc>
<doc id="1745942" url="https://pl.wikipedia.org/wiki?curid=1745942" title="Jump in the Fire">
Jump in the Fire

Jump in the Fire – czwarty utwór Metalliki z ich debiutanckiego albumu Kill ’Em All.
Piosenka została wydana jako drugi singel z płyty Kill ’Em All razem z „Seek &amp; Destroy” oraz „Phantom Lord”, które to zostały wydane w sfingowanej wersji na żywo, tj. nagrano je w studiu z odgłosami tłumu.
W 1982 roku „Jump in the Fire” pojawił się na demówce zespołu, która prezentowała również inne utwory, które rok później wydane zostały na "Kill ’Em All".
Oryginalne słowa zostały napisane przez Mustaina. Pierwotnie utwór miał traktować o seksie, dopiero po opuszczeniu zespołu Mustaine przekazał tekst Hetfieldowi, który uczynił z niego utwór o piekle.

</doc>
<doc id="1745952" url="https://pl.wikipedia.org/wiki?curid=1745952" title="Spowiedź dziecięcia wieku">
Spowiedź dziecięcia wieku

Spowiedź dziecięcia wieku ("Confession d’un enfant du siècle") – francuska powieść romantyczna z 1836 autorstwa Alfreda de Musseta, będąca swoistą kontynuacją preromantycznych powieści autobiograficznych w rodzaju "Adolfa" czy "Obermanna".
Bohater powieści.
Główny bohater powieści, Oktaw, to człowiek nieprzystosowany, dręczony wewnętrznym niepokojem, który niszczy szczęście swoje i swojej ukochanej ciągłymi podejrzeniami i niezadowoleniem.
Kontekst biograficzny.
Opowieść głównego bohatera "Spowiedzi dziecięcia wieku" przypomina dzieje miłości Musseta i George Sand, którzy nie byli dobraną parą. Sand rozpierał temperament polityczny: śledziła ruchy demokratyczne w całej Europie i żyła wyczekiwaniem potężnej społecznej rewolucji. Jej wybrańca natomiast, wielka polityka w ogóle nie interesowała. Wolał zagłębiać się w niuanse miłości. "Moja szklanka nie jest duża, ale piję z własnej szklanki" – mawiał do tych przyjaciół, którzy zarzucali mu zamianę wielkiego tematu historycznego na drobne kwestie miłosne. Niestety, te jego zainteresowania nie znalazły zrozumienia ani u George Sand, ani u krytyków. Pisarka doprowadziła do rozpadu ich związku. Dla Musseta był to cios, z którego nie podniósł się już do końca życia. Ze swym bólem usiłował się uporać, pisząc powieść "Spowiedź dziecięcia wieku", na kartach której na przemian wynosi swoją kochankę na piedestał lub obrzuca błotem.
Choroba wieku.
Dziejom miłości romantycznej w swej "Spowiedzi dziecięcia wieku" Musset nadał w obszernym wstępie charakter szerszy, czyniąc z niej symbol stanu ducha młodej generacji z lat trzydziestych XIX wieku. Generację tę dręczy nowa forma choroby wieku, zrodzona z poczucia pustki, jaka wytworzyła się po wspaniałej epoce napoleońskiej.
Marzenia o wielkości, które tak łatwo realizowały się w zwycięskich bitwach, w okresie ponapoleońskim stały się bezprzedmiotowe. Rodzi się więc zniechęcenie, rozgoryczenie i poczucie niedosytu.
Typ powieści.
"Spowiedź dziecięcia wieku" to powieść romantyczna w formie tytułowej „spowiedzi” dziecięcia wieku, dręczonego chorobą wieku, w której opowieść głównego bohatera kryje w sobie m.in. miłosne rozliczenia z przeszłością samego autora. W tych miłosnych rozliczeniach udało się jednak Mussetowi zachować unikatowe połączenie fantazji, ironicznego żartu i melancholii. Nuta szczerego liryzmu oraz umiejętność tworzenia nastroju – od wiejskiej idylli do ekstatycznej miłości i od melancholii do patetycznego buntu i rozpaczy – nadają powieści Musetta specyficzny, niepowtarzalny i jemu tylko właściwy urok.

</doc>
<doc id="1745953" url="https://pl.wikipedia.org/wiki?curid=1745953" title="Sam Yorty">
Sam Yorty

Samuel William Yorty (ur. 1 października 1909 w Lincoln, zm. 5 czerwca 1998 w Los Angeles) – amerykański polityk, kongresmen, członek Izby Reprezentantów, trzydziesty siódmy burmistrz Los Angeles.
Życiorys.
Urodzony w stanie Nebraska w rodzinie duńsko-irlandzkich imigrantów, wraz z rodzicami po skończeniu szkoły średniej przeniósł się do południowej Kalifornii. Studiował na Southwestern University i University of California, Los Angeles (UCLA). Pracował podówczas w urzędzie miasta.
W 1936 roku i ponownie w 1948 roku został wybrany do California State Assembly (na lata 1937-1941, 1949-1950). W 1940 i 1954 roku startował, bez sukcesu, w wyborach do Senatu Stanów Zjednoczonych, W roku 1950 i 1952 został wybrany do Izby Reprezentantów, niższej izby parlamentu Stanów Zjednoczonych na kadencje w latach 1951-1953, 1953-1955 jako przedstawiciel 14. okręgu, a następnie nowo powstałego 26. okręgu wyborczego w stanie Kalifornia.
W 1960 roku wygrał wybory na burmistrza Los Angeles.
W 1970 roku kandydował na stanowisko gubernatora Kalifornii, w 1972 ubiegał się o nominacje Partii Demokratycznej w wyborach prezydenckich. Po przegranych w 1973 wyborach na burmistrza, prowadził program telewizyjny. Kilkakrotnie, acz bezskutecznie, próbował powrócić do polityki. Zmarł po chorobie w 1998 roku.
Kariera polityczna Sama Yorty'ego była nacechowana rozlicznymi kontrowersjami. Rozpoczynał ją jako liberalny Demokrata, w 1972 zmienił przynależność partyjną, przechodząc do Republikanów jak silny konserwatysta.
Osiągnięcia jako burmistrz.
Popierał rozwój i rozbudowę Los Angeles Music Center, ogrodu zoologicznego w Los Angeles i dzielnicy Little Tokyo. Uporządkował kwestie związane z wywozem śmieci (do tego czasu część śmieci (tzw. "dry garbage") była spalana w specjalnych piecach przez samych mieszkańców).
Jego administracja była oskarżana o dopuszczenie do zamieszek w Watts ("Watts Riots") 11-17 sierpnia 1965, głównie poprzez zaniedbania w biedniejszych dzielnicach miasta.

</doc>
<doc id="1745954" url="https://pl.wikipedia.org/wiki?curid=1745954" title="309th Aerospace Maintenance and Regeneration Group">
309th Aerospace Maintenance and Regeneration Group

309th Aerospace Maintenance and Regeneration Group – 309 Grupa Utrzymywania i Konserwacji zlokalizowana na terenie bazy Davis-Monthan Air Force Base w Tucson w Arizonie. Znana również jako "The Boneyard", największe cmentarzysko wycofanych z aktywnej służby samolotów US Air Force, US Coast Guard, US Navy i US Marine Corps.
Historia.
Problem.
Problem z ogromną liczbą samolotów bojowych, używanych przez wszystkie rodzaje sił zbrojnych Stanów Zjednoczonych pojawił się po zakończeniu II wojny światowej. Z ogólnej liczby pozostałych po zakończeniu działań bojowych maszyn, armia mogła przejąć około 20% samolotów. Dodatkowo rozwój nowego rodzaju napędu odrzutowego zwiastował zmierzch ery samolotów z napędem tłokowym. Tymczasem do czerwca 1946 roku na 30 lotniskach musiano rozlokować 34 000 powracających ze wszystkich frontów samolotów. Między innymi Clinton Naval Air Station w Oklahomie przyjęło 8000 samolotów w tym 1444 myśliwców Grumman F4F Wildcat. Lotnisko Walnut Ridge w Arkansas stało się schronieniem dla ponad 5500 samolotów bombowych w tym 87 Convair B-32 Dominator, które nawet nie weszły do aktywnej służby i przyleciały wprost z fabryki w Fort Worth w Teksasie. Amerykański Departament Obrony szacował, że pod koniec 1947 roku, na wszystkich dostępnych lotniskach, zmagazynowano sprzęt o łącznej wartości około 10 mld dolarów, czyli około 70 mld obecnych dolarów. W ciągu roku zutylizowano samoloty o wartości 8 mln dolarów, dalsza utylizacja w takim tempie sparaliżowałaby działalność wielu baz na okres kilku lub kilkunastu lat.
Davis-Monthan Air Force Base.
Poszukując rozwiązania zwrócono uwagę na bazę Davis-Monthan. Baza powstała w 1925 roku, kiedy to amerykański rząd za 19,5 dolara, kupił 650 akrów półpustynnych terenów w południowej części Arizony. Na wniosek okolicznych mieszkańców, powstałe lotnisko nazwano imieniem pochodzących z pobliskiego Tucson pilotów: Samuela Davisa i Oscara Monthana, którzy zginęli w 1921 i 1924 roku. W latach II wojny światowej na terenie bazy zlokalizowane było Centrum Szkolenia i Zgrywania załóg samolotów bombowych. Ostatni kursanci wzięli udział w szkoleniu w 1945 roku, po czym centrum rozwiązano. Baza wydawała się być idealnym miejscem do przechowywania nadwyżek latającego sprzętu. Głównym atutem były panujące na tym terenie warunki klimatyczne. Niewielkie wahania temperatury w ciągu doby, bardzo mała wilgotność powietrza rzędu 20% – 30%, jedne z najniższych w całym kraju opadów deszczu oraz wypalony słońcem twardy jak skała grunt. Takie warunki pozwalały przechowywać samoloty na wolnym powietrzu w środowisku nie narażającym je na korozję oraz bez potrzeby budowania hangarów i magazynów oraz wylewania betonowych pasów startowych i dróg kołowania, twarda nawierzchnia mogła utrzymać nawet najcięższe samoloty. Pod koniec stycznia 1946 roku do Davis-Monthan przyleciały pierwsze Douglas C-47 Skytrain i Boeing B-29 Superfortress. Do końca tego samego roku było tutaj już 679 sztuk B-29 i 241 C-47. Do końca 1947 roku na lotnisku przebywało już ok. 3000 samolotów różnego typu. Składowisko podporządkowano Dowództwu Obsługi Technicznej Lotnictwa Armii i oficjalnie nazwano 4105th Army Air Force Base Unit, w 1948 roku zmienioną na 3040th Aircraft Storage Depot. Składowane samoloty albo kanibalizowano, wymontowując z nich części zapasowe, albo pokrywano specjalnym kauczukowym kokonem, aby mogły doczekać lepszych dla siebie czasów i znowu wzbić się w powietrze.
Spadek liczby samolotów w bazie.
Pierwsze znaczące uszczuplenie "zasobów" bazy miało miejsce już trzy lata po wojnie z powodu tzw. I kryzysu berlińskiego. Przywrócono wówczas do służby 150 bombowców B-29 i 120 samolotów transportowych C-47. Po zażegnaniu kryzysu bombowce pozostały na lotniskach w związku z przeprowadzeniem przez Związek Radziecki udanej próby wybuchu jądrowego, a C-47 jako tanie i niezawodne maszyny transportowe znalazły nabywców wśród wielu krajów odbudowujących po wojnie swoje własne lotnictwo cywilne.
Wojna w Korei.
Do 1950 r. na cmentarzysku panował względny spokój. Dopiero wybuch wojny w Korei ogołocił bazę z samolotów. W grudniu 1951 roku doliczono się 750 maszyn. Sytuacja odwróciła się w 1953 r. po zakończeniu konfliktu, na lotnisko zaczęły wracać Superfortece. Było to spowodowane nie tylko zakończeniem walk ale również wprowadzaniem do uzbrojenia nowych bombowców Convair B-36 Peacemaker, Boeing B-50 Superfortress i odrzutowego Boeing B-47 Stratojet. Niezbyt długo polatały B-50, które już w 1954 roku zaczęły trafiać do Davis-Monthan. W tym samym roku na cmentarzysku znajdowało się 1205 samolotów. Wśród nich jeden Consolidated B-24 Liberator oraz Junkers Ju 88.
Era odrzutowców.
W 1956 roku w Davis-Monthan pojawiły się niespotykane tam dotąd maszyny – pierwsze śmigłowce. Były to Sikorsky H-19 Chickasaw oraz pierwsze samoloty odrzutowe, Lockheed F-80 Shooting Star, Republic F-84 Thunderjet i koreański bohater North American F-86 Sabre. Trwały również przygotowania do przyjęcia jak do tej pory największych składowanych samolotów B-36, których 40 sztuk zajmowało tyle miejsca co 90 B-29. W 1959 roku sprzedano 110 transportowych Curtiss C-46 Commando oraz 94 Martin B-26 Marauder, które po modyfikacjach służyły jako latający strażacy. W 1960 roku na cmentarzysku przebywało około 4000 samolotów, z których około 1000 przeznaczonych było do zniszczenia poprzez pocięcie gilotyną. Rok później nastał kolejny kryzys w Berlinie. Tym razem był on spowodowany budową Muru Berlińskiego. Wstrzymał zniszczenie około 400 bombowców B-47. W 1964 roku 3040th Aircraft Storage Depot zmienił nazwę na Military Aircraft Storage and Disposition Center. W 1965 roku pojawiły się pierwsze bombowce Boeing B-52 Stratofortress, których cięcie rozpoczęto w 1971 r. Eskalacja konfliktu w Wietnamie dała drugą młodość samolotom z końca II wojny światowej Douglas A-1 Skyraider, które doskonale sprawdzały się w roli samolotu szturmowego nad niebem południowo-wschodniej Azji. Wietnam pozwolił ponownie wzbić się w powietrze wysłużonym C-47, których około trzydziestu przebudowano do pełnienia roli ciężkich samolotów wsparcia, "nowe" samoloty oznaczono jako Douglas AC-47 Spooky. W 1966 r. na terenie bazy otwarto muzeum Pima Air and Space Museum, które zostało udostępnione publiczności w 1976 roku. W 1969 roku na cmentarzysku przebywało 3576 samolotów i śmigłowców. Do wiosny 1970 roku do bazy przybyły wszystkie używane przez Strategic Air Command bombowce Convair B-58 Hustler. W 1971 roku, w związku ze spadkiem lotniczej aktywności Stanów Zjednoczonych w Wietnamie, Davis-Monthan zaczęło ponownie się zapełniać, doliczono się wówczas ponad 4500 maszyn, najliczniej reprezentowany był śmigłowiec Schweizer 300. Szczyt dostaw miał miejsce w 1973 r., kiedy to w przeciągu roku Davis-Monthan przyjęło 2130 maszyn, aby rok później doliczyć się 6030 samolotów, śmigłowców i rakiet, jako że do bazy trafiły pociski UGM-27 Polaris i Minuteman. W 1971 roku baza przeżyła niespodziewane i niespotykane w tej części kraju zjawisko atmosferyczne. 28 grudnia spadł śnieg, wywołało to spore poruszenie i obawy, jak dalece jego topnienie rozmiękczy grunt. Na szczęście nic się nie stało. W 1973 roku po raz pierwszy do Davis-Monthan przyjęto maszyny US Coast Guard. Rok wcześniej pojawiły się pierwsze General Dynamics F-111. Duża liczba przechowywanych North American F-100 Super Sabre, Convair F-102 Delta Dagger i Convair F-106 Delta Dart zaczęła być przerabiana w 1973 r. na latające cele, w takim przypadku maszyny kończyły zestrzelone w wodach Zatoki Meksykańskiej. Do 1976 roku w bazie przeważały statki powietrzne US Air Force, od 1977 r. najwięcej maszyn należało do US Navy (1108 samolotów i śmigłowców wobec 678 US Air Force). W 1981 roku pojawiły się cywilne Boeingi 707 należące do American Airlines. Były to maszyny odkupione od cywilnego przewoźnika w celu przerobienia ich na latające cysterny Boeing KC-135 Stratotanker. Samoloty te stanowiły źródło części zamiennych dla używanych przez siły powietrzne samolotów. Na początku lat 80. wycofano około 200 samolotów McDonnell Douglas A-4 Skyhawk, część trafiła do Singapuru i Malezji, a część dostarczyła części zamiennych do remontowanych i przeznaczonych na eksport maszyn. W tym okresie pojawił się również McDonnell Douglas F-4 Phantom II, których setki trafiły na pustynie Arizony. W ramach postanowień układów rozbrojeniowych pomiędzy Stanami Zjednoczonymi a Związkiem Radzieckim, ustalono procedury niszczenia bombowców B-52. Uszkadzano im w widoczny sposób stateczniki pionowe lub poziome a następnie pozostawiano w takim stanie na okres 120 dni aby dać czas sowieckim satelitom szpiegowskim na zrobienie zdjęć. W 1985 roku cmentarzysko zmieniło nazwę z dotychczasowej na Aerospace Maintenance and Regeneration Center. Pod koniec lat 80. zaczęły trafiać do Davis-Monthan pociski Cruise i MGM-31B Pershing II. Były one pozbawione głowicy bojowej, a z samych rakiet odzyskiwano paliwo, które wykorzystywano w innych pociskach. W 1989 roku do bazy dostarczono ostatni egzemplarz F-106. W 1990 roku Boeing 707 oznaczony jako Dash 80, będący jednym z prototypów tego zasłużonego dla lotnictwa cywilnego samolotów, po 18 latach spędzonych na pustyni odleciał do Seattle, aby znaleźć się w muzeum Boeinga. Całą trasę samolot pokonał z wysuniętym podwoziem. W 1993 roku pojawiły się pierwsze General Dynamics F-16 Fighting Falcon, które przybyły do Arizony z jednostek Air National Guard. W maju 2007 roku Aerospace Maintenance and Regeneration Center zostało przeniesione pod dowództwo 309th Maintenance Wing i zmieniło nazwę na obowiązującą do dnia dzisiejszego. Obecnie na terenie Davis-Monthan znajduje się około 4400 statków powietrznych. Cmentarzysko obejmuje obszar 11 km² i zatrudnia ponad pół tysiąca osób.
Obowiązujące procedury.
Gdy samolot lub śmigłowiec trafia pod opiekę 309 Grupy i jest nadzieja, że prędzej czy później trafi z powrotem do służby lub zostanie sprzedany, najpierw opróżnia się zbiorniki paliwa, a cały układ paliwowy przemywa się lekkim olejem, który osiadając w układzie, chroni go przed korozją. Usuwane są wszystkie płyny i oleje z samolotu. Maszyna jest suszona i przeglądana w poszukiwaniu śladów korozji. W przypadku śmigłowców demontowane i magazynowane są łopaty wirników. Opróżniane i płukane są również układy hydrauliczne. Następnie statek powietrzny pokrywany jest specjalnym plastikowo-kauczukowym kokonem ("Spraylat"), po 3 miesiącach płatowiec jest ponownie sprawdzany, czy pod ochronną warstwą nie pojawiły się pęcherze powietrza. Na okres co najmniej 10 lat maszyna jest zabezpieczona. Jeśli sprzęt przeznaczony jest do kasacji, wymontowuje się z niego wszystko, co może jeszcze zostać użyte lub sprzedane. Do 1977 roku ocena jakości części przeprowadzana była "na oko". Potem do oceny zaczęto używać ultrasonografów i aparatów rentgenowskich. W 1987 roku wygenerowano w ten sposób 114 000 części o wartości 72 mln dolarów. Pod koniec lat 80. ze względów oszczędnościowych zaczęto zamiast "Spraylatu" używać do pokrywania samolotów, o których wiadomo było, że wrócą do służby przed upływem 4 lat specjalnej folii, której okres gwarancji wynosił owe 4 lata. Samoloty i śmigłowce, które nie powróciły do służby lub nie znalazły innego nabywcy, po usunięciu wszystkich cennych elementów i części, pocięciu, trafiają do huty, gdzie ich resztki są przetapiane.

</doc>
<doc id="1745956" url="https://pl.wikipedia.org/wiki?curid=1745956" title="Andrzej Żaki">
Andrzej Żaki

Andrzej Julian Żaki (ur. 6 września 1923 w Świrzu koło Lwowa, zm. 4 stycznia 2017 w Krakowie) – polski archeolog, członek Polskiej Akademii Umiejętności).
Absolwent Uniwersytetu Jagiellońskiego w 1947 uzyskał tytuł magistra historii. Rok wcześniej został stypendystą Muzeum Archeologicznego Polskiej Akademii Umiejętności, następnie zaś pracował w Funduszu Odbudowy Nauki Polskiej. Uczestniczył wówczas w licznych badaniach wykopaliskowych, pełniąc równocześnie obowiązki inspektora do spraw zabytków archeologicznych na obszarach województw katowickiego, krakowskiego i rzeszowskiego. Prowadził wykopaliska w Przemyślu, Czorsztynie, Nowym Sączu, Wojniczu, Jadownikach odkrywając liczne zabytki z epoki przedromańskiej i romańskiej. W 1949 na Uniwersytecie im. Marii Curie-Skłodowskiej w Lublinie uzyskał stopień doktora na podstawie pracy "Początki kultury łużyckiej w dorzeczu górnej Wisły". W 1950 objął kierownictwo Stacji Archeologicznej na Wawelu, działającej w ramach Kierownictwa Badań nad Początkami Państwa Polskiego, aż do 1972 kierował tą placówką, niezależnie od formalnych przekształceń, jakim ona podlegała. Równocześnie z działalnością na Wawelu zainicjował program badań nad przedlokacyjnym Krakowem. W jego ramach przeprowadzone zostały wykopaliska przy kilku kościołach romańskich i gotyckich (św. św. Andrzeja, Jakuba, Marcina, Salwatora oraz Mariackim),
podsumowaniem zaś stała się wystawa „Kraków przedlokacyjny”, zorganizowana w 1959 z okazji 700-lecia lokacji Krakowa. Względy rodzinne spowodowały, że w latach 
1972–2002 przebywał na emigracji. Mieszkając od 1972 w Szwajcarii, Andrzej Żaki kontynuował zainteresowania archeologią gór. Prowadził badania nad osadnictwem pradziejowym i średniowiecznym w Alpach oraz studiował tamtejsze starożytne szlaki komunikacyjne. W latach 1973–1978 prowadził poszukiwania w peruwiańskiej strefie wysokogórskiej oraz badania wykopaliskowe. Współpracował z Uniwersytetem w Limie, jego zaś studia nad dawnym osadnictwem w krajach andyjskich są poważnym dokonaniem naukowym. Po zakończeniu badań w Peru Andrzej Żaki organizował wyprawy na wyspy Oceanu Spokojnego, między innymi na Wyspę Wielkanocną. W 1976 r. nawiązał współpracę z Polskim Uniwersytetem na Obczyźnie w Londynie. Wykładał tam archeologię i etnografię, był promotorem prac dyplomowych. W 1977 uzyskał tytuł profesora zwyczajnego. Jednym z jego najważniejszych dokonań naukowych stała się, zredagowana jeszcze przed powrotem do kraju, obszerna praca zbiorowa pt. "Święty Wojciech i jego czasy", opublikowana pod auspicjami Polskiej Akademii Umiejętności.
Założyciel czasopisma "Acta Archaeologica Carpathica", autor "Archeologii Małopolski wczesnośredniowiecznej".
Zmarł 4 stycznia 2017. Pochowany na Cmentarzu Salwatorskim w Krakowie, kwatera L-4-22.

</doc>
<doc id="1745961" url="https://pl.wikipedia.org/wiki?curid=1745961" title="Marko Čolaković">
Marko Čolaković

Marko Čolaković (ur. 20 lipca 1980 w Titogradzie) – piłkarz grający na pozycji obrońcy.
Kariera.
Zeta Golubovci.
Čolaković był piłkarzem tego klubu przez siedem sezonów. Na początku swojej kariery w ciągu pięciu lat zagrał w osiemdziesięciu dziewięciu meczach i strzelił cztery bramki. W Zecie występował też w sezonach 2007/2008 i 2008/2009, rozegrał 26 meczów oraz strzelił jedną bramkę. Łącznie w czarnogórskim klubie wystąpił w 115 meczach i zdobył 5 goli.
Wisła Płock.
W Płocku grał przez trzy sezony. Zdobył z Nafciarzami Superpuchar. Wystąpił w 20 meczach i strzelił jedną bramkę – w meczu z Zagłębiem Lubin z rzutu wolnego w 31 minucie. Zdobył także gola w meczu towarzyskim z Celje Pivovarna Laško.

</doc>
<doc id="1745962" url="https://pl.wikipedia.org/wiki?curid=1745962" title="Michaël Cordier">
Michaël Cordier

Michaël Cordier (ur. 27 marca 1984 w Lobbes) – belgijski piłkarz występujący na pozycji bramkarza. Zawodnik klubu UR La Louvière Centre.
Kariera klubowa.
Cordier jako junior grał w klubach Anderlues oraz RSC Charleroi, do którego trafił w 1999 roku. Na sezon 2001/2002 został wypożyczony do Eendrachtu Aalst. W Eerste klasse zadebiutował 9 lutego 2002 roku w przegranym 0:2 pojedynku z Royalem Antwerp. W 2002 roku wrócił do Charleroi. Spędził tam jeszcze 2 lata, jednak w nie rozegrał w tym czasie żadnego spotkania.
W 2004 roku podpisał kontrakt z zespołem RAA Louviéroise, także z Eerste klasse. Pierwszy ligowy mecz zaliczył tam 2 kwietnia 2005 przeciwko Club Brugge (0:2). W 2006 roku spadł z klubem do Tweede klasse. Wówczas odszedł do pierwszoligowego klubu FC Brussels. Zadebiutował tam 29 lipca 2006 roku w wygranym 1:0 ligowym pojedynku z RAEC Mons. W 2008 roku spadł z klubem do Tweede klasse. Spędził tam jeszcze pół roku.
W styczniu 2009 roku podpisał kontrakt z pierwszoligowym Anderlechtem. W 2010 roku, od stycznia do lipca przebywał na wypożyczeniu w zespole Olympic Charleroi z Tweede klasse. W 2012 roku przeszedł do KVC Westerlo, a w 2015 do Club Brugge. W 2016 trafił do UR La Louvière Centre.
Kariera reprezentacyjna.
Cordier jest byłym reprezentantem Belgii U-21.

</doc>
<doc id="1745963" url="https://pl.wikipedia.org/wiki?curid=1745963" title="Wyższa Szkoła Handlu i Prawa w Warszawie">
Wyższa Szkoła Handlu i Prawa w Warszawie



</doc>
<doc id="1745964" url="https://pl.wikipedia.org/wiki?curid=1745964" title="Michael Cordier">
Michael Cordier



</doc>
<doc id="1745970" url="https://pl.wikipedia.org/wiki?curid=1745970" title="Piotr Prokopiak">
Piotr Prokopiak

Piotr Prokopiak (ur. 13 marca 1973 w Szczecinku) – polski poeta i prozaik, członek Związku Literatów Polskich.
Zarys autoportretu.
Debiutował w 2003 roku na łamach Brulionu Literackiego "Ślad" - piśmie słupskiego oddziału Związku Literatów Polskich. Publikował w "Autografie", Miesięczniku Literackim "Akant", Kwartalniku artystyczno-naukowym "Znaj", Piśmie społeczno-kulturalnym "Miesięcznik", Miesięczniku "Idź pod prąd", "Gazecie Kulturalnej", "Poezji dzisiaj", "Pegazie Lubuskim", "Tyglu kultury", "Protokole Kulturalnym", Kwartalniku "ReWiry", "Kurierze Galicyjskim", "Золота Пектораль", "LiryDram", "Дзвін" oraz w prasie lokalnej: "Głos Pomorza", "Kulisy Kołobrzeskie", "Gazeta Kołobrzeska" itp. 
Swoje utwory zamieszczał w licznych antologiach i czasopismach internetowych: „PISARZE.PL”, „Helikopter”. Badacz i miłośnik twórczości Bruno Schulza. W wydawanym we Lwowie „Nowym Kurierze Galicyjskim” opublikował esej pt. „Jestem z Drohobycza” (2022, nr 1 (389)"." Zredagował, opatrzył wstępem i doprowadził do wydania, pośmiertny tomik szczecineckiej poetki Barbary Filipowskiej „Mój cień uciekł” (Szczecinek 2014). Za książkę „Cmentarne miśki rozumieją czas” uzyskał wyróżnienie XL Międzynarodowego Listopada Poetyckiego w Poznaniu. Jego poezję i prozę tłumaczono na język angielski, grecki, rosyjski, ormiański, bułgarski, białoruski i ukraiński. 
Publikacje książkowe.
Książki poetyckie
"Narodzeni z wiatru" (Szczecinek 2007)
"Przedcisze" (Szczecinek 2008)
"Pastwisko losu" (Szczecinek 2009)
"Homo Hereticus" (Płock 2010)
"Zanim pochwyci mnie atanda" (Koszalin 2015) 
"Cmentarne miśki rozumieją czas" (Koszalin 2017)
Książki prozatorskie 
"Odsypiając przeszłość" (Warszawa 2011) - powieść
"Trzecia piętnaście i inne opowiadania" (Szczecinek 2012) - opowiadania
"Wzgórze Wisielców" (Warszawa 2013) - powieść
"Autystyczny las" (Szczecinek 2019) - opowiadania
"Uryna" (Poznań 2020) - powieść 
Książki obcojęzyczne
"На межі непривітного світу/Na granicy przed niechcianym światem" (Iwano-Frankiwsk 2022) – wybór poezji i prozy w przekładzie Switłany Bresławskiej na język ukraiński
"Зелений манускрипт/Zielony manuskrypt" (Wyd. Discursus 2022) - kompletny zbiór opowiadań i nowel w przekładzie Switłany Bresławskiej na język ukraiński 
Inne
Współautor polsko-ukraińskiego projektu poświęconego osobie i twórczości Bruno Schulza-książki pt. „Jestem z Drohobycza/ Я – з Дрогобича” (Poznań-Iwano Frankiwsk 2022).
Wybrane antologie.
"Contemporary Wites of Poland 2000-2014 (anglojęzyczna antologia współczesnych pisarzy z Polski), Wydawnictwo Dreamme Little City (USA), 2013"
"Przewodnik po zaminowanym terenie 2 (HELIKOPTER - antologia tekstów z lat 2016-2020), Wydawca: Ośrodek Postaw Twórczych (Wrocław 2021)"
"Ziemia nieobiecana – antologia prozy, Wydawca: Związek Literatów Polskich (Poznań 2020)"
"Jak podanie ręki (polsko-grecka antologia poezji współczesnej, Wydawca: Związek Literatów Polskich (Poznań 2015)"
"Jak podanie ręki (polsko-ormiańska antologia poezji polskiej), Wydawca: ARMAW (Erywań 2016)"
"Rozmowy przyjaciół (polsko-bułgarska antologia polskiej poezji), Wydawca: Biblioteka „Tematu” (Bydgoszcz 2016)"
"Jak podanie ręki (polsko-ukraińska antologia współczesnej poezji), Wydawca: Związek Literatów Polskich (Poznań 2015)"

</doc>
<doc id="1745972" url="https://pl.wikipedia.org/wiki?curid=1745972" title="Oprawa meczu">
Oprawa meczu

Oprawa meczu – tworzenie widowiska choreograficznego na trybunach stadionu (najczęściej piłkarskiego) oraz chóralne i melodyjne śpiewy dopingujące drużynę. 
Oprawy meczowe narodziły się wraz z powstawaniem grup ultras we Włoszech w latach 60. Wtedy oprawą był doping
oraz wywieszane flagi na płocie. Z czasem powstawały inne pomysły opraw. Pierwsza oprawa z użyciem środków pirotechnicznych nastąpiła w latach 70. Wszyscy obecni na sektorze otrzymali Zimne Ognie - odpalono je w tym samym momencie. To był przełom w polskim ruchu ultras. Potem zaczęto używać innych środków pirotechnicznych jak np. Flary morskie, Świece dymne.
Teraźniejsza scena ultras jest o wiele bardziej rozwinięta niż kiedyś. Obecnie ze zwykłych przedmiotów używa się: sektorówek, flag na kijach, transparentów wywieszanych na płot, jednolitego koloru koszulek, kartonów tworzących choreografie oraz szalików klubowych.
Natomiast z przedmiotów pirotechnicznych używa się: Flar morskich, Świec dymnych, Ogni wrocławskich, Stroboskopów, Ogni Bengalskich, Wulkanów oraz różnych innych petard hukowych.
Często tworzy się tzw. chaos złożony z różnych części oprawy np. pośrodku sektora jest sektorówka, a po bokach flagi na kijach, jednak najczęściej są tworzone racowiska, czyli odpalenie przez cały sektor rac tego samego typu.

</doc>
<doc id="1745974" url="https://pl.wikipedia.org/wiki?curid=1745974" title="Fräulein Wunder">
Fräulein Wunder

Fräulein Wunder - niemiecka grupa muzyczna (a konkretnie girlsband) powstała w 2006 grająca muzykę z gatunków pop rocka i punk rocka z elementami electro.

</doc>
<doc id="1745977" url="https://pl.wikipedia.org/wiki?curid=1745977" title="Aldor Stary">
Aldor Stary



</doc>
<doc id="1745982" url="https://pl.wikipedia.org/wiki?curid=1745982" title="Pałac Gubernialny w Lublinie">
Pałac Gubernialny w Lublinie



</doc>
<doc id="1745984" url="https://pl.wikipedia.org/wiki?curid=1745984" title="Sopot Festival 1988">
Sopot Festival 1988

Sopot Festival 1988 – 25. edycja festiwalu muzycznego odbywającego się w sopockiej Operze Leśnej. Festiwal odbył się 17-18 sierpnia 1988, prowadzili go Krystyna Loska, Grażyna Torbicka, Lucjan Kydryński i Marcin Kydryński. Wygrał Kenny James z utworem "The Magic in You". Gośćmi specjalnymi były Sandra, Sabrina i Kim Wilde.

</doc>
<doc id="1745987" url="https://pl.wikipedia.org/wiki?curid=1745987" title="Tribhuwana">
Tribhuwana

Tribhuwana - hierarchiczny potrójny system klasyfikacji rejonów wszechświata (nazywanych w okresie późniejszym terminem loka), występujący w mitologii wedyjskiej.
Tribhuwana zawiera następujące rejony :
Odpowiednikami tych przestrzeni w terminologii mistycznej są sfery:

</doc>
<doc id="1745993" url="https://pl.wikipedia.org/wiki?curid=1745993" title="Pitryloka">
Pitryloka

Pitryloka (trl. "pitṛloka") – subtelny wymiar egzystencji po śmierci lub sfera w zaświatach w hinduizmie, siódma z kolei (poniżej brahmaloki) według filozofii sankhji i wedanty.
Już w Wedach tak określa się miejsce bytowania zmarłych.
Charakterystyka.
"Atharwaweda" utożsamia tę lokę ze swargaloką.
Tam po śmierci ciała fizycznego zmarły spotykał się ze swoimi przodkami.
Według nauk zawartych w traktacie "Manusmryti" okres jaki trwa jeden rok ziemski (12 miesięcy) to zaledwie dwanaście dni dla mieszkańców pitryloki a jeden dzień dla istot przebywających w dewaloce.
Los duszy po śmierci ciała.
Brama do świata bogów (dewaloka) znajdować się miała na północy, natomiast brama pitryloki na południu.
Według "Śatapathabrahamany" (6.6.2,4) wejście do dewaloki umiejscowione jest na północnym wschodzie, natomiast wejście do pitryloki na południowym wschodzie (13.8.1,5).
W eschatologii wedyjskiej tylko nieliczni po śmierci mieli szansą dostać się do świata bogów. Odbywać się to miało na skrzydłach lub w rydwanie
Pozostała większość dusz zmarłych ludzi udawała do pitryloki ("świata ojców"). Tam żyli dalej, ale tylko tak długo, dopóki ich męscy potomkowie składali w ofierze potrzebne im w zaświatach pożywienie, podczas comiesięcznej ceremonii śraddhy. Obiaty te mogli składać tylko męscy potomkowie z trzech ostatnich pokoleń zwani sapinda.
Jednak przez pierwszy rok po śmierci ofiarę składano oddzielnie. Dopiero po odprawieniu specjalnego rytuału po około roku, błąkający się duch o cechach upiora (preta) doznawał oficjalnej zmiany statusu na przodka i zyskiwał prawo do kultu właściwego przodkom z pitryloki.
Mieszkańcy pitryloki.
Władcą pitryloki jest Jama, tytułowany stąd pitrypati ("Pan Przodków").
Pitrylokę zamieszkują trzy klasy istot:

</doc>
<doc id="1745994" url="https://pl.wikipedia.org/wiki?curid=1745994" title="Return of the Vampire">
Return of the Vampire

Return of the Vampire – drugi album kompilacyjny duńskiej grupy heavymetalowej Mercyful Fate. Wydany przez Roadrunner Records 2 marca 1992 roku. Zawiera kompilację utworów z różnych wczesnych wersji demo zespołu. Utwory 7 i 8 pochodzą z dema grupy Danger Zone.

</doc>
<doc id="1745998" url="https://pl.wikipedia.org/wiki?curid=1745998" title="Nadodrzański Oddział Straży Granicznej">
Nadodrzański Oddział Straży Granicznej

Nadodrzański Oddział Straży Granicznej – jeden z oddziałów Straży Granicznej z siedzibą w Krośnie Odrzańskim, ochraniający granicę państwową z Niemcami i Czechami.
Zadania.
Do zadań NoOSG należy przede wszystkim ochrona szlaków komunikacyjnych o znaczeniu międzynarodowym przed przestępczością transgraniczną. Poza tym funkcjonariusze oddziału zajmują się zwalczaniem zorganizowanej przestępczości, handlu ludźmi, ich przemytu do krajów zachodniej Europy i niedopuszczeniem do nielegalnego transgranicznego przemieszczenia narkotyków, odpadów, substancji promieniotwórczych, broni, amunicji, papierosów oraz innych towarów akcyzowych. Ponadto do zadań SG należy wykrywanie przestępstw i wykroczeń granicznych oraz ściganie ich sprawców.
Formowanie i zmiany organizacyjne.
Nadodrzański Oddział Straży Granicznej z siedzibą w Krośnie Odrzańskim został powołany rozporządzeniem z 29 kwietnia 2009 r. w miejsce Lubuskiego Oddziału Straży Granicznej i został utworzony z dniem 1 czerwca 2009 roku.Zmiana nazwy Lubuskiego Oddziału Straży Granicznej była początkiem reformy na całej granicy zachodniej. Zgodnie z zatwierdzonymi przez Ministra Spraw Wewnętrznych i Administracji „Założeniami wieloletniej koncepcji funkcjonowania Straży Granicznej (2009-2015)” od 1 stycznia 2010 roku Nadodrzański Oddział Straży Granicznej w swe struktury przejął placówkę Straży Granicznej w Zgorzelcu od rozformowanego Łużyckiego Oddziału Straży Granicznej i placówki Straży Granicznej w Szczecinie, Szczecinie Porcie i Szczecinie-Goleniowie od rozformowanego Pomorskiego Oddziału Straży Granicznej. W związku z kolejną reorganizacją Straży Granicznej 16 października 2013 roku zostały zniesione trzy placówki: PSG w Szczecinie, PSG Szczecinie-Goleniowie oraz PSG w Szczecinie-Porcie i została utworzona PSG w Szczecinie, która 1 listopada 2013 roku została przekazana Morskiemu Oddziałowi Straży Granicznej. 15 listopada 2013 roku w skład NoOSG zostały włączone placówki z rozformowanego tego samego dnia Sudeckiego Oddziału Straży Granicznej.
Zarządzeniem nr 64 Komendanta Głównego Straży Granicznej z dnia 2 listopada 2010 określono i wprowadzono symbol Nadodrzańskiego Oddziału Straży Granicznej.
Siedziba.
Siedziba komendy Oddziału mieści się w zabytkowych koszarach w Krośnie Odrzańskim. Zostały one wybudowane na terenie majątku „Kamień” w latach 1909–1910. Całkowite zakończenie budowy i oddanie do użytku nastąpiło w dniu 30 września 1911. Był to pierwszy kompleks koszarowy w Krośnie Odrzańskim, nazwany przez mieszkańców Alvenslebenkaserne.
Zasięg terytorialny.
Od 15 listopada 2013 swoim działaniem obejmuje województwo lubuskie, wielkopolskie oraz dolnośląskie. Łącznie to ponad 715 km granicy państwowej.
Z dniem 1 października 2009 roku oddział swoim działaniem obejmował wchodzące w skład województwa dolnośląskiego powiaty: bolesławiecki i zgorzelecki, województwo lubuskie, województwo wielkopolskie oraz wchodzące w skład województwa zachodniopomorskiego powiaty: choszczeński, drawski, goleniowski, gryfiński, łobeski, myśliborski, policki, pyrzycki, stargardzki, szczecinecki, świdwiński, wałecki, miasto na prawach powiatu Szczecin oraz obszar morskich wód wewnętrznych na rzece Odrze na północ od granicy morskiego portu handlowego Szczecin do linii prostej łączącej brzegi Zalewu Szczecińskiego, przechodzącej przez boję „TN-C” północnego toru podejściowego do portu Trzebież i stawą „N” na wyspie Chełminek.
Z dniem 1 czerwca 2009 roku oddział swoim zasięgiem obejmował województwo
lubuskie i województwo wielkopolskie.
Struktura organizacyjna.
Funkcjonowanie Nadodrzańskiego Oddziału Straży Granicznej regulujowało Zarządzenie nr 55 Komendanta Głównego Straży Granicznej z dnia 14 sierpnia 2009 roku w sprawie
nadania regulaminu organizacyjnego Komendzie Nadodrzańskiego Oddziału Straży Granicznej w Krośnie Odrzańskim (Dz. Urz. KGSG Nr 9, poz. 60) z późniejszymi zmianami.
Komendą oddziału kierował Komendant Oddziału przy pomocy zastępców Komendanta Oddziału oraz kierowników komórek organizacyjnych komendy oddziału.
W skład komendy oddziału wchodziły komórki organizacyjne, o których mowa poniżej oraz Zespół Stanowisk Samodzielnych, Zespół Audytu Wewnętrznego i Zespół do spraw bezpieczeństwa i higieny pracy i ochrony przeciwpożarowej.
Zespół Stanowisk Samodzielnych, w skład, którego wchodziły: rzecznik prasowy, kapelan, radcy prawni, Zespół Audytu Wewnętrznego oraz Zespół do spraw bezpieczeństwa i higieny pracy i ochrony przeciwpożarowej, są bezpośrednio nadzorowane przez Komendanta Oddziału.
Od 1 stycznia 2010 roku NoOSG realizował w oparciu o 10 placówek Straży Granicznej:
Od 1 maja 2014 roku funkcjonowanie Nadodrzańskiego Oddziału Straży Granicznej reguluje Zarządzenie nr 52 Komendanta Głównego Straży Granicznej z dnia 17 kwietnia 2014 roku w sprawie nadania regulaminu organizacyjnego Komendzie Nadodrzańskiego Oddziału Straży Granicznej z siedzibą w Krośnie Odrzańskim (Dz. Urz. 2014.72).
Komendą Oddziału kieruje Komendant Oddziału przy pomocy.
W skład komendy oddziału wchodzą komórki organizacyjne, o których mowa poniżej oraz Zespół Stanowisk Samodzielnych.
Zespół Stanowisk Samodzielnych, w skład którego wchodzą radca prawny i kapelan, jest bezpośrednio nadzorowany przez Komendanta Oddziału.
Placówki NoOSG.
W terytorialnym zasięgu działania oddziału, terenowymi organami Straży Granicznej są komendant oddziału i komendanci placówek.

</doc>
<doc id="1746001" url="https://pl.wikipedia.org/wiki?curid=1746001" title="Trzech kumpli">
Trzech kumpli

Trzech kumpli – polski film dokumentalny z 2008 w reżyserii Anny Ferens i Ewy Stankiewicz opisujący losy Bronisława Wildsteina, Lesława Maleszki i Stanisława Pyjasa.
Film składa się z fabularyzowanej rekonstrukcji wydarzeń z okresu śmierci Stanisława Pyjasa oraz z wywiadów z ludźmi, którzy się z nim przyjaźnili, znali go, lecz także z oficerami Służby Bezpieczeństwa, którzy zajmowali się inwigilacją środowiska opozycji. Dokument demaskuje Lesława Maleszkę jako donosiciela, chętnie współpracującego z bezpieką, także już po tragicznej śmierci Pyjasa. Film wywołał żywe dyskusje; doprowadził też do zakończenia współpracy „Gazety Wyborczej” z Lesławem Maleszką.
Europoseł Bogusław Sonik, mąż występującej w filmie Liliany Sonik, zorganizował pokaz w Parlamencie Europejskim w dniu 18 listopada 2009 roku. Zdaniem europosła, dokument "wpisuje się w opowieść o tym, czym był reżim komunistyczny i czym było stawianie mu oporu (...). Ten film pokazuje, że brak rozliczenia się z przeszłością i nazwania tego, co jest złem, ciąży na życiu publicznym".
Obsada aktorska.
W scenach fabularyzowanych wystąpili:
Nagrody.
Sam film, lub jego twórcy, bezpośrednio za jego realizację, otrzymali nagrody:

</doc>
<doc id="1746003" url="https://pl.wikipedia.org/wiki?curid=1746003" title="Śiwaloka">
Śiwaloka

Śiwaloka – subtelny wymiar egzystencji po śmierci lub sfera w zaświatach, niebo boga Śiwy.
Niebo Śiwy niektóre źródła sytuują na zachodnim zboczu góry Meru. Śiwa wraz z małżonką i potomstwem, przebywa tam w siedmiopiętrowym kryształowym pałacu. Inna możliwa lokalizacja to zwieńczenie kosmicznego jaja Brahmy (brahmandy).
Zamieszkać po śmierci w loce Śiwy, to upragniony cel bramina śiwaickiego, który jako gryhasta (gospodarz) spełnia codzienne obowiązki społeczne i czci Śiwę zgodnie z zaleceniami puran .

</doc>
<doc id="1746004" url="https://pl.wikipedia.org/wiki?curid=1746004" title="Hiranjagarbha">
Hiranjagarbha

Hiranjagarbha (dewanagari हिरण्यगर्भ, "Złoty Zarodek", "Złote Dziecię", "Złote Ziarno", en Hiranyagarbha) – termin kosmologiczny z mitologii i filozofii indyjskiej opisywany najczęściej jako forma zarodkowa stwórcy, embrion ukryty w "wodach". Może być też użyty w znaczeniu imienia lub tattwy. Występuje już w tekście Wed.
W jednej z wersji przekazów z hiranjagarbhy ma wyrastać drzewo kosmiczne lub w innych wersjach dwa drzewa - żeńskie i męskie "pipal" (aśwattha).
Źródłosłów.
" Garbha" to macica, stąd spotykane tłumaczenia tego złożenia to: "złote jajko", "złoty zarodek", "złote nasienie".
Określenie "hiranja" na złotą barwę występuje również w innych kontekstach, np. w imieniu Hiranjakeśin ("Złotowłosy") – rysziego z epoki wedyjskiej .
Znaczenia.
Termin hiranjagarbha bywał różnie interpretowany w hinduizmie i filozofii indyjskiej na przestrzeni dziejów :
W początkach wszechświata Brahma przez rok przebywał wewnątrz hiranjagarbhy. Następnie to jajo rozdzielił na połówki : nieboskłon i ziemię. Taki opis przedstawia Rygweda.

</doc>
<doc id="1746005" url="https://pl.wikipedia.org/wiki?curid=1746005" title="Profesor Unrat">
Profesor Unrat

Profesor Unrat (niem. "Professor Unrat oder Das Ende eines Tyrannen") – to powieść niemieckiego pisarza Heinricha Manna napisana w 1904 roku i opublikowana rok później.
Opis fabuły.
57-letni nauczyciel gimnazjalny Raat żyje samotnie, z dala od społeczeństwa. Jest wdowcem i rozstał się ze swym synem, gdy ten czterokrotnie nie zdołał zdać wymaganych egzaminów i był widywany w towarzystwie różnych niezamężnych kobiet. Jednak Raat jako profesor to żyjąca legenda. Niemal każdy członek rodzin żyjących w mieście był niegdyś jego uczniem. Nadany mu przydomek Unrat nadszarpuje jednak znacząco jego reputację. Odbiera on to jako atak na jego osobę i oznakę braku szacunku. Każdy dzień w szkole jest dla niego dniem walki, uczniowie są jego wrogami, których stara się zwalczać wszystkimi dostępnymi środkami. I tak, by karać wychowanków, zadaje im przykładowo zadania, których nie są w stanie rozwiązać.
Jednak w osobie 17-letniego syna konsula Lohmanna profesor ma wyjątkowo mocnego przeciwnika. Jest inteligentny, skrzętnie unika kar Raata i wie, jak doprowadzać nauczyciela do furii. Profesor odkrywa w jego zeszycie wiersz zatytułowany "W hołdzie wspaniałej artystce Rosie Fröhlich".
By więc ostatecznie doprowadzić do upadku Lohmanna, Raat udaje się w poszukiwania za ową kobietą. U "Błękitnego anioła" dostrzega zapowiedź występu Rosie Fröhlich. Pod pozorem szukania uczniów, wchodzi więc do środka gospody, gdzie zdarzają mu się różne niezręczności, tak iż wzrok jego uczniów skupia się bezpośrednio na nim. Profesor ucieka szybko do innego pomieszczenia i staje tuż przed Rosą. Mimo iż zaczyna ją instruować, że ta powinna zaprzestać uwodzenia jego uczniów i wzywa ją do opuszczenia miasta, artystka broni go przed jej współpracownikami i oferuje lampkę wina. Wpływ, jaki kobieta miała na wychowanków Raata, udziela się także jemu.
Następnego dnia w szkole jest zawieszenie broni. Raat obawia się, że jego uczniowie wystawią go na pośmiewisko przed całą klasą, a ci z kolei boją się, że zostaną wezwani do dyrekcji. Po zajęciach Raat stara się odwiedzić artystkę nim zrobią to jego wychowankowie. Nie jest on w stanie znieść faktu, że wysyłają jej wino, szampana i kwiaty. Rosie udaje się jednak zauroczyć profesora. Tłumaczy mu, że wyrzuciła wszystkie podarunki i prosi go, by ten pomógł jej w zmianie stroju. Raat jest nią coraz bardziej pochłonięty. Spełnia jej wszystkie życzenia, kupuje drogie dania w restauracji, nowe ubrania i zapewnia umeblowane mieszkanie. Rosie stara się trzymać z daleka od jego uczniów, wyrzuca też z garderoby kapitana statku, gdy ten przychodzi z wizytą.
Raat zamartwia się w coraz większym stopniu o jego reputację w oczach innych ludzi. Jednak ani jego gospodyni, która skarży się na wizyty Rosy, ani też napomnienia dyrektora szkoły nie robią na profesorze dużego wrażenia. Broni on nawet honoru artystki, gdy ta zostaje oskarżona, wraz z jednym z uczniów, o profanację grobu. Dopiero gdy przyznaje się ona do uczestnictwa w występku, wycofuje się zdruzgotany ze swych twierdzeń i zostaje zwolniony ze szkoły.
Gdy pastor występuje przeciw Rosie, Raat staje ponownie w jej obronie i poszukuje jej z zamiarem oświadczyn. Nie waha się także, gdy ta przyznaje, że ma córkę.
Po dwóch latach małżeństwa oboje są na skraju finansowej ruiny. Przyjaciółka Rosy radzi mu, by ten zaczął udzielać lekcji. Te jednak szybko przeobrażają się w spotkania z udziałem różnych mężczyzn z całego miasta, Rosie dyskretnie służy im pomocą.
Na końcu Lohmann ponownie wkracza w życie Raata. Rosie spotyka go w mieście i zaprasza do mieszkania. Ten oferuje jej spłatę wszystkich długów i pozostawia na stole portfel. Gdy Rosie zaczyna jeszcze deklamować wiersz napisany przez ucznia, zazdrosny Raat wbiega z sąsiedniego pokoju i próbuje ją udusić. Następnie zabiera portfel i opuszcza mieszkanie. Niedługo potem małżeństwo zostaje aresztowane, a profesor staje się przedmiotem pośmiewiska w mieście.
Tło.
Książka została napisana w ciągu kilku miesięcy 1904 i ukazała się rok później. W mieście rodzinnym Manna, Lubece, jej publikacja została przemilczana, a gdy nie przyniosło to spodziewanych efektów, na dzieło wylała się lawina ostrej krytyki. Książka była także przez pewien czas zakazana.
Dzięki wielu tłumaczeniom oraz filmowi "Błękitny anioł" z udziałem Marleny Dietrich powieść stała się sławna na całym świecie. Wielu dostrzegało w sylwetce profesora Unrata karykaturę niemieckiego systemu kształcenia epoki rządów Wilhelma II. Mann, przedstawiając podwójną moralność mieszczaństwa, stworzył dokument o niemieckiej mentalności z okresu sprzed wybuchu I wojny światowej.
Analiza.
Heinrich Mann bierze w książce pod lupę aspekt metod wychowania z początku XX wieku. Młodych ludzi uczono respektu przed dorosłymi, posłuszeństwa i przestrzegania srogich reguł. Był to jednak system bardzo wątpliwy, co widać na przykładzie profesora Unrata. Wykorzystuje on każdą okazję, by doprowadzić jego podopiecznych do porządku. Zamyka ich w garderobie klasowej i zadaje im pytania, na które wie, że nie znają odpowiedzi. Każda oznaka braku szacunku jest przez niego surowo karana. Taki sposób kształcenia zabija w uczniach wszelką indywidualność, gdyż każdy z nich podlega tym samym regułom i nakazom.
Powieść to polityczna satyra i psychologiczne studium jednostki, która sprzeciwia się przejrzanym przez nią mechanizmom społecznym. Stosunek Raata do uczniów jest, w politycznym kontekście bliski szowinizmowi, jest to też postawa autorytarna. Jego tyrańskie podejście do klasy i niesprawiedliwe ocenianie to oznaka wewnętrznej bezsilności i świadectwo kompleksu niższości.
Mann krytykuje rozpad społeczeństwa mieszczańskiego pod rządami Wilhelma II i tematyzuje aspekty ówczesnego imperializmu. Autor kierował się otwarcie przeciwko narodowemu socjalizmowi i reprezentował światopogląd demokratyczny. W książce są ukazane konflikty między władzą a miłością, ale także stosunek między osobą tyrana i jego podwładnymi. Północnoniemieckie miasto z książki to rodzinne miasto autora Lubeka, choć nie jest ona bezpośrednio nazwana w tekście.
Wydanie książki z 1905 roku (nakład 2.000 egzemplarzy) nie było sukcesem Manna. Nawet brat Thomas nie szczędził Heinrichowi słów krytyki, określając jego dzieło jako swawolne i słabe. Rozgłos powieści przyniosła dopiero produkcja Josefa von Sternberga "Błękitny anioł".

</doc>
<doc id="1746006" url="https://pl.wikipedia.org/wiki?curid=1746006" title="Machometr">
Machometr

Machometr – przyrząd pokładowy statku powietrznego służący do pomiaru liczby Macha, czyli stosunku prędkości statku powietrznego względem opływającego go powietrza do lokalnej wartości prędkości dźwięku.
Machometry stosuje się przede wszystkim w samolotach latających z dużymi prędkościami, kiedy to wraz ze zbliżaniem się do prędkości dźwięku zmieniają się własności pilotażowe samolotu, spada siła nośna, wzrasta siła oporu, zmienia się punkt parcia sił aerodynamicznych, spada skuteczność lotek. Wszystko to prowadzi do zmian stateczności i sterowności samolotu. Zbiór tych zjawisk nosi nazwę "kryzysu falowego", jego własnością jest to że na różnych wysokościach lotu występuje przy różnych prędkościach, ale zawsze przy tej samej liczbie Macha.
Machometry podzielić można ze względu na sposób skalowania na poddźwiękowe (Ma&lt;0,95) i naddźwiękowe. Wzór skalowania machometru dla prędkości poddźwiękowych ma postać:
gdzie:
Machometr przypomina budową prędkościomierz TAS (różnią się tylko puszkami aneroidowymi), z niezupełną poprawką temperaturową, ze względu na to podobieństwo często montuje się machometr i prędkościomierz w jednej obudowie.

</doc>
<doc id="1746007" url="https://pl.wikipedia.org/wiki?curid=1746007" title="Parafia Niepokalanego Poczęcia Najświętszej Maryi Panny w Łęczycy">
Parafia Niepokalanego Poczęcia Najświętszej Maryi Panny w Łęczycy

Parafia Niepokalanego Poczęcia Najświętszej Maryi Panny w Łęczycy – parafia rzymskokatolicka należąca do dekanatu Łęczyca w diecezji łowickiej.
W 1979 r. przy bernardyńskim kościele klasztornym pw. Niepokalanego Poczęcia NMP biskup łódzki Józef Rozwadowski utworzył samodzielny ośrodek duszpasterski. W 1981 r. erygowana została pełnoprawna parafia.
Parafia obejmuje północno-zachodnią część Łęczycy.

</doc>
<doc id="1746009" url="https://pl.wikipedia.org/wiki?curid=1746009" title="Józef Sołtyk (zm. 1803)">
Józef Sołtyk (zm. 1803)

Józef Sołtyk herbu własnego (ur. ok. 1750, zm. 1803) – kasztelan małogoski, ostatni kasztelan zawichojski.
Rodzina.
Pochodził z polskiego rodu szlacheckiego herbu własnego (herbu Sołtyk), wywodzącego się według tradycji z Prus Królewskich.
Był najstarszym synem kasztelana warszawskiego Macieja i w VIII pokoleniu potomkiem Mikity (Mikołaja) Sołtyka. Obrazuje to poniższy schemat:
Był bratem Macieja Kajetana, sekretarza w. koronnego i Stanisława, senatora oraz marszałka Sejmu Księstwa Warszawskiego. 
Kariera.
Ze związku z Józefą Urbańską pozostawił 2 synów: Franciszka Macieja Stanisława i Leona Kaliksta oraz córkę Barbarę Matyldę. Według Żychlińskiego miał także córki: Joannę, Maryannę i Judytę.

</doc>
<doc id="1746010" url="https://pl.wikipedia.org/wiki?curid=1746010" title="Hiromu Arakawa">
Hiromu Arakawa

 (ur. 8 maja 1973 na Hokkaido) – japońska mangaka. Wychowywała się na mlecznej farmie wraz ze swymi pięcioma siostrami. Zasłynęła w 2001 roku mangą "Fullmetal Alchemist". Autorka często przedstawia siebie pod postacią krowy w okularach i bardzo ceni sobie prywatność. Obecnie mieszka w Tokio, gdzie oprócz "Fullmetal Alchemist" tworzy dzieła takie jak "Raiden 18", "Souten no Koumori" i "Hero Tales".
Serie.
Mangi autorstwa Hiromu Arakawy:
Mangi z ilustracjami Hiromu Arakawy:

</doc>
<doc id="1746011" url="https://pl.wikipedia.org/wiki?curid=1746011" title="Brahmanda">
Brahmanda

Brahmanda (trl. "brahmānḍa", "jajo Brahmy") – hinduistyczny makrokosmos, model świata materialnego o formie kosmicznego jaja, którego twórcą jest Brahma (czyli Śrikantha).
Jajo Brahmy przestaje istnieć podczas prakrytapralaji.
Podział.
Z pępka Garbhodakaśaji wyrasta kwiat lotosu, błyszczący jak tysiąc oślepiających słońc, który jest źródłem wszystkich uwarunkowanych dusz, a pierwszą żywą istot, która z niego pochodzi jest Brahma. Gdy Mahawisznu, który spoczywa na Oceanie Garbhodaka, wnika do serca Brahmy, ten odzyskuje swą inteligencję i stwarza wszechświat, takim jakim był poprzednio. Na początku Brahma stwarza ze swego cienia okrywy ignorancji uwarunkowanych dusz. Okryw tych jest pięć, a zostały nazwane: "tamisra, andha-tamisra, tamas, moha i maha-moha".
21 warstw.
Brahmanda dzieli się na 21 poziomów.
Otoczona jest skorupą (analogicznie jak jajko) i umieszczona w przestrzeni wszechświata pośród sobie podobnych światów. Jajo Brahmy istnieje tak długo jak jego stwórca, jednak rejony niższe zanikają każdego dnia Brahmy. Termin ten charakterystyczny jest dla okresu powedyjskiego.
Podział brahmandy na rejony jest troisty, dając w efekcie 21 sfer :
42 warstwy.
Jajo Brahmy bywa dzielone również na 42 poziomy (loka). Siedem najwyższych sfer (zaczynających się od poziomu ziemskiego) to górna połowa jaja. Dolną połówkę brahmandy stanowi zaś siedem sfer patala i 28 sfer naraka.

</doc>
<doc id="1746012" url="https://pl.wikipedia.org/wiki?curid=1746012" title="Freja Randers">
Freja Randers



</doc>
<doc id="1746013" url="https://pl.wikipedia.org/wiki?curid=1746013" title="Never Too Far">
Never Too Far

„Never Too Far” – piosenka w stylu pop skomponowana i wyprodukowana przez Mariah Carey oraz duet Jimmy Jam i Terry Lewis na ósmy studyjny album Carey, Glitter. Utwór ten został wydany we wrześniu 2001 roku jako drugi singiel promujący album. W Stanach Zjednoczonych był to pierwszy singiel w karierze artystki, który został wydany tylko w formacie airplay, tym samym był to również pierwszy, który nie znalazł się na liście "Billboard Hot 100". W większości krajów Europy oraz w Australii singel został wydany wspólnie z piosenką „Don’t Stop (Funkin’ 4 Jamaica)”.
Informacje i kontekst filmowy.
"Never Too Far” to utwór wyrażający tęsknotę ukochanych po rozstaniu. Tak też został wykorzystany w filmie „Glitter”. Billie Frank (Mariah Carey) po rozstaniu z ukochanym Dicem (Max Beesley) z tęsknoty napisała tekst tego utworu, w tym czasie Dice skomponował melodię. Po tragicznej śmierci ukochanego, Billie wykonuje ten utwór w jednej z ostatnich scen filmu, kiedy to staje na deskach "Madison Squere Garden".
Inna wersja utworu.
Powstała również wersja utworu pod nazwą „Never Too Far/Hero Medley”, w której to piosenka „Never Too Far” została połączona z utworem Carey z 1993 r. – Hero. Wersja ta została wydana wyłącznie na rynek amerykański.
Teledysk.
Jako teledysk został wykorzystany fragment filmu „Glitter”, gdy główna bohaterka Billie Frank (Mariah Carey) śpiewa ją podczas swojego pierwszego koncertu w "Madison Squere Garden". Billie po śmierci ukochanego wyraża w ten sposób uczucia, których nie zdążyła mu wypowiedziec.

</doc>
<doc id="1746016" url="https://pl.wikipedia.org/wiki?curid=1746016" title="Parafia św. Andrzeja Apostoła w Łęczycy">
Parafia św. Andrzeja Apostoła w Łęczycy

Parafia św. Andrzeja Apostoła w Łęczycy – parafia rzymskokatolicka należąca do dekanatu Łęczyca w diecezji łowickiej.
Erygowana w 1131 r.
Do parafii oprócz większej części Łęczycy należą: Borki, Dzierzbiętów Duży, Dzierzbiętów Mały, Konary, Leszcze, Lubień, Sierpów, Topola Katowa, Wilczkowice Dolne, Wilczkowice Górne, Wilczkowice nad Szosą i Wilczkowice Średnie

</doc>
<doc id="1746020" url="https://pl.wikipedia.org/wiki?curid=1746020" title="Rekordy Arsenalu F.C.">
Rekordy Arsenalu F.C.

Ta strona przedstawia rekordy Arsenalu F.C.
Rekordy piłkarzy.
Występy.
Najwięcej występów.
"Tylko oficjalne mecze są policzone, uwzględniono mecze, w których gracz wszedł jako zmiennik. Liczby w nawiasach oznaczają liczbę bramek danego piłkarza."
Strzelcy.
Najwięcej bramek.
"Policzone są tylko oficjalne spotkania. Liczby w nawiasach oznaczają liczbę występów"
Klubowe rekordy.
Frekwencje.
"Uwzględniono tylko oficjalne mecze"
Rekordy krajowe.
Arsenal posiada kilka rekordów krajowych:
Rekordy europejskie.
Arsenal posiada kilka rekordów europejskich:

</doc>
<doc id="1746022" url="https://pl.wikipedia.org/wiki?curid=1746022" title="Shane Stefanutto">
Shane Stefanutto

Shane Peter Stefanutto (ur. 12 stycznia 1980 w Cairns) – australijski piłkarz pochodzenia włoskiego występujący na pozycji obrońcy. Zawodnik klubu Olympic FC.
Kariera klubowa.
Stefanutto zawodową karierę rozpoczynał w 1998 roku w klubie Brisbane Strikers z National Soccer League. W debiutanckim sezonie pełnił tam rolę rezerwowego, ale od początku następnego stał się podstawowym graczem Brisbane. W tym klubie grał przez 6 lat. W tym czasie rozegrał tam 124 ligowe spotkania i zdobył 1 bramkę.
W 2004 roku podpisał kontrakt z norweskim Lillestrøm SK. W Tippeligaen zadebiutował 12 kwietnia 2004 w wygranym 2:0 pojedynku z Fredrikstadem. W Lillestrøm przez pierwsze dwa sezony był graczem rezerwowym, a podstawowym zawodnikiem stał się od sezonu 2006. 26 sierpnia 2007 w wygranym 7:0 spotkaniu Aalesunds FK strzelił pierwszego gola w Tippeligaen. W tym samym roku zdobył z klubem Puchar Norwegii.
W 2008 roku Stefanutto odszedł do Lyn Fotball, także występującego w Tippeligaen. Pierwszy ligowy mecz rozegrał tam 27 kwietnia 2008 przeciwko Fredrikstadowi (0:0). W Lyn występował przez 2 sezony. W 2009 roku wrócił do Australii, gdzie został graczem klubu North Queensland Fury z A-League. W tych rozgrywkach zadebiutował 15 sierpnia 2009 w przegranym 0:5 pojedynku z Gold Coast United. W North Queenslan Fury spędził rok.
W 2010 roku podpisał kontrakt z zespołem Brisbane Roar, również grającym w A-League. Pierwszy ligowy mecz rozegrał tam 8 sierpnia 2010 przeciwko Gold Coast United (0:0). Wraz z Brisbane trzy razy zdobył mistrzostwo A-League (2011, 2012, 2014). W 2016 roku odszedł do Olympic FC.
Kariera reprezentacyjna.
W reprezentacji Australii Stefanutto zadebiutował 24 marca 2007 w wygranym 2:0 towarzyskim meczu z Chinami. W latach 2007–2009 w drużynie narodowej zagrał 3 razy.

</doc>
<doc id="1746023" url="https://pl.wikipedia.org/wiki?curid=1746023" title="Megophryidae">
Megophryidae

Megophryidae – liczna rodzina płazów z rzędu płazów bezogonowych (Anura). Zalicza się do niej od 70 do 100 gatunków rozdzielonych na 12 rodzajów.
Zasięg występowania.
Gatunki z tej rodziny pochodzą z ciepłych terenów południowo-wschodniej Azji, od podnóża Himalajów na wschodzie do Indonezji i Wielkich Wysp Sundajskich na południu, sięgająca aż do Filipin. 
Charakterystyka.
Zwierzęta te posługują się kamuflażem, zwłaszcza te żyjące w lesie wydają się podobne do opadłych liści. Niektóre z nich mają fałdy skórne grające rolę unerwienia liścia. Gatunek "Megophrys montana" ma zaś ostre wyrostki sterczące w okolicy nosa i oczu, dzięki czemu kształt zwierzęcia się rozmywa.
Megophryidae mierzą od 2 do 12,5 cm. Dorosłe mają wiosłokształtne języki. Kijanki zamieszkują różne wody, zazwyczaj sadzawki i strumienie. Wiąże się to z występującą wśród nich dużą różnorodnością.
Podział systematyczny.
Do rodziny należą następujące podrodziny:

</doc>
<doc id="1746024" url="https://pl.wikipedia.org/wiki?curid=1746024" title="Pitri">
Pitri



</doc>
<doc id="1746027" url="https://pl.wikipedia.org/wiki?curid=1746027" title="Samsung i8910">
Samsung i8910

Samsung i8910 inaczej zwany OmniaHD – smartfon firmy Samsung. Jest wyposażony w aparat fotograficzny 8 MPx oraz kamerę, która może nagrywać filmy w rozdzielczości HD (1280x720). Działa pod kontrolą systemu operacyjnego Symbian s60 9.4v5.

</doc>
<doc id="1746028" url="https://pl.wikipedia.org/wiki?curid=1746028" title="Leptobrachium">
Leptobrachium

Leptobrachium – rodzaj płaza bezogonowego z podrodziny Leptobrachiinae w rodzinie Megophryidae. 
Zasięg występowania.
Rodzaj obejmuje gatunki występujące w południowych Chinach i Indiach do wysp Cieśniny Sundajskiej i Filipin.
Systematyka.
Podział systematyczny.
Do rodzaju należą następujące gatunki:

</doc>
<doc id="1746029" url="https://pl.wikipedia.org/wiki?curid=1746029" title="Parafia Narodzenia Pańskiego w Błoniu">
Parafia Narodzenia Pańskiego w Błoniu

Parafia Narodzenia Pańskiego w Błoniu – parafia rzymskokatolicka w Błoniu. Obsługiwana przez księży diecezjalnych.
Parafia została erygowana w 1996. Obecny kościół parafialny pochodzi z lat 1998–2002, konsekrowany w 2005.

</doc>
<doc id="1746031" url="https://pl.wikipedia.org/wiki?curid=1746031" title="Szymon Schreiber">
Szymon Schreiber

Szymon Schreiber, hebr. שמעון סופר (ur. 19 grudnia 1820 w Presburgu, zm. 26 marca 1883 w Krakowie) – polski rabin, w latach 1861-1883 rabin Krakowa.
Był synem Mosze Schreibera (1762-1839), zwanego "Chatam Sofer" i jego drugiej żony Sary (1790-1832), córki Akiwy Egera. Dziadek Szymona Schreibera Samuel był nauczycielem w Krakowie, potem rabinem we Frankfurcie nad Menem. W 1848 został rabinem w Mattersdorfie, a w 1861 w Krakowie. Był jednym z pierwszych ortodoksyjnych rabinów, który brał udział w życiu publicznym. Założył partię "Machsike Hadas" (z hebr. "Wzmocnienie religii"). 
W lipcu 1879 został wybrany do parlamentu w Wiedniu VI kadencji z okręgu Kołomyja – Buczacz – Śniatyn. Rywalizował z Wilhelmem Leżańskim, doktorem prawa, c. k. prokuratorem w Kołomyi; na głosujących 2369 osób uzyskał 1443 głosy.
Jego książki dotyczące żydowskiej tradycji wydane zostały w latach 1952-1955 w dwóch tomach pt. "Miktaw Sofer".
Zmarł w Krakowie. Pochowany jest na nowym cmentarzu żydowskim przy ulicy Miodowej. Jego siostrzeńcem i zarazem zięciem był Akiba Kornitzer (1838-1892).

</doc>
<doc id="1746034" url="https://pl.wikipedia.org/wiki?curid=1746034" title="Pitrypati">
Pitrypati



</doc>
<doc id="1746037" url="https://pl.wikipedia.org/wiki?curid=1746037" title="Parafia Świętej Trójcy w Błoniu">
Parafia Świętej Trójcy w Błoniu

Parafia Świętej Trójcy w Błoniu – parafia rzymskokatolicka w Błoniu. Obsługiwana przez księży diecezjalnych.
Proboszczem parafii jest od 2007 roku ksiądz kanonik Tadeusz Gałecki. Wikariuszami są księża: Jarosław Nowakowski (w parafii od 2015 roku), Marcin Żugaj (od 2019 roku), Arkadiusz Śledzik (w parafii od 2019 roku).
Historia.
Parafia została erygowana w XIII wieku. Od 1288 do 1831 rezydowali przy niej kanonicy regularni laterańscy. Od tego roku parafię obsługują księża diecezjalni. 
Obecny kościół parafialny wczesnogotycki pochodzi z 1257, wielokrotnie przebudowywany.

</doc>
<doc id="1746042" url="https://pl.wikipedia.org/wiki?curid=1746042" title="Pablo Vitti">
Pablo Vitti

Pablo Ernesto Vitti (ur. 9 lipca 1985 w Rosario) – argentyński piłkarz z obywatelstwem włoskim występujący najczęściej na pozycji ofensywnego pomocnika.
Kariera klubowa.
Vitti zawodową karierę rozpoczynał w klubie Rosario Central. W argentyńskiej Primera División zadebiutował 29 lutego 2004 w zremisowanym 1:1 meczu z Chacarita Juniors. 18 czerwca 2004 w zremisowanym 1:1 spotkaniu z Gimnasią La Plata strzelił pierwszego gola w trakcie gry w Primera División. W Rosario grał przez trzy lata. W tym czasie rozegrał tam 75 ligowych spotkania i zdobył trzynaście bramek.
W 2006 roku Vitti za sumę 3,5 miliona euro przeszedł do Club Atlético Banfield, również grającego w argentyńskiej Primera División. Pierwszy ligowy mecz w jego barwach zaliczył 11 marca 2007 przeciwko San Lorenzo de Almagro (1:2). W Banfield grał przez rok i w tym czasie zagrał tam w piętnastu ligowych meczach.
W styczniu 2008 roku Vitti jako wolny zawodnik podpisał kontrakt z CA Independiente. Od czasu debiutu pełnił tam rolę rezerwowego i przez pół roku rozegrał tam dwa spotkania. W sierpniu 2008 został wypożyczony do ukraińskiego Czornomorca Odessa. Grał tam do stycznia 2009. Wówczas powrócił do Independiente, ale w lutym wypożyczono go do kanadyjskiego Toronto FC, grającego w Major League Soccer. W tych rozgrywkach zadebiutował 28 marca 2009 w zremisowanym 1:1 spotkaniu z Columbus Crew. Pierwszą bramkę w trakcie gry w Major League Soccer zdobył 25 czerwca 2009 w wygranym 2:0 pojedynku z New York Red Bulls.
Przez cały rok 2010 Vitti reprezentował barwy peruwiańskiego Universidadu San Martín. Doszedł z zespołem do 1/8 finału Copa Libertadores, natomiast w sezonie ligowym 2010 zdobył dwanaście bramek w 32 spotkaniach i wywalczył z Universidadem mistrzostwo Peru. Został także wybrany najlepszym piłkarzem, pomocnikiem i obcokrajowcem peruwiańskich rozgrywek. Wiosną 2011 przeszedł do bardziej utytułowanego peruwiańskiego klubu Universitario de Deportes z siedzibą w stołecznej Limie, gdzie spędził resztę roku i nie osiągnął z drużyną większych sukcesów.
Wiosną 2012 Vitti został zawodnikiem meksykańskiego Querétaro FC.
Kariera reprezentacyjna.
W 2005 roku Vitti został powołany przez selekcjonera Francisco Ferraro do reprezentacji Argentyny U–20 na Młodzieżowe Mistrzostwa Świata w Holandii. Młodzi Argentyńczycy zdobyli wówczas tytuł mistrzowski, natomiast zawodnik Rosario Central wystąpił w trzech spotkaniach, nie zdobywając bramki.

</doc>
<doc id="1746044" url="https://pl.wikipedia.org/wiki?curid=1746044" title="Illadelph Halflife">
Illadelph Halflife

Illadelph Halflife – wydany w 1996 trzeci album hip-hopowej grupy The Roots. W 1998 roku został wybrany do zestawienia 100 najlepszych rapowych płyt przez magazyn The Source. Album zdobył także uznanie wielu innych pism.

</doc>
<doc id="1746045" url="https://pl.wikipedia.org/wiki?curid=1746045" title="Reguła wnioskowania">
Reguła wnioskowania

Niech formula_1 będzie dowolnym zbiorem.
Regułą wnioskowania w formula_1 jest dowolna relacja formula_3 dla której formula_4
Jeśli formula_5 jest regułą wnioskowania w formula_6 to formula_7 nazywamy "sekwentem" tej reguły. Zbiór formula_8 nazywamy "zbiorem przesłanek" tego sekwentu, a formula_9 jego "wnioskiem".
Reguła jest "finitarna", jeśli przesłanki jej sekwentów są zawsze skończone.

</doc>
<doc id="1746049" url="https://pl.wikipedia.org/wiki?curid=1746049" title="Milan Adam">
Milan Adam

Milan Adam (ur. 28 maja 1928 w Pardubicach, zm. 22 września 2008 w Pradze) – czeski lekarz reumatolog i naukowiec, minister szkolnictwa, młodzieży i kultury fizycznej (1989–1990), przewodniczący Czechosłowackiej Partii Socjalistycznej (1990–1991). 
Życiorys.
W 1952 ukończył studia na Wydziale Lekarskim Uniwersytetu Karola. Specjalizował się w reumatologii oraz kolagenach. Jako lekarz odbywał liczne staże w instytucjach naukowych i lekarskich Europy (m.in. Max Planck Institut für Eiweiß- und Lederforschung w Monachium). Od 1945 członek Czechosłowackiej Partii Narodowo-Socjalistycznej, po 1948 znalazł się w szeregach koncesjonowanych socjalistów. Od 1989 do 1990 stał na czele resortu szkolnictwa, młodzieży i kultury fizycznej. W latach 1990–1991 pełnił obowiązki prezesa Czechosłowackiej Partii Socjalistycznej po odejściu z urzędu Jiří Vyvadila.
Był członkiem New York Academy of Sciences.

</doc>
<doc id="1746054" url="https://pl.wikipedia.org/wiki?curid=1746054" title="Maurycy Wiener">
Maurycy Wiener

Maurycy Wiener (ur. 1 października 1906 w Krakowie, zm. 17 grudnia 1990 w Krakowie) – polski adwokat i działacz społeczności żydowskiej, wieloletni przewodniczący krakowskiego oddziału Towarzystwa Społeczno-Kulturalnego Żydów w Polsce.
Był członkiem PPR, a następnie PZPR. Ukończył studia na Wydziale Prawa Uniwersytetu Jagiellońskiego. Pochowany jest na nowym cmentarzu żydowskim przy ulicy Miodowej w Krakowie.

</doc>
<doc id="1746055" url="https://pl.wikipedia.org/wiki?curid=1746055" title="Don’t Stop (Funkin’ 4 Jamaica)">
Don’t Stop (Funkin’ 4 Jamaica)

„Don’t Stop (Funkin’ 4 Jamaica)” to piosenka w stylu R&amp;B skomponowana przez Mariah Carey, DJ Clue, Duro i Mystkiala na ósmy studyjny album Carey, Glitter. Mariah Carey, DJ Clue i Duro są również odpowiedzialni za produkcję utworu. Piosenka została wydana w grudniu 2001 jako trzeci singel promujący album. W większości krajów Europy oraz w Australii piosenka została wydana jako b-sides do singla "Never Too Far". W Stanach Zjednoczonych był to drugi singel z albumu (pierwszym był "Loverboy"), który otrzymał prawa komercyjne oraz został wydany głównie w radiostacjach rhymic i urban, które grają muzykę w stylu R&amp;B. Był to drugi singel w karierze wokalistki, który nie znalazł się na liście "Billboard Hot 100".
Informacje i kontekst filmowy.
Piosenka „Don’t Stop (Funkin’ 4 Jamaica)” zawiera sample wywodzącej się z lat 80. piosenki „Funkin' 4 Jamaica (N.Y)”, która należała do Toma Browne’a i Toni Smitha.
W wersji należącej do Mariah Carey, partie hip-hopowe wykonuje Mystikal.
Utwór został wykorzystany w filmie „Glitter” w momencie, gdy w klubie DJ Dice (Max Beesley) chodzi między publicznością, która śpiewa ten utwór, w ten sposób namawia Billie Frank (Mariah Carey) to pokazania swojego niezwykłego głosu.
Teledysk.
Reżyserem klipu jest Sanaa Hamri. Ujęcia kręcone są na rajskiej wyspie, gdzie panuje impreza. Ukazany jest Mystikal, a także MAriah w trzech wersjach jako chórek. Następnie impreza przeniosna jest na taras nad wodą.

</doc>
<doc id="1746068" url="https://pl.wikipedia.org/wiki?curid=1746068" title="XXX symfonia (KV 202)">
XXX symfonia (KV 202)

XXX Symfonia D-dur (KV 202) − symfonia skomponowana przez Wolfganga Amadeusa Mozarta, ukończona 5 maja 1774 w Salzburgu. Ostatnia tzw. "symfonia salzburska".

</doc>
<doc id="1746069" url="https://pl.wikipedia.org/wiki?curid=1746069" title="A Different Shade">
A Different Shade

A Different Shade – debiutancki album szwedzkiego wokalisty Erika Segerstedta wydany 21 stycznia 2007 roku. Album wydał Sony BMG. Album znalazł się na drugim miejscu w Sverigetopplistan.
Album promowany był przez dwa single: „I Can't Say I'm Sorry” oraz „How Did We Change”. „I Can't Say I'm Sorry” na którym dwukrotnie znalazł się tytułowy utwór (wersja z wokalem i wersja instrumentalna). Singel był przez tydzień na pierwszym miejscu w publikatorze szwedzkiej listy przebojów Sverigetopplistan.

</doc>
<doc id="1746074" url="https://pl.wikipedia.org/wiki?curid=1746074" title="Nick Littlemore">
Nick Littlemore

Nick Littlemore – australijski muzyk i producent muzyczny. Brat Sama Littlemore'a. Nick jest członkiem zespołów: Pnau i Empire of the Sun.

</doc>
<doc id="1746079" url="https://pl.wikipedia.org/wiki?curid=1746079" title="Project Pat">
Project Pat

Project Pat, właściwie Patrick Stephen Houston (ur. 8 lutego 1972 w Memphis, Tennessee) – amerykański raper. Starszy brat "Jordana Michaela Houstona" (Juicy J).
O Patricku zaczęło być głośno w mainstreamowym światku rapu po refrenie wykonanym w hicie "Three 6 Mafia" pt. "Sippin' on Some Syrup" w 2000 r. oraz wydaniu trzeciego albumu w 2001, najlepiej sprzedającego się albumu niezależnego w wytwórni Hypnotize Mindz.
W 2001 został oskarżony o nielegalne posiadanie broni.

</doc>
<doc id="1746081" url="https://pl.wikipedia.org/wiki?curid=1746081" title="Serhij Prociuk">
Serhij Prociuk

Serhij Anatolijowycz Prociuk (ukr. Сергій Анатолійович Процюк, ur. 7 lutego 1963 roku w Kijowie) – ukraiński piłkarz, występujący na pozycji obrońcy lub pomocnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Dynama Kijów. W 1981 rozpoczął karierę piłkarską w Nywie Winnica. Po zwycięstwie w turnieju "Pereprawa" został zabrany z powrotem do Dynama. Przez wysoką konkurencję występował w drużynie rezerwowej Dynama oraz farm-klubie Dynamo Irpień. W 1987 przeszedł do Czornomorca Odessa, skąd został zaproszony do Dinamo Moskwa. W 1991 bronił barw klubu Tiligul-Tiras Tyraspol. W 1992 powrócił do odeskiego zespołu. Kolejnymi klubami w karierze byli Nosta Nowotroick, Weres Równe, KaIK Kaskinen, Bukowyna Czerniowce i Spartak Nalczyk. Kończył karierę w ukraińskim drugoligowym klubie Naftowyk Ochtyrka.
Kariera trenerska.
Bo zakończeniu kariery piłkarskiej od 2001 pracował na stanowisku trenera w SDJuSzOR Dynama Kijów. W lipcu 2008 zaproszony pomagać trenować drużynę rezerwową Dynama.

</doc>
<doc id="1746084" url="https://pl.wikipedia.org/wiki?curid=1746084" title="Gods of War (album Blasphemy)">
Gods of War (album Blasphemy)

 Gods of War - drugi album studyjny zespołu Blasphemy. Wydany w 1993 roku.

</doc>
<doc id="1746085" url="https://pl.wikipedia.org/wiki?curid=1746085" title="Yuanmingyuan">
Yuanmingyuan

Yuanmingyuan (chin. trad. 圓明園, chin. upr. 圆明园, pinyin "Yuánmíngyuán") – dawny kompleks parkowo-pałacowy, stanowiący letnią rezydencję cesarzy z dynastii Qing, znajdujący się w Pekinie nieopodal jeziora Kunming, na północny zachód od Miasta Cesarskiego. Doszczętnie zniszczony przez wojska cudzoziemskie w czasie II wojny opiumowej w 1860 roku. Do dzisiaj zachowały się jego rozległe ruiny. Nazwa Yuanmingyuan oznacza "Ogród Doskonałości i Blasku".
Cały kompleks liczył 10 kilometrów długości i obejmował powierzchnię ponad 800 hektarów na której znajdowało się około 200 budynków. Składał się z trzech samodzielnych ogrodów: Ogrodu Doskonałości i Blasku (chin. trad. 圓明園, chin. upr. 圆明园, pinyin "Yuánmíngyuán"), Ogrodu Wiecznej Wiosny (chin. upr. 长春园, chin. trad. 長春園, pinyin "Chángchūnyuán") i Wytwornego Ogrodu Wiosny (chin. upr. 绮春园, chin. trad. 綺春園, pinyin "Qǐchūnyuán").
Historia budowy.
Budowę kompleksu Yuanmingyuan zapoczątkował w 1707 roku cesarz Kangxi jako podarunek dla swojego czwartego syna Yongzhenga, który podczas swojego panowania (1723-1735) znacznie go rozbudował, wznosząc nowe pawilony i lokując wokół koszary gwardii przybocznej. Rozbudowę Yuanmingyuan kontynuował cesarz Qianlong, wznosząc nowe pawilony i poszerzając tereny parkowe. Cała inwestycja została ukończona około 1744 roku. Przy projektowaniu kompleksu brali udział znajdujący się wówczas w Chinach Europejczycy, m.in. Giuseppe Castiglione.
Wygląd.
Odtworzenie w pełni dawnego wyglądu Yuanmingyuanu jest niemożliwe ze względu na ogrom zniszczeń i zaginięcie planów obiektu. Źródłami pozwalającymi poznać pierwotny kształt obiektu są głównie zarysy fundamentów, opisy i nieliczne obrazy lub zdjęcia wykonane przez wojska brytyjskie w 1860 roku.
Yuanmingyuan był połączony ze znajdującym się w sąsiedztwie Ogrodem Wiecznej Wiosny ("Changchunyuan"). Z Pekinem łączyła go brukowana granitowymi płytami droga. Przed bramą, po obu stronach drogi, znajdowały się pawilony mieszczące urzędy państwowe, akademię cesarską, bibliotekę i skarbiec. Brama była kryta dwuspadowym, obłożonym dachówką dachem. Zdobiła ją tablica z nazwą ogrodu, wypisana przez samego cesarza Kangxi. Do bramy przylegały pawilony-poczekalnie. Za bramą położone były letnie rezydencje książąt i nazywane Wachlarzowymi dwa jeziorka porośnięte lotosami. Nieopodal znajdowała się kilkudziesięciometrowej długości "zasłona duchów", broniąca wstępu złym mocom.
Następna część ogrodu oddzielona była fosą, nad którą prowadził kamienny most. Oba jego brzegi porastały wierzby. Za fosą znajdowały się trzy bramy, z których lewa służyła tylko cesarzowi, a pozostałe dwie zwykłym śmiertelnikom. Wiodły one do Pawilonu Wielkiej Wspaniałej Jasności ("Zhengdaguangming"), gdzie cesarz udzielał audiencji zagranicznym poselstwom. Budynek był konstrukcji kamienno-drewnianej. Kryty dachówką dach pawilonu wspierał się na malowanych na czerwono kolumnach zwieńczonych wyobrażeniami smoków. Z tyłu pawilonu wznosiło się sztuczne wzgórze porośnięte sosnami. Na wschód od tego miejsca wznosił się Pawilon Sumienności w Sprawowaniu Władzy, połączony z poprzednim pawilonem ciągiem ganków i podwórców, gdzie cesarze odbywali spotkania w sprawach państwowych i dyskusje filozoficzne. Na północ od pawilonu znajdowało się Jezioro Przednie z wysepką, na której ulokowane były apartamenty mieszkalne cesarza. Głównym z nich był Pawilon Doskonałej Jasności.
W zachodniej części ogrodu znajdował się sztuczny zbiornik wodny, pośrodku którego ulokowany był budynek na planie swastyki o nazwie Dziesięć Tysięcy Miejsc Szczęścia i Harmonii. Nieopodal znajdowało się pole, na którym odbywały się uroczystości państwowe, obchody świąt i pokazy sztucznych ogni. Powyżej tego miejsca mieścił się olbrzymi kompleks stanowiący Sanktuarium Przodków, otoczony podwójnym murem z trzema monumentalnymi bramami pailou. Najokazalszą częścią Sanktuarium był Pałac Pokoju i Pomocy ("Anyugong"), zbudowany w 1742 przez cesarza Qianlonga za ogromną sumę 600 000 srebrnych taeli. Był to jednocześnie najbardziej monumentalny ze wszystkich budynków Yuanmingyuanu. Pałac otoczony był własnym murem, a do jego wnętrza wiodły wysokie schody z wyobrażeniami smoków. Wewnątrz znajdowały się tabliczki z imionami dawnych cesarzy, przed którymi palono kadzidła.
Na wschód od Sanktuarium Przodków, w północnej części kompleksu, znajdowała się część wypoczynkowa. Znajdowały się tu liczne pagórki i strumienie, a także największy w całym ogrodzie akwen zwany Morzem Szczęśliwym ("Fuhai"). Na jednej z jego wysepek wybudowane zostało miniaturowe miasto, służące za scenę przedstawieniom teatralnym.
Ogród Wiecznej Wiosny (Changchunyuan), w przeciwieństwie do poprzedniej części kompleksu, posiadał mniej budowli, a większą część jego przestrzeni zajmowały zbiorniki wodne i tereny stylizowane na obszary dzikiej przyrody. Podobnie jak w Yuanmingyuan, za bramą znajdował się pawilon audiencyjny i rezydencja cesarska. Głównym elementem tej części kompleksu nie były jednak rozległe tereny zielone, a znajdujące się na tyłach pałace w stylu "europejskim". Wybudowano je na planie litery F i otoczono podwójnym murem. Na teren pałacowy wchodziło się pomiędzy dwoma wzgórzami, na których znajdowały się wzniesione w stylu rokoko trzykondygnacyjne Pałace Przyjemnej Harmonii. Wzniesione były one na planie litery U, obejmując w swoich ramionach otoczoną balustradą sadzawkę i kompleks fontann. Na północ od tego miejsca znajdowała się wieża ciśnień i otoczony ceglanym murem labirynt. Po północnej stronie labiryntu wznosił się pawilon z mechanicznymi ptakami śpiewającymi. Na teren kompleksu pałaców europejskich wchodziło się przerzuconym przez fosę mostkiem, przy której znajdowała się klatka z ptakami. Za fosą znajdował się jednopiętrowy Belweder ("Fangwaiguan"), a za nim pięć połączonych korytarzami pawilonów. Na wschód od nich wznosił się Pałac Spokojnych Mórz ("Haiyantang"), będący w istocie kompleksem kilku pałaców. Do pierwszego z nich wchodziło się szerokimi schodami, w których rozwidleniu znajdowała się sadzawka ozdobiona wyobrażeniami dwunastu zwierząt chińskiego zodiaku, z których każde tryskało wodą o innej godzinie. Północny i południowy fronton budynku ozdabiały kolumny, które spinały tarasowaty dach. Ze skrzydła wschodniego przechodziło się do kompleksu marmurowych tarasów pokrytych fontannami. Za nimi rozciągało się wzgórze widokowe. Pałace Ogrodu Wiecznej Wiosny ozdobione były pochodzącymi z Europy obrazami, meblami i gobelinami. Znajdowały się tu także zegary mechaniczne, maszyny parowe, broń i zabawki mechaniczne.
Zniszczenie.
Olbrzymi kompleks Yuanmingyuan, pięciokrotnie większy od Zakazanego Miasta i ośmiokrotnie większy od Watykanu został doszczętnie zniszczony w wyniku interwencji wojsk francusko-brytyjskich podczas II wojny opiumowej w 1860 roku.
W sierpniu 1860, po zamknięciu pierścienia wojsk wokół Pekinu podczas oblężenia, żołnierze przystąpili do wielodniowego grabienia cesarskiej rezydencji. Cudzoziemscy żołnierze za zgodą dowódców przystąpili do odłupywania z budynków złotych i srebrnych elementów oraz drogocennych kamieni. Ze ścian zrywano kafelki, a w Pawilonie Wielkiej Wspaniałej Jasności, służącym dawniej za miejsce audiencji, żołnierze brytyjscy urządzali pijatyki.
Ostateczna zagłada Yuanmingyuan nastąpiła w październiku 1860 r. W miesiącu tym Chińczycy zwolnili wziętych w czasie wojny jeńców europejskich; po zwolnieniu okazało się jednak, że z powodu ran i ciężkich warunków w niewoli przeżyła tylko połowa z nich. Ci którzy przeżyli, opowiadali później o rzekomym zwożeniu jeńców na teren Yuanmingyuan, gdzie mieli być okazywani dworowi. 18 października 1860 brytyjski komisarz w Chinach, lord Elgin, w odwecie za rzekome upokorzenia jeńców, nakazał podłożyć ogień pod Yuanmingyuan. Pożar kompleksu trwał trzy doby. Wstrząśnięty spaleniem Yuanmingyuanu Victor Hugo w liście z 25 października 1861 roku nazwał Anglię i Francję "dwoma bandytami".
Z uwagi na opłakany stan cesarskiego skarbca nie podjęto decyzji o odbudowie Yuanmingyuan, a w 1885 roku rozpoczęto budowę nowej, mniejszej letniej rezydencji Yiheyuan.
Stan obecny.
Dzieła sztuki zrabowane przez brytyjskich żołnierzy wywieziono do Europy i rozproszono po muzeach. Część z nich znajduje się w londyńskim Muzeum Wiktorii i Alberta.
Ruiny Yuanmingyuan przez ponad sto lat były nieuporządkowane i zamknięte dla zwiedzających. Okoliczni chłopi wykorzystywali tereny dawnego parku do celów rolniczych. Dopiero w latach 80. XX wieku teren został uprzątnięty, poprowadzono ponownie wodę do wyschniętych zbiorników wodnych, ocalałe fragmenty budynków odrestaurowano i w 1988 roku kompleks został otwarty dla celów turystycznych.
Kilkakrotnie pojawiały się projekty odbudowy Yuanmingyuan, jednak ze względu na bardzo wysokie koszty takiego przedsięwzięcia plany te są mało realne. Ewentualna odbudowa pałacu jest przedmiotem zaciekłych sporów.

</doc>
<doc id="1746089" url="https://pl.wikipedia.org/wiki?curid=1746089" title="Hanna Kochanowska">
Hanna Kochanowska

 
Hanna (Anna) Kochanowska (zm. przed 1583) – jedna z córek poety Jana Kochanowskiego i szlachcianki Doroty Podlodowskiej.
Imię Hanna (Anna) było ulubionym imieniem Kochanowskiego. Nosiła je matka poety, Anna Białaczowska. Jan Kochanowski nazywa w wierszach tym imieniem również swoją żonę, Dorotę.
Podobnie jak Urszula zmarła w dzieciństwie. Ojciec poświęcił jej "Epitafium" dołączone do drugiego wydania "Trenów".

</doc>
<doc id="1746091" url="https://pl.wikipedia.org/wiki?curid=1746091" title="Cmentarz wojenny w Adamczowicach">
Cmentarz wojenny w Adamczowicach

Cmentarz wojenny w Adamczowicach – zabytkowy cmentarz z okresu I wojny światowej znajdujący się w gminie Klimontów, w powiecie sandomierskim. Wpisany do rejestru zabytków: nr rej. zab.: 566/93.
Cmentarz usytuowany przy trasie Klimontów-Koprzywnica. Ma kształt zbliżony do prostokąta o wymiarach około 22 m x 30 m i powierzchni około 700 m². Cały teren otoczony jest wałem ziemnym i obsadzony drzewami. Na cmentarzu znajduje się 18 mogił zbiorowych i 12 pojedynczych.
Na cmentarzu pochowanych jest łącznie 146 żołnierzy poległych w I wojnie światowej w czasie walk w okolicach na przełomie 1914/1915 roku:
Na terenie cmentarza zachowały się pozostałości pomnika kamiennego. Jest to prawdopodobnie cokół, na którym był umieszczony drewniany krzyż. Na cokołe zachował się napis DEN//GEFALLENEN HELDEN // 1914/1915 EHRE IHREM ANDENKEN

</doc>
<doc id="1746099" url="https://pl.wikipedia.org/wiki?curid=1746099" title="Pnau">
Pnau

Pnau - to australijski duet grający muzykę elektroniczną. W jego skład wchodzą Nick Littlemore oraz Peter Mayes. 

</doc>
<doc id="1746100" url="https://pl.wikipedia.org/wiki?curid=1746100" title="Fallen Angel of Doom">
Fallen Angel of Doom

Fallen Angel of Doom - pierwszy album studyjny kanadyjskiego zespołu Blasphemy. Wydany w 1990 roku.

</doc>
<doc id="1746106" url="https://pl.wikipedia.org/wiki?curid=1746106" title="Pelobates">
Pelobates



</doc>
<doc id="1746110" url="https://pl.wikipedia.org/wiki?curid=1746110" title="Reflections (Care Enough)">
Reflections (Care Enough)

„Reflections (Care Enough)” – piosenka w stylu pop skomponowana przez Mariah Carey oraz Philippe’a Pierre’a na ósmy studyjny album Carey, Glitter. Produkcją utworu zajęli się Mariah Carey oraz duet Jimmy Jam i Terry Lewis.
Utwór został wydany jako czwarty singel promujący album. Jednak został jedynie wydany w Japonii jako trzeci singel – przed Don’t Stop (Funkin’ 4 Jamaica) w 2001 r.
W 2008 roku utwór ten znalazł się na kompilacji Carey, The Ballads.
Informacje i kontekst filmowy.
Piosenka Reflections (Care Enough) miała być czwartym singlem promującym album, jednak nie chciała się na to zgodzić wytwórnia Virgin Records. W rezultacie piosenkę wydano w formacie CD singel jedynie w Japonii z pomocą wytwórni Sony Music.
Carey wykonała piosenkę podczas amerykańskiej, świątecznej audiencji pt."At Home for the Holidays with Mariah Carey” w dniu 21 grudnia 2001 r.
W filmie „Glitter” ballada ta została wykorzystana jako skomponowana przez Billie Frank (Mariah Carey) w tęsknocie za matką, z którą to główna bohaterka została rozdzielona, gdy była dzieckiem. Ukazany jest fragment, gdy Billie komponuje utwór w swoim apartamencie. Było to również wykorzystane jako klip promujący utwór,z racji tego, że oficjalny teledysk nigdy nie powstał.
Lista i format singla.
CD singel

</doc>
<doc id="1746111" url="https://pl.wikipedia.org/wiki?curid=1746111" title="Maciej Górski (dyplomata)">
Maciej Górski (dyplomata)

Maciej Jan Górski (ur. 27 stycznia 1944 w Warszawie, zm. 5 stycznia 2020 tamże) – polski dziennikarz, urzędnik państwowy i dyplomata, ambasador RP we Włoszech (1996–2001) i Grecji (2005–2006), wiceminister obrony narodowej (2003–2005).
Życiorys.
Syn Jana i Stanisławy. W 1966 ukończył studia na Wydziale Prawa Uniwersytetu Warszawskiego, a po dwóch latach podyplomowe studia afrykanistyczne. W latach 1980–1984 korespondent (m.in. Życia Warszawy) w Sztokholmie. Pod koniec lat 80. pracował w Polskiej Agencji Interpress (po 1991 Polska Agencja Informacyjna, której był wiceprezesem w latach 1994–1995, a potem prezesem w latach 1995–1996). Od 1988 do 1990 przebywał w Rzymie i Watykanie jako korespondent. 
W 1996 mianowany ambasadorem RP we Włoszech, akredytowanym jednocześnie w San Marino i na Malcie. Po powrocie z placówki w 2002 objął funkcję doradcy prezydenta Aleksandra Kwaśniewskiego ds. Unii Europejskiej. W 2003 objął funkcję wiceministra obrony narodowej ds. społecznych, a potem od 2004 również ds. polityki obrony. W 2005 ponownie mianowany ambasadorem, tym razem w Grecji, został po roku odwołany przez Stefana Mellera.
Pochowany na Cmentarzu Wojskowym na Powązkach (kwatera HII-10-27).

</doc>
<doc id="1746115" url="https://pl.wikipedia.org/wiki?curid=1746115" title="Steve Lomas">
Steve Lomas

Stephen Martin Lomas (ur. 18 stycznia 1974 w Hanowerze) – północnoirlandzki piłkarz występujący na pozycji pomocnika. Trener piłkarski.
Kariera klubowa.
Lomas zawodową karierę rozpoczynał w sezonie 1993/1994 w Manchesterze City. W Premier League zadebiutował 16 października 1993 w bezbramkowo zremisowanym meczu Arsenalem Londyn. Przez pierwsze dwa sezony Lomas pełnił rolę rezerwowego w Manchesterze, a jego podstawowym graczem stał się od początku sezonu 1995/1996. Na koniec tamtego sezonu zajął z klubem 18. miejsce i spadł z nim do Division One. W Manchestrze grał jeszcze ponad pół roku. W sumie rozegrał tam 111 ligowych spotkań i zdobył w nich 8 bramek.
27 marca 1997 roku podpisał kontrakt z klubem West Ham United, grającym w Premier League. W jego barwach zadebiutował 9 kwietnia 1997 w bezbramkowo zremisowanym towarzyskim meczu z Middlesbrough. W sezonie 1998/1999 zajął z klubem 5. miejsce, które było najwyższym w trakcie gry w West Hamie. W sezonie 2002/2003 uplasował się z klubem 18. pozycji w lidze i spadł z nim do Football League Championship. W sezonie 2004/2005 zajął z West Hamem 6. miejsce w lidze i po wygranych barażach awansował z nim do Premier League. Wówczas odszedł z klubu.
Trafił do Queens Park Rangers, występującego w Football League Championship. Pierwszy ligowy mecz zaliczył tam 10 września 2005 przeciwko Southampton (1:1). W Queens Park Rangers spędził dwa sezony. Zagrał tam w sumie w 55 ligowych meczach i strzelił w nich 2 gole. Latem 2007 roku odszedł do Gillingham, grającego w Football League One. Zadebiutował tam 11 sierpnia 2007 w przegranym 0:1 ligowym spotkaniu z Cheltenham Town. W Gillingham spędził pół roku. Wystąpił tam w 8 ligowych pojedynkach.
W latach 2009-2010 był grającym trenerem amatorskiego St Neots Town.
Kariera reprezentacyjna.
W reprezentacji Irlandii Północnej Lomas zadebiutował 23 marca 1994 w wygranym 2:0 towarzyskim meczu z Rumunią. 20 kwietnia 1994 w wygranym 4:1 pojedynku eliminacji Mistrzostw Europy 1996 z Liechtensteinem strzelił pierwszego gola w kadrze.
W latach 1994-2003 w drużynie narodowej rozegrał 44 spotkania i zdobył 3 bramki. Był uczestnikiem eliminacji do ME 1996, MŚ 1998, ME 2000 oraz MŚ 2002, jednak na żadne z nich nie wywalczył awansu z kadrą.

</doc>
<doc id="1746118" url="https://pl.wikipedia.org/wiki?curid=1746118" title="Ralf Brudel">
Ralf Brudel

Ralf Brudel (ur. 6 lutego 1963 w Poczdamie) – niemiecki wioślarz, dwukrotny medalista olimpijski.
Urodził się w NRD i do zjednoczenia Niemiec startował w barwach tego kraju. Oba medale zdobył jako członek czwórki: raz ze sternikiem, a raz bez. W Seulu sięgnął po złoto, cztery lata później - już jako reprezentant zjednoczonych Niemiec - zajął drugie miejsce. Stawał na podium mistrzostw świata (złoto w 1987 i 1989).

</doc>
<doc id="1746119" url="https://pl.wikipedia.org/wiki?curid=1746119" title="Piatnicki">
Piatnicki



</doc>
<doc id="1746120" url="https://pl.wikipedia.org/wiki?curid=1746120" title="Sal Zizzo">
Sal Zizzo

Sal Zizzo, właśc. Salvatore Zizzo (ur. 3 kwietnia 1987 w San Diego) – amerykański piłkarz pochodzenia włoskiego grający na pozycji skrzydłowego lub napastnika.
Kariera.
Salvatore grał w reprezentacji Stanów Zjednoczonych do lat 20, z którą zagrał na młodzieżowych mistrzostwach świata. Po dobrych występach podpisał kontrakt z Hannoverem 96. W lipcu 2009 roku został wypożyczony do końca sezonu 2009/2010 do Fortuny Düsseldorf. Następnie grał w Chivas USA, Portland Timbers, Sporting Kansas City i New York Red Bulls. W 2018 roku przeszedł do Atlanta United FC.
Reprezentacja.
Zizzo w pierwszej reprezentacji Stanów Zjednoczonych zadebiutował 22 sierpnia 2007 w spotkaniu towarzyskim ze Szwecją.
Życie osobiste.
Salvatore Zizzo posiada obywatelstwo amerykańskie i włoskie.

</doc>
<doc id="1746121" url="https://pl.wikipedia.org/wiki?curid=1746121" title="Pelobates varaldii">
Pelobates varaldii

Pelobates varaldii – afrykański gatunek płaza bezogonowego z rodziny grzebiuszkowatych (Pelobatidae).
Występowanie.
Zamieszkuje wybrzeże atlantyckie w północnym Maroku. Nie wyklucza się obecności tego płaza także w hiszpańskich posiadłościach w Afryce Północnej.
Nie występuje powyżej 420 metrów n.p.m.
Potrafi zagrzebać się w glebie. Preferuje piaski.
Rozmnażanie.
Składa skrzek w zbiornikach sezonowych, a nawet w kałużach.
Status.
IUCN uznaje "Pelobates varaldii" za gatunek zagrożony (EN, "Endangered"). Liczebność populacji spada. Zagrożeniami dla tego gatunku są niszczenie środowiska naturalnego, przekształcanie jego siedlisk w pastwiska, zatrucie wód stojących. Pewną rolę odgrywa też drapieżnictwo (np. ryby "Gambusia holbrooki").

</doc>
<doc id="1746122" url="https://pl.wikipedia.org/wiki?curid=1746122" title="Kazimierz Papée">
Kazimierz Papée

Kazimierz Papée vel Kazimierz Nienburg-Papée (ur. 10 stycznia 1889 we Lwowie, zm. 19 stycznia 1979 w Rzymie) – polski dyplomata, Komisarz Generalny Rzeczypospolitej Polskiej w Wolnym Mieście Gdańsku w latach 1932–1936, poseł w Czechosłowacji od 1936 do 1939, ambasador przy Stolicy Apostolskiej w latach 1939–1958, doktor prawa, kapral Legionów Polskich.
Życiorys.
Urodził się w rodzinie Fryderyka i Władysławy, córki poety Władysława Anczyca. Był starszym bratem Adama (1895–1990), także legionisty.
Ukończył studia prawnicze na Uniwersytecie Jagiellońskim i uzyskał stopień naukowy doktora. Podczas I wojny światowej, w latach 1915–1916, służył w Legionach. Był kapralem w 2 pułku ułanów. 12 sierpnia 1916 roku został zwolniony z Legionów Polskich „na czas nieograniczony celem podjęcia służby w wojskowym zarządzie Królestwa Polskiego”.
Po odzyskaniu niepodległości przez Polskę wstąpił do służby dyplomatycznej i rozpoczął pracę w ministerstwie na stanowisku referenta. Od 1 kwietnia 1920 Kazimierz Papée pracował w poselstwie RP w Hadze jako sekretarz legacyjny I klasy, następnie od 8 kwietnia 1922 pełnił analogiczną funkcję w poselstwie przy rządzie niemieckim w Berlinie. Po powrocie do ministerstwa w 1923 był zastępcą kierownika Departamentu Politycznego i awansował na stopień radcy legacyjnego II klasy. W dniu 14 stycznia 1924 objął funkcję chargé d’affaires w poselstwie w Kopenhadze. Poselstwem tym kierował do 1 grudnia 1924, po czym powrócił do MSZ na stanowisko zastępcy naczelnika Wydziału Politycznego. Po śmierci posła Józefa Wierusz-Kowalskiego, od 1 stycznia 1928 do 25 października 1928 chargé d’affaires w Turcji, uzyskał awans na stopień radcy legacyjnego I klasy. Pomiędzy 15 stycznia a 29 kwietnia 1929 chargé d’affaires w Estonii. Następnie, w dniu 16 lipca 1929, otrzymał stanowisko konsula generalnego w Królewcu.
Został zweryfikowany w stopniu porucznika ze starszeństwem z 1 czerwca 1919 roku w korpusie oficerów rezerwy kawalerii. W 1922 roku posiadał przydział w rezerwie do 2 pułku Ułanów Grochowskich w Suwałkach. W 1923 roku posiadał przydział w rezerwie do 2 pułku Szwoleżerów Rokitniańskich w Bielsku.
25 lutego 1932 Kazimierz Papée został powołany na Komisarza Generalnego RP w Wolnym Mieście Gdańsku z tytułem posła nadzwyczajnego i ministra pełnomocnego III klasy. Po stabilizacji stosunków polsko-gdańskich, za czasów Henryka Strasburgera, urzędowanie nowego Komisarza rozpoczęło się od ponownego zaostrzenia polskiej polityki wobec Wolnego Miasta. Jego symbolem stał się incydent z ORP Wicher w czerwcu 1932. Pełnienie funkcji Komisarza przez Papée przypadło na trudny okres w stosunkach polsko-gdańskich, naznaczony wzrostem wpływów NSDAP na Wolne Miasto i koniecznością walki o utrzymanie praw Polski i Polaków. Niekorzystną sytuację pogarszał także upadek autorytetu Ligi Narodów i jej Wysokiego Komisarza.
W ocenie współczesnych Kazimierz Papée nie przejawiał samodzielności i był ścisłym wykonawcą poleceń ówczesnego ministra Józefa Becka, który los stosunków Polski z Gdańskiem uzależniał od sytuacji między Polską a III Rzeszą. Oficjalnie został odwołany z tego stanowiska 15 grudnia 1936 i przekazał je, 30 grudnia 1936, swojemu następcy Marianowi Chodackiemu. W dniu 31 grudnia tego roku władze Wolnego Miasta urządziły na jego cześć pożegnalny obiad.
Od 15 grudnia 1936 był Posłem Nadzwyczajnym i Ministrem Pełnomocnym w Czechosłowacji. Funkcję pełnił aż do rozpadu tego państwa w marcu 1939, później przez krótki okres ponownie pracował w Ministerstwie. Od 15 lipca 1939 do końca grudnia 1958 był ambasadorem Rzeczypospolitej Polskiej przy Stolicy Apostolskiej. Po śmierci papieża Piusa XII, gdy nowy papież Jan XXIII odmówił jego akredytacji, sprawował funkcję Administratora Spraw Ambasady RP przy Stolicy Apostolskiej w randze chargé d’affaires ad interim, zaś od wycofania przez Stolicę Apostolską uznania dla Rządu RP na uchodźstwie 19 października 1972 aż do formalnego odwołania z funkcji ambasadora przez Prezydenta RP na uchodźstwie Stanisława Ostrowskiego 24 maja 1976 był jedynie nieoficjalnym przedstawicielem rządu londyńskiego w Watykanie.
Kazimierz Papée był żonaty z Leonią Dobrzańską (1894–1960), córką Henryka i Marii z hr. Lubienieckich, która nosiła imię po swoim pradziadku, znanym pamiętnikarzu hr. Leonie Potockim. Jej bratem był major Henryk Dobrzański ps. „Hubal”. Synem Kazimierza i Leonii był Henryk – klimatolog.

</doc>
<doc id="1746123" url="https://pl.wikipedia.org/wiki?curid=1746123" title="Cheng Maoyun">
Cheng Maoyun

Cheng Maoyun (ur. 1900 w Xinjian, zm. 31 lipca 1957 tamże) – chiński kompozytor i profesor Narodowego Centralnego Uniwersytetu na Tajwanie. Ukończył Prowincjonalną Wyższą Szkołę (chiń. 江西省立高等師範學校) i Tokijski Uniwersytet Sztuk (jap. 上野音樂學院). Zajmował się grą na skrzypcach, kompozycją i teorią muzyki.

</doc>
<doc id="1746124" url="https://pl.wikipedia.org/wiki?curid=1746124" title="Eloy Olaya">
Eloy Olaya

Eloy, właśc. Eloy José Olaya Prendes (ur. 10 lipca 1964 w Gijón) – hiszpański piłkarz występujący na pozycji napastnika.
Karierę rozpoczął w Sportingu Gijón. W 1988 roku przeszedł do Valencii CF. W 1990 z Valencią zdobył wicemistrzostwo Hiszpanii. W 1995 roku wrócił do Sportingu, a w latach 1996–1998 grał w CD Badajoz, w którym skończył karierę.
W 1985–1990 rozegrał 15 meczów i strzelił 4 gole w reprezentacja Hiszpanii. Wystąpił na Mistrzostwach Świata 1986. Był rezerwowym na Euro 1988.

</doc>
<doc id="1746125" url="https://pl.wikipedia.org/wiki?curid=1746125" title="Eloy (piłkarz)">
Eloy (piłkarz)



</doc>
<doc id="1746126" url="https://pl.wikipedia.org/wiki?curid=1746126" title="Brahmandapurana">
Brahmandapurana

Brahmandapurana – hinduistyczny tekst religijny, jedna z osiemnastu wielkich puran (Mahapurana). Podzielona jest na cztery zasadnicze części o tytułach "Prakrija, Anusanga, Upodghata i Upasamhara". Zawiera tekst Adhjatmaramajana. Przynależy do nauk śiwaizmu.
Treść obejmuje następującą tematykę:
Zamieszczone Brahmandapuranie w rozważania ontologiczne prowadzą drogą następujących elementów:

</doc>
<doc id="1746129" url="https://pl.wikipedia.org/wiki?curid=1746129" title="Franciszek Chałupka">
Franciszek Chałupka

Franciszek Chałupka ("Franciszek Chalupka", "Francis Chalupka") (1856–1909) – założyciel pierwszych parafii polonijnych w Nowej Anglii.
Życiorys.
Urodził się w Czechach (Cesarstwo Austriackie). Po ukończeniu studiów na ziemiach polskich, 25 marca 1884 przybył do Stanów Zjednoczonych.
Studiował teologię w seminarium w Baltimore, a następnie w seminarium w Detroit Michigan. 20 maja 1888 przyjął święcenia kapłańskie z rąk biskupa Patricka O’Reilly w katedrze św. Michała w Springfield.
Był pierwszym kapłanem polskiego pochodzenia wyświęconym w hrabstwie Hampden.
Aby skorzystać z usług kapłana ze znajomością języka polskiego, parafianie parafii św. Józefa w Webster wysłali zapotrzebowanie do o. Józefa Dąbrowskiego, założyciela i rektora polskiego seminarium św. Cyryla i Metodego w Detroit. Osobą tą został ks. Franciszek Chałupka, ale konieczny był zwrot kosztów nauki w seminarium w wysokości 600 dolarów. Pieniądze zostały zebrane w ciągu dwóch tygodni, a oddzielną, największą kwotą w wysokości 100 dolarów, był dar od trzech amerykanów: Messers G. Tracey, John W. Dobbie i Louis E. Pattison. Po usunięciu przeszkód finansowych, 1 kwietnia 1889, ks. Franciszek Chałupka przybył do parafii św. Józefa w Webster, gdzie celebrował pierwszą mszę św. w nowym kościele. Parafia św. Józefa w Webster była pierwszą parafią polonijną w Nowej Anglii.
Franciszek Chałupka szybko spłacił długi parafii, zakupił ziemię na cmentarz parafialny przy Worcester Road i ziemię pod szkołę parafialną, która została otwarta we wrześniu 1892. Nauczycielkami w niej były cztery Siostry Felicjanki.
W 1890 biskup Patrick O’Reilly mianował go doradcą duchowym grupy odpowiedzialnej za organizację nowych parafii i powierzył mu organizowanie nowej parafii w Chicopee, Massachusetts. 25 grudnia 1891 roku, Franciszek Chałupka odprawił tam pierwszą pasterkę w nowo wybudowanym, nie wykończonym, drewnianym kościele. Budowa tego kościoła trwała 12 lat, a koszt wyniósł 17.000 dolarów.
Kiedy kościół był w budowie, Stany Zjednoczone zostały uderzone przez najcięższą, chociaż krótkotrwałą depresję w historii Ameryki. Cały przemysł zawalił się podczas paniki na giełdzie w 1893 roku. Było duże bezrobocie pośród imigrantów, co spowodowało, że wielu Polaków w Chicopee głodowało. Podczas tego ciężkiego okresu, młody Franciszek Chałupka, odwiedzał domy ludzi zamożnych, prosząc o pomoc finansową. Pieniądze które zebrał były użyte na opłacenie żywności i węgla. Wysiłek młodego kapłana przyniósł mu legendarny status w społeczności imigrantów z Polski.
W 1902 Chałupka powrócił z Chicopee do parafii św. Józefa w Webster. W tym czasie parafialne Towarzystwo św. Józefa (ang. "St Joseph’s Society") liczyło 450 członków. W wyniku nieporozumień, w 1903 roku, Towarzystwo podzieliło się na trzy grupy: Kościół narodowy, Towarzystwo św Józefa i Towarzystwo Jana Sobieskiego. Podział ten przyczynił się do rezygnacji z funkcji proboszcza w parafii. W 1908 roku ks. Chałupka przeniósł się do Turners Falls, gdzie pracował nad budową kolejnego kościoła dla imigrantów z Polski.

</doc>
<doc id="1746131" url="https://pl.wikipedia.org/wiki?curid=1746131" title="Last Night a DJ Saved My Life">
Last Night a DJ Saved My Life

Last Night a DJ Saved My Life – cover piosenki amerykańskiego zespołu "Indeep", wydanej w 1982 roku. Kompozytorem utworu był wówczas Michael Cleveland. Amerykańska wokalistka muzyki pop/ R&amp;B Mariah Carey wspólnie z DJ Clue i Duro wyprodukowała nową wersję piosenki na swój ósmy album studyjny Glitter.
W utworze tym Carey towarzyszą raperzy Busta Rhymes i Fabolous.
W listopadzie 2001 r. piosenka została wydana jako singel promujący album, jednak ze względu na konflikt wokalistki z wytwórnią Virgin Records nie otrzymał praw komercyjnych, stając się singelem promo. Do piosenki został nakręcony teledysk, a jego reżyserem została Sanaa Hamri.

</doc>
<doc id="1746132" url="https://pl.wikipedia.org/wiki?curid=1746132" title="San-min Chu-i">
San-min Chu-i



</doc>
<doc id="1746135" url="https://pl.wikipedia.org/wiki?curid=1746135" title="Sanmin Zhuyi">
Sanmin Zhuyi



</doc>
<doc id="1746136" url="https://pl.wikipedia.org/wiki?curid=1746136" title="The Sleepy Jackson">
The Sleepy Jackson

The Sleepy Jackson to australijski duet grający rocka alternatywnego. Nazwa zespołu jest zainspirowana przez perkusistę zespołu, który jest narkoleptykiem. 

</doc>
<doc id="1746138" url="https://pl.wikipedia.org/wiki?curid=1746138" title="Konstantyn Afrykańczyk">
Konstantyn Afrykańczyk

Konstantyn Afrykańczyk (; ur. ok. 1020 w Kartaginie, zm. w 1087 na Monte Cassino) − tłumacz działający w szkole medycznej w Salerno. Znany z bardzo wielu tłumaczeń arabskich dzieł medycznych. Zmarł jako mnich w klasztorze Monte Cassino.

</doc>
<doc id="1746142" url="https://pl.wikipedia.org/wiki?curid=1746142" title="Louis Billot">
Louis Billot

Louis Billot SJ (ur. 12 stycznia 1846 w Sierck-les-Bains, zm. 18 grudnia 1931 w Rzymie) – francuski duchowny rzymskokatolicki, jezuita, kardynał w latach 1911–1927.
Jako jedyny w XX wieku dobrowolnie zrzekł się godności kardynalskiej.
Życiorys.
Studiował w seminariach duchownych w Metz, Bordeaux i Blois. Święcenia kapłańskie przyjął 22 maja 1869 w Blois. 25 listopada 1869 wstąpił do Towarzystwa Jezusowego w Angers. Ostatnie śluby zakonne złożył 2 lutego 1883 w Laval. W latach 1879–1882 był wykładowcą na Katolickim Uniwersytecie w Angers. Wykładał teologię dogmatyczną na Papieskim Uniwersytecie Gregoriańskim w Rzymie w latach 1885–1910. 
Nominacja kardynalska i zrzeczenie się godności.
Na konsystorzu 27 listopada 1911 papież Pius X wyniósł go do godności kardynalskiej z tytułem kardynała diakona S. Maria in Via Lata (tytuł nadany 30 listopada 1911).
Uczestnik konklawe z 1914, które wybrało papieża Benedykta XV, a także uczestnik konklawe z 1922, które wybrało papieża Piusa XI. 6 lutego 1923 został członkiem Papieskiej Komisji Biblijnej.
Na skutek różnic politycznych z papieżem 13 września 1927 złożył dymisję kardynalską, którą Pius XI przyjął 21 września 1927. Na konsystorzu 19 grudnia 1927 papież publicznie ogłosił swoją decyzję.
Śmierć.
Zmarł 18 grudnia 1931 w Rzymie. Pochowano go na rzymskim cmentarzu w Campo Verano.

</doc>
<doc id="1746143" url="https://pl.wikipedia.org/wiki?curid=1746143" title="Masanari">
Masanari



</doc>
<doc id="1746144" url="https://pl.wikipedia.org/wiki?curid=1746144" title="Masashige">
Masashige



</doc>
<doc id="1746145" url="https://pl.wikipedia.org/wiki?curid=1746145" title="Striptiz (film)">
Striptiz (film)

Striptiz (ang. "Striptease") – amerykański film sensacyjny z 1996 roku na podstawie książki Carla Hiaasena.
Treść.
Erin Grant (Demi Moore) traci posadę w FBI, a wkrótce potem zostaje również pozbawiona prawa do opieki nad swoją 7-letnią córką. By zdobyć pieniądze i odzyskać dziecko, Erin zaczyna pracę jako striptizerka w nocnym klubie. Jednym ze stałych bywalców i jej wielbicieli jest skorumpowany kongresmen David Dilbeck (Burt Reynolds). Na jego zlecenie zostaje zamordowany Jerry Killian, który chciał pomóc Erin. Sprawę zabójstwa prowadzi porucznik policji – Al Garcia (Armand Assante), który namawia Grant do współpracy.
Produkcja.
Zdjęcia do filmu kręcono w Hollywood, Key Biscayne, Fort Lauderdale, Miami, South Bay, Clewiston (Floryda) i Las Vegas (Nevada). Okres zdjęciowy trwał od 18 września do 21 grudnia 1995 roku.
Odbiór.
Film "Striptiz" spotkał się z negatywną reakcją krytyków. W serwisie Rotten Tomatoes, 12% z sześćdziesięciu dziewięciu recenzji filmu jest negatywne (średnia ocen wyniosła 3,6 na 10).

</doc>
<doc id="1746147" url="https://pl.wikipedia.org/wiki?curid=1746147" title="Nađa Higl">
Nađa Higl

Nađa Higl (cyr. Нађа Хигл; ur. 2 stycznia 1987) – serbska pływaczka specjalizująca się w stylu klasycznym, mistrzyni świata, wicemistrzyni Europy (basen 25 m).
Jej największym dotychczasowym sukcesem jest złoty medal mistrzostw świata w Rzymie w 2009 w na dystansie 200 m stylem klasycznym z czasem 2.21,62 min, co jest nowym rekordem Europy.

</doc>
<doc id="1746149" url="https://pl.wikipedia.org/wiki?curid=1746149" title="Ukraiński Instytut Naukowy">
Ukraiński Instytut Naukowy



</doc>
<doc id="1746150" url="https://pl.wikipedia.org/wiki?curid=1746150" title="Roman Smal-Stoćkyj">
Roman Smal-Stoćkyj



</doc>
<doc id="1746152" url="https://pl.wikipedia.org/wiki?curid=1746152" title="Nerwy obwodowe">
Nerwy obwodowe



</doc>
<doc id="1746153" url="https://pl.wikipedia.org/wiki?curid=1746153" title="Obwodowy układ nerwowy">
Obwodowy układ nerwowy

Obwodowy układ nerwowy – część układu nerwowego przekazująca informacje pomiędzy ośrodkowym układem nerwowym a poszczególnymi narządami. Składa się ze zwojów oraz nerwów zbudowanych z włókien należących do układu somatycznego i autonomicznego. 
Fizjologia.
Nerwy przekazują informacje pomiędzy ośrodkowym układem nerwowym i poszczególnymi narządami. Część somatyczna obwodowego układu nerwowego składa się z włókien nerwowych czuciowych oraz ruchowych. Włókna te przewodzą impulsy nerwowe pomiędzy receptorami, ośrodkowym układem nerwowym a mięśniami lub gruczołami. Część autonomiczna łączy ośrodkowy układ nerwowy i narządy wewnętrzne, jak np. serce czy żołądek. 
Uwagi kliniczne.
Uszkodzenia obwodowego układu nerwowego mogą być spowodowane zarówno czynnikami zewnętrznymi jakimi są na przykład urazy jak i czynnikami wewnętrznymi takimi jak schorzenia samych nerwów, otaczających ich struktur czy też całego organizmu. Uszkodzenia obwodowego układu nerwowego powodują niedowłady lub porażenia mięśni oraz zaburzenia czucia. Niektóre z uszkodzeń nerwów obwodowych związane są z ich uciskiem przez inne struktury anatomiczne (np. zespół cieśni nadgarstka, zespół kanału Guyona).

</doc>
<doc id="1746158" url="https://pl.wikipedia.org/wiki?curid=1746158" title="František Toman">
František Toman

František Toman (ur. 10 lipca 1924 w miejscowości Ratíškovice, zm. 20 września 1981 w Pradze) – czechosłowacki publicysta, literat i polityk, wieloletni parlamentarzysta (1964–1986), minister (1968–1969, 1980–1981) i przewodniczący Czechosłowackiej Partii Ludowej. 
Życiorys.
W 1945 wstąpił do Czechosłowackiej Partii Ludowej. W latach 1946–1947 pracował jako górnik w rodzinnych Ratíškovicach. Od 1947 do 1950 pełnił obowiązki sekretarza okręgu w Hodonínie. Był przewodniczącym Komisji Zdrowia Rady Narodowej w Hodonínie (1950–1968). Od lipca 1960 członek Centralnego Komitetu Czechosłowackiej Partii Ludowej (od 1965 w Prezydium). W latach 1963–1970 przewodniczący Komitetu Regionalnego Południowych Moraw ČSL. 
W 1964 po raz pierwszy uzyskał mandat posła do Zgromadzenia Narodowego, w którym zasiadł do 1986 (od 1971 do 1981 przewodniczący Klubu Poselskiego, wiceprzewodniczący Izby). W latach 1968–1969 wiceminister pracy i opieki społecznej, a w 1969 przez kilka miesięcy szef tego resortu. W latach 1980–1981 minister – członek Rady Ministrów. 
W latach 70. wiceprzewodniczący, a od 1980 do 1981 przewodniczący ČSL. 

</doc>
<doc id="1746159" url="https://pl.wikipedia.org/wiki?curid=1746159" title="Annamay Pierce">
Annamay Pierce

Annamay Pierce (ur. 5 grudnia 1983 w Toronto) – kanadyjska pływaczka specjalizująca się w stylu klasycznym, wicemistrzyni świata.
Największym jej sukcesem jest srebrny medal mistrzostw świata w Rzymie w 2009 w na dystansie 200 m stylem klasycznym. Dzień wcześniej w wyścigu półfinałowym ustanowiła wynikiem 2.20,12 min nowy rekord świata.

</doc>
<doc id="1746161" url="https://pl.wikipedia.org/wiki?curid=1746161" title="Ryōsuke Irie">
Ryōsuke Irie

 – japoński pływak specjalizujący się w stylu grzbietowym, trzykrotny medalista olimpijski, trzykrotny medalista mistrzostw świata.
Pierwszy sukces odniósł podczas Igrzysk Azjatyckich w Dosze w 2006 roku, kiedy to zdobył złoty medal na 200 m stylem grzbietowym. Dnia 10 maja 2009 roku, w rywalizacji reprezentacji Japonii z Australią w pływaniu, Irie przepłynął wcześniej wspomniany dystans w 1:52.86, o sekundę szybciej od rekordu świata. Nie został on jednak uznany przez FINA, ponieważ Japończyk płynął w niedozwolonym stroju.
Do największych sukcesów Irie zalicza się wywalczenie trzech medali olimpijskich z Londynu w 2012 roku. Srebrne medale zdobył płynąc na 200 m stylem grzbietowym oraz w sztafecie 4 × 100 m stylem zmiennym, natomiast brązowy medal wywalczył na dystansie 100 m stylem grzbietowym.
Japończyk ma w swoim dorobku również trzy medale mistrzostw świata w pływaniu, dwa srebrne oraz jeden brązowy. Pierwszy, srebrny medal, wygrał w 2009 roku w Rzymie na 200 m stylem grzbietowym. Kolejne dwa zdobył dwa lata później w Szanghaju. Srebrny ponownie na 200 m, a brązowy na 100 m stylem grzbietowym.
Startując na igrzyskach azjatyckich łącznie Japończyk wygrał pięć medali. Jeden medal, złoty, zdobył w 2006 roku w Dosze, a kolejne, trzy złote oraz brązowy, w 2010 roku w Kantonie.

</doc>
<doc id="1746167" url="https://pl.wikipedia.org/wiki?curid=1746167" title="Marcin Kaczmarek (pływak)">
Marcin Kaczmarek (pływak)

Marcin Kaczmarek (ur. 25 czerwca 1977 w Piszu) – polski pływak, reprezentant Polski na igrzyskach w 2000 roku w Sydney w pływaniu stylem motylkowym.
Życiorys.
Członek AZS-AWF Gdańsk, zdobywca w 1997 brązowego medalu na Mistrzostwach Europy w pływaniu w sztafecie mężczyzn 4x100 metrów stylem zmiennym, płynąc stylem motylkowym. Kilkukrotny (4) mistrz i rekordzista Polski w stylu motylkowym.
Na igrzyskach olimpijskich w Sydney zajął 26. miejsce w konkurencji 100 m stylem motylkowym.
Wstąpił do Ruchu Palikota. W wyborach parlamentarnych w 2011 został kandydatem tej partii do Sejmu.

</doc>
<doc id="1746175" url="https://pl.wikipedia.org/wiki?curid=1746175" title="Never Too Far/Hero Medley">
Never Too Far/Hero Medley

Never Too Far/Hero Medley – połączenie dwóch piosenek Mariah Carey. Pierwsza część utworu została zaczerpnięta z piosenki Never Too Far wydanej w 2001 r., natomiast druga część to fragment piosenki Hero z 1993 r. Kompozytorami oraz producentami utworu Never Too Far byli Mariah Carey oraz Jimmy Jam i Terry Lewis, natomiast singel Hero skomponowali Mariah Carey i Walter Afanasieff. W produkcji singla "„Never Too Far/Hero Medley”" zamiast Waltera Afanasieffa pojawił się Randy Jackson. Singel został wydany jako wiadomość z wyrazami współczucia i miłości dla ofiar zamachów terrorystycznych z 11 września 2001 r.
Informacje.
Singel „Never Too Far/Hero Medley” został wydany jedynie w Stanach Zjednoczonych. "Hero" był singlem Mariah Carey z albumu "Music Box". W 1993 r. odniósł duży sukces i zajął wówczas pierwsze miejsce na liście "Billboard Hot 100". Natomiast utwór "Never Too Far" był singlem z albumu "Glitter", jednak poniósł on klęskę nie trafiając na listę "Billboard Hot 100". Medley obu tych utworów dotarł na 81 pozycję tegoż notowania.
Wydany został przez fundację Heroes Fund, niosąc pomoc dla rodzin ofiar, które zginęły podczas zamachów na World Trade Center w dniu 11 września 2001 r.
Telewizje MTV i VH1 prezentowały video utworu zarejestrowane podczas koncertu "United We Stand". Carey wykonała również ten utwór z zespołem Westlife podczas gali "Top of the Pops Awards 2001".
Piosenka "„Never Too Far/Hero Medley”" była bardzo popularna w japońskiej stacji J-Wave, w konsekwencji utwór ten znalazł się na japońskiej wersji kompilacji Greatest Hits.
Singel zawierał także „b-side” w postaci piosenki "„There for Me”", skomponowanej kilka lat wcześniej przez Diane Warren wraz z Mariah Carey na jej siódmy studyjny album zatytułowany Rainbow. Jednak wtedy utwór ten nie został wykorzystany. W produkcji utworu artystce towarzyszył David Foster.

</doc>
<doc id="1746177" url="https://pl.wikipedia.org/wiki?curid=1746177" title="Herb Łosic">
Herb Łosic

Herb Łosic – jeden z symboli miasta Łosice i gminy Łosice w postaci herbu.
Wygląd i symbolika.
Herb przedstawia w polu czerwonym tarczy srebrnego biegnącego konia skierowanego w heraldycznie prawą stronę.
Historia.
Wizerunek herbowy nawiązuje do XVIII-wiecznych pieczęci miejskich. Niektóre wydawnictwa przedstawiają godło herbowe jako łasica.

</doc>
<doc id="1746178" url="https://pl.wikipedia.org/wiki?curid=1746178" title="Pedro de Araújo Simão">
Pedro de Araújo Simão

Pedro Simão Aquino de Araújo (16 marca 1928) – piłkarz brazylijski znany jako Simão, napastnik.
Urodzony w Recife Simão karierę piłkarską rozpoczął w 1943 roku w klubie Sport Recife, z którym od razu zdobył mistrzostwo stanu Pernambuco. W klubie Sport grał do 1946 roku.
W 1947 roku został graczem klubu Portuguesa São Paulo. Jako piłkarz klubu Portuguesa był w kadrze reprezentacji podczas turnieju Copa América 1949, gdzie Brazylia zdobyła tytuł mistrza Ameryki Południowej. Simão zagrał w siedmiu meczach - z Ekwadorem (zdobył 2 bramki), Boliwią (zdobył 2 bramki), Chile, Peru (zdobył 1 bramkę), Urugwajem, Paragwajem i w decydującym o mistrzowskim tytule barażu z Paragwajem.
W klubie Portuguesa Simão grał do 1952 roku, po czym w 1953 roku został graczem klubu Corinthians Paulista, z którym w 1954 roku zdobył tytuł mistrza stanu São Paulo. W Corinthians występował do 1955 roku.
W 1955 roku na krótko przeszedł do klubu São Bento Sorocaba, by w 1956 roku powrócić do Portuguesy, gdzie grał do 1957 roku. W 1958 roku grał krótko w klubie Vila Santista Mogi das Cruzes, po czym przeniósł się do drużyny "Muzambinho" ze stanu Minas Gerais, gdzie występował do 1965 roku.
Na koniec kariery w latach 1965-1973 grał w klubie "Atlético", w stanie Rio Grande do Sul.

</doc>
<doc id="1746179" url="https://pl.wikipedia.org/wiki?curid=1746179" title="Fran Halsall">
Fran Halsall



</doc>
<doc id="1746181" url="https://pl.wikipedia.org/wiki?curid=1746181" title="Pedro Simão Aquino de Araújo">
Pedro Simão Aquino de Araújo



</doc>
<doc id="1746184" url="https://pl.wikipedia.org/wiki?curid=1746184" title="Facultas alternativa">
Facultas alternativa



</doc>
<doc id="1746185" url="https://pl.wikipedia.org/wiki?curid=1746185" title="Pieśń II (inc. Nie dbam, aby zimne skały)">
Pieśń II (inc. Nie dbam, aby zimne skały)

Pieśń II [inc. "Nie dbam, aby zimne skały"] (znana też jako "Wezwanie Hanny do Czarnolasu") – pieśń Jana Kochanowskiego, napisana prawdopodobnie w początkach pobytu autora Czarnolesie. Po raz pierwszy została opublikowana w 1586 roku w zbiorze "Pieśni Jana Kochanowskiego księgi dwoje", jako druga pieśń w części "Księgi wtóre".
Utwór zawiera pierwiastki autobiograficzne. Stanowi wezwanie poety skierowane do ukochanej Hanny i namowę, aby przybyła do Czarnolasu. Zawiera również opis szczęścia i spokoju płynącego z ziemiańskiego życia na wsi.
Jedna ze zwrotek utworu ("Stada igrają przy wodzie, / A sam pasterz, siedząc w chłodzie, / Gra w piszczałkę proste pieśni, / A faunowie skaczą leśni.") znajduje się także w "Pieśni świętojańskiej o Sobótce" (wypowiedź Panny XII). Nie wiadomo, czy została do niej skopiowana z "Wezwania Hanny do Czarnolasu", czy też kolejność była odwrotna.
Pieśń jest czterowersem równosylabicznym (ośmiozgłoskowym), o rymach parzystych ("aabb").

</doc>
<doc id="1746187" url="https://pl.wikipedia.org/wiki?curid=1746187" title="Wezwanie Hanny do Czarnolasu">
Wezwanie Hanny do Czarnolasu



</doc>
<doc id="1746188" url="https://pl.wikipedia.org/wiki?curid=1746188" title="Trzy zasady ludowe">
Trzy zasady ludowe

Doktryna Trzech zasad ludowych () zwana też doktryną Sanmin – filozofia polityczna wykreowana przez Sun Jat-sena, aby Chińczycy byli wolnym, silnym i prosperującym narodem.
Spuścizna tej filozofii jest do dziś obecna w organizacjach rządowych Tajwanu, jest fundamentem partii Kuomintang (KMT), jest dewizą narodową Tajwanu oraz zaczyna słowa hymnu Republiki Chińskiej.
Zasady.
Zasada Mínzú (民族主義).
Zasada Mínzú (trad. 民族主義, upr. 民族主义 pinyin Mínzú Zhǔyì) tłumaczona jest jako nacjonalizm, po chińsku „zjednoczenie ludu” bądź „rządy ludu”. Zasada ta oznacza wolność od dominacji Imperium Chińskiego. Aby to osiągnąć, opracował koncepcję nacjonalizmu obywatelskiego (中華民族, pinyin Zhōnghuá Mínzú) w przeciwieństwie do nacjonalizmu etnicznego tak, aby zjednoczyć pięć głównych grup narodowościowych w Chinach (Hanów, Mongołów, Tybetańczyków, Mandżurów i Ujgurów), co zostało ujęte we Fladze Republiki Chińskiej.
Zasada Mínquán (民權主義).
Zasada Mínquán (trad. 民權主義, upr. 民权主义 pinyin Mínquán Zhǔyì) tłumaczona jako demokracja, w dosłownym tłumaczeniu „rządy ludu”. Sun Jat-sen podzielił demokrację rozumianą jako rządy konstytucji w stylu zachodnioeuropejskim na dwa rodzaje rządów:
Rządy polityczne.
Rządy polityczne (chiń. 政权; pinyin zhèngquán) umożliwiają ludziom wyrażanie pragnień politycznych podobnie jak w innych krajach demokratycznych za pomocą Zgromadzenia Narodowego. Obywatele mają prawo do: wyborów (選舉), inicjatywy (創制), referendum (複決) i odwoływania urzędników (罷免).
Rządy wykonawcze.
Rządy wykonawcze (chiń. 治权; pinyin zhìquán) są to innymi słowy kompetencje administracji. Koncepcja trójpodziału władz Monteskiusza została tu połączona z tradycją chińską: Sun Jat-sen podzielił władzę (chiń. 院, pinyin yuàn) na: ustawodawczą, wykonawczą, sądowniczą, kontrolną i egzaminacyjną. Dwie ostatnie wywodzą się z tradycyjnego podziału władzy w Chinach.
Zasada Mínshēng (民生主義).
Zasada Mínshēng (trad. 民生主義, upr. 民生主义 pinyin Mínshēng Zhǔyì) w dosłownym tłumaczeniu „ludowy dobrobyt” lub „rząd ludowi”, czyli zasada socjalizmu. Koncepcja ta również oznacza opiekę społeczną.
Sun uważał, że przemysł jest równie ważny jak rolnictwo dla chińskiej gospodarki, w kwestii podatku gruntowego inspirował się koncepcją Henry’ego George’a, Georgizmem.
Podzielił środki do życia na transport, mieszkanie, jedzenie i odzież oraz planował, jak idealny rząd powinien to rozdzielić między ludzi.
Inspiracja.
Formułując tę ideologię, Sun inspirował się doświadczeniami z pobytu w Stanach Zjednoczonych i zawiera elementy myśli Abrahama Lincolna „rząd ludzi, przez ludzi, dla ludzi” i filozofią konfucjańską

</doc>
<doc id="1746189" url="https://pl.wikipedia.org/wiki?curid=1746189" title="Rachunek zdaniowy">
Rachunek zdaniowy

Rachunek zdaniowy – system formalny w zbiorze formuł pewnego języka zdaniowego.
Rachunek zdaniowy formula_1 jest inwariantny, jeśli
Reguły spełniające warunek z punktu 2. powyżej, nazywane są regułami inwariantnymi.
Uwaga: Reguła podstawiania formula_5 w nietrywialnym języku formula_6 nie jest inwariantna!
Przyjrzyjmy się dlaczego.
Niech formula_7 będzie dowolnym spójnikiem rozważanego języka i niech formula_8
Wówczas formula_9 chociaż
formula_10
Operatory konsekwencji rachunków inwariantnych są strukturalne.
Każdy strukturalny operator konsekwencji wyznaczony jest przez inwariantny rachunek zdaniowy.
Matryca Lindenbauma rachunku inwariantnego jest dla niego adekwatna.

</doc>
<doc id="1746191" url="https://pl.wikipedia.org/wiki?curid=1746191" title="Wolność na wygnaniu. Autobiografia">
Wolność na wygnaniu. Autobiografia

Wolność na wygnaniu. Autobiografia – autobiografia politycznego i duchowego przywódcy narodu tybetańskiego Dalajlamy XIV, laureata pokojowej nagrody Nobla z 1989 roku. Książka w oryginale (w angielskim) została wydana w 1990 rok, w Polsce w 1993 (tłumaczenie – Adam Kozieł). Pozycja została wydana przez Polskie Stowarzyszenie Przyjaciół Tybetu Wydawnictwo Atlantis, w formacie A5, zawiera 372 strony, zdjęcia i mapy Tybetu i Indii. W autobiografii dalajlama opisuje swe życie do 1990 roku.

</doc>
<doc id="1746199" url="https://pl.wikipedia.org/wiki?curid=1746199" title="Merce Cunningham">
Merce Cunningham

Mercier Philip „Merce” Cunningham (ur. 16 kwietnia 1919 w Centralii w stanie Waszyngton, zm. 26 lipca 2009 w Nowym Jorku) – amerykański tancerz i choreograf. W swojej ponad 70-letniej karierze zrewolucjonizował sposób podejścia do choreografii i samej prezentacji baletu. Można go porównać do roli, jaką w początkach XX wieku odegrał Wacław Niżyński.
Życiorys.
Naukę tańca rozpoczął w wieku 10 lat. W latach 1937-1939 uczył się w "Cornish College of the Arts" w Seattle. W czasie nauki w tej szkole zauważyła go słynna choreografka Martha Graham i zaprosiła do współpracy z jej zespołem. Jesienią 1939 przeniósł się do Nowego Jorku i rozpoczął trwającą siedem lat pracę solisty w zespole Marthy Graham. Pierwszy zanotowany występ solo miał miejsce w Nowym Jorku w kwietniu 1944, z muzyką kompozytora Johna Cage'a. Ta współpraca zaowocowała nie tylko sukcesem artystycznym ale i trwałym związkiem romantycznym przez całe życie, do śmierci kompozytora w 1992. 
W 1953 Cunningham zawiązał zespół "Merce Cunningham Dance Company". Siedzibą zespołu pozostał Nowy Jork. W trwającej ponad pięćdziesiąt lat pracy zespołu Cunningham był jego głównym motorem artystycznym i innowacyjnym. Stworzył ponad dwieście choreografii i osiemset specyficznych przedstawień baletowych. Sam tańczył do bardzo późnego wieku, występował na scenie jeszcze w początkach lat 90. ub. wieku, kiedy miał już ponad 70 lat.
Ostatnim przedstawieniem scenicznym była choreografia "Blisko dziewięćdziesięciu", zaprezentowana w Nowym Jorku w Brooklyn Academy of Music w kwietniu 2009, na kilka miesięcy przed śmiercią artysty.
Nowatorstwem choreografii Cunninghama było wyzwolenie samego tańca, jako formy niezależnej od innych elementów przedstawienia scenicznego. Artysta w licznych układach tanecznych uniezależniał ruch tancerzy od muzyki i "opowieści" lub treści baletu. Sam ruch tancerza lub tancerki był samowystarczalnym przekazem artystycznym. Krytyk baletu, Polly Anderson w podtytule eseju o Cunninghamie napisanym w kilka dni po śmierci artysty powiedziała: "Przesunął granice choreografii, wyzwalając taniec z ograniczeń opowieści i muzyki".
Ważniejsze choreografie i nagrody.
Oryginalna, postmodernistyczna choreografia Cunninghama zaczęła się chyba właśnie od współpracy z Johnem Cage w latach 40. ub. wieku. Od tamtego czasu obaj, w swoich dziedzinach, rozpoczęli poszukiwania nowych środków wyrazu. Publiczne pokazy jego choreografii często przyjmowane były jako bardzo kontrowersyjne. Zdarzyły się przypadki opuszczania widowni w trakcie przedstawienia, gwizdy i inne wyrazy dezaprobaty. Pewien przełom nastąpił po tournée zespołu Cunninghama w Europie i bardzo pozytywnym przyjęciu jego choreografii przez znane gwiazdy baletu europejskiego, jak Fryderyk Ashton, Rudolf Nuriejew i Margot Fonteyn. W Ameryce współpracował z nim Michaił Barysznikow, który zaadaptował choreografie Cunnighama dla swojego zespołu "White Oak Dance Project".
Mimo kontrowersyjności jego podejścia do tańca, Cunningham był wielokrotnie nagradzany za swoje osiągnięcia artystyczne w Stanach Zjednoczonych i na arenie międzynarodowej. Z wielu nagród wymienić można: Nagroda Laurence'a Oliviera (Best New Dance Production, Londyn, 1985), Kawaler (1989) i Oficer (2004) Orderu Legii Honorowej, National Medal of Arts (USA, 1990), Złoty Lew z Biennale Sztuki w Wenecji (1995).

</doc>
<doc id="1746202" url="https://pl.wikipedia.org/wiki?curid=1746202" title="Lipofilność">
Lipofilność



</doc>
<doc id="1746203" url="https://pl.wikipedia.org/wiki?curid=1746203" title="Rachunek Logiczny">
Rachunek Logiczny



</doc>
<doc id="1746210" url="https://pl.wikipedia.org/wiki?curid=1746210" title="FITS">
FITS

FITS () – format pliku wykorzystywany do przechowywania, przekazywania oraz manipulowania obrazami zawierającymi informacje naukowe. Jest najczęściej stosowanym formatem w zagadnieniach związanych z astronomią; wykorzystują go agencje NASA oraz IAU. W przeciwieństwie do wielu innych formatów, został zaprojektowany także do przechowywania informacji naukowych i w związku z tym istnieje możliwość zapisania wielu dodatkowych danych wraz z oryginalnymi metadanymi.
Główną zaletą formatu jest to, że metadane obrazów przechowywane są w nagłówku zapisanym standardowymi znakami ASCII, co powoduje, że jest on czytelny dla człowieka. Każdy plik w formacie FITS składa się z co najmniej jednego nagłówka zawierającego 80-znakowe bloki znaków ASCII kodujących pary "klucz/wartość". Pary te mogą dostarczać informacji o wielkości i wymiarach obrazu, format danych, komentarze oraz dowolną inną informację, jaką autor tam umieści.
Historia.
Potrzeba zaprojektowania nowego formatu pliku narodziła się wraz z potrzeba przekazywania obrazów oraz danych astronomicznych z jednej organizacji do innej. Pracę nad formatem rozpoczęli Don Wells oraz Ron Harten około roku 1976. Stworzyli wtedy format, który składał się z jednego nagłówka oraz sekcji danych następującej po nim. W styczniu 1979 została sformowana grupa, której zadaniem było stworzenie standardu zapisu danych astronomicznych. Pierwsza wersja formatu, zwanego także "Basic FITS", została ukończona 28 marca 1979. W 1981, po przetestowaniu formatu na kilku różnych systemach komputerowych, oficjalnie opublikowano pierwszą wersję formatu, a w 1982 format został zatwierdzony przez IAU jako standard.
Struktura.
W ogólności plik w formacie "FITS" powinien się składać z co najmniej jednego nagłówka oraz bloku danych następujących po nim. Blok taki nazywany jest HDU (Header-Data Unit). Plik składający się z jednego bloku HDU nazywany jest plikiem SIF (od Single Image FITS), natomiast plik składający się z wielu jednostek HDU nazywany jest plikiem MEF (Multi-Extension FITS).

</doc>
<doc id="1746211" url="https://pl.wikipedia.org/wiki?curid=1746211" title="Flexible Image Transport System">
Flexible Image Transport System



</doc>
<doc id="1746213" url="https://pl.wikipedia.org/wiki?curid=1746213" title="The Time of My Life">
The Time of My Life

The Time of My Life – ballada soft rockowa amerykańskiego wokalisty Davida Cooka wydana na debiutanckim singlu muzyka. Utwór napisany został w nagrodę za zwycięstwo siódmej edycji programu "American Idol".
Geneza i wydanie utworu.
Piosenka zajęła pierwsze miejsce w konkursie "American Idol" Songwriter’s Competition, autorem jest Regie Hamm.
Została wydana jako pierwszy singiel Cooka 22 maja 2008 roku na portalu iTunes. Następnego dnia była dostępna na wszystkich stronach zajmujących się sprzedażą utworów muzycznych. Wkrótce po finale programu utwór został wysłany do stacji radiowych.
Od listopada 2008 roku zostało sprzedanych około miliona egzemplarzy piosenki.
Piosenka została także użyta jako podkład do walca wiedeńskiego w 4 sezonie programu So You Think You Can Dance.

</doc>
<doc id="1746216" url="https://pl.wikipedia.org/wiki?curid=1746216" title="Davidson Morais">
Davidson Morais

Davidson, właśc. Davidson de Oliveira Morais (ur. 18 lipca 1981 w Belo Horizonte w stanie Minas Gerais) – brazylijski piłkarz występujący na pozycji pomocnika.
Kariera piłkarska.
Urodził się w Belo Horizonte, ale niedługo przeniósł się do São Paulo, skąd pochodzą jego rodzice. W 9 lat rozpoczął naukę piłkarską. Karierę piłkarską rozpoczął w juniorskiej drużynie klubu futsalowego Taubaté. W 2002 został zaproszony przez swojego rodaka Eduardo Amorihno do greckiego klubu Messiniakos Kalamata. Kolejnymi klubami byli Apollon Kalamaria i OFI Kreta. W sierpniu 2006 podpisał 3-letni kontrakt z Dniprem Dniepropetrowsk. Po kilku lat występów w ukraińskim klubie, zimą 2009 roku jako wolny agent powrócił do Brazylii, gdzie bronił barw Figueirense. Latem został sprowadzony do klubu Omonia Nikozja.

</doc>
<doc id="1746223" url="https://pl.wikipedia.org/wiki?curid=1746223" title="Adam Zygmunt Pełka">
Adam Zygmunt Pełka

Adam Zygmunt Pełka z Grabownicy herbu Radwan (zm. 3 września 1777) – skarbnik sandomierski, miecznik sandomierski, chorąży pilzneński, chorąży sandomierski, kasztelan połaniecki, kasztelan małogoski, rotmistrz chorągwi pancernej 3. Brygady Kawalerii Narodowej, chorąży chorągwi husarskiej biskupa krakowskiego w Pułku Hetmana Wielkiego Koronnego w 1760 roku. 
W 1775 został kawalerem Orderu Świętego Stanisława.
W 1764 roku był elektorem Stanisława Augusta Poniatowskiego z województwa sandomierskiego. W 1766 roku został wyznaczony senatorem rezydentem.
Rodzina.
Pochodził ze szlacheckiego rodu herbu Radwan. Według Paprockiego Pełkowie wywodzili się z ziemi sanockiej i pisali się z Grabownicy. Był synem Stanisława Pełki i Teresy Staniszewskiej

</doc>
<doc id="1746227" url="https://pl.wikipedia.org/wiki?curid=1746227" title="Alcides">
Alcides



</doc>
<doc id="1746230" url="https://pl.wikipedia.org/wiki?curid=1746230" title="Idmen">
Idmen

Idmen – drugi album studyjny w dyskografii zespołu Indukti będący metaforyczną opowieścią o ludzkim zmaganiu z przeznaczeniem, wiarą, codziennością, naturą i samym sobą.
Płyta.
Tytuł albumu oznacza "wiemy" bądź "widzieliśmy" i został zaczerpnięty z pieśni syren z Odysei Homera oraz poematu Ezry Pounda "H.S. Mauberley":
&lt;poem&gt;
 idmen gar toi panth' hos' eni Troie^i eureie^i
 Argeioi Trôes te theôn iote^ti moge^san,
 idmen d', hossa gene^tai epi chthoni pouluboteire^i
 Wiemy, co niegdyś Grecy, Trojanie doznali
 Nieszczęść, z bogów naprawy, na Ilionu polach,
 Wiemy o wszystkich ziemskich dolach i niedolach&lt;/poem&gt;
Tekst utworu „Tusan Homichi Tuvota”, zaśpiewany przez Nilsa Frykdahla z zespołu Sleepytime Gorilla Museum jest adaptacją bajki Indian z plemienia Hopi, spisanej przez Edward A. Kennarda oraz Albera Yavę i opublikowanej w 1944 przez
Departament Edukacji Stanów Zjednoczonych pod tytułem „Field Mouse Goes To War”.
Utwór „Aemaet” jest inspirowany filmem „Der Golem, wie er in die Welt kam” zrealizowanym w 1920 przez Carla Boese i Paula Wegenera.
Okładka płyty zawiera reprodukcję obrazu autorstwa Justyna Parfianowicza
Płyta została wydana w sierpniu 2009 przez niemiecką wytwórnię InsideOut Music. Wkrótce po premierze została uznana płytą miesiąca przez wortale Powermetal.de oraz Metal-revolution. W Polsce ukazała się nakładem Mystic Production
Lista utworów.
Źródło:

</doc>
<doc id="1746234" url="https://pl.wikipedia.org/wiki?curid=1746234" title="Nesanel Kichler">
Nesanel Kichler

Nesanel Kichler, Nassanel Küchler (ur. 13 marca 1911 w Wieliczce, zm. 13 maja 1985 w Krakowie) – polski działacz komunistyczny żydowskiego pochodzenia.
Życiorys.
Urodził się w żydowskiej rodzinie rzemieślniczej, jako syn Eliasza. Edukację zakończył na czterech klasach gimnazjum (1928). Niebawem przystąpił do ruchu komunistycznego, zostając członkiem Komunistycznego Związku Młodzieży Polskiej oraz Międzynarodowej Organizacji Pomocy Rewolucjonistom; w 1930 przyjęty został do Komunistycznej Partii Polski. Należał do organizatorów Komitetu Dzielnicowego partii w Wieliczce. Po krótkim pobycie w więzieniu (1931) wyjechał na rok do Czechosłowacji i Niemiec, gdzie należał do organizacji paramilitarnej przy Komunistycznej Partii Niemiec "Roter Frontkämpferbund". Od 1932 pracował w fabryce papieru w Wieliczce. Wciąż aktywny w Komunistycznej Partii Polski, w 1933 został skazany na rok więzienia jako sekretarz wielickiego Komitetu Dzielnicowego, a po odbyciu kary działał w Podokręgu Krakowskim KPP i należał do organizatorów strajku górniczego w Wieliczce w 1936. Przed kolejnym aresztowaniem utrzymywał się z pracy w handlu. Od 1937 przez niemal dwa lata był osadzony w obozie w Berezie Kartuskiej. Ostatnie miesiące przed wybuchem II wojny światowej przepracował w fabryce kapeluszy.
We wrześniu 1939 wyjechał na wschód; w Kowlu współorganizował Komitet byłych Więźniów Politycznych, następnie zatrzymał się we Lwowie, gdzie pracował w centrali telegraficznej. Po wybuchu wojny niemiecko-radzieckiej zgłosił się ochotniczo do Armii Czerwonej, ale ranny w walkach koło Żytomierza, został zwolniony z wojska i w Samarkandzie, w Uzbeckiej Republice Radzieckiej, pracował jako robotnik. W 1943 przystąpił do Związku Patriotów Polskich. W sierpniu 1944 zgłosił się do Wojska Polskiego; skierowany do resortu bezpieczeństwa, kierował grupami operacyjnymi w Bydgoszczy, Gdańsku, Krakowie, a zwolniony został z Ministerstwa Bezpieczeństwa Publicznego latem 1947.
Od 1947 pracował w różnych instytucjach w Krakowie, m.in. jako dyrektor Wojewódzkiego Przedsiębiorstwa Handlu Artykułami Papierniczymi i Sportowymi. W 1973 otrzymał rentę dla zasłużonych. Był wieloletnim członkiem partii (od 1944 Polskiej Partii Robotniczej, od 1948 Polskiej Zjednoczonej Partii Robotniczej), działaczem zakładowych organizacji partyjnych, lektorem szkoleń partyjnych. Od 1974 współpracował z zespołem gromadzącym dokumentację dla planowanego Muzeum Ruchu Rewolucyjnego w Krakowie.
Był odznaczony m.in. Krzyżem Komandorskim Orderu Odrodzenia Polski i Orderem Sztandaru Pracy II klasy. Zmarł w Krakowie. Jest pochowany na nowym cmentarzu żydowskim przy ulicy Miodowej. Jego synem jest Jerzy Kichler (ur. 1947), działacz społeczności żydowskiej we Wrocławiu.

</doc>
<doc id="1746235" url="https://pl.wikipedia.org/wiki?curid=1746235" title="Lista odcinków serialu Nie ma to jak hotel">
Lista odcinków serialu Nie ma to jak hotel

W artykule znajduje się opis odcinków serialu "Nie ma to jak hotel", emitowanego w Polsce na kanale Disney Channel, TVP2 i Jetix / Disney XD.

</doc>
<doc id="1746237" url="https://pl.wikipedia.org/wiki?curid=1746237" title="Slamerka">
Slamerka



</doc>
<doc id="1746238" url="https://pl.wikipedia.org/wiki?curid=1746238" title="Wisła Płock (piłka nożna) w sezonie 2009/2010">
Wisła Płock (piłka nożna) w sezonie 2009/2010

Mecze.
Pierwsza Liga.
runda jesienna.
"*" – przełożony z powodu żałoby narodowej, termin pierwotny 30 września godz. 16:00
Bilans zawodników.
po rundzie jesiennej.
Bilans zawodników dotyczy wszystkich meczów rozegranych podczas rundy jesiennej tj. I ligi i Pucharu Polski.
po rundzie wiosennej.
Bilans zawodników dotyczy wszystkich meczów rozegranych w trakcie sezonu tj. I ligi i Pucharu Polski.

</doc>
<doc id="1746240" url="https://pl.wikipedia.org/wiki?curid=1746240" title="Kościół św. Franciszka i św. Bernardyna w Wilnie">
Kościół św. Franciszka i św. Bernardyna w Wilnie

Kościół św. Franciszka i św. Bernardyna w Wilnie – kościół położony przy ulicy Maironio 10 (przed 1945 – ul. św. Anny), za kościołem św. Anny, nieopodal rzeki Wilenki. Wybudowany w stylu gotyckim w latach 1469–1500 dla zakonu franciszkanów; później wielokrotnie przebudowywany.
Kościół św. Franciszka z Asyżu został wzniesiony najprawdopodobniej w miejscu Krzywego Grodu, spalonego w 1390 w czasie litewskiej wojny domowej (1389–1392).
Rzeczypospolitej św. Jana Kapistrana (1453–1454). Kościół i 1500, gdyż groziły zawaleniem. W 1506 wznowiono prace budowlane, którymi kierował sprowadzony z Gdańska Michal Enkinger. Budowę świątyni wsparli Radziwiłłowie – wojewoda wileński Mikołaj, a później kardynał Jerzy.
Około 1520 budowla była gotowa i miała formę kościoła halowego, trójnawowego, pięcioprzęsłowego z wydłużonym prezbiterium. Kościół miał początkowo charakter budowli obronnej. Dowodzą tego zbudowane w czterech narożach wieżyczki.
Obok kościoła wzniesiono dzwonnicę: "przepiękna wieżyca, istne arcydzieło polskiego gotyku".
W latach 1560 i 1564 kościół ogarnęły pożary, okazały się więc konieczne dalsze przebudowy: to w ich wyniku nawy boczne otrzymały w 1579 sklepienia sieciowe i kryształowe a zakrystia – sieciowe. Ówczesna świątynia przetrwała, z niewielkimi zmianami, do naszych czasów.
W 1598 bernardyni otrzymali od papieża Klemensa VIII za pośrednictwem wojewody mińskiego Jana Paca słynący łaskami obraz Matki Boskiej Budzkiej. W latach następnych przy kościele powstały trzy kaplice:
Na dekoracje świątyni znaczne środki wyłożył ród Chodkiewiczów.
W kościele znajdował się obraz Marii z Dzieciątkiem adorowanej przez św. Franciszka z Asyżu i św. Bernardyna ze Sieny (tzw. Matka Boska Świętomichalska lub Sapieżyńska), który w XVI w. zasłynął łaskami i cudami. Później został przeniesiony do kościoła św. Michała, a od 1989 r. znajduje się w wileńskiej katedrze.
W latach 1655–1660 kościół poniósł dotkliwe straty podczas okupacji moskiewskiej Wilna, kiedy to został zdewastowany przez kozaków, a w jego wnętrzu dokonano mordu zakonników i mieszczan szukających schronienia. Odbudowę wsparł hojnie ówczesny wojewoda wileński i hetman wielki litewski Michał Kazimierz Pac. Przesklepiono wtedy kolebką prezbiterium. W 1690 zbudowano w kościele ambonę, a w XVIII w. 14 rokokowych ołtarzy z drewna klonowego, bogato ozdobionych rzeźbami. Efektownie prezentował się zwłaszcza ołtarz wielki z 1710, za którym mieścił się chór zakonny z bogato rzeźbionymi stallami. W podobnym stylu zbudowano konfesjonały, balustrady i obramowania portali.
W czasach I rozbioru Polski (1772) w klasztorze żyło 51 zakonników.
W 1794 kościół i klasztor ucierpiały podczas oblężenia i ostrzału Wilna przez Rosjan. Odbudowa świątyni doprowadziła do zmian w wyglądzie jej fasady. Otynkowano ją (wraz z całym kościołem) na czerwono.
W XIX wieku rosyjski architekt N. Czagin dobudował neogotycką dzwonnicę, nawiązującą do dekoracji pobliskiego kościoła św. Anny.
W 1864 w ramach polityki niszczenia struktur Kościoła katolickiego po stłumionym powstaniu styczniowym władze rosyjskie za rządów Murawiewa skasowały zakon bernardynów. Zakonnicy zostali przeniesieni do Mohylewa i Kretyngi. Sama świątynia natomiast stała się kościołem parafialnym dla nowo utworzonej parafii, a budynki klasztorne zamieniono na koszary dla armii rosyjskiej. W okresie późniejszym znalazł w nich siedzibę Wydział Sztuk Pięknych Uniwersytetu Wileńskiego.
Taki stan rzeczy miał zasadniczo miejsce także w okresie II Rzeczypospolitej – część klasztoru zajmowało Wojsko Polskie, część – wspomniany wydział a część – kilku zakonników, którzy powrócili do Wilna po odzyskaniu przez Polskę niepodległości.
W październiku 1939, gdy Rosjanie przekazali Wilno Litwie, w kościele bernardyńskim powstał ruch oporu przeciwko nowej władzy; kierował nim miejscowy wikariusz, ksiądz Hlebowicz. Stworzona przez niego grupa działała i wówczas, gdy Wilno zdobyli Niemcy, a on sam został przeniesiony w głąb Litwy.
Pod koniec lat 40. władze sowieckie zamknęły kościół. Jego cenne wyposażenie zostało zrabowane, a sam kościół ulegał postępującej dewastacji pełniąc rolę magazynu Instytutu Sztuki.
Po upadku komunizmu i odzyskaniu w 1990 przez Litwę niepodległości podjęto decyzję o przekazaniu kościoła wiernym w 1994, a następnie rozpoczęciu remontu kościoła i klasztoru, co jednak okazało się zadaniem niełatwym z uwagi na ogromny zakres zniszczeń samego budynku (mury i posadzki) i straty w wyposażeniu; w kościele stał tylko szkielet ołtarza głównego i organów, ambona oraz zdewastowane stalle zakonne.
Znajdują się tu również nagrobki Piotra Wiesiołowskiego i Stanisława Radziwiłła, który zmarł w 1599.
Wewnątrz kościoła w 1981 odkryto gotyckie malowidła ścienne z początku XVI wieku, które stanowią unikat na skalę światową. Ich stylistyka jest gotycka, ale kompozycja i przedstawienie noszą cechy renesansu. Przedstawiają barwne kompozycje figuralne o tematyce biblijnej i hagiograficznej oraz napisy czcionką gotycką, ornamentykę roślinną i znaki heraldyczne.
Architektura.
Bryła kościoła, jednego z największych gotyckich kościołów w dawnej Rzeczypospolitej, ma 42,2 m długości i 24 m szerokości i jest ta sama co przed wiekami – parter z ostrołukowymi, gotyckimi oknami wspierają przypory. Misterne, rozczłonkowane na fasadach (zbudowane w drugiej połowie XVI wieku), masywne i proste przy apsydzie (początek XVI wieku). Szczyt wieńczący fasadę zachodnią wzniesiono po zniszczeniach 1794; ozdobiony wnękami „ślepych” okien i niszą z freskiem Chrystusa Ukrzyżowanego, autorstwa Kanuta Rusieckiego z połowy XIX wieku. Szczyt flankują dwie ośmioboczne wieżyczki, niejako miniatury gotyckiej dzwonnicy kościoła.
Wnętrze kościoła jest halowe, podzielone ośmioma kolumnami na trzy nawy. Zachowało się beczkowe sklepienie prezbiterium z lunetami; w nawach i w kruchcie zachowały się też oryginalne (choć zniszczone) XVI-wieczne sklepienia krzyżowe, gwiaździste i kryształowe; ten ostatni typ sklepienia zachował się też w zakrystii – najstarszym budynku kompleksu, znajdującym się na południowym dziedzińcu kościoła. Średniowieczne sklepienia zachowały się także w dawnym wirydarzu klasztornym, w którym mieści się obecnie Akademia Sztuk Pięknych.

</doc>
<doc id="1746242" url="https://pl.wikipedia.org/wiki?curid=1746242" title="Gustáv Mráz">
Gustáv Mráz

Gustáv Mráz (ur. 11 września 1934 r.) – słowacki piłkarz grający na pozycji obrońcy.
Podczas kariery piłkarskiej reprezentował barwy Interu Bratysława. Z reprezentacją Czechosłowacji, w której wystąpił ogółem 11 razy, grał na mistrzostwach świata 1958.

</doc>
<doc id="1746243" url="https://pl.wikipedia.org/wiki?curid=1746243" title="Puppenblut">
Puppenblut



</doc>
<doc id="1746244" url="https://pl.wikipedia.org/wiki?curid=1746244" title="SHERO">
SHERO



</doc>
