<doc id="1746245" url="https://pl.wikipedia.org/wiki?curid=1746245" title="Luigi di Savoia Duca degli Abruzzi">
Luigi di Savoia Duca degli Abruzzi

Luigi di Savoia Duca degli Abruzzi – włoski krążownik lekki służący w Regia Marina podczas II wojny światowej, główny okręt typu "Duca degli Abruzzi" stanowiącego ostatnią serię krążowników lekkich określanych ogólnie jako typy "Condottieri". Otrzymał nazwę na cześć Ludwika Amadeusza Sabaudzkiego, księcia Abruzji, słynnego alpinisty i odkrywcy.
Budowa.
Budowany w latach 1933-1937 „Luigi di Savoia Duca degli Abruzzi” wraz z bliźniaczym „Giuseppe Garibaldi” należały do najlepszych krążowników lekkich zbudowanych na świecie przed wybuchem II wojny światowej. Stanowiły piątą grupę włoskich krążowników typu "Condottieri", zapoczątkowaną typem "Alberto di Giussano".
Stępkę pod krążownik położono w grudniu 1933 roku w stoczni w La Spezia, należącej do koncernu "Odero-Terni-Orlando (OTO)". Wodowanie okrętu nastąpiło 21 kwietnia 1936 a oficjalne zakończenie budowy i wejście okrętu do służby w Regia Marina w grudniu 1937.
Służba operacyjna.
Okres przed II wojną światową.
Obydwa bliźniacze okręty utworzyły po wejściu do linii 8. dywizjon krążowników. W 1938 roku „Duca degli Abruzzi” operował, wraz z „Giuseppe Garibaldi”, na wodach wokół Hiszpanii, w związku z toczącą się tam wówczas wojną domową. Na początku 1939 roku oba krążowniki popłynęły z wizytą kurtuazyjną do Lizbony.
II wojna światowa.
„Luigi di Savoia Duca degli Abruzzi” brał udział w składzie floty włoskiej w bitwie koło przylądka Stilo i bitwie koło przylądka Matapan, ale nie wyróżnił się w tych starciach niczym szczególnym. 22 listopada 1941 roku został uszkodzony torpedą lotniczą.
Pomiędzy 10 czerwca 1940 roku a 8 września 1943 roku krążownik przebywał w morzu przez 1016 godzin, przepływając 22 307 mil morskich i wykonując 30 zadań bojowych.
Po kapitulacji Włoch okręt oddał się pod kontrolę Aliantów. Został, razem z „Giuseppe Garibaldi”, przebazowany do Freetown celem działań przeciwko niemieckim łamaczom blokady płynącym pomiędzy portami okupowanej Europy a dalekowschodnimi.
Od roku 1944 krążownik wypełniał głównie zadania szkoleniowe i transportowe. W tym czasie zdemontowano przestarzałe karabiny przeciwlotnicze kal. 13,2 mm, zastępując je działkami kal. 20 mm na pięciu zdwojonych podstawach.
Lata powojenne.
Po zakończeniu wojny krążownik wrócił pod włoską banderę. W latach 1945-1946 usunięto z okrętu całe wyposażenie lotnicze oraz wyrzutnie torped. W to miejsce zainstalowano dwa dodatkowe działa przeciwlotnicze kal. 100 mm. Po abdykacji króla Włoch Wiktora Emanuela „Luigi di Savoia Duca degli Abruzzi” przewiózł go wraz z żoną do Aleksandrii. Następnie przewiózł rodzinę Humberta II do Portugalii.
Po wycofaniu z linii, na początku lat 50., pancerników „Andrea Doria” i „Caio Duilio”, obydwa bliźniacze krążowniki stanowiły trzon sił nawodnych Marina Militare. Przeszły wtedy remont połączony z przezbrojeniem. Zdemontowano dwa kotły, przebudowano stanowisko dowodzenia oraz instalując radary. Usunięto część nieskutecznych dział przeciwlotniczych kal. 100 mm, wymieniając całe lekkie uzbrojenie przeciwlotnicze na 24 działka Boforsa kal. 40 mm.
„Luigi di Savoia Duca degli Abruzzi” został skreślony z listy okrętów Marina Militare w 1961 roku.

</doc>
<doc id="1746247" url="https://pl.wikipedia.org/wiki?curid=1746247" title="Alfons VI">
Alfons VI

Alfons VI Mężny (Dzielny, Odważny), jęz. hiszp. "Alfonso VI el Bravo" (ur. w czerwcu 1040, zm. 1 lipca 1109) – król Leonu 1065-1072 i 1072-1109, król Kastylii i Galicii 1072-1109.
Życiorys.
Drugi syn króla Kastylii i Leonu Ferdynanda I Wielkiego i Sanczy, córki Alfonsa V, króla Leonu.
Ojciec Alfonsa VI był pierwszym królem Kastylii, za jego panowania Kastylia w unii z Leonem osiągnęła dominującą pozycję wśród chrześcijańskich królestw Półwyspu Iberyjskiego.
Po śmierci Ferdynanda I Wielkiego (27 grudnia 1065) jego królestwo uległo podziałowi: najstarszy syn Sancho został królem Kastylii i otrzymał zwierzchność nad muzułmańskim królestwem ("taifa") Saragossy, Alfons został królem Leonu i trzymał kontrolę nad taifatem Toledo, a najmłodszy z braci Garcia otrzymał nowo utworzone królestwo Galicii oraz dzierżył zwierzchność nad taifatami Sewilli i Badajoz, córka Urraka otrzymała miasto Zamorę, druga córka Elwira władała miastem Toro.
Sancho II postanowił podporządkować sobie pozostałe rodzeństwo. W 1068 wojska Sancha II, dowodzone przez sławnego Cyda, królewskiego chorążego, pokonały wojska Alfonsa w bitwie pod Llantadillą, po kolejnej przegranej bitwie pod Golpejera (1072) Alfons opuścił Leon i schronił się w muzułmańskim Toledo. Sancho II zajął królestwo Leonu i w 1072 ogłosił się jego królem. Po wygnaniu Alfonsa, Sancho pokonał najmłodszego z braci, Garcię, zajmując królestwo Galicii. Alfons z pomocą muzułmanów zajął Zamorrę, gdzie rezydowała królewska siostra Urraka. Udał się tam Sancho i obległ miasto. Podczas oblężenia, w niewyjaśnionych do końca okolicznościach, w październiku 1072 Sancho II został zamordowany. O przygotowanie zamachu powszechnie oskarżano Urrakę, a także Alfonsa, który po śmierci Sancha II przejął władzę w Kastylii i Leonie. Alfonsowi udało się zająć także królestwo Galicii, którą nieskutecznie próbował odzyskać Garcia. W 1073 Garcia, zwabiony przez Alfonsa, wrócił do Galicii, ale wnet dostał się do niewoli Alfonsa, w której przebywał resztę życia, aż do swej śmierci w 1090.
Po śmierci braci Alfons został niekwestionowanym władcą trzech królestw, które na powrót zjednoczył: Leonu, Kastylii i Galicii.
Władając tak rozległym obszarem Alfons postanowił umocnić swą pozycję pośród innych chrześcijańskich władców półwyspu Pirenejskiego. W 1076 Alfons najechał ziemie królestwa Nawarry, zajęte naonczas przez króla Aragonii Sancho I Ramireza, który zajął Nawarrę po zabójstwie tamtejszego króla Sancho IV. Królowi Aragonii udało się utrzymać tytuł króla Nawarry i większość część kraju, jednak musiał oddać Alfonsowi prowincje La Rioja, Logrono i Calahora.
Umocniwszy się na tronie król zwołał synod, którego postanowienia zreformowały organizację kościoła kastylijskiego i zmienił liturgię kościelną. Odtąd kler niezmiennie popierał króla, co znalazło odzwierciedlenie we wskrzeszeniu idei rekonkwisty. Król Alfons VI utrzymywał bliskie kontakty z królestwem Francji, skąd pochodziła większość jego żon. Do królestwa kastylijskiego przybywało wielu duchownych francuskich, osiedlali tu się także rycerze francuscy lub burgundzcy. Jednym z nich był Henryk, najmłodszy syn księcia Burgundii, który poślubił pochodzącą z nieprawego łoża córkę Alfonsa. Z Francji, z opactwa w Cluny, pochodził także arcybiskup Toledo Bernard de Sedirac, który został nim w 1086 roku. Dzięki królowi Alfonsowi zostały wznowione, słynące na całą Europę, pielgrzymki do sanktuarium św. Jakuba w Santiago de Compostela.
Po tych sukcesach Alfons VI na nowo podjął rekonkwistę, która całkiem zamarła od czasów panowania potężnego Almanzora. Na początku działań podjętych przeciwko muzułmanom król Alfons odniósł spektakularny sukces. Król nakłonił władcę taifatu Toledo, swego muzułmańskiego wasala, do oddania w maju 1085 miasta, będącego dawną wizygocką stolicą. Po uroczystym wkroczeniu do miasta król Alfons przyjął tytuł „władcy dwóch religii” oraz „imperatora całej Hiszpanii”. Następnie Alfons ponownie erygował w Toledo biskupstwo i przeniósł tam swoją stolicę. Po zajęciu Toledo król podjął akcję repoblacji terenów położonych między rzeką Duero a górami Kordyliery Centralnej, nazwanych później Extremadura, jak również prowadził podbój obszarów położonych wzdłuż rzeki Tag. Następnie Alfons osadził w emiracie Walencji swego muzułmańskiego sojusznika i rozpoczął oblężenie Saragossy, gdzie tymczasem osiadł wygnany na banicję dawny królewski rycerz Cyd. Oblężenie nie powiodło się, królewska armia po kilku tygodniach odstąpiła od miasta zmuszona do walki z nowym wrogiem.
Działania Alfonsa VI wywołały reakcję, która doprowadziła do zniweczenia jego sukcesów. Władcy słabych muzułmańskich taifatów na czele z emirem Kordoby, zagrożeni ekspansją Alfonsa, wezwali na pomoc swych pobratymców, Almorawidów, którzy do tej pory podbili część północnej Afryki. Znani z religijnego fanatyzmu Almorawidzi pod wodzą Jusufa ibn Taszfina zjawili się w Hiszpanii w 1086 roku i połączywszy swe siły z wojskami lokalnych władców muzułmańskich zadali druzgocącą klęskę wojskom Alfonsa VI w bitwie pod Zalakką (inna nazwa – bitwa pod Sagrajas). Almorawidzi, zgodnie z porozumieniem zawartym ze swymi muzułmańskimi sojusznikami, cofnęli się do Afryki, lecz już w 1089/1090 powrócili, by rozpocząć trwały podbój taifatów, m.in. Grenady, Sewilli i Badajoz. W roku 1108 po raz kolejny doszło do wojny Leonu i Kastylii przeciwko Almorawidom, którzy ponownie pokonali Alfonsa w bitwie pod Ucles, gdzie zginął jedyny syn króla Alfonsa, Sancho. 
Po przegranych z Almorawidami kampaniach oraz po śmierci Alfonsa VI nastąpił upadek znaczenia Kastylii i Leonu, a inicjatywa w prowadzeniu rekonkwisty na długie lata przeszła do królestwa Aragonii.
Król Alfons VI zmarł 1 lipca 1109 w Toledo. Został pochowany w klasztorze w Sahagún.

</doc>
<doc id="1746248" url="https://pl.wikipedia.org/wiki?curid=1746248" title="The Teens">
The Teens

The Teens – niemiecki zespół rockowy założony w 1974 roku w Berlinie Zachodnim. Pierwotnie skład zespołu przedstawiał się następująco:
W późniejszych latach nastąpiło kilka zmian w składzie. Nastąpiła zmiana basisty, a w 1997 po reaktywacji grupy w 1996 z zespołu odszedł wokalista. W latach 1981–1982 z zespołem współpracował gitarzysta oraz wokalista zespołu Modern Talking, Dieter Bohlen. Był on producentem płyty zespołu, oraz udzielał się jako kompozytor. W roku 1982 grupa zawiesiła działalność. W 1996 roku działalność zespołu została wznowiona. Zespół funkcjonował wtedy w prawie pełnym oryginalnym składzie, doszło tylko do zmiany basisty. W późniejszych latach zainteresowanie zespołem spadło, co doprowadziło do rozwiązania grupy w 2002 roku.

</doc>
<doc id="1746249" url="https://pl.wikipedia.org/wiki?curid=1746249" title="Osmar Ferreyra">
Osmar Ferreyra

Osmar Daniel Ferreyra (ur. 9 stycznia 1983 w Basavilbaso w prowincji Entre Ríos) – argentyński piłkarz, grający na pozycji pomocnika.
Kariera piłkarska.
Kariera klubowa.
W wieku 7 latu rozpoczął edukację piłkarską. W 1994 zauważony przez skautów River Plate, dokąd został zaproszony. Najpierw występował w drużynie juniorskiej, a w 2003 debiutował w podstawowej drużynie. Po dobrych występach na Młodzieżowych Mistrzostwach Świata w 2003, w styczniu 2004 został kupiony do CSKA Moskwa. W 2005 wypożyczony do PSV Eindhoven. Potem powrócił do Argentyny, gdzie bronił barw klubu San Lorenzo. W styczniu 2008 podpisał kontrakt z Dniprem Dniepropetrowsk. W lipcu 2011 powrócił do Argentyny, gdzie podpisał 3-letni kontrakt z Independiente.
Kariera reprezentacyjna.
Występował w młodzieżowej reprezentacji Argentyny U-23.

</doc>
<doc id="1746251" url="https://pl.wikipedia.org/wiki?curid=1746251" title="Herb Zwolenia (powiat zwoleński)">
Herb Zwolenia (powiat zwoleński)

Herb Zwolenia – jeden z symboli miasta Zwoleń i gminy Zwoleń w postaci herbu.
Wygląd i symbolika.
Herb przedstawia w biało-czerwonej tarczy dzielonej z lewa skos złotą stylizowaną literę „S”. Obrzeża tarczy zaznaczone są złotym obramowaniem. Kształt tarczy herbowej przypomina kształt ryngrafu rycerskiego, nad tarczą herbową umieszczono stylizowaną złotą koronę królewską.
Historia.
Herb pochodzi z XV wieku i często zmieniał swoją formę.

</doc>
<doc id="1746252" url="https://pl.wikipedia.org/wiki?curid=1746252" title="Język zdaniowy">
Język zdaniowy

Język zdaniowy – trójka formula_1 gdzie:
Elementy zbioru formula_2 są nazywane zmiennymi zdaniowymi, elementy zbioru formula_3 spójnikami języka formula_8 a formula_9 jego sygnaturą.
Skończone ciągi elementów zbioru formula_10 są nazywane napisami języka formula_11
Najmniejszy (w sensie inkluzji) spośród zbiorów napisów zbiór formula_12 spełniający warunki:
nazywany jest zbiorem formuł języka formula_13 i oznaczany symbolem formula_14
O zbiorach spełniających warunki i mówi się, że są domknięte na budowę formuł języka formula_13.
Innymi słowy zbiór formula_16 jest najmniejszym zbiorem napisów domkniętym na budowę formuł języka formula_14
Przykład.
Język klasycznego rachunku zdań.
Niech formula_18
gdzie formula_19formula_20
i niech formula_21
Wówczas formula_22 jest formułą języka formula_23 ale formula_24 i formula_25 nie są.
Język arytmetyki Peana.
Język "termów" arytmetyki Peana.
Niech
Język formula_27
nazywa się językiem termów arytmetyki Peana. Formuły tego języka nazywa się termami arytmetyki Peana. Zbiór wszystkich termów arytmetyki Peana oznaczany będzie formula_28
Dla wygody czasem zamiast formula_29 pisze się formula_30 zamiast formula_31 pisze się formula_32 i zamiast formula_33 pisze się formula_34
Definiujemy indukcyjnie ciąg numerałów:
Język "formuł" arytmetyki PA.
Formułami atomowymi arytmetyki Peana nazywamy napisy postaci formula_36 oraz formula_37 gdzie formula_38
Zwyczajowo zamiast formula_39 pisze się formula_40 zamiast formula_37 pisze się formula_42
Zbiór formuł atomowych języka PA, oznaczymy formula_43
Formułami arytmetyki Peana nazywamy formuły języka
gdzie formula_45
oraz gdzie formula_46 jest wzbogaceniem sygnatury formula_47 do zbioru formula_48 dla którego formula_49
Zamiast pisać formula_50 pisze się zazwyczaj formula_51 zamiast zaś pisać formula_52 pisze się zazwyczaj formula_53
Lemat (o kształcie formuł).
Niech formula_13 będzie językiem zdaniowym.
Wówczas dla każdej formuły formula_58 tego języka zachodzi jeden z warunków
Dla dowodu tego lematu należy rozważyć zbiór formula_12 formuł formula_58 spełniających warunki i powyżej, a następnie pokazać, że jest on domknięty na budowę formuł.
Lemat (o jednoznaczności budowy).
Niech formula_13 będzie językiem zdaniowym, niech formula_62 będą formułami i niech formula_63 będą takie, że formula_64
Wówczas formula_65 oraz formula_66
Podformuły.
Lematy o "kształcie formuł" i "jednoznaczności budowy" pozwalają na indukcyjne zdefiniowanie pojęcia podformuły danej formuły oraz podstawienia w formule innej formuły w miejsce zmiennej:
Zbiorem podformuł formuły formula_58 nazywamy zbiór zdefiniowany następująco:
Zmiennymi formuły formula_58 nazywamy elementy zbioru formula_70
Podstawienie w formule.
Podstawieniem w formule formula_58 formuły formula_73 w miejsce zmiennej formula_74 nazywamy formułę:
Zachodzi formula_76 Jeśli formula_77 to formula_78
Jednoczesne podstawienie kilku formuł.
W wielu wypadkach przydaje się umiejętność jednoczesnego podstawienia kilku formuł w miejsce kilku zmiennych:
Podstawieniem w formule formula_58 formuł formula_81 w miejsce zmiennych formula_82 nazywamy formułę:
Wynik podstawienia nie zależy od kolejności:
dla dowolnej permutacji formula_85 zbioru formula_86
Jeśli formula_87 i formula_88 to:
Algebra formuł.
Język zdaniowy wyznacza dość ważną algebrę sygnatury formula_90
Algebrą formuł języka formula_13 nazywamy algebrę sygnatury tego języka formula_92 której uniwersum jest formula_16 i w której
Algebra języka jest algebrą wolną z formula_95 jako zbiorem wolnych generatorów w klasie algebr jej sygnatury:
Zauważmy, że formula_102 gdzie formula_103 dane jest wzorem:
Co więcej, jeśli formula_105 oraz formula_106 to:
Niech formula_108 będzie zbiorem formuł języka formula_11 Wówczas
Reguła podstawiania.
Regułą podstawiania w języku formula_13 jest reguła:
W przypadku, gdy język jest ustalony, indeks górny jest pomijany.

</doc>
<doc id="1746255" url="https://pl.wikipedia.org/wiki?curid=1746255" title="Prealpi Bresciane">
Prealpi Bresciane



</doc>
<doc id="1746258" url="https://pl.wikipedia.org/wiki?curid=1746258" title="Josef Nechemia Kornitzer">
Josef Nechemia Kornitzer

Josef Nechemia Kornitzer (hebr. יוסף נחמי קארניצער; ur. 12 grudnia 1880, zm. 28 kwietnia 1933 w Krakowie) – polski rabin, w latach 1925-1933 ostatni przedwojenny naczelny rabin Krakowa.
Życiorys.
Urodził się w Krakowie. Jego dziadkiem był słynny rabin krakowski Szymon Schreiber. Ukończył jesziwę w Pressburgu i następnie był rabinem w Wielkim Sewluszu. W 1924 został powołany na urząd rabina gminy żydowskiej w Krakowie, ale swój urząd objął dopiero w 1925. 1 października 1927 przyjął w Starej Synagodze w Krakowie prezydenta Ignacego Mościckiego.
Zmarł w Krakowie po długiej chorobie serca. Jest pochowany na nowym cmentarzu żydowskim przy ulicy Miodowej. Na jego nagrobek składają się dwie macewy połączone tumbą. Jego synem był rabin Samuel Kornitzer (1905-1941).

</doc>
<doc id="1746259" url="https://pl.wikipedia.org/wiki?curid=1746259" title="Phoenix Finance">
Phoenix Finance

Phoenix Finance – brytyjska firma zajmująca się bankowością, która próbowała wejść do Formuły 1 w sezonach 2002 i 2003. Dyrektorem zarządzającym firmy był Charles Nickerson.
Przejęcie Prost Grand Prix.
Krótko przed Grand Prix Australii 2002 firma Phoenix Finance wykupiła pozostałości po zespole Prost Grand Prix, przebijając ofertę szefa Minardi Paula Stoddarta. Firma miała nadzieje rozpocząć rywalizację w Formule 1 od następnej rundy, Grand Prix Malezji. Zespół miał użyć bolidu Prost AP04, z którego korzystano przez cały wcześniejszy sezon oraz jednostek napędowych Arrows V10, zaprojektowanych przez firmę Hart na sezon 1998. Tom Walkinshaw, szef Arrows planował nawet dać zespołowi wsparcie.
Plany rozpoczęcia rywalizacji w F1 ciągle napotykały jednak problemy. Sporną kwestią okazało się to, czy Phoenix był tylko Prost GP pod nową nazwą, czy też nowym zespołem z częścią starych aktywów Prost GP. Zgłoszenie do mistrzostw zostało odrzucone przez FIA, ponieważ zespół nie wykupił Prost Grand Prix w całości, przez co uczynił go zupełnie nowym zespołem. Będąc nowym zespołem, Phoenix Finance było zobligowane zapłacić 48 milionów dolarów opłaty, aby móc uczestniczyć w wyścigach. Jako że zespół tego nie uczynił, nie mógł pojawić się na starcie. Szef FOM, Bernie Ecclestone twierdził o Charlesie Nickersonie: „On nie kupił nic w Formule 1. Wszystko co kupił, to tylko kilka pokazowych samochodów”. Z drugiej strony, Phoenix Finance uważało, że nabywając własności francuskiego zespołu, nabyło również prawo do uczestnictwa w mistrzostwach, które ich zdaniem oznaczało, że nie muszą płacić wcześniej wspomnianej 48-milionowej opłaty na rzecz FIA. Federacja Sportów Motorowych później odrzuciła te roszczenia, stanowiąc tym samym, że prawo do udziału w zawodach nie może zostać sprzedane lub kupione.
Phoenix pojawiło się na Sepang International Circuit podczas Grand Prix Malezji wraz z dwoma byłymi kierowcami Minardi – Tarso Marquesem i Gastónem Mazzacane, którzy mieli zasiąść za sterami bolidów AP04. Będąc w Malezji z inżynierami, dwoma samochodami Prost GP oraz kierowcami, Phoenix planowało wystąpić w wyścigu. Organizatorzy zabronili jednak zespołowi uczestnictwa w grand prix. Zespół posunął się nawet do pozwania FIA do Sądu Najwyższego, lecz ten poparł stanowisko Federacji, mówiące, że prawo do udziału w mistrzostwach nie może zostać kupione ani sprzedane.

</doc>
<doc id="1746264" url="https://pl.wikipedia.org/wiki?curid=1746264" title="Kazimierz Ehrenberg">
Kazimierz Ehrenberg

Kazimierz Ehrenberg (ur. 22 lutego 1870 w Warszawie, zm. 22 lutego 1932 w Genewie) – polski dziennikarz, publicysta, krytyk teatralny oraz tłumacz sztuk teatralnych.
Życiorys.
Syn Gustawa i Emilii Pancer. Ukończył Gimnazjum Św. Anny w Krakowie, na Uniwersytecie Jagiellońskim studiował literaturę polską. Od 1896 współpracownik dziennika „Czas”, a następnie „Głosu Narodu”. Od 1902 sekretarz i recenzent teatralny warszawskiego „Wieku”. Od 1905 publicysta polityczny „Kuriera Porannego”. W okresie I wojny światowej działał w Moskwie i Petersburgu. W okresie międzywojennym związany z „Gazetą Polską”. 27 listopada 1929 został odznaczony Krzyżem Komandorskim Orderu Odrodzenia Polski. Członek Międzynarodowego Stowarzyszenia Dziennikarzy (działającego przy Lidze Narodów). Od 1931 do końca życia pracował w Genewie, jako korespondent „Gazety Polskiej”.
Został pochowany 3 marca 1932 na cmentarzu Powązkowskim w Warszawie .

</doc>
<doc id="1746270" url="https://pl.wikipedia.org/wiki?curid=1746270" title="The Lonely Island">
The Lonely Island

The Lonely Island – grupa amerykańskich komików, zyskała popularność dzięki kompozycjom parodii muzycznych; tworzą ją Akiva „Kiv” Schaffer, Jorma „Jorm” Taccone i David Andrew „Andy” Samberg.
Działalność zespołu rozpoczęła się w Berkeley w Kalifornii, obecnie zaś rezyduje w Nowym Jorku. "The Lonely Island" powstała w okresie, gdy trzej komicy uczęszczali do szkoły wyższej. Tworzyli wtedy krótkie skecze, potem do ich repertuaru dołączyły parodie muzyczne i krótkometrażowe filmy komediowe.
Zespół jest znany między innymi ze współpracy z programem Saturday Night Live. W roku 2009 popularność przyniósł mu album Incredibad.
Dyskografia.
Dyskografia amerykańskiej grupy muzyków komediowych The Lonely Island składa się z trzech albumów studyjnych, dwudziestu singli i trzydziestu czterech teledysków.

</doc>
<doc id="1746271" url="https://pl.wikipedia.org/wiki?curid=1746271" title="Kate i Allie">
Kate i Allie

Kate i Allie "(Kate &amp; Allie, 1984-89)" - amerykański serial komediowy - historia dwóch przyjaciółek, które po latach niepowodzeń sercowych, postanawiają zamieszkać razem i wspólnie wychowywać swoje dzieci.
Obsada.
i inni

</doc>
<doc id="1746273" url="https://pl.wikipedia.org/wiki?curid=1746273" title="Parki narodowe na Słowacji">
Parki narodowe na Słowacji

Parki narodowe na Słowacji – obszary prawnie chronione na terenie Słowacji wyróżniające się ekosystemami zasadniczo niezmienionymi przez działalność człowieka lub naturalną strukturą krajobrazu, zwykle o powierzchni ponad 1000 ha, tworzące ponadregionalne ośrodki najważniejszego dziedzictwa naturalnego.
Na terytorium Słowacji znajduje się 9 parków narodowych zajmujących 6,5% powierzchni kraju (stan na 2020 rok).
Historia.
Historia ochrony przyrody na Słowacji sięga XIII w., kiedy ochroną objęto żubra europejskiego i obszar obecnego rezerwatu "Badínsky prales" niedaleko Bańskiej Bystrzycy. W 1876 roku wyznaczono pierwszy obszar chroniony – Wielicki Ogród (słow. "Kvetnica") w Dolinie Wielickiej w Tatrach Wysokich. Pierwszym parkiem powstałym na terenie współczesnej Słowacji był Tatrzański Park Narodowy powołany 18 grudnia 1948 roku – park rozpoczął swoją działalność 1 stycznia 1949 roku. 
Parki narodowe na terenie Słowacji to obszary prawnie chronione wyróżniające się ekosystemami zasadniczo niezmienionymi przez działalność człowieka lub naturalną strukturą krajobrazu, zwykle o powierzchni ponad 1000 ha, tworzące ponadregionalne ośrodki najważniejszego dziedzictwa naturalnego.
Na terytorium Słowacji znajduje się 9 parków narodowych zajmujących 6,5% powierzchni kraju (stan na 2020 rok).
Parki narodowe.
Poniższa tabela przedstawia słowackie parki narodowe:

</doc>
<doc id="1746274" url="https://pl.wikipedia.org/wiki?curid=1746274" title="Zakłady Maszynowe „Hamech”">
Zakłady Maszynowe „Hamech”

Zakłady Maszynowe „Hamech” – firma produkująca maszyny i urządzenia dla przemysłu drzewnego, meblarskiego i leśnictwa. Zakład istnieje w Hajnówce od 24 października 1951.
Historia.
Zakład został utworzony na podstawie zarządzenia Ministra Leśnictwa z dnia 24.10.1951, pod nazwą „Hajnowski Zakład Przemysłu Maszynowego Leśnictwa”. Przedsiębiorstwo powstało na bazie warsztatów mechanicznych Zarządu Kolejek Leśnych przekazanych według stanu na 31.12.1951 z Państwowej Centrali Drzewnej w Warszawie, a działalność swoją rozpoczęło 01.01.1952. Do 1960 zbudowano dwie hale produkcyjne, budynek administracyjny, dwa budynki mieszkalne. Od 1964 zaczęto produkować maszyny i urządzenia na potrzeby leśnictwa, uruchomiono produkcją podwozi dla traka polowego. 1965 wdrożono produkcję suszarni tarcicy oraz gilotyn do okleiny i sklejki, suszarnię do runa leśnego „Leśniczanka”, przyczep kłonicowych do wywózki drewna z lasu, przenośniki dla fabryk płyt wiórowych. W 1967 rozpoczęto budowę przyczep do ciągników „Dzik”. Od 1970 zakład produkował maszyny na potrzeby zakładów przerobu drewna i eksploatacji lasu. W 1979 produkowano około 40 typów maszyn i urządzeń. Zatrudnienie w tym czasie wynosiło 539 osób. W 1986 uruchomiono produkcję obrabiarek do drewna. Pod koniec lat 90. produkowano między innymi kotły c.o.
W 1990 zakład zmienił nazwę na Zakłady Maszynowe „Hamech” w Hajnówce. Na podstawie aktu komercjalizacji z dniem 01.01.2008 przedsiębiorstwo zostało przekształcone w firmę pod nazwą Zakłady Maszynowe „Hamech” Sp. z o.o. Firma specjalizuje się w kompleksowej realizacji obiektów suszarniano-energetycznych, a także modernizacji starych kotłowni i suszarń.
Produkcja.
Obtaczarka DF-140 do obróbki drewna na okrągło w zakresie średnic fi 40-150 mm.
Pilarka formatowa TYP DFTP-400 – wysokowydajna maszyna z piłą podcinającą i ruchomym stołem o długości (według wyboru 1600, 1900, 2800, 3200 mm).
Ściana typu SWS – urządzenie wentylujące obszar stanowiska roboczego natrysku oraz wychwytującym mgłę powstającą przy malowaniu natryskowym przedmiotów.

</doc>
<doc id="1746275" url="https://pl.wikipedia.org/wiki?curid=1746275" title="Pieśń V (inc. Wieczna sromota i nienagrodzona Szkoda)">
Pieśń V (inc. Wieczna sromota i nienagrodzona Szkoda)

Pieśń V [inc. Wieczna sromota i nienagrodzona Szkoda] (znana również jako "Pieśń o spustoszeniu Podola") – pieśń Jana Kochanowskiego, napisana prawdopodobnie w 1575 roku, opublikowana po raz pierwszy w 1586 roku w zbiorze "Pieśni Jana Kochanowskiego księgi dwoje" jako piąta pieśń części "Księgi wtóre". Utwór powstał w reakcji na napad tatarski na Podole w czasie bezkrólewia w 1575 roku. Należy do najbardziej znanych pieśni Kochanowskiego, w XVI i XVII w. doczekała się licznych przeróbek i adaptacji (trawestował ją m.in. po łacinie Maciej Kazimierz Sarbiewski).
Pieśń pisana jest czterowersem sylabicznym (11-zgłoskowym). Jest zabarwiona ironią, szyderstwem i krytyką społeczeństwa, które dopuściło do tatarskiego napadu. Akcentowaniu gwałtownych emocji podmiotu służy zastosowanie licznych przerzutni i umieszczenie najmocniejszej granicy składniowej w klauzuli drugiego wersu, co dzieliło strofę na dystychy. Wywołaniu emocji odbiorcy służą natomiast liczne alegorie, kontrastowe zestawienia oraz wzmocnienie obraźliwego przysłowia "Polak mądr po szkodzie" poprzez zmienienie je na silniejsze "i przed szkodą i po szkodzie głupi".

</doc>
<doc id="1746276" url="https://pl.wikipedia.org/wiki?curid=1746276" title="Pieśń o spustoszeniu Podola">
Pieśń o spustoszeniu Podola



</doc>
<doc id="1746277" url="https://pl.wikipedia.org/wiki?curid=1746277" title="Niklas Klingberg">
Niklas Klingberg

Niklas Klingberg (ur. 6 lutego 1973) – szwedzki żużlowiec.
Dwukrotny medalista Młodzieżowych Indywidualnych Mistrzostw Szwecji (złoty – Nyköping 1993 i brązowy – Linköping 1992) oraz dwukrotny medalista Indywidualnych Mistrzostw Szwecji (złoty – Eskilstuna 2002 i srebrny – Målilla 2000). 
W latach 1991–1993 trzykrotnie uczestniczył w finałach Indywidualnych Mistrzostw Świata Juniorów, najlepsze wyniki (VII miejsca) osiągają w 1991 i 1992. Dwukrotnie startował, jako pełnoprawny uczestnik, w cyklach Grand Prix, zajmując miejsca X (2001) oraz XVIII (2002). Najlepszy indywidualny wynik w eliminacjach GP zanotował w Grand Prix Wielkiej Brytanii 2001, w której zajął IV miejsce. Dwukrotnie zdobył brązowe medale w finałach Drużynowego Pucharu Świata (2001, 2002). W 2004 r. zajął IX m. w finale Indywidualnych Mistrzostw Europy.
Od 1998 r. startuje w rozgrywkach o Drużynowe Mistrzostwo Polski. W kolejnych latach reprezentował następujące kluby: WTS Wrocław (1998), GKM Grudziądz (1999, 2001), TŻ Opole (2000), Unia Leszno (2002), Stal Gorzów Wielkopolski (2003, 2006–2007), KM Ostrów Wielkopolski (2004), Stal Rzeszów (2005) oraz GTŻ Grudziądz (2008–2009).

</doc>
<doc id="1746279" url="https://pl.wikipedia.org/wiki?curid=1746279" title="Podatkowa grupa kapitałowa">
Podatkowa grupa kapitałowa

Podatkowa grupa kapitałowa jest instytucją prawa podatkowego, tworzoną na podstawie ustawy o podatku dochodowym od osób prawnych.
Podatkowa grupa kapitałowa powstaje w wyniku podpisania umowy przez co najmniej dwie spółki kapitałowe (tj. spółek z ograniczoną odpowiedzialnością lub spółek akcyjnych) mające osobowość prawną, które pozostają w związkach kapitałowych. Pozostałe kryteria, które muszą zostać spełnione przez grupę spółek kwalifikujących się do podatkowej grupy kapitałowej obejmują m.in.:
Jedna ze spółek należących do podatkowej grupy kapitałowej (spółka wyznaczona przez grupę) jest odpowiedzialna za obliczenie podatku dochodowego podatkowej grupy kapitałowej, obliczenie wysokości zaliczek, pobieranie i wpłacenie podatku do właściwego urzędu skarbowego.
Po rejestracji umowy podatkowej grupy kapitałowej przez naczelnika urzędu skarbowego, umowa nie może zostać rozszerzona na inne spółki.
Spółki tworzące podatkową grupę kapitałową odpowiadają solidarnie za jej zobowiązania z tytułu podatku dochodowego należnego za okres obowiązywania umowy. Transakcje odbywające się pomiędzy spółkami wchodzącymi w skład podatkowej grupy kapitałowej nie podlegają regulacjom z zakresu cen transferowych.

</doc>
<doc id="1746282" url="https://pl.wikipedia.org/wiki?curid=1746282" title="Niklas Klinberg">
Niklas Klinberg



</doc>
<doc id="1746284" url="https://pl.wikipedia.org/wiki?curid=1746284" title="Spiridon Lembesis">
Spiridon Lembesis

Spiridon Lembesis (; ur. 30 maja 1987) – grecki lekkoatleta specjalizujący się w rzucie oszczepem.
Największym dotychczasowym sukcesem zawodnika jest zdobycie brązowego medalu podczas młodzieżowych mistrzostw Europy w 2009 roku. W tym samym sezonie uplasował się na drugim miejscu igrzysk śródziemnomorskich. Reprezentant Grecji podczas pierwszych drużynowych mistrzostw Europy - z wynikiem 74,21 zajął 5. miejsce. Zajął 7. miejsce w finale igrzysk olimpijskich w Londynie. Wielokrotny mistrz kraju.
Rekord życiowy: 83,02 (19 maja 2012, Nikozja).

</doc>
<doc id="1746286" url="https://pl.wikipedia.org/wiki?curid=1746286" title="Dora d'Istria">
Dora d'Istria



</doc>
<doc id="1746287" url="https://pl.wikipedia.org/wiki?curid=1746287" title="Spiridon Lebesis">
Spiridon Lebesis



</doc>
<doc id="1746288" url="https://pl.wikipedia.org/wiki?curid=1746288" title="Helena Kolcowa-Massalska">
Helena Kolcowa-Massalska



</doc>
<doc id="1746293" url="https://pl.wikipedia.org/wiki?curid=1746293" title="Fatih Avan">
Fatih Avan

Fatih Avan (ur. 1 stycznia 1989 w Andırın) – turecki lekkoatleta, specjalizujący się w rzucie oszczepem.
Karierę zaczynał od brązowego medalu gimnazjady w 2006. W 2009 wywalczył złoty medal igrzysk śródziemnomorskich, był jedenasty na uniwersjadzie, siódmy na młodzieżowych mistrzostwach Europy oraz odpadł w eliminacjach podczas mistrzostw globu. W 2011 zdobył srebrny medal młodzieżowych mistrzostw kontynentu. Na koniec sezonu 2011 został wybrany – wraz z bułgarską sprinterką Iwet Łałową – najlepszym lekkoatletą krajów bałkańskich. W sezonie 2012 nie awansował do finału mistrzostw Europy i igrzysk olimpijskich. Od 2013 roku jego trenerem jest były dwukrotny medalista olimpijski Rosjanin Siergiej Makarow. W końcu czerwca 2013 zdobył drugi w karierze złoty medal igrzysk śródziemnomorskich.
Medalista mistrzostw kraju. Reprezentant Turcji podczas drużynowych mistrzostw Europy (2009, 2010, 2011, 2013).
Rekord życiowy: 85,60 (20 maja 2012, Izmir). Wynik ten jest aktualnym rekordem Turcji.

</doc>
<doc id="1746295" url="https://pl.wikipedia.org/wiki?curid=1746295" title="Park Narodowy Muránska planina">
Park Narodowy Muránska planina

Park Narodowy Muránska planina (słow. "Národný park Muránska planina") – park narodowy na Słowacji, jeden z najmłodszych w tym kraju. Został utworzony 23 września 1997; rozporządzenie w tej sprawie weszło w życie 1 października 1997. Wcześniej – od 1976 r. – tereny, które obejmuje, były chronione jako obszar chronionego krajobrazu (słow. "Chránená krajinná oblasť"). Należy do ekoregionu lasów karpackich.
Położenie.
Park Narodowy Muránska planina obejmuje powierzchnię 20 318 ha (strefa ochronna rozciąga się na powierzchni 21 698 ha). Znajduje się w środkowej Słowacji, w zachodniej części Rudaw Słowackich, w powiatach Brezno, Rimavská Sobota i Revúca w kraju bańskobystrzyckim.
Geologia, geomorfologia.
Jest to obszar krasowy, na którym istnieje kilkaset jaskiń i studni krasowych, liczne ponory, wywierzyska i inne formy rzeźby krasowej. Najdłuższą jaskinią jest Bobačka o długości ponad 4 km. Najwyższy szczyt parku narodowego to Fabova hoľa (1439 m n.p.m.), zaś najwyższy szczyt strefy ochronnej to Stolica (1476 m n.p.m.).
Flora.
Lasy.
Przeważającą część obszaru chronionego pokrywają lasy. Zajmują one 16 409 ha (81 %) powierzchni właściwego parku oraz 14 023 ha (65 %) powierzchni strefy ochronnej. Stanowiskowe warunki rozwoju lasów w częściach południowej i północnej parku są zdecydowanie różne. Część południowa, pozostająca pod wpływem cieplejszego klimatu znad Niziny Panońskiej i budowana prawie wyłącznie skałami wapiennymi, porośnięta jest głównie lasami liściastymi, w których dominuje buk. Natomiast w części północnej, w której występują liczniej kwaśniejsze gleby, rozwinięte na podłożu krystalicznym i wyraźnie zaznacza się chłodniejszy klimat górski, występują w większości lasy iglaste, w których dominuje świerk. Według danych z 2008 r. udział poszczególnych gatunków drzew w parku wynosił: świerk - 44,7 %, buk – 38,5 %, modrzew – 3,5 %, jodła – 2,9 %, sosna – 0,9 %, inne liściaste (grab, jawor, brzost, lipy, dęby) – 7,4 %, gatunki pionierskie (jarzębina, iwa) – 1,5 %, inne – 0,6 %. 
Fauna.
Obecna duża populacja susła moręgowanego.
Turystyka.
Na terenie parku wyznakowanych zostało wiele szlaków turystycznych, udostępniających szereg najbardziej interesujących miejsc i obiektów. Przez park jest również poprowadzona ścieżka dydaktyczna imienia Jakuba Surovca. Na polanie Nižna Kľaková znajduje się drewniany schron turystyczny (pojemność 5-6 osób) - jedyny dozwolony punkt noclegowy na terenie parku.

</doc>
<doc id="1746296" url="https://pl.wikipedia.org/wiki?curid=1746296" title="Miłachowo (jezioro)">
Miłachowo (jezioro)



</doc>
<doc id="1746307" url="https://pl.wikipedia.org/wiki?curid=1746307" title="Metin Oktay">
Metin Oktay

Metin Oktay (ur. 2 lutego 1936 w İzmir, zm. 13 września 1991 w Stambule) – turecki piłkarz, jeden z najlepszych strzelców w historii reprezentacji Turcji.
Oktay swą przygodę z futbolem rozpoczął w 1952 roku w amatorskim klubie Damlacik, rok później z kolei przeniósł się do innego amatorskiego zespołu - Yün Mensucat. To właśnie grając w tej drużynie, zadebiutował w młodzieżowej reprezentacji Turcji, z którą wywalczył 4. miejsce na Mistrzostwach Świata w Niemczech. Po sezonie podpisał umowę z İzmirspor, w barwach którego zdobył 17 bramek w sezonie, będąc tym samym najskuteczniejszym snajperem w całej lidze. W 1955 r., Gündüz Kılıç, trener, jak również były piłkarz Galatasaray SK sprowadził go do siebie. Oktay miał wówczas jedynie 19 lat, a już podpisał 5-letni kontrakt oraz otrzymał samochód marki Chevrolet. Pomimo swojego młodego wieku, turecki napastnik był jednym ze skuteczniejszych strzelców w lidze, z 19 golami na koncie, natomiast Galatasaray SK świętowało mistrzowski tytuł. Oktay kolejno przez cztery sezony był najskuteczniejszym strzelcem w rozgrywkach.
W 1960 turecki napastnik miał rozwiązać umowę z Galatasaray SK i również z tego powodu rozwiódł się ze swoją żoną, Oyą Sari, która chciała by mąż dołączył do byłego klubu – İzmirspor. W grudniu tego samego roku zdobył 4 gole w wygranym 5:0 meczu z odwiecznym rywalem Fenerbahçe SK. Wówczas bardzo szybko stał się wielkim ulubieńcem kibiców. Na jego cześć powstało wiele utworów. Niedługo później, jako pierwszy w historii turecki piłkarz był bohaterem filmu, w którym zagrał samego siebie.
Metin Oktay przywdziewał trykoty Galatasaray SK aż do 1969 r., z wyjątkiem krótkiego okresu w latach 1961-1962, kiedy zaliczył epizod we włoskim US Palermo. W sumie, aż sześciokrotnie zdobywał koronę króla strzelców ligi tureckiej w barwach klubu ze Stambułu. Ustanowił także rekord 217 bramek. Jego rekord pobity został dopiero w 1988 r. przez Tanju Çolaka, który zdobył jednego gola więcej. Taçsız Kral nazwał Oktaya ”Królem bez korony”, z racji tego, iż szczególnie groźny był w meczach derbowych. W 1959 roku Oktay popisał się piekielnie mocnym uderzeniem przeciwko odwiecznemu rywalowi, po którym piłka rozerwała siatkę. Ten gol był jednym z 18 trafień przeciwko Fenerbahçe SK. Innym wielkim rywalem Galatasaray SK był Beşiktaş JK, któremu w sumie Oktay zaaplikował 13 goli. Po zakończeniu kariery piłkarskiej, w sezonie 1969/1970 Turek pracował jako asystent trenera w Galatasaray SK. Kilka lat później samodzielnie prowadził Bursaspor, natomiast począwszy od 1984, przez dwa lata pełnił funkcję członka zarządu w tym klubie.
W kadrze narodowej rozegrał 36 spotkań i zdobył 19 bramek, przełamując zarazem rekord. ”Król” przygodę z futbolem zakończył w 1969 roku. W 1991 zginął w wypadku samochodowym.
Każdego roku, 13 września, kibice jak i piłkarze Galatasaray SK składają hołd ”Niekoronowanemu Królowi” obok jego grobu na cmentarzu Kozlu Topkapı w Stambule. Galatasaray SK nazwało jeden ze swoich ośrodków treningowych imieniem Metina Oktaya.

</doc>
<doc id="1746309" url="https://pl.wikipedia.org/wiki?curid=1746309" title="Let Me Think About It">
Let Me Think About It

Let Me Think About It – singel duńskiej wokalistki Idy Corr i holenderskiego artysty dance'owego Fedde Le Granda, nagrany we współpracy z Duńczykiem Burhanem G. Wydany pod koniec trzeciego kwartału 2007 roku, promował album Corr pt. "One".
O utworze.
Produkcja.
W 2006 roku Ida Corr, Christian von Staffeldt (alias Motrack) i Burhan Genc skomponowali utwór "Let Me Think About It" na drugi studyjny album Corr zatytułowany "Robosoul". Corr, Motrack i Kasper Tranberg wyprodukowali oryginalną, albumową wersję piosenki.
Rok później Fedde Le Grand zetknął się z kompozycją. Postanowił podjąć się jej zremiksowania, a gotowy utwór wydał za pośrednictwem własnej wytwórni, Flamingo Records.
Teledysk.
Latem 2007 roku reżyser Marcus Adams nakręcił wideoklip do remiksu w Londynie. Wystąpiły w nim: Ida Corr z fryzurą afro oraz trzy tancerki – Anchelique Mariano, Dominique Tipper i Stephanie Fitzpatrick. Bohaterki klipu tańczą w nim i grają na trąbkach. Jason Beitel, tancerz, który naśladował głos Burhana G, wcielił się w głównego męskiego bohatera wideoklipu. Choreografię skomponowała Natricia Bernard.
Nagrody i wyróżnienia.
Stowarzyszenie International Federation of the Phonographic Industry (IFPI) przyznało utworowi certyfikat platynowej płyty za sprzedaż singla w nakładzie ponad osiemnastu tysięcy egzemplarzy w Danii. Piosenkę odegrano przeszło dziesięć tysięcy razy w brytyjskich stacjach radiowych, stąd Nielsen Music Control Airplay Awards Notification UK przyznało jej specjalną nagrodę. Singel został uhonorowany dwoma Danish DeeJay Awards w roku 2008 w kategoriach "najlepszy utwór duńskiego DJ-a" oraz "najlepszy duński przebój dance'owy".
Zawartość singla.
Duńskie wydanie singla
Duńskie wydanie remiksu singla
Australijskie wydanie singla CD
Niemieckie, udoskonalone wydanie singla CD
Amerykańskie wydanie digital download
Amerykańskie wydanie digital download – remix

</doc>
<doc id="1746310" url="https://pl.wikipedia.org/wiki?curid=1746310" title="Renate Weber">
Renate Weber

Renate Weber (ur. 3 sierpnia 1955 w Botoszanach) – rumuńska polityk i prawniczka, deputowana do Parlamentu Europejskiego VI, VII i VIII kadencji, rzecznik praw obywatelskich Rumunii.
Życiorys.
Ukończyła w 1979 studia prawnicze na Uniwersytecie w Bukareszcie, kształciła się następnie na kursach podyplomowych na Columbia University w Nowym Jorku. W 1979 podjęła praktykę w zawodzie adwokata w ramach własnej kancelarii, należąc do izby adwokackiej w Bukareszcie. Prowadziła wykłady w SNSPA w Bukareszcie oraz na macierzystym uniwersytecie. W 2000 była sędzią "ad hoc" w Europejskim Trybunale Praw Człowieka. Od 2004 do 2005 pełniła funkcję doradcy prezydenta Rumunii Traiana Băsescu ds. legislacji.
Zaangażowała się w działalność różnych organizacji społecznych i instytutów naukowych. Od 1998 do 2007 z krótką przerwą pełniła funkcję przewodniczącej rady rumuńskiej fundacji działającej w ramach Open Society Foundations. Zajęła się w szczególności prawami człowieka, w latach 1993–2004 była redaktorem naczelnym pisma „Revista Romana de Drepturile Omului”. Od 1993 do 1998 zajmowała stanowisko dyrektora wykonawczego centrum praw człowieka w Bukareszcie, a w okresie 1994–1999 była współprzewodniczącą rumuńskiego Komitetu Helsińskiego. Opublikowała kilkadziesiąt prac naukowych i artykułów dotyczących w szczególności praw człowieka, mniejszości narodowych, przeciwdziałania dyskryminacjom.
W 2007 z listy Partii Narodowo-Liberalnej uzyskała mandat eurodeputowanej. W wyborach w 2009 skutecznie ubiegała się o reelekcję. W VII kadencji przystąpiła do grupy Porozumienia Liberałów i Demokratów na rzecz Europy oraz do Komisji Wolności Obywatelskich, Sprawiedliwości i Spraw Wewnętrznych. W 2014 została wybrana na kolejną kadencję Europarlamentu. W jej trakcie opuściła PNL, dołączyła później do ugrupowania Sojusz Liberałów i Demokratów. W 2019 z jego rekomendacji objęła urząd adwokata ludu (rumuńskiego rzecznika praw obywatelskich) na pięcioletnią kadencję; zastąpiła na tej funkcji Victora Ciorbeę.

</doc>
<doc id="1746312" url="https://pl.wikipedia.org/wiki?curid=1746312" title="Trzeparka futrzarska">
Trzeparka futrzarska

Trzeparka futrzarska, maszyna używana w przemyśle futrzarskim w celu usuwania z okrywy włosowej skór pozostałości typu pył, trociny, kurz mającej na celu uzyskanie jak największej puszystości włosów skóry obrabianej.
Wykorzystywane są dwa typy trzeparek: jednowałowe oraz dwuwałowe.
Bibliografia.
"Encyklopedia techniki/przemysł lekki", Wydawnictwa naukowo-techniczne, Warszawa, 1986, 

</doc>
<doc id="1746317" url="https://pl.wikipedia.org/wiki?curid=1746317" title="Mienino">
Mienino



</doc>
<doc id="1746319" url="https://pl.wikipedia.org/wiki?curid=1746319" title="NAPANT">
NAPANT



</doc>
<doc id="1746320" url="https://pl.wikipedia.org/wiki?curid=1746320" title="Jan Hernych">
Jan Hernych

Jan Mauda Hernych (ur. 7 lipca 1979 w Pradze) – czeski tenisista, reprezentant w Pucharze Davisa.
Kariera tenisowa.
Karierę tenisową Hernych rozpoczął w 1998 roku. W grze pojedynczej wielokrotnie wygrywał zawody z cyklu ATP Challenger Tour. W rozgrywkach kategorii ATP World Tour awansował, w czerwcu 2006 roku, do finału w ’s-Hertogenbosch, na nawierzchni trawiastej.
W grze podwójnej Czech zwyciężył w jednym turnieju rangi ATP World Tour, w Monachium z 2009 roku na kortach ziemnych, gdzie tworzył parę z Ivo Minářem.
W latach 2005, 2006 i 2009 Hernych startował w Pucharze Davisa, rozgrywając trzy pojedynki singlowe i jeden deblowy. Wszystkie mecze przegrał.
W rankingu gry pojedynczej Hernych najwyżej był na 59. miejscu (27 kwietnia 2009), a w klasyfikacji gry podwójnej na 70. pozycji (12 czerwca 2006).

</doc>
<doc id="1746333" url="https://pl.wikipedia.org/wiki?curid=1746333" title="Livin’ la Vida Loca">
Livin’ la Vida Loca

Livin’ la Vida Loca – piosenka latin-popowa stworzona na pierwszy anglojęzyczny album studyjny portorykańskiego piosenkarza Ricky’ego Martina zatytułowany po prostu "Ricky Martin" (1999). Wyprodukowany przez Desmonda Childa utwór wydany został jako inauguracyjny singel promujący krążek dnia 4 maja 1999 roku. W 2000 r. kompozycja została nominowana do nagrody Grammy w czterech kategoriach: "nagranie roku", "piosenka roku", "najlepszy męski występ pop" oraz "najlepsza aranżacja instrumentalna towarzysząca wokaliście".
Informacje o utworze.
Utwór „Livin’ la Vida Loca” (pol. "żyjąc szalonym życiem") nagrywany był w drugiej połowie 1998 roku w studio The Gentlemen’s Club w Miami. Wspólnie z samym wykonawcą, piosenkę skomponował Desmond Child, który też wyprodukował singel.
Wkrótce po wydaniu kompozycja zyskała miano pierwszego przeboju okupującego czołowe pozycje na listach przebojów, który zrealizowany został bez zastosowania wówczas konwencjonalnego wyposażenia studia nagraniowego. Zamiast tego utwór powstał w całości przy użyciu skomputeryzowanego pakietu oprogramowań Pro Tools. Nagranie znane jest z uwagi na swoje wykorzystanie procesu kompresji dynamiki, zastosowanego w celu zmaksymalizowania głośności dźwięku.
Obecność w kulturze masowej.
„Livin’ la Vida Loca” przyniósł Martinowi liczne nominacje do nagrody Grammy oraz otworzył mu drzwi do światowej kariery, w 1999 r. zapoczątkowując boom na muzykę latin-popową. Komercyjny triumf piosenki przyczynił się do sukcesu takich artystów jak Enrique Iglesias, Jennifer Lopez, Marc Anthony czy – po latach – Shakira i Juanes.
Utwór stał się przedmiotem licznych coverów. Wersje coverowe hitu Martina nagrało wielu artystów muzycznych, w tym:
W filmie animowanym "Shrek 2" (2004) komik Eddie Murphy wykonywał utwór w duecie z aktorem Antonio Banderasem; cover zyskał nominację do nagrody People’s Choice.
W 2007 amerykańska stacja telewizyjna VH1 zorganizowała ranking „100 najlepszych utworów muzycznych lat 90.”, w którym piosence „Livin’ la Vida Loca” przypisano pozycję dwudziestą ósmą.
Przebój sprzedał się w nakładzie blisko sześciu milionów egzemplarzy i znajduje się na liście najlepiej sprzedających się singli świata.
Wydanie singla.
Premiera singla „Livin’ la Vida Loca” nastąpiła 23 marca 1999 roku. Singel stał się światowym przebojem oraz osiągnął pozycje #1 lub miejsca w Top 10 na najbardziej prestiżowych listach przebojów dookoła globu, w tym UK Singles Chart czy nowozelandzkiej RIANZ Top 40 Singles Chart.
Na przełomie maja i czerwca 1999 r. „Livin’ la Vida Loca” spędził w sumie pięć tygodni z rzędu na szczycie listy "Billboard" Hot 100, co z miejsca uczyniło z niego najlepiej sprzedający się singel roku obok „Genie in a Bottle” w wykonaniu Christiny Aguilery oraz „If You Had My Love” Jennifer Lopez. Pod koniec roku rekord ustanowiony przez Martina, Aguilerę i Lopez przebił utwór „Smooth” Santany i Roba Thomasa, który pierwszą pozycję notowania okupował łącznie przez dziesięć kolejnych tygodni.
Teledysk.
W wyreżyserowanym przez Wayne’a Ishama teledysku Ricky Martin występuje na scenie klubu nocnego. Także nocą spaceruje oraz jeździ samochodem po mieście ze swoją dziewczyną. W klipie przewijają się liczne sceny taneczne, głównie z udziałem atrakcyjnych tancerek i partnerki Martina w klubie i na ulicy, w strugach wody tryskającej z hydrantu, a również samego wokalisty na scenie klubu. Wideoklip znany jest ze swojego efektownego montażu.
Promocja.
Promocja singla obejmowała liczne występy Rickiego Martina w rozrywkowych programach telewizyjnych oraz podczas masowych imprez muzycznych. W 1999 r. wokalista odśpiewał utwór między innymi podczas jednego z odcinków programu telewizji BBC "Top of the Pops" oraz w trakcie koncertu z cyklu Live at Pavarotti and Friends. 9 września tego roku wystąpił także z medley utworów „She's All I Ever Had” i „Livin’ la Vida Loca” podczas gali 1999 MTV Video Music Awards w Nowym Jorku.
Pozycje na listach przebojów.
Listy dekadowe.
Adnotacje

</doc>
<doc id="1746334" url="https://pl.wikipedia.org/wiki?curid=1746334" title="Feliks Michałkowski">
Feliks Michałkowski

Feliks Michałkowski (ur. 29 maja 1907 w Warszawie, zm. 22 maja 1953 w Warszawie) – podpułkownik Wojska Polskiego.
Dzieciństwo i młodość.
Urodził się w rodzinie rzemieślniczej. Ojciec Stanisław miał dobrze prosperujący zakład szewski. Po maturze w prywatnym Gimnazjum Nawrockiego rozpoczął studia na Wydziale Nauk Politycznych i Społecznych Wolnej Wszechnicy Polskiej. Przerwał je, by kontynuować naukę w Szkole Podchorążych Piechoty w Komorowie-Ostrowi Mazowieckiej. Po jej ukończeniu w 1930 otrzymał przydział na dowódcę plutonu, a następnie kompanii ckm w 30 pułku Strzelców Kaniowskich w Warszawie. Od młodych lat interesował się motoryzacją, uczestniczył w wyścigach, rajdach i zjazdach motocyklowych. Ukończył kurs aplikacyjny w Centrum Wyszkolenia Broni Pancernych. Do września 1939 roku pełnił służbę na stanowisku oficera do spraw wyszkoleniowych Szkoły Podchorążych Broni Pancernych w Modlinie.
II wojna światowa.
W czasie kampanii wrześniowej 1939 roku dowodził 1 kompanią czołgów lekkich Dowództwa Obrony Warszawy. Do stycznia 1945 roku przebywał w niemieckich obozach jenieckich. Był jeńcem Oflagu II-A Prenzlau, nr jeńca 102 lub 1475. 22 stycznia 1941 został przeniesiony do Oflagu II-E Neubrandenburg.
Okres powojenny.
Po uwolnieniu z niewoli wrócił do kraju, został przyjęty do Wojska Polskiego i zweryfikowany w stopniu podpułkownika. Pełnił służbę w Oficerskiej Szkole Broni Pancernej w Modlinie na stanowisku dowódcy batalionu obsługi, a następnie w Generalnym Inspektoracie Broni Pancernej na stanowisku starszego pomocnika szefa sztabu. W okresie od 2 lipca 1946 roku do 14 lipca 1947 roku dowodził 8 pułkiem czołgów w Tarnowie. Odwołany ze stanowiska dowódcy na skutek „utraty autorytetu” i przeniesiony na stanowisko szefa Wydziału Wyszkolenia Bojowego w Głównym Inspektoracie Broni Pancernej. Przed zatrzymaniem pełnił służbę w Sztabie Okręgu Wojskowego Nr 1 w Warszawie na stanowisku starszego pomocnika szefa Wydziału Wyszkolenia Bojowego.
Aresztowanie, proces, stracenie.
W czasie służby spotkał się jako przedwojenny oficer z nieufnością przełożonych, ustawicznie dążył do odejścia z wojska. Złożył nawet legitymację PZPR, co było wówczas aktem szczególnej odwagi. Zwolniony ze służby wojskowej 1 października 1952, trzy tygodnie później aresztowany i bezpodstawnie oskarżony o „spisek w wojsku”. Torturowany w śledztwie, przyznał się do niepopełnionych win, zeznania te odwołał w czasie procesu 27 stycznia 1953. Następnego dnia NSW Sr. 2/53 pod przewodnictwem mjr. T. Karczmarza, nr sprawy Zg.R. 2/53, skazał go na podstawie art. 86 §1,2 KKWP oraz 15 §2 MKK na karę śmierci. Nie wnosił o rewizję procesu, nie prosił o łaskę. Wyrok wykonano 22 maja 1953. Zrehabilitowany 22 maja 1956.
Dokładne miejsce pochówku jest nieznane. Mogiła symboliczna na Cmentarzu Wojskowym w Warszawie w Kwaterze „na Łączce”.

</doc>
<doc id="1746336" url="https://pl.wikipedia.org/wiki?curid=1746336" title="Elisabeth Jeggle">
Elisabeth Jeggle

Elisabeth Jeggle (ur. 21 lipca 1947 w Untermarchtal) – niemiecka polityk, rolniczka, deputowana do Parlamentu Europejskiego V, VI i VII kadencji.
Życiorys.
Kształciła się w zawodzie zarządzania obiektami, uzyskując tytuły mistrzowskie w zakresie obiektów miejskich i wiejskich. Pracowała w rodzinnym gospodarstwie rolnym.
Wstąpiła do Unii Chrześcijańsko-Demokratycznej. Objęła funkcję wiceprzewodniczącej partii w powiecie Biberach, a także radnej tego powiatu. W 1994 weszła w skład federalnej komisji ekspertów chadecji ds. polityki rolnej, a od 1995 w skład zarządu tego ugrupowania w Badenii-Wirtembergii. W 1999 z listy CDU uzyskała mandat deputowanej do Parlamentu Europejskiego. Od tego czasu skutecznie ubiegała się o reelekcję w kolejnych wyborach europejskich (w 2004 i w 2009). Zasiadła w grupie Europejskiej Partii Ludowej, Komisji Rolnictwa i Rozwoju Wsi oraz Podkomisji Praw Człowieka.

</doc>
<doc id="1746339" url="https://pl.wikipedia.org/wiki?curid=1746339" title="Marko Colaković">
Marko Colaković



</doc>
<doc id="1746341" url="https://pl.wikipedia.org/wiki?curid=1746341" title="Legg Mason Tennis Classic 2007">
Legg Mason Tennis Classic 2007

Legg Mason Tennis Classic 2007 – tenisowy turniej ATP z cyklu Washington Open rozgrywany w dniach 30 lipca–5 sierpnia 2007 roku w Waszyngtonie na kortach twardych o puli nagród 575 000 dolarów amerykańskich.

</doc>
<doc id="1746342" url="https://pl.wikipedia.org/wiki?curid=1746342" title="Linia kolejowa nr 311">
Linia kolejowa nr 311

Linia kolejowa nr 311 Jelenia Góra – Jakuszyce (granica państwa) (aktualnie tzw. Kolej Izerska) – jednotorowa, częściowo zelektryfikowana linia kolejowa. Przed II wojną światową była zelektryfikowana w całości.
Historia.
Geneza.
Dzisiejsza linia kolejowa nr 311 została wybudowana w latach 1888–1902 w Karkonoszach i Górach Izerskich, łącząc austro-węgierskie miasta "Jungbunzlau" (dziś Mladá Boleslav w Czechach), "Reichenberg" (dziś Liberec) i "Gablonz" (Jablonec nad Nysą) z pruskimi miastami "Hirschberg" (dziś Jelenia Góra w Polsce) i "Waldenburg" (Wałbrzych).
Linia ta umożliwiała m.in. eksport z Prus do Austrii wałbrzyskiego węgla kamiennego, a także transport drewna z Karkonoszy i Gór Izerskich oraz wyrobów ze szkła produkowanych w izerskich hutach szkła.
Przed 1945 r..
Pierwszy odcinek trasy, z Liberca do Jablonca po stronie austro-węgierskiej oddano do eksploatacji 28 listopada 1888, a w 11 października 1894 wydłużono ją do Tanvaldu. W tym samym okresie, 20 grudnia 1891 po stronie pruskiej oddano do eksploatacji odcinek z Jeleniej Góry do Piechowic o długości 16,7 km. Na jego budowę w 1888 r. Sejm Pruski przeznaczył kwotę 1,05 mln marek. W 1899 rozpoczęto budowę na odcinku z Tanvaldu do Kořenova, na którym – prócz kilku tuneli i mostów – na dwóch najbardziej stromych odcinkach trasy o nachyleniu sięgającym 58‰ zastosowano mechanizm kolei zębatej – podwójną listwę zębatą systemu Abta. Łączna długość obu odcinków wynosi 4744 metry. Połączenie Tanvaldu z Kořenovem oddano do eksploatacji 30 czerwca 1902, 1 października tego samego roku połączono obie sieci – austro-węgierską i pruską – mostem kolejowym na Izerze.
Po stronie austriackiej w celu pokonania odcinka Tanvald-Kořenov, gdzie na przestrzeni siedmiu kilometrów różnica poziomów wynosi 235 metrów wykorzystywano lokomotywy parowe z mechanizmem kolei zębatej; ze względów bezpieczeństwa podczepiano je zawsze poniżej składu wagonów. Pomiędzy Kořenovem a Jelenią Górą tory wznoszą się jeszcze, choć już nie tak stromo, z ok. 701 m n.p.m. przez 740 m n.p.m. (dawna stacja Tkacze, dziś Harrachov-Mýtiny) aż do 886 m n.p.m. (Przełęcz Szklarska w Jakuszycach). Po północnej stronie przełęczy linia kolejowa obniża się, a największa stromizna po stronie polskiej występuje między Górzyńcem a Piechowicami, ale nie przekracza 26‰, toteż nie stosuje się tu żadnych systemów kolei zębatej.
W 1911 państwo pruskie przystąpiło do elektryfikacji swojego odcinka Kolei Izerskiej, w ramach rządowego projektu "Śląska Kolej Górska". Zastosowano zasilanie prądem zmiennym o napięciu 15 kV i częstotliwości 16⅔ Hz. I wojna światowa wpłynęła na znaczne opóźnienie tego przedsięwzięcia, niemniej elektryfikację całego odcinka z Jeleniej Góry do Kořenova zakończono 15 lutego 1923 roku. W 1926 Niemcy wprowadzili do eksploatacji wagon elektryczny Baureihe ET 89 zaprojektowany specjalnie na potrzeby Kolei Izerskiej. Wyprodukowano je we Wrocławiu w zakładach Linke-Hoffman we współpracy z zakładami Siemensa. Typowy zestaw pasażerski składał się z dwóch takich wagonów elektrycznych oraz ośmiu wagonów pomiędzy nimi. W dni świąteczne zestawiano trzy ET 89 z dwunastoma wagonami. Przejazd z Jeleniej Góry do Kořenowa zabierał w tamtym czasie około 1 h 40 min. (przy odległości niespełna 55 km oznacza to średnio 33 km/h).
Po 1945 r..
Działania wojenne podczas II wojny światowej nie spowodowały większych strat ani zniszczeń na szlaku Kolei Izerskiej.
Departament Elektryczny Ministerstwa Komunikacji w Warszawie przygotowywał wznowienie ruchu pociągów elektrycznych, delegując w lipcu 1945 roku na teren tworzonej Dyrekcji Okręgowych Kolei Państwowych we Wrocławiu 22 specjalistów trakcji elektrycznej (dla obsadzenia stanowisk kierowniczych) oraz 15 maszynistów. Pod nadzorem delegatów PKP uruchomiono sieć elektryczną na odcinku Jelenia Góra – Szklarska Poręba oraz liniach wychodzących z Jeleniej Góry do Karpacza i Lubania. Dnia 8 lipca 1945 roku w Moskwie doszło do porozumienia między rządami Polski i Związku Socjalistycznych Republik Radzieckich, na mocy którego system kolei elektrycznych w Sudetach został uznany za radziecką zdobycz wojenną i przeznaczony do demontażu i wywiezienia do ZSRR. Odcinek sieci trakcyjnej Jelenia Góra Zachodnia – Szklarska Poręba ocalał przed rozbiórką. Mimo tego, podobnie jak inne, nieliczne elementy sudeckiego systemu, których Sowieci przez 3 tygodnie planowego demontażu nie byli w stanie zabrać, decyzją Ministerstwa Komunikacji została zdemontowana i wykorzystana wtórnie na liniach kolejowych i tramwajowych w głębi kraju. Departament Elektrotechniczny Ministerstwa Komunikacji, mając na względzie górski charakter linii apelował o natychmiastowe, ponowne zelektryfikowanie szlaków polskim systemem prądu stałego o napięciu 3000 V. Trudna sytuacja gospodarcza Polski sprawiła, że reelektryfikację głównych szlaków (odcinki Wrocław – Jelenia Góra, następnie Jelenia Góra – Węgliniec i Jelenia Góra – Szklarska Poręba) przeprowadzono odpowiednio: u schyłku lat sześćdziesiątych i w połowie lat 80. XX wieku.
Zniszczony przez Niemców w czasie wojny most na rzece Bóbr spowodował, że ruch pociągów na polskim odcinku Kolei Izerskiej odbywał się nie ze stacji Jelenia Góra, tylko z Jeleniej Góry Zachodniej. Na pokonanie trasy pod górę, przez Jakuszyce do stacji Tkacze pociąg osobowy potrzebował wówczas 2h17m (~19 km/h na trasie 43 km), z powrotem natomiast 1h47m. W 1946 kursowały na tym odcinku tylko dwie pary pociągów, natomiast na początku lat 50. – już cztery, a czas przejazdu skrócił się o ponad pół godziny w każdą stronę (prędkość podróżna z Jeleniej Góry do Tkaczy wzrosła zatem do ok. 26 km/h). Ze względu na zaostrzenie od 1948 przepisów o przebywaniu w strefie nadgranicznej, odcinek pomiędzy Jakuszycami a Tkaczami był dostępny tylko dla pracowników leśnych, posiadających specjalne przepustki, oraz dla żołnierzy WOP. W 1953 odbudowano most kolejowy na Bobrze, dzięki czemu pociągi ze Szklarskiej Poręby zaczęły ponownie docierać na dworzec w Jeleniej Górze.
Brak możliwości wykorzystania Kolei Izerskiej tak do transportu międzynarodowego, co wynikało z braku porozumienia między rządami PRL i Czechosłowacji w tej sprawie, jak również obowiązujące w latach 50. przepisy, uniemożliwiające praktycznie turystykę w tej okolicy spowodowały, że trasę kursujących po polskiej stronie pociągów skrócono najpierw do Szklarskiej Poręby Huty, a następnie do Szklarskiej Poręby Górnej. 13 czerwca 1958 Polska i Czechosłowacja podpisały umowę korygującą przebieg granicy w rejonie wsi Tkacze i Harrachov. W rezultacie Polska odstąpiła Czechosłowacji wieś Tkacze wraz ze stacją kolejową, tunelem kolejowym i mostem nad rzeką Izerą. Tkacze zostały przemianowane na Mýtiny i stały się wkrótce częścią Harrachova. 26 kwietnia 1963 oddano po remoncie do eksploatacji odcinek Mýtiny – Kořenov, a Harrachov uzyskał za pośrednictwem pozyskanej od Polski stacji połączenie kolejowe z resztą Czechosłowacji.
Odcinek z Harrachova przez Jakuszyce do Szklarskiej Poręby do 2010 nie był używany; w 1992 podjęto próby wznowienia ruchu na tym szlaku, ale wkrótce zostały one porzucone, później ruch wznowiono raz jeszcze na jeden dzień 5 lipca 2002, w stulecie istnienia Kolei Izerskiej. Tory kolejowe na odcinku Szklarska Poręba – Jakuszyce przeszły na własność skarbu państwa jako pokrycie zaległości podatkowych PKP. W 2008 roku zostały przekazane na rzecz województwa dolnośląskiego, celem odtworzenia połączenia Szklarska Poręba – Harrachov.
W dniu 8 maja 2009 uroczyście rozpoczęto remont linii kolejowej od Szklarskiej Poręby do granicy Polski i dalej do Kořenova. Jego wykonawcą była wrocławska firma Dolkom S.A., a jego przewidywany koszt został oszacowany na około 14 mln zł. Zakończenie remontu, pierwotnie planowane na 30 listopada 2009 roku, z powodu długotrwałej i mroźnej zimy nastąpiło w połowie czerwca 2010 roku. 2 lipca 2010 po wielu dekadach przerwy nastąpiło uroczyste otwarcie linii, a dzień później rozpoczęły się regularne połączenia (początkowo tylko do Jakuszyc). W 2010 rozkład przewidywał sześć kursów dziennie z Kořenova do Szklarskiej Poręby Górnej i z powrotem.
Odcinek pomiędzy Jelenią Górą a Szklarską Porębą rozpoczęto remontować w roku 2012, w związku z czym na czas remontu, który trwał do listopada 2013, był on nieczynny. Wznowienie komunikacji kolejowej z Jeleniej Góry do Szklarskiej Poręby nastąpiło w połowie listopada 2013, ale trwało tylko dziesięć dni, po czym wstrzymano tu ruch pociągów po stwierdzeniu przez Dolnośląskiego Inspektora Nadzoru Budowlanego, że jeden z wiaduktów drogowych nad torami jest w bardzo złym stanie technicznym i może grozić katastrofą. Wiadukt ten w następnych tygodniach zabezpieczono i od 13 stycznia 2014 pociągi ponownie dojeżdżają do Szklarskiej Poręby również od strony Jeleniej Góry.
Po czeskiej stronie granicy oraz na początkowym odcinku po stronie polskiej, tj. od Tanvaldu do Szklarskiej Poręby Górnej, pociągi prowadzą obecnie autobusy szynowe. Po polskiej stronie, po ponownej elektryfikacji fragmentu polskiego odcinka Kolei Izerskiej z Jeleniej Góry do Szklarskiej Poręby Górnej, którą zakończono 30 września 1987, składy prowadzone są przez lokomotywy elektryczne i elektryczne zespoły trakcyjne.
W grudniu 2015 uruchomiono bezpośrednie połączenia ze Szklarskiej Poręby do Liberca obsługiwane przez České dráhy.
W dniu 15 grudnia 2019 r. na terenie Jeleniej Góry zostały uruchomione nowe przystanki – Jelenia Góra Zabobrze (będący jednocześnie na tym torze posterunkiem odgałęźnym dla linii 283) oraz Jelenia Góra Przemysłowa (700 m za dawnym przystankiem Jelenia Góra Celwiskoza).

</doc>
<doc id="1746343" url="https://pl.wikipedia.org/wiki?curid=1746343" title="Wystan Auden">
Wystan Auden



</doc>
<doc id="1746350" url="https://pl.wikipedia.org/wiki?curid=1746350" title="Joachim Zeller">
Joachim Zeller

Joachim Zeller (ur. 1 lipca 1952 w Opolu, zm. 2 marca 2023 w Berlinie) – niemiecki polityk, samorządowiec, poseł do Parlamentu Europejskiego VII i VIII kadencji.
Życiorys.
Urodził się w Opolu, w 1959 jego rodzina osiedliła się w Luckenwalde w NRD. Studiował slawistykę na Uniwersytecie Humboldtów w Berlinie (przez dwa semestry kształcił się także na Uniwersytecie Jagiellońskim). Od 1977 do 1992 pozostawał pracownikiem naukowym biblioteki uczelnianej Uniwersytetu Humboldtów.
Od 1992 zatrudniony w administracji miejskiej Berlina. W latach 1996–2006 zajmował stanowisko burmistrza dzielnicy Berlin-Mitte, następnie został zastępcą nowego burmistrza ds. gospodarczych. Wstąpił do Unii Chrześcijańsko-Demokratycznej. Od 2003 do 2005 i ponownie krótko w 2008 pełnił funkcję przewodniczącego struktur tej partii w Berlinie.
W wyborach w 2009 z listy CDU uzyskał mandat posła do Parlamentu Europejskiego VII kadencji. Przystąpił do grupy Europejskiej Partii Ludowej, wszedł w skład Komisji Rozwoju Regionalnego. W 2014 z powodzeniem ubiegał się o europarlamentarną reelekcję, zasiadając w PE do 2019.

</doc>
<doc id="1746351" url="https://pl.wikipedia.org/wiki?curid=1746351" title="Maria Kanellis">
Maria Kanellis

Maria Kanellis (ur. 25 lutego 1982 w Ottawie w stanie Illinois) – amerykańska wrestlerka, piosenkarka i modelka. Znana z występów w World Wrestling Entertainment. Wydała debiutancki album Sevin Sins 13 kwietnia 2010 roku na iTunes.
Kariera.
Rozpoczęła karierę w 2003 roku w pierwszej edycji WWE Diva Search, gdzie zajęła piąte miejsce, ale zaoferowano jej rolę backstage’owego reportera. Jej główną rolą było granie „słodkiej idiotki” oraz denerwowanie przepytywanych zawodników. W 2005 roku Kanellis odłożyła mikrofon do kąta i sama zaczęła występować na ringu z dosyć zmiennym szczęściem. Notorycznie trafiała na Mickie James i notorycznie przegrywała. Na rozkładzie ma za to Candice Michelle. Pod koniec 2007 roku pojechała wraz z Mickie James do amerykańskiej bazy żołnierzy w Iraku. W kwietniu 2008 roku miała sesję dla Playboya. Podczas Diva halloween costume w 2008 roku przebrała się za króliczka, lecz nie wygrała. Na swoim koncie jak na razie nie ma zbyt dużych sukcesów. 14 listopada 2008 roku przegrała walkę o pas z Michelle McCool. 14 grudnia 2009 roku Maria wygrała Slammy Diva Award of the Year. 12 lutego w odcinku SmackDown! Maria zaczęła relację z Matt Hardy, ale dwa tygodnie później, 26 lutego, została zwolniona z WWE. Obecnie występuje w Ring of Honor. 18 czerwca powróciła do WWE na gali Money in the Bank.

</doc>
<doc id="1746358" url="https://pl.wikipedia.org/wiki?curid=1746358" title="Małe Kamionki">
Małe Kamionki



</doc>
<doc id="1746360" url="https://pl.wikipedia.org/wiki?curid=1746360" title="Peter Orlovsky">
Peter Orlovsky

Peter Orlovsky (ur. 8 lipca 1933, zm. 30 maja 2010 w Williston) – amerykański poeta związany z ruchem Beat Generation.
Urodzony w Nowym Jorku. Syn rosyjskiej pary – Olega i Kathariny Orlovskych. Dorastał w biedzie, w ostatniej klasie szkoły średniej musiał zrezygnować z dalszej nauki, by wspomóc zubożoną rodzinę. Podjął się wielu dorywczych zajęć, by ostatecznie rozpocząć stałą pracę w charakterze salowego w nowojorskim Creedmore State Mental Hospital.
W grudniu 1954 roku pracował jako model dla Roberta La Vigne'a w San Francisco; wówczas poznał Allena Ginsberga. Para spędziła razem blisko czterdzieści lat. Początkowo Orlovsky nie posiadał konkretnych aspiracji pisarskich, do pisania zachęcił go jednak Ginsberg podczas pobytu w Paryżu w roku 1957.
Zmarł 30 maja 2010 roku na raka płuc.

</doc>
<doc id="1746361" url="https://pl.wikipedia.org/wiki?curid=1746361" title="Kamionki (jezioro)">
Kamionki (jezioro)



</doc>
<doc id="1746363" url="https://pl.wikipedia.org/wiki?curid=1746363" title="Eska Trójmiasto">
Eska Trójmiasto



</doc>
<doc id="1746371" url="https://pl.wikipedia.org/wiki?curid=1746371" title="Spowiedź chłopca">
Spowiedź chłopca



</doc>
<doc id="1746372" url="https://pl.wikipedia.org/wiki?curid=1746372" title="Krzysztof Nykiel (duchowny)">
Krzysztof Nykiel (duchowny)

Krzysztof Józef Nykiel (ur. 28 lutego 1965 w Osjakowie) – polski duchowny rzymskokatolicki, doktor prawa kanonicznego, prałat, kanonik, regens Penitencjarii Apostolskiej od 2012.
Życiorys.
Urodził się 28 lutego 1965 w Osjakowie, pochodzi z parafii św. Rocha w Konopnicy w archidiecezji częstochowskiej. W 1984 złożył świadectwo dojrzałości i wstąpił do Wyższego Seminarium Duchownego w Łodzi. Święcenia kapłańskie przyjął 9 czerwca 1990 w katedrze łódzkiej z rąk miejscowego biskupa diecezjalnego Władysława Ziółka. W tym samym roku uzyskał tytuł magistra teologii na Akademii Teologii Katolickiej. W 2001 na Papieskim Uniwersytecie Gregoriańskim uzyskał tytuł doktora prawa kanonicznego.
W latach 1990–1991 był wikariuszem w parafii Najświętszej Maryi Panny Królowej Polski we Włodzimierzowie, a w 1991 rozpoczął pracę przy parafii pw. św. Anny w Passoscuro, w diecezji Porto-Santa Rufina, skupiając się na duszpasterstwie Polaków. W latach 1995–2002 pracował w Papieskiej Radzie ds. Duszpasterstwa Służby Zdrowia. W 2002-2012 pracował w Kongregacji Nauki Wiary, będąc bliskim współpracownikiem ówczesnego prefekta tejże kongregacji, kardynała Josepha Ratzingera, do momentu jego wyboru na papieża w 2005 roku. Został postulatorem procesów beatyfikacyjnych i kanonizacyjnych Czcigodnych Służebnic Bożych Wandy Malczewskiej i Marii Julitty Ritz. 26 czerwca 2012 Benedykt XVI mianował go Regensem Penitencjarii Apostolskiej. 20 lipca 2001 został mianowany przez papieża Jana Pawła II kapelanem Jego Świątobliwości, a 3 maja 2010 papież Benedykt XVI podniósł go do godności prałata honorowego Jego Świątobliwości. 24 listopada 2005 został również kanonikiem honorowym Archikatedralnej Kapituły Łódzkiej, a 30 grudnia 2010 został mianowany prałatem Kamery Apostolskiej.
18 grudnia 2009 został sekretarzem pomocnicznym międzynarodowej komisji do zbadania sprawy objawień w Medziugoriu. 23 kwietnia 2010 został członkiem Rady Rewizyjnej Polskiego Instytutu Kościelnego w Rzymie, a 5 stycznia 2011 papież Benedykt XVI mianował go konsultorem Papieskiej Rady ds. Duszpasterstwa Służby Zdrowia.
Jest członkiem komitetu wydawniczego periodyku „Studi sul Dolore e di Bioetica”, Stowarzyszenia Kanonistów Polskich, a współpracuje z redakcjami polskiej edycji „L’Osservatore Romano”, „Dolentium Hominum”, „Niedzieli” i „Rycerza Niepokalanej dla Polonii”. Angażuje się także we współpracę z polską sekcją Radia Watykańskiego. Pełni funkcję wykładowcy prawa kanonicznego na Papieskim Uniwersytecie Gregoriańskim
13 maja 2017 został przyjęty do konfraterni zakonu paulinów.

</doc>
<doc id="1746374" url="https://pl.wikipedia.org/wiki?curid=1746374" title="Krzysztof Nykiel">
Krzysztof Nykiel

"Imię i nazwisko Krzysztof Nykiel nosi kilka znanych osób, m.in.:"

</doc>
<doc id="1746376" url="https://pl.wikipedia.org/wiki?curid=1746376" title="Radio SMS">
Radio SMS



</doc>
<doc id="1746379" url="https://pl.wikipedia.org/wiki?curid=1746379" title="Ołeksandr Gołoszczapow">
Ołeksandr Gołoszczapow

Ołeksandr Gołoszczapow, ukr. Олександр Голощапов (ur. 25 stycznia 1978 w Charkowie) – ukraiński szachista i trener szachowy ("FIDE Trainer" od 2012), arcymistrz od 1999 roku.
Kariera szachowa.
W latach 1992–1997 kilkukrotnie reprezentował Ukrainę na mistrzostwach świata i Europy juniorów. Międzynarodowe sukcesy zaczął odnosić w połowie lat 90. XX wieku. W 1995 r. podzielił I m. (wspólnie z Janem Votavą i Siergiejen Mowsesjanem) w otwartym turnieju w Mladej Boleslav, w 1998 r. podzielił III m. (za Siergiejem Wołkowem i Rusłanem Szczerbakowem, wspólnie z m.in. Jurijem Szulmanem i Andriejem Charłowem) w memoriale Michaiła Czigorina) w Sankt Petersburgu, natomiast w 1999 r. podzielił I m. w Tuli (wspólnie z m.in. Władimirem Burmakinem i Jewgienijem Najerem) oraz był drugi w Niżnym Nowogrodzie (za Siergiejem Djaczkowem). Sukcesy w kolejnych latach:
Najwyższy ranking w dotychczasowej karierze osiągnął 1 lipca 2013 r., z wynikiem 2588 punktów zajmował wówczas 25. miejsce wśród ukraińskich szachistów.
Linki zewnętrzne.
 

</doc>
<doc id="1746380" url="https://pl.wikipedia.org/wiki?curid=1746380" title="Aleksander Gołoszczapow">
Aleksander Gołoszczapow



</doc>
<doc id="1746384" url="https://pl.wikipedia.org/wiki?curid=1746384" title="Jurij Horodianyn-Lisowski">
Jurij Horodianyn-Lisowski

Jurij Horodianyn-Lisowski, ukr. Юрій Городянин-Лісовський, ps. „Zalizniak”, „Jurij Horlis-Horski” (ur. we wsi Demydiwka na Połtawszczyźnie, zm. po 27 września 1946) – ukraiński wojskowy i powstaniec, emigracyjny pisarz, wydawca ukraińskiego pisma podczas niemieckiej okupacji.
Życiorys.
Uczestniczył w I wojnie światowej prawdopodobnie na froncie kaukaskim. Następnie służył w 2 zaporoskim pułku Korpusu Zaporoskiego Armii Czynnej Ukraińskiej Republiki Ludowej. Na początku lutego 1920 r., podczas tzw. Zimowego Marszu, odwiedził Chołodnyj Jar, w którym znajdował się monastyr Św. Trójcy. Stacjonował w nim sztab oddziału konnego hajdamaków, czyli miejscowych powstańców ukraińskich. Jurij Horodianyn-Lisowski otrzymał powstańczy pseudonim „Zalizniak”. Został jednym z najbliższych współpracowników dowódcy kurenia Iwana Pietrenki i atamana pułku hajdamaków Chołodnego Jaru Wasyla Czuczupaka. Miało to dla niego bardzo ważne znaczenie, do którego odwoływał się do końca życia. Wiosną 1921 r. przybył do Lwowa, gdzie spotkał się z gen. chor. Jurkiem Tiutiunnykiem. Prowadził pod pseudonimem „Horski” działalność konspiracyjną w Kijowie, a następnie na Podolu. Tam został aresztowany przez Sowietów. Po 8 miesiącach więzienia w Winnicy został w grudniu 1923 r. wypuszczony na wolność. Za zgodą ukraińskiego podziemia został agentem sowieckim, ale w 1924 r. ponownie go aresztowano. Został skazany na karę 15 lat więzienia. W 1932 r. został zwolniony. Po powrocie zamieszkał w Polsce. 
Rozpoczął karierę pisarską. W 1933 r. wyszła jego pierwsza książka pt. "Ave dictator!", zaś rok później powieść pt. "Ataman Chmara". W 1935 r. we Lwowie opublikowano jego książkę pt. "U worożomu tabori", stanowiącą pierwszą część powieści pt. "Chołodnyj Jar". W 1937 r. wyszła druga część powieści. Powieść zdobyła wśród młodych Ukraińców szeroki rozgłos, w oddziałach Towarzystwa „Proswita” odbywały się nawet publiczne jej czytania. 
W 1938 J. Horodianyn-Lisowski udał się na autonomiczną Ukrainę Karpacką, gdzie wstąpił do oddziałów wojskowych Siczy Karpackiej. W marcu 1939 uczestniczył w krótkotrwałych walkach z wojskami węgierskimi, po czym przedostał się do Rumunii, a następnie Jugosławii. W końcu 1939 wyjechał do Finlandii, która broniła się przed agresją ZSRR. Chciał wstąpić do formowanego oddziału złożonego z jeńców sowieckich - Ukraińców. Z powodu zakończenia wojny w marcu 1940 nic z tego nie wyszło. Zamierzał udać się do Kanady, ale pogłoski o przygotowaniach Niemiec do wojny z ZSRR zmieniły jego plany. Wojnę taką uznał za wielką nadzieję dla odrodzenia Ukrainy. Przyjechał do Niemiec, gdzie napisał 2 książki opiewające walkę Finów z Sowietami pt. "Finlandija" i "Podorożni zygzagy". 
Wiosną 1942 r. przybył do Równego. Wydawał tam pismo „Wołyń”. W czerwcu tego roku ponownie odwiedził Chołodnyj Jar. Pod koniec listopada 1943 r. przeniósł się do Lwowa. Z powodu ofensywy Armii Czerwonej poprzez Austrię powrócił do Niemiec, gdzie zastał go koniec wojny. Do końca września 1946 r. przybywał w obozie dla przesiedlonych osób w Neu-Ulm. Zorganizował tam z kilkoma innymi emigrantami ukraińskimi Ukraińską Partię Rewolucyjno-Demokratyczną (URDP). 26 września 1946 zaginął bez śladu. Ostatni raz był widziany w Augsburgu, gdy po opuszczeniu pociągu wsiadał do samochodu. Jego dalsze losy pozostają nieznane.

</doc>
<doc id="1746431" url="https://pl.wikipedia.org/wiki?curid=1746431" title="Śiwapura">
Śiwapura

Śiwapura – mistyczne miasto medytacji, siedziba boga Śiwy. Posiada cztery bramy. Przepływa przez jego teren siedem świętych rzek. Wszystko wewnątrz niego pokrywa diamentowy pył. Jego opisy zawierają Brahmandapurana i Wajupurana. Bywa lokalizowane na szczycie góry Kajlas.

</doc>
<doc id="1746432" url="https://pl.wikipedia.org/wiki?curid=1746432" title="Dmitrij Kokariew (szachista)">
Dmitrij Kokariew (szachista)

Dmitrij Kokariew ros. Дмитрий Кокарев (ur. 18 lutego 1982 w Penzie) – rosyjski szachista, arcymistrz od 2007 roku.
Kariera szachowa.
W drugiej połowie lat 90. kilkukrotnie reprezentował Rosję na mistrzostwach świata i Europy juniorów zdobywając dwa medale: złoty (Oropesa del Mar 1999 – MŚ do 18 lat) oraz srebrny (Rimavská Sobota 1996 – ME do 14 lat).
W 2002 r. podzielił I m. (wspólnie z m.in. Romanem Owieczkinem, Konstantinem Czernyszowem i Aleksiejem Bezgodowem) w Woroneż oraz był drugi (za Ernesto Inarkiewem) w Sierpuchowie, natomiast w 2003 r. podzielił I m. (wspólnie z m.in. Kiriłłem Bryzgalinem i Wjaczesławem Zacharcowem) w Krasnodarze. Normy na tytuł arcymistrza wypełnił w Sankt Petersburgu (2004, memoriał Michaiła Czigorina), Moskwie (2005, "Moscow Open") oraz Saratowie (2006, dz. I m. wspólnie z m.in. Michaiłem Panarinem). W 2007 r. podzielił I m. (wspólnie z Pawłem Maletinem) w mistrzostwach Rosji studentów, natomiast w 2008 r. zwyciężył w Kazaniu (wspólnie z Denisem Chismatullinem i Jewgienijem Szaposznikowem) oraz w Tomsku (wspólnie z Artiomem Timofiejewem, Olegiem Łoskutowem i Denisem Chismatullinem). W 2009 r. odniósł kolejne zwycięstwa: w Karagandzie (wspólnie z Rustamem Chusnutdinowem), Kazaniu (wspólnie z Michaiłem Kryłowem) oraz w Woroneżu (wspólnie z m.in. Walerijem Popowem, Dmitrijem Boczarowem i Siergiejem Wołkowem). W 2010 r. podzielił I m. (wspólnie z Aleksiejem Aleksandrowem i Aleksiejem Driejewem) w turnieju "Star Chess School" w Bhubaneswarze. W 2014 r. samodzielnie zwyciężył w turnieju "Nezhmetdinov Cup" w Kazaniu.
Najwyższy ranking w dotychczasowej karierze osiągnął 1 marca 2013 r., z wynikiem 2648 punktów zajmował wówczas 29. miejsce wśród rosyjskich szachistów.

</doc>
<doc id="1746434" url="https://pl.wikipedia.org/wiki?curid=1746434" title="Dmitrij Kokariew">
Dmitrij Kokariew



</doc>
<doc id="1746435" url="https://pl.wikipedia.org/wiki?curid=1746435" title="Piotr Mokrosiński">
Piotr Mokrosiński

Piotr Mokrosiński, znany też jako Peter Mokrasinski (ur. 2 maja 1953 w Łodzi) – polski operator filmowy, nominowany do Oscara za zdjęcia do filmu "Zło" (2003).
Życiorys.
Piotr Mokrosiński wyjechał z Polski pod koniec lat 70. XX wieku; pracuje na planach filmowych w Szwecji. Absolwent Wydziału Operatorskiego Dramatiska institutet w Sztokholmie, dyplom obronił w 1981 roku. Jest autorem zdjęć do filmu "Zło" w reż. Michaela Haafstroma nominowanego do Oscara w 2004 roku. Laureat nagrody Szwedzkiej Akademii Filmowej za zdjęcia w tym filmie.

</doc>
<doc id="1746436" url="https://pl.wikipedia.org/wiki?curid=1746436" title="Cmentarz wojenny w Płaczkowicach">
Cmentarz wojenny w Płaczkowicach

Cmentarz wojenny w Płaczkowicach – zabytkowy cmentarz (mogiła) z okresu I wojny światowej znajdujący się w gminie Klimontów, w powiecie sandomierskim. Wpisany do rejestru zabytków: nr rej. zab.: 500/93.
Cmentarz usytuowany jest w głębi lasu, przy drodze leśnej. Ma kształt zbliżony do prostokąta o wymiarach około 4 m x 7 m i powierzchni około 30 m². Pierwotnie mogiła była otoczona obmurówką kamienną, posiadała ogrodzenie drewniane i pojedynczy drewniany krzyż. Obecnie na mogile znajdują się trzy niewielkie metalowe krzyże.
Na cmentarzu pochowanych jest łącznie 146 żołnierzy poległych w I wojnie światowej w okolicach Płaczkowic, w okresie bitwy pod Konarami w maju 1915 roku:

</doc>
<doc id="1746437" url="https://pl.wikipedia.org/wiki?curid=1746437" title="Szkoła wywiadowczo-dywersyjna w Tawlu">
Szkoła wywiadowczo-dywersyjna w Tawlu

Szkoła wywiadowczo-dywersyjna w Tawlu - niemiecki ośrodek wywiadowczy i dywersyjny skierowany przeciwko ZSRR podczas II wojny światowej.
Została utworzona pod koniec 1942 w miasteczku Tawel w rejonie Symferopola na okupowanym Krymie. Mieściła się w budynku byłego domu dziecka. Na jej czele stał por. Girard de Soucanton, zaś od maja 1943 podoficer Szotlia. W szkole szkolono agentów-radiowców i agentów-dywersantów, którzy byli następnie przerzucani na obszar Kaukazu. Kursanci rekrutowali się spośród jeńców wojennych z Armii Czerwonej pochodzenia kaukaskiego (Gruzini, Ormianie, Azerowie, Górale kaukascy) z obozów jenieckich na Krymie i północnym Kaukazie. Jednocześnie szkoliło się do 150 agentów, którzy byli podzieleni na grupy po 25-30 osób. Grupy szkoliły się oddzielnie od pozostałych. Kursantów używano też do służby wartowniczej i garnizonowej, a nawet do zwalczania miejscowej partyzantki. Część kursantów, dla pogłębienia szkolenia, były wysyłana jeszcze do szkoły wywiadowczej w Sulejówku pod Warszawą. 
Agenci połączeni w grupy po 5-6 osób jednej narodowości byli przerzucani przez linię frontu samolotami, bądź pieszo z przyfrontowych placówek wywiadu. Pod koniec września 1943 szkoła została przeniesiona do wsi Marianowka pod Symferopolem, a następnie do Odessy. W późniejszym okresie działała ona w Rumunii, od sierpnia 1944 na Węgrzech, zaś ostatecznie pod koniec września trafiła do wsi Zorosdorf w rejonie Wiednia, gdzie na początku października została rozformowana.

</doc>
<doc id="1746438" url="https://pl.wikipedia.org/wiki?curid=1746438" title="Rozgłośnia Polska Radia Wolna Europa">
Rozgłośnia Polska Radia Wolna Europa

Rozgłośnia Polska Radia Wolna Europa – istniejąca od 3 maja 1952 do 30 czerwca 1994 w strukturze Radia Wolna Europa polskojęzyczna sekcja. W okresie PRL była najczęściej słuchanym (i systematycznie zagłuszanym) radiem zagranicznym.
Osoby związane z rozgłośnią.
Dyrekcja.
Dyrektorami Rozgłośni Polskiej RWE w Monachium byli: Jan Nowak-Jeziorański (1952–1976), Zygmunt Michałowski (1976–1982), Zdzisław Najder (1982–1987), Marek Łatyński (1987–1989) i Piotr Mroczyk (1989–1994).
Pracownicy i współpracownicy.
Przez kilkadziesiąt lat istnienia Rozgłośni Polskiej RWE pracowali w niej m.in.: Ludwik Frendl, Maria Badowicz, Zdzisław Bau, Jerzy Bekker, Zbigniew Błażyński, Wacław Bniński, Imre Boba, Henryk Bogdański (korespondent w Hamburgu), Andrzej Borzym, Jerzy Bożekowski, Zdzisław Broncel, Wiktor Budzyński, Ewa Chciuk-Celt, Tadeusz Chciuk-Celt, Michał Chmielowiec, Andrzej Chomiński-Martin, Marian Czarnecki, Wawrzyniec Czereśniewski, Andrzej Czyżowski, Stanisław Deja, Piotr Dmochowski-Lipski (korespondent w Nowym Jorku), Czesław Dobek, Sławomir Dunin-Borkowski, Roman Fengler, Jan Fryling, Stefan Kordian Gacki, Danuta Gamarnikow, Michał Gamarnikow, Rafał Gan-Ganowicz (ps. Jerzy Rawicz), Lechosław Gawlikowski, Piotr Guzy, Maria de Hernandez-Paluch, Paweł Hęciak (korespondent w Berlinie), Marcin Idziński, Jerzy Iranek-Osmecki, Andrzej Iwicki (ps. Jan Bogatko), korespondent w Bonn, Zygmunt Jabłoński, Krystyna Jasiewicz, Urszula Jasińczyk-Zamorska, Zbigniew Jordan, Jacek Kalabiński (szef Biur w Nowym Jorku i Waszyngtonie), Jacek Kaczmarski, Zdzisław Kania, Wojciech Karasiewicz (ps. radiowy red. Adam Barski), Janina Katelbach-Starzyńska, Tadeusz Katelbach, Zenaida Katelbach, Leopold Kielanowski, ks. Tadeusz Kirschke, Ignacy Klibański, Krzysztof Klimiuk, Barbara Klimkiewicz-Kobylińska, Anatol Kobyliński, Małgorzata Kocznorowska-Raczyńska, Zdzisław Kołodziejski, Kazimierz Komła (korespondent w Rzymie), Eileen Korczyńska, Jerzy Korczyński, Tadeusz Kryska-Karski, Andrzej Krzeczunowicz, Dorota Krzywicka-Kaindel, Jerzy Krzywicki, Jan Kuchejda, Marek Lehnert (korespondent w Rzymie), Michał Lisiński (korespondent w Sztokholmie), Santos Liszko, Tadeusz Łada-Bieńkowski, Teresa Łatyńska, Henryk Łubieński (korespondent w Berlinie), Ludwik Maria Łubieński, Witold Łukaszewicz, Jacek Machniewicz, Włada Majewska-Budzyńska, Krzysztof Machowski, Krystyna Marek, Janusz Marchwiński, Jan Markowski, Ewa Mieroszewska, Danuta Mierzanowska, Jan Mierzanowski, Andrzej Mietkowski, Krystyna Miłotworska-Hillary, Władysław Minkiewicz, Mamert Miż-Miszyn, Wacław Modrzeński, Bogdan Moliński (korespondent w Waszyngtonie) Maciej Dzierżykraj-Morawski (korespondent w Paryżu), Barbara Nawratowicz, Tadeusz Nowakowski, Włodzimierz Odojewski, Jan Olechowski, Barbara Palester, Roman Palester, Stanisława Paprocka, Tadeusz Parczewski, Alina Perth-Grabowska, Leszek Perth (Pertkiewicz), Marian Piotrowski, Tadeusz Piszczkowski, Andrzej Pomian, Wacław Pomorski (korespondent w Wiedniu), Władysław Poncet de la Riviére, Witold Pronobis, Stanisław (Stash) Pruszyński, Bronisław Przyłuski, Józef Ptaczek, Mirosława Pyzioł, Zbigniew Racięski, Wacław Radulski, Eugeniusz Romiszewski, Renata Rozpędowska, Henryk Rozpędowski, Józef Ruszar, Jeremi Sadowski, Janusz Sikorski, Juliusz Slaski, Witold Srzednicki, Wojciech Stockinger, Czesław Straszewicz, Franciszek Strzałko, Stanisław Strzetelski, Aleksandra Stypułkowska, Wiktor Sukiennicki, Sławomir Suss, Włodzimierz Sznarbachowski, Zdzisław Szyłejko, Andrzej Świdlicki, Aleksander Świeykowski, Krystyna Święcicka, Marek Święcicki, Marek Tabin, Jerzy Targalski, Konrad Tatarowski, Wojciech Trojanowski, Wiktor Trościanko, Jan Tyszkiewicz, Michał Tyszkiewicz, Adam Uziembło, Maria Wachowiak, Karol Wagner-Pieńkowski, Marek Walicki, Władysław Wantuła (szef Biura w Nowym Jorku), Wojciech Wasiutyński, Janusz Wedow, Wiesław Wawrzyniak, Bolesław Wierzbiański, Andrzej Więckowski, Bronisław Wildstein, Józef Winawer, Krystyna Wojtasik (korespondent w Nowym Jorku), Irma Wysocka, Tadeusz Zachurski (korespondent w Waszyngtonie), Stanisław Zadrożny, Paweł Zaremba, Piotr Załuski, Stanisław Załuski, Kazimierz Zamorski, Grzegorz Ziętkiewicz (korespondent w Berlinie), Alfred Znamierowski, Tadeusz Zawadzki-Żenczykowski, Paweł Zdziechowski, Bogdan Żurek.
Z Rozgłośnią Polską RWE współpracowali również znani pisarze, publicyści i działacze emigracyjni, m.in. Stanisław Barańczak, Adam Ciołkosz, Natalja Gorbaniewska, Marian Hemar, Gustaw Herling-Grudziński, Jakub Karpiński, Waldemar Kuczyński, Halina Flis-Kuczyńska, Marian Kukiel, Irena Lasota, Jan Lechoń, Zygmunt Nowakowski, Bohdan Osadczuk, Leopold Tyrmand, Leopold Unger, Tomas Venclova, Kazimierz Wierzyński, Szymon Wiesenthal, Józef Wittlin.
Z Rozgłośnią Polską RWE kontaktowało się w okresie PRL wiele osób mieszkających w Polsce, przekazując materiały zza „żelaznej kurtyny”, mimo częstych szykan ze strony władz komunistycznych (np. Danuta Bańkowska, Władysław Bartoszewski, Ewa Dreżepolska, Stanisław Salmonowicz, Józef Szaniawski).
Historia.
Rozgłośnia Polska RWE nadawała audycje informacyjne oraz bloki programowe o tematyce politycznej ("Fakty, wydarzenia, opinie", "Panorama dnia" i "Panorama tygodnia", przeglądy prasy: polskiej - „drugoobiegowej” i emigracyjnej), ekonomicznej, rolniczej ("Droga przez wieś"), kulturalnej ("Na czerwonym indeksie" - m.in. książki w wyborze Włodzimierza Odojewskiego, czytane przez Andrzeja Chomińskiego, "Z dziejów PRL" Tadeusza Żenczykowskiego, "Współczesna historia Polski", "U naszych sąsiadów", audycja muzyczna "Kwadrans" Jacka Kaczmarskiego) i religijnej (kapelan radia ks. Tadeusz Kirschke), regularnie ujawniając nieprawości reżimu komunistycznego i odgrywając istotną rolę w demokratycznych przemianach w kraju. W 1971 r. Służba Bezpieczeństwa PRL przeprowadziła kombinację operacyjną, ujawniając materiały zebrane przez swojego agenta wywiadu kpt. Andrzeja Czechowicza, który w 1965 przeniknął do pracy w Rozgłośni Polskiej.
Od 1990 do 1994 Rozgłośnia prowadziła oficjalną działalność w Warszawie. 30 czerwca 1994 w Poznaniu odbyło się uroczyste zakończenie jej działalności z udziałem pracowników i władz RWE, władz Polski i ambasadora Stanów Zjednoczonych.
Podczas uroczystości podjęto m.in. ideę stworzenia „Stowarzyszenia Pracowników Rozgłośni Polskiej Radia Wolna Europa”, które zainaugurowało oficjalnie swą działalność w Warszawie, w 1995. Obecnie istnieje ono pod nazwą „Stowarzyszenie Pracowników, Współpracowników i Przyjaciół Rozgłośni Polskiej Radia Wolna Europa Imienia Jana Nowaka-Jeziorańskiego”. 3 maja 1997 r., w 45-lecie nadania z Monachium pierwszej audycji RWE w języku polskim - otwarto w Warszawie Klub RWE (w połączeniu z kawiarnią), pełniący przez wiele lat rolę miejsca spotkań i organizowania debat publicznych, gromadzący bogate archiwum tekstowe i fotograficzne, dokumentujące historię Rozgłośni Polskiej RWE i jej pracowników. Pierwszym prezesem honorowym Stowarzyszenia był Jan Nowak-Jeziorański, a następnie: Władysław Bartoszewski i Maciej Morawski.
Po 1994 na bazie Rozgłośni Polskiej RWE została utworzona prywatna instytucja pod kierownictwem ostatniego dyrektora Rozgłośni Polskiej Piotra Mroczyka, pod nazwą „RWE Incorporated”, od której jednak dystansowało się wielu dawnych dziennikarzy Rozgłośni Polskiej RWE. Rozgłośnia Mroczyka starała się przez kilka lat o koncesję w Polsce, której jednak nie otrzymała. Ostatnie audycje „RWE Incorporated” na falach krótkich zostały nadane w styczniu 1996.
10 maja 2007 w 55. rocznicę nadania pierwszej audycji przez Rozgłośnię Polską Radia Wolna Europa w Monachium Sejm RP złożył podziękowanie jej twórcom, pracownikom i współpracownikom w kraju i na Zachodzie. Uchwała została przyjęta przez aklamację.
Uchwałą z 2 lutego 2012 Senat RP zdecydował o ustanowieniu maja 2012 Miesiącem Rozgłośni Polskiej Radia Wolna Europa.
Archiwa dźwiękowe Rozgłośni Polskiej RWE zostały zdeponowane w Naczelnej Dyrekcji Archiwów Państwowych. Wiele z nich eksponowanych jest na stronie internetowej Polskiego Radia, w specjalnym serwisie pn. „Radia Wolności”.

</doc>
<doc id="1746441" url="https://pl.wikipedia.org/wiki?curid=1746441" title="Adenomus kandianus">
Adenomus kandianus

Adenomus kandianus – gatunek zagrożonego wyginięciem płaza bezogonowego z rodziny ropuchowatych (Bufonidae).
Nazwa.
Epitet gatunkowy pochodzi od nazwy cejlońskiego miasta Kandy.
Występowanie.
Zwierzę jest endemitem Sri Lanki
Rozmnażanie.
Prawdopodobnie rozmnaża się w środowisku wodnym z udziałem kijanek, jak w przypadku spokrewnionych z nim gatunków.
Status.
Przed 2012 rokiem znane były tylko dwa osobniki tego gatunku, których szczątki przechowywane są w Muzeum Historii Naturalnej w Londynie; po 1876 roku przez ponad 100 lat nie pojawiło się żadne nowe doniesienie o znalezieniu przedstawicieli tego gatunku. Ponieważ zwierzęcia nie widziano od ponad 100 (a nawet 130) lat, a prowadzone przez 10 lat rozległe badania mające ustalić zasięg jego występowania również go nie odnalazły, gatunek uznano za wymarły. Jednak w 2009 roku odkryto populację żywych osobników; ok. 100 przedstawicieli gatunku odkryto na obszarze ok. 200 m² na Sri Lance. Meegaskumbura i współpracownicy (2015) uznali gatunek "Adenomus dasi" za młodszy synonim "A. kandianus".
Być może za wymieranie tego stworzenia odpowiada urbanizacja.

</doc>
<doc id="1746442" url="https://pl.wikipedia.org/wiki?curid=1746442" title="Szkoła wywiadowcza Abwehry w Borysowie">
Szkoła wywiadowcza Abwehry w Borysowie

Szkoła wywiadowcza Abwehry „Saturn” w Borysowie – niemiecki ośrodek wywiadowczy skierowany przeciwko ZSRR podczas II wojny światowej. Nr poczty polowej: 09358 B.
Została utworzona już sierpniu 1941 z inicjatywy Abwehrkomando 103. Początkowo znajdowała się w byłej jednostce wojskowej we wsi Pieczi, 6 km na południe od Borysowa na Białorusi. Na jej czele stanął kpt. Jung, a następnie kpt. Hans Uthoff. W lutym 1942 szkołę przeniesiono do Katynia, 23 km na zachód od Smoleńska. W Pieczi zorganizowano pododdział szkoleniowy, gdzie kursanci przechodzili początkowe szkolenie. W kwietniu 1943 szkoła powróciła do pierwszego miejsca pobytu. Szkolono w niej agentów-wywiadowców i agentów-radiowców. Jednocześnie szkoliło się do 150 agentów, w tym 50–60 radiowców. Cykl szkolenia trwał od 1 do 2 miesięcy, zaś radiowców od 2 do 4 miesięcy. Kursanci mieli swoje pseudonimy. Kategorycznie zabraniano opowiadać o sobie i rodzinie. 
Agenci byli przerzucani przez linię frontu samolotami lub pieszo w grupkach po 2–3 osoby, mieli działać na tyłach Armii Czerwonej. Część agentów dostawała zadanie przedostania się do Moskwy. We wrześniu 1943 szkoła ewakuowała się do Prus Wschodnich, 100 km na południe od Królewca, do zabudowań b. obozu francuskich jeńców wojennych pod Węgorzewem. W sierpniu 1944 szkołę przeniesiono 65 km na południe od Gdańska, do miejscowości Gniew, gdzie zajmowała zabudowania b. szkoły podoficerskiej Wehrmachtu ("Heeres-Unteroffiziers-Schule Mewe"). Na początku 1945, z powodu ofensywy Armii Czerwonej, szkoła została ewakuowana do Bismarcka, gdzie w kwietniu ją rozformowano. Część wykładowców i kursantów udała się do Arenburga nad Łabą.

</doc>
<doc id="1746445" url="https://pl.wikipedia.org/wiki?curid=1746445" title="Daniel Gyurta">
Daniel Gyurta



</doc>
<doc id="1746446" url="https://pl.wikipedia.org/wiki?curid=1746446" title="Adenomus kelaartii">
Adenomus kelaartii

Adenomus kelaartii – gatunek zagrożonego wyginięciem cejlońskiego płaza bezogonowego z rodziny ropuchowatych (Bufonidae).
Występowanie.
Zwierzę jest endemitem Sri Lanki. Zamieszkuje południowo-zachodnią część wyspy, nie sięgając jej wybrzeża
Zasiedla ono wysokości pomiędzy 30 a 1230 metrów nad poziomem morza. Zamieszkuje las deszczowy. Zazwyczaj żyje na ziemi, ale może też prowadzi w połowie nadrzewny tryb życia.
Rozmnażanie.
Rozmnaża się z udziałem środowiska wodnego. W istniejących cały rok zbiornikach dorastają kijanki.
Status.
Gatunek wydaje się pospolity w miejscu swego występowania.
Jego liczebność ulega spadkowi. Zwierzęciu zagrażają deforestacja, zatrucie środowiska i pochłaniające coraz większe obszary uprawy kardamonu.

</doc>
<doc id="1746447" url="https://pl.wikipedia.org/wiki?curid=1746447" title="Giedrius Titenis">
Giedrius Titenis

Giedrius Titenis (ur. 21 lipca 1989 w Onikszty) – litewski pływak, brązowy medalista mistrzostw świata, medalista mistrzostw Europy.
Specjalizuje się w stylu klasycznym. Na mistrzostwach świata w Rzymie w 2009 roku zdobył brązowy medal, co jest jego największym sukcesem.
Uczestnik igrzysk olimpijskich w Pekinie (2008) na 100 m stylem klasycznym (12. miejsce) oraz w Londynie (2012) na 100 (8. miejsce) i 200 m żabką (11. miejsce).

</doc>
<doc id="1746449" url="https://pl.wikipedia.org/wiki?curid=1746449" title="Brahmaloka">
Brahmaloka

Brahmaloka (trl. brahmaloka, świat Brahmy ) – subtelny wymiar egzystencji po śmierci lub sfera w zaświatach, królestwo stwórcy immanantnego, sagunabrahmana. Ponad tym poziomem kosmicznego bytu znajduje się nirgunabrahman (poziom niezróżnicowanego Absolutu).
Brahmaloka lokalizowana jest w centralnej części powierzchni na szczycie góry Mahameru, "Złotej Góry" – siedziby bogów.
"Muktikopaniszad" opisuje rodzaj wyzwolenia o nazwie salokja, który ma miejsce gdy bezcielesny jogin rezyduje w brahmaloce w błogości, bliski Brahmie.
Komentując stan wyzwolenia osiągany w brahmaloce Ramana Mahariszi objaśnia, iż nie ma różnic w jakości doświadczenia tego, który odszedł do brahmaloki i tam osiągnął wyzwolenie, oraz mahatmy (wyzwolonego w chwili śmierci) i dźiwanmukty (wyzwolonego za życia)
W hinduizmie to planeta, na której zamieszkuje Brahma.

</doc>
<doc id="1746450" url="https://pl.wikipedia.org/wiki?curid=1746450" title="Cmentarz wojenny w Goźlicach">
Cmentarz wojenny w Goźlicach

Cmentarz wojenny w Goźlicach – zabytkowy cmentarz (mogiła) z okresu I wojny światowej znajdujący się w gminie Klimontów, w powiecie sandomierskim, usytuowany obok cmentarza parafialnego. Wpisany do rejestru zabytków razem z cmentarzem parafialnym: nr rej. zab.: 385/88.
Cmentarz pierwotnie miał kształt zbliżony do prostokąta o wymiarach około 15 m x 10 m i powierzchni około 150 m². Pierwotnie otoczony drewnianym ogrodzeniem z drutem kolczastym. W roku 1929 cmentarz został wyremontowany. Utworzono dwie mogiły zbiorowe i 3 pojedyncze oraz ustawiono 11 krzyży dębowych z napisami. 
Na cmentarzu pochowanych jest łącznie 100 żołnierzy poległych w I wojnie światowej w okolicach w latach 1914–1915:
Obecnie na miejscu cmentarza pozostał pomnik z kamienną tablicą z napisem GRÓB NIEZNANEGO ŻOŁNIERZA. W ostatnich latach mogiłę otoczono ogrodzeniem i umieszczono na niej krzyż z napisem:

</doc>
<doc id="1746451" url="https://pl.wikipedia.org/wiki?curid=1746451" title="Ricky Berens">
Ricky Berens

Richard "Ricky" Berens (ur. 21 kwietnia 1988 w Charlotte) – amerykański pływak specjalizujący się w stylu dowolnym, mistrz olimpijski, mistrz świata.
Do największych sukcesów pływackich Berensa zalicza się zdobycie dwóch złotych medali igrzysk olimpijskich. Pierwszy zdobył w 2008 roku w Pekinie w sztafecie 4 × 200 m stylem dowolnym, a drugi cztery lata później w Londynie w tej samej konkurencji. Ponadto w Londynie Amerykanin wywalczył srebrny medal w sztafecie 4 × 100 m stylem dowolnym.
Na mistrzostwach świata Berens wywalczył trzy złote medale, w Rzymie w sztafetach 4 × 100 m i 4 × 200 m stylem dowolnym oraz w 2011 roku w Szanghaju w sztafecie 4 × 200 m stylem dowolnym. W 2010 roku w Dubaju podczas mistrzostw świata na krótkim basenie Amerykanin był w składzie sztafety, która zajęła drugie miejsce na 4 × 200 m stylem dowolnym.

</doc>
<doc id="1746454" url="https://pl.wikipedia.org/wiki?curid=1746454" title="In the Shadows (album Mercyful Fate)">
In the Shadows (album Mercyful Fate)

In the Shadows – trzeci album studyjny duńskiej grupy heavymetalowej Mercyful Fate. Został wydany 22 czerwca 1993 roku i jest pierwszym wydawnictwem grupy pod szyldem Metal Blade Records.

</doc>
<doc id="1746455" url="https://pl.wikipedia.org/wiki?curid=1746455" title="David Walters">
David Walters

David Walters (ur. 27 września 1987) – amerykański pływak specjalizujący się w stylu dowolnym, mistrz olimpijski, mistrz świata.
Aktualny rekordzista świata w sztafecie 4 x 200m stylem dowolnym.
Największym jego sukcesem jest złoty medal olimpijski w Pekinie (pływał w eliminacjach) i złoty medal mistrzostw świata w Melbourne w 2007 (pływał w eliminacjach) i mistrzostw świata w Rzymie w 2009 w sztafecie na dystansie 200 m stylem dowolnym i 100 m stylem zmiennym.

</doc>
<doc id="1746457" url="https://pl.wikipedia.org/wiki?curid=1746457" title="Strażnicy Dobrej Nowiny">
Strażnicy Dobrej Nowiny

Strażnicy Dobrej Nowiny (ang. "The Story Keepers", 1995-1997) – amerykańsko-irlandzki serial animowany, dawniej emitowany w Polsce na kanale Canal+ oraz TVP Bydgoszcz.
Bohaterowie.
Bohaterowie drugoplanowi
Wersja polska.
Opracowanie wersji polskiej: na zlecenie Canalu+ – Start International Polska
Reżyseria: Dobrosława Bałazy
Dialogi polskie:
Dźwięk i montaż: Janusz Tokarzewski
Kierownictwo produkcji: Alicja Jaśkiewicz
Udział wzięli:
i inni
Świąteczna opowieść.
Wersja polska: Telewizyjne Studia Dźwięku – Warszawa
Tekst: Barbara Włoczewska-Dobiecka
Tłumaczenie: Artur Boryczko
Czytał: Maciej Gudowski
Wielkanocna opowieść.
Wersja polska: Telewizja Polska
Tekst: Artur Boryczko
Fragmenty "„Nowego Testamentu”" z Wydawnictwa Brytyjskiego i Zagranicznego Towarzystwa Biblijnego
Czytał: Maciej Gudowski

</doc>
<doc id="1746458" url="https://pl.wikipedia.org/wiki?curid=1746458" title="San Millán de la Cogolla">
San Millán de la Cogolla

San Millán de la Cogolla – gmina w Hiszpanii, we wspólnocie autonomicznej La Rioja. W roku 1997 klasztory Suso i Yuso zostały wpisane na listę światowego dziedzictwa UNESCO.

</doc>
<doc id="1746459" url="https://pl.wikipedia.org/wiki?curid=1746459" title="Sleepytime Gorilla Museum">
Sleepytime Gorilla Museum

Sleepytime Gorilla Museum (używany skrót: SGM) to amerykańska awangardowa grupa rockowa założona w 1999 w Oakland w Kalifornii.
Historia.
Po rozwiązaniu Idiot Flesh, Dan Rathbun i Nils Frykdahl wraz z Moe! Staiano i Davidem Shamrockiem i członkinią Charming Hostess (Rathbun i Frykdahl również byli jego członkami) Carlą Kihlstedt założyli Sleepytime Gorilla Museum. Pierwszy koncert odbył się 22 czerwca 1999 . Następnej nocy dostali nagrodę publiczności.
Podczas nagrywania "Grand Opening and Closing" (2001) perkusista David Shamrock opuścił zespół, a zastąpił go Frank Grau. Grau współpracował przy wydaniu albumu, rozpoczął pierwsze tournée i kierował zespołem.
W trakcie sesji nagraniowej do następnej płyty "Of Natural History" (2004), Grau opuścił zespół, a na jego miejsce przyszedł nowy perkusista Matthias Bossi, wcześniej w Skeleton Key. Podczas trasy koncertowej promującej "Of Natural History" odszedł Moe! Staiano's, a dołączył nowy multi-instrumentalista - Michael Mellender. W styczniu 2006 roku Sleepytime Gorilla Museum podpisali kontrakt z wytwórnią The End Records, która ponownie wydała ich debiutancką płytę wzbogaconą o trzy utwory bonusowe.
Niedługo potem ogłosili, że pracują nad nowym albumem i planują wstępnie wydać go w marcu 2007. Na początku 2007 r., przedstawiono tytuł i listę utworów planowanego trzeciego albumu studyjnego, "In Glorious Times", oraz poinformowano o przełożeniu wydania płyty na 29 maja 2007. Zanim się ukazała mp3 i teledysk, "Helpless Corpses Enactment" został udostępniony w Internecie.

</doc>
<doc id="1746460" url="https://pl.wikipedia.org/wiki?curid=1746460" title="Phyllobates terribilis">
Phyllobates terribilis



</doc>
<doc id="1746461" url="https://pl.wikipedia.org/wiki?curid=1746461" title="The Bell Witch">
The Bell Witch

The Bell Witch to minialbum duńskiej grupy heavymetalowej Mercyful Fate. Wydany nakładem Metal Blade Records 27 czerwca 1994 roku.

</doc>
<doc id="1746462" url="https://pl.wikipedia.org/wiki?curid=1746462" title="Józef Nechemiasz Kornitzer">
Józef Nechemiasz Kornitzer



</doc>
<doc id="1746463" url="https://pl.wikipedia.org/wiki?curid=1746463" title="Miloslav Ransdorf">
Miloslav Ransdorf

Miloslav Ransdorf (ur. 15 lutego 1953 w Rakovníku, zm. 22 stycznia 2016 w Pradze) – czeski filozof i polityk, działacz komunistyczny, parlamentarzysta (1990–1992, 1996–2004), poseł do Parlamentu Europejskiego V (w 2004), VI, VII i VIII kadencji.
Życiorys.
W 1977 ukończył studia na Wydziale Filozofii Uniwersytetu Karola. W 1978 obronił magisterium na temat "Politické teorie rané renesance a reformace", a w 1982 pracę doktorską pod tytułem "Husitská ideologie a vznik raně buržoasního myšlení". W latach 1984–1992 zatrudniony w Czechosłowackiej Akademii Nauk.
W 1990 wybrany na posła do Zgromadzenia Federalnego z listy Komunistycznej Partii Czechosłowacji (do 1992). W latach 1996–2004 sprawował mandat posła do Izby Poselskiej z ramienia Komunistycznej Partii Czech i Moraw. Pełnił funkcję wiceprzewodniczącego Komisji Spraw Zagranicznych (od 1998). W wyborach do Parlamentu Europejskiego w 2004 uzyskał jeden z 6 mandatów przypadłych komunistom (wcześniej pełnił funkcję obserwatora w PE, a po akcesie Czech do UE przez parę miesięcy był posłem V kadencji). Pięć lat później skutecznie zawalczył o reelekcję. W PE pełnił obowiązki wiceprzewodniczącego Komisji Przemysłu, Badań Naukowych i Energetyki. W 2014 został wybrany do Europarlamentu VIII kadencji, w trakcie kadencji zmarł.

</doc>
<doc id="1746464" url="https://pl.wikipedia.org/wiki?curid=1746464" title="Puchar Ligi Polskiej (1999/2000)">
Puchar Ligi Polskiej (1999/2000)

Puchar Ligi Polskiej 1999/2000 – turniej piłkarski w Polsce mający na celu wyłonienie zdobywcy "Pucharu Ligi Polskiej w sezonie 1999/2000". W rozgrywkach brało udział 16 drużyn występujących w sezonie 1999/2000 w I lidze. Rozgrywki odbyły się po raz pierwszy od 20 lat.
W Pucharze Ligi Polskiej w sezonie 1999/2000 brały udział następujące drużyny:
Puchar rozgrywany był metodą mecz-rewanż. Zwycięzcy awansowali do następnej rundy. Finał rozgrywany był na stadionie zespołu, który zajął wyższą lokatę w lidze w poprzednim sezonie (czyli stadionie Legii Warszawa).

</doc>
<doc id="1746466" url="https://pl.wikipedia.org/wiki?curid=1746466" title="Radio Słupsk">
Radio Słupsk



</doc>
<doc id="1746468" url="https://pl.wikipedia.org/wiki?curid=1746468" title="Jiří Maštálka">
Jiří Maštálka

Jiří Maštálka (ur. 3 stycznia 1956 w Sušicach) – czeski lekarz i polityk komunistyczny, poseł do Parlamentu Europejskiego V (w 2004), VI, VII i VIII kadencji.
Życiorys.
Kształcił się na studiach medycznych w wołgogradzkim oraz kijowskim instytucie medycznym, po czym pracował w szpitalu w Pilźnie. Specjalizował się w zakresie kardiologii. Od 1990 do 1992 sprawował mandat posła do Zgromadzenia Narodowego z listy Komunistycznej Partii Czechosłowacji. Od 1994 do 1998 był członkiem zarządu miejskiego w Pilźnie.
W latach 1996–2004 zasiadał w Izbie Poselskiej z ramienia Komunistycznej Partii Czech i Moraw. Pełnił obowiązki obserwatora w PE (2003–2004) oraz członka delegacji czeskiej do Zgromadzenia Parlamentarnego Rady Europy (2002–2004). Był wiceprzewodniczącym Komisji Zdrowia i Spraw Socjalnych (2002–2004).
W 2004 objął mandat posła do Parlamentu Europejskiego, który utrzymał w wyborach w tym samym roku. W 2009 i w 2014 z powodzeniem ubiegał się o reelekcję.

</doc>
<doc id="1746470" url="https://pl.wikipedia.org/wiki?curid=1746470" title="Legg Mason Tennis Classic 2009">
Legg Mason Tennis Classic 2009

Legg Mason Tennis Classic 2009 – tenisowy turniej ATP z cyklu Washington Open rozgrywany w dniach 2–9 sierpnia 2009 roku w Waszyngtonie na kortach twardych o puli nagród 1 402 000 dolarów amerykańskich.

</doc>
<doc id="1746471" url="https://pl.wikipedia.org/wiki?curid=1746471" title="Diecezja Geraldton">
Diecezja Geraldton

Diecezja Geraldton – diecezja Kościoła rzymskokatolickiego, wchodząca w skład metropolii Perth i obejmująca centralną część stanu Australia Zachodnia.

</doc>
<doc id="1746475" url="https://pl.wikipedia.org/wiki?curid=1746475" title="Jaromír Kohlíček">
Jaromír Kohlíček

Jaromír Kohlíček (ur. 23 lutego 1953 w Cieplicach, zm. 6 grudnia 2020) – czeski polityk, działacz komunistyczny, poseł do Parlamentu Europejskiego VI, VII i VIII kadencji.
Życiorys.
W 1976 ukończył studia na Wyższej Szkole Chemiczno-Technologicznej w Pradze (VŠCHT), po czym pracował w państwowych zakładach szklarskich Sklo Union w rodzinnych Cieplicach. W latach 1998–2004 zasiadał w Izbie Poselskiej Republiki Czeskiej z ramienia Komunistycznej Partii Czech i Moraw, gdzie sprawował funkcję wiceprzewodniczącego Komisji Spraw Europejskich (2002–2004). Był również radnym w Cieplicach (od 1998).
W 2004 został wybrany do Parlamentu Europejskiego z listy KSČM. Pięć lat później uzyskał reelekcję. W 2014 nie został ponownie wybrany, jednak w 2016 powrócił do PE, obejmując wakujący mandat w Europarlamencie, który wykonywał do 2019.

</doc>
<doc id="1746476" url="https://pl.wikipedia.org/wiki?curid=1746476" title="Jaromir Kohlicek">
Jaromir Kohlicek



</doc>
<doc id="1746478" url="https://pl.wikipedia.org/wiki?curid=1746478" title="Cornelia Ernst">
Cornelia Ernst

Cornelia Ernst (ur. 30 listopada 1956 w Bad Saarow) – niemiecka polityk związana z Saksonią, posłanka do landtagu w Dreźnie (1998–2009), przewodnicząca regionalnej Die Linke, deputowana do Parlamentu Europejskiego VII, VIII i IX kadencji.
Życiorys.
Po uzyskaniu matury w 1974 wstąpiła w szeregi SED. W 1979 ukończyła studia z dziedziny pedagogiki, a w 1983 uzyskała stopień doktora na Uniwersytecie w Lipsku za dysertację naukową poświęconą historii Międzynarodowego Dnia Kobiet na terenie NRD ("Zur Geschichte des Internationalen Frauentages in der Übergangsperiode vom Kapitalismus zum Sozialismus auf dem Gebiet der DDR (1945/46–1961)"). Do 1991 pracowała w Instytucie Kształcenia Nauczycieli w Großenhain jako wykładowca.
W latach 1991–1998 pełniła funkcję doradcy frakcji PDS w saksońskim landtagu. Od 1995 do 2001 wykonywała obowiązki wiceprzewodniczącej partii w regionie, a od 2001 jej przewodniczącej (po 2007 przewodnicząca Die Linke). W listopadzie 1998 po raz pierwszy wybrana na posłankę do landtagu w Dreźnie (reelekcja w 2003 i 2008), gdzie zasiadała w Komisjach Spraw Wewnętrznych oraz Konstytucji, Prawa i Europejskiej. Była członkinią Rady Miejskiej w Dreźnie.
W 2009 uzyskała mandat eurodeputowanej z listy Die Linke. W Parlamencie Europejskim przystąpiła do Komisji Wolności Obywatelskich, Sprawiedliwości i Spraw Wewnętrznych oraz do frakcji Zjednoczonej Lewicy Europejskiej i Nordyckiej Zielonej Lewicy. W 2014 i 2019 z powodzeniem ubiegała się o europarlamentarną reelekcję.

</doc>
<doc id="1746480" url="https://pl.wikipedia.org/wiki?curid=1746480" title="Melissa Gorman">
Melissa Gorman

Melissa Gorman - (ur. 11 grudnia 1985 w Sydney), australijska pływaczka długodystansowa, olimpijka.
Jej największym sukcesem jest złoty medal Mistrzostw świata w pływaniu na dystansie 5 km.

</doc>
<doc id="1746481" url="https://pl.wikipedia.org/wiki?curid=1746481" title="Raja gwiaździsta">
Raja gwiaździsta

Raja gwiaździsta ("Raja asterias") – gatunek ryby chrzęstnoszkieletowe z rodziny rajowatych (Rajidae).
Występowanie.
Morze Śródziemne, w Adriatyku najliczniejszy gatunek z rodzaju "Raja". Sporadycznie występuje w rejonie Azorów oraz w rejonie zachodniego wybrzeża Półwyspu Iberyjskiego.
Występuje w przybrzeżnych wodach na piaszczystym lub mulistym dnie, zwykle na głębokości od 7 do 40 m. 
Cechy morfologiczne.
Osiąga maksymalnie do 70 cm długości. Ciało spłaszczone grzbietobrzusznie o kształcie rombowatej tarczy. Pysk wydłużony, rozwartokątny. Skóra grzbietu szorstka, na środku rząd 60–70 kolców zaczynający się w rejonie oczu, ciągnący się do płetwy grzbietowej. Uzębienie składa się z 34–44 zębów, u samców są one spiczaste a u samic tępe. Dwie płetwy grzbietowe o takiej samej wielkości znajdują się na końcu trzonu ogonowego. Płetwa ogonowa uwsteczniona. Brak płetwy odbytowej.
Strona grzbietowa w zależności od miejsca przebywania od jasno- do czerwonobrązowej lub oliwkowozielonej do żółtej. Liczne małe czarnobrązowe punkty oraz rozsiane pomiędzy nimi duże okrągłe żółte plamy. Strona brzuszna biała z ciemnymi plamami i krawędziami.
Odżywianie.
Pokarm stanowią małe przydenne zwierzęta, zwłaszcza małe ryby i kraby.
Rozród.
Dojrzałość płciową osiąga przy długości 45 cm. Ryba jajorodna. Jaja składane są przez cały rok.

</doc>
<doc id="1746482" url="https://pl.wikipedia.org/wiki?curid=1746482" title="Glasvegas (album)">
Glasvegas (album)

Glasvegas - debiutancki album szkockiego zespołu grającego alternatywny rock, Glasvegas. Album rozszedł się w nakładzie 250 000 egzemplarzy, w Wielkiej Brytanii oraz Szwecji osiągnął status złotej płyty.

</doc>
<doc id="1746484" url="https://pl.wikipedia.org/wiki?curid=1746484" title="Raja asterias">
Raja asterias



</doc>
<doc id="1746490" url="https://pl.wikipedia.org/wiki?curid=1746490" title="Łarisa Ilczenko">
Łarisa Ilczenko

Łarisa Dmitrijewna Ilczenko (ros. Лариса Дмитриевна Ильченко; ur. 18 listopada 1988 w Wołgogradzie) – rosyjska pływaczka długodystansowa.
Jej największym sukcesem jest złoty medal igrzysk olimpijskich na dystansie 10 km.

</doc>
<doc id="1746495" url="https://pl.wikipedia.org/wiki?curid=1746495" title="Sabine Wils">
Sabine Wils

Sabine Wils (ur. 31 maja 1959 w Akwizgranie) – niemiecka polityk, działaczka komunistyczna, deputowana do Parlamentu Europejskiego VII kadencji.
Życiorys.
W młodości pracowała jako akuszerka w Hamburgu. W 1988 ukończyła studia z dziedziny chemii na Uniwersytecie w Hamburgu, po czym była zatrudniona w urzędzie ds. ochrony środowiska miasta Hamburga, a od 2004 urzędzie rozwoju miasta i ochrony środowiska.
W 1979 przystąpiła do związku zawodowego ÖTV (Gewerkschaft Öffentliche Dienste, Transport und Verkehr, przekształcony w ver.di). Od 1980 do 1989 należała do Niemieckiej Partii Komunistycznej. W 1997 znalazła się w szeregach PDS, a w 2007 została członkinią Die Linke.
W 2009 uzyskała mandat eurodeputowanej z 2. miejsca listy Die Linke. W Parlamencie Europejskim przystąpiła do Komisji ds. Ochrony Środowiska, Zdrowia Publicznego i Bezpieczeństwa Żywności oraz do frakcji Zjednoczonej Lewicy Europejskiej i Nordyckiej Zielonej Lewicy.

</doc>
<doc id="1746496" url="https://pl.wikipedia.org/wiki?curid=1746496" title="Stoke on Trent">
Stoke on Trent



</doc>
<doc id="1746497" url="https://pl.wikipedia.org/wiki?curid=1746497" title="Keri-Anne Payne">
Keri-Anne Payne

Keri-Anne Payne (ur. 9 grudnia 1987 w Johannesburgu) − brytyjska pływaczka długodystansowa.
Jej największym sukcesem jest srebrny medal Igrzysk Olimpijskich na dystansie 10 km.

</doc>
<doc id="1746500" url="https://pl.wikipedia.org/wiki?curid=1746500" title="Helmut Scholz">
Helmut Scholz

Helmut Ernst Scholz (ur. 21 czerwca 1954 w Berlinie) – niemiecki polityk i działacz partyjny, poseł do Parlamentu Europejskiego VII, VIII i IX kadencji.
Życiorys.
Jest synem polityka DBD Paula Scholza i jego żony Lieselotte. W 1972 ukończył szkołę średnią w Königs Wusterhausen, a uzyskaniu matury od 1974 studiował stosunki międzynarodowe w MGIMO w Moskwie. Pracował w ministerstwie spraw zagranicznych NRD, od 1983 do 1986 był dyplomatą w ambasadzie w Chinach. Jako wieloletni działacz SED znalazł się w 1990 w szeregach PDS, gdzie był odpowiedzialny za rozwój kontaktów międzynarodowych partii. W latach 2006–2007 zasiadał w zarządzie Linkspartei.PDS, w 2007 został członkiem zarządu Die Linke. Przystąpił też do związku zawodowego ver.di.
W 2009 wybrany z listy Die Linke w skład Parlamentu Europejskiego. Zasiadł w Komisji Handlu Międzynarodowego. W 2014 i 2019 z powodzeniem ubiegał się o europarlamentarną reelekcję.

</doc>
<doc id="1746501" url="https://pl.wikipedia.org/wiki?curid=1746501" title="Linkspartei.PDS">
Linkspartei.PDS



</doc>
<doc id="1746504" url="https://pl.wikipedia.org/wiki?curid=1746504" title="Angela Maurer">
Angela Maurer

Angela Maurer (ur. 27 lipca 1975 w Wiesbaden) – niemiecka pływaczka długodystansowa.
Jej największym sukcesem jest złoty medal Mistrzostw świata w pływaniu na dystansie 25 km.

</doc>
<doc id="1746508" url="https://pl.wikipedia.org/wiki?curid=1746508" title="Sabine Lösing">
Sabine Lösing

Sabine Lösing (ur. 30 listopada 1955 w Bad Godesberg) – niemiecka polityk, posłanka do Parlamentu Europejskiego VII i VIII kadencji.
Życiorys.
W 1975 ukończyła studia z dziedziny nauk społecznych, historii sztuki i ekonomii w Getyndze. Po uzyskaniu w 1985 stopnia dyplomowanego pracownika społecznego pracowała w Niezależnym Centrum Młodzieży w Getyndze, zajmowała się m.in. terapią uzależnień.
Od lat 70. zaangażowana w tzw. ruchy antyimperialistyczne, antyfaszystowskie i pokojowe. Od 2001 członkini grupy ATTAC i działaczka WASG. W 2007 znalazła się w szeregach Die Linke, z listy której w 2009 została wybrana na posłankę do Parlamentu Europejskiego. Zasiadła w Komisji Spraw Zagranicznych PE. W 2014 z powodzeniem ubiegała się o europarlamentarną reelekcję.

</doc>
<doc id="1746510" url="https://pl.wikipedia.org/wiki?curid=1746510" title="Jazep Januszkiewicz">
Jazep Januszkiewicz

Jazep Januszkiewicz (biał. Язэп Янушкевіч, ros. Иосиф Янушкевич, "Iosif Januszkiewicz"; ur. 7 marca 1959 w Rakowie w rejonie wołożyńskim) – białoruski pisarz, poeta, tłumacz, archiwista i archeograf tekstolog, kandydat nauk (odpowiednik polskiego stopnia doktora); laureat Nagrody im. Lwa Sapiehy (2007).
Życiorys.
Urodził się 7 marca 1959 w miasteczku Raków, w rejonie wołożyńskim obwodu mińskiego Białoruska SRR. Jego ojciec Jazep był cyrulikiem, a matka, Maria-Irena z Grzybowskich – księgową w wiejskim sklepie. Uczył się w Rakowskiej Szkole Średniej. W 1981 roku ukończył studia na Wydziale Filologii Białoruskiego Uniwersytetu Państwowego. Odbył aspiranturę w Instytucie im. Janki Kupały Narodowej Akademii Nauk Białorusi, a następnie pracował w nim jako pracownik naukowy. W 1987 roku uzyskał tytuł kandydata nauk (odpowiednik polskiego stopnia doktora). Temat jego rozprawy kandydackiej brzmiał: "Twórczość Dunina-Marcinkiewicza w kontekście literatur słowiańskich". Jednocześnie, w latach 1996–2006, kierował Działem Archeografii Białoruskiego Naukowo-Badawczego Instytutu Dokumentoznawstwa i Spraw Archiwum. W 2006 roku został zwolniony z pracy. Zarazem od 1997 roku był zastępcą głównego redaktora wydawnictwa "Biełaruski Knihazbor", a także zastępcą, a później pełniącym obowiązki przewodniczącego Komisji Archeograficznej Komitetu sa. Archiwów i Dokumentów przy Radzie Ministrów Republiki Białorusi. Wchodził w skład i zasiadał we władzach Związku Pisarzy Białorusi. W latach 2005–2006 pełnił funkcję przewodniczącego Białoruskiej Fundacji Literackiej.
Obecnie przygotowuje w Polsce rozprawę habilitacyjną na temat "Równi w niewoli. Białorusko-polskie związki literackie w XIX wieku".
Działalność naukowo-badawcza i literacka.
W ramach pracy archiwisty, Jazep Januszkiewicz prowadzi badania historii białoruskiej literatury i kultury XIX–XX wieku, a także białorusko-polskie i białorusko-europejskie więzi historyczno-literackie. Prowadził badania w szeregu archiwów w Kijowie, Kórniku, Leningradzie, Lwowie, Moskwie, Paryżu, Warszawie, Wilnie i Wrocławiu.
Jako archeograf tekstolog opracował wiele naukowych wydań klasyków białoruskiej literatury: Wincentego Dunina Marcinkiewicza, Franciszka Bahuszewicza, Wałcaua Łastouskiego, "Historyja biełaruskaje litaratury" Maksima Hareckiego, a także pierwszy akademiczny zbiór utworów Wincentego Dunina Marcinkiewicza; "Dyjaryjusz z XIX stahoddzia: Dzionniki Michała Hałubowicza jak histarycznaja krynica". Opracował trójjęzyczne (w językach: polskim, białoruskim i rosyjskim) wydania poematu Adama Mickiewicza "Pan Tadeusz" (1998) i Jakuba Kołasa "Nowaja ziamla", a także wielojęzycznej książki "KŁASIKA", zawierającej utwory: "Pińska szlacha" Wincentego Dunina Marcinkiewicza w językach: oryginalnym, białoruskim, angielskim, niemieckim, polskim i rosyjskim, a także "Taras na Parnasie" Kanstancina Wieranicyna w językach: białoruskim, angielskim, bułgarskim, hiszpańskim, niemieckim, polskim, rosyjskim i ukraińskim.
Jazep Januszkiewicz jako pierwszy opublikował oryginały "Pińskiej szlachty" Wincentego Dunina Marcinkiewicza, "Listy spod szubienicy" Konstantego Kalinowskiego, "Testament" Adama Kikora, "Dzienniki" Uładzimira Karatkiewicza i inne. Jego białoruskojęzyczne wydanie "Pana Tadeusza" z 1998 roku było pierwszym wydaniem tego utworu w tym języku na Białorusi.
Jest on także poetą, prozaikiem i tłumaczem, przede wszystkim z języka polskiego.
Opinie.
Białoruski poeta Uładzimir Niaklajeu, który przyjaźni się z Jazepem Januszkiewiczem, wyraził opinię, że "Januszkiewicz jest prawdziwym przedstawicielem rakowskiej szlachty, która nigdy nie żyła byle jak i nic byle jak nie robiła".
Prace.
Jazep Januszkiewicz jest autorem ponad 400 publikacji, w tym monografii. Są to m.in.:
a także opowiadania, artykuły i eseje.

</doc>
<doc id="1746511" url="https://pl.wikipedia.org/wiki?curid=1746511" title="Linceusz">
Linceusz



</doc>
<doc id="1746512" url="https://pl.wikipedia.org/wiki?curid=1746512" title="Martina Grimaldi">
Martina Grimaldi

Martina Grimaldi (ur. 28 września 1988 w Bolonii) − włoska pływaczka długodystansowa, zawodniczka GS Fiamme Oro.
Jej największym sukcesem jest złoto mistrzostw świata w Barcelonie z 2013, roku wywalczone na otwartym akwenie na dystanie 25 km. Startowała w igrzyskach olimpijskich w Pekinie w 2008 roku, zajmując 10. miejsce w pływaniu na dystansie 10 km. Startowała również w 2012 roku w Londynie, gdzie wywalczyła brązowy medal także na dystansie 10 km.

</doc>
<doc id="1746514" url="https://pl.wikipedia.org/wiki?curid=1746514" title="Stanisław Szymański (operator filmowy)">
Stanisław Szymański (operator filmowy)

Stanisław Szymański (ur. 14 lipca 1950 w Łodzi) – polski operator filmowy, prorektor łódzkiej szkoły filmowej.

</doc>
<doc id="1746517" url="https://pl.wikipedia.org/wiki?curid=1746517" title="Lutynia (dopływ Warty)">
Lutynia (dopływ Warty)

Lutynia – rzeka, lewostronny dopływ Warty o długości 62,69 km i powierzchni zlewni 561,29 km².
Obszarem źródłowym jest Korytnica. Przepływa ona przez województwo wielkopolskie (powiat ostrowski, pleszewski i jarociński). Głównymi dopływami są Lubianka i Lubieszka. W dolnym biegu rozdziela się na kilka ramion w szerokiej pradolinie. Uchodzi do Warty w okolicach Orzechowa.

</doc>
<doc id="1746518" url="https://pl.wikipedia.org/wiki?curid=1746518" title="Federica Vitale">
Federica Vitale

Federica Vitale - (ur. 25 lutego 1983 w Rzymie), włoska pływaczka długodystansowa.
Jej największym sukcesem jest srebrny medal Mistrzostw świata w pływaniu na dystansie 10 km.

</doc>
<doc id="1746523" url="https://pl.wikipedia.org/wiki?curid=1746523" title="Jürgen Klute">
Jürgen Klute

Jürgen Klute (ur. 13 października 1953 w Bünde) – niemiecki pastor i polityk, deputowany do Parlamentu Europejskiego VII kadencji.
Życiorys.
W latach 1974–1981 studiował teologię na Uniwersytetach w Bielefeld i Marburgu. Od 1984 do 1986 pracował jako ksiądz w szkole zawodowej w Bad Berleburg. Od końca lat 80. związany z parafią ewangelicką w Herne (jako pastor). Od 2007 jest księdzem w parafii Bochum.
W wyborach do landtagu Nadrenii Północnej-Westfalii w 2005 był liderem listy WASG. Rok później został dokooptowany do zarządu WASG. W 2007 wszedł w skład zarządu Die Linke, z ramienia której uzyskał mandat europosła w wyborach w 2009. Zasiadł w Komisji Gospodarczej i Monetarnej oraz frakcji eurokomunistów.
Jest autorem publikacji z dziedziny etyki społecznej i relacji między religią a kulturą społeczną.

</doc>
<doc id="1746527" url="https://pl.wikipedia.org/wiki?curid=1746527" title="14 Dywizja Grenadierów SS">
14 Dywizja Grenadierów SS



</doc>
<doc id="1746530" url="https://pl.wikipedia.org/wiki?curid=1746530" title="Thomas Händel">
Thomas Händel

Thomas Händel (ur. 27 sierpnia 1953 w Norymberdze) – niemiecki polityk i działacz związkowy, poseł do Parlamentu Europejskiego VII i VIII kadencji.
Życiorys.
W 1970 rozpoczął kształcenie w zawodzie elektromechanika w Grundig AG w Fürth, w tym samym roku przystępując do związku zawodowego metalowców (IG Metall). Po ukończeniu Akademii Pracy na Uniwersytecie we Frankfurcie był jej pracownikiem i asystentem profesora Wolfganga Abendrotha.
Od 1979 wchodził w skład zarządu IG Metall. Z ramienia związku został koordynatorem tzw. ruchu pokojowego na poziomie federalnym. W 1987 stanął na czele IG Metall w Fürth. W latach 1995–2006 był honorowym sędzią Krajowego Sądu Pracy. W 2007 objął obowiązki wiceprzewodniczącego Fundacji Róży Luksemburg.
W 2004 znalazł się wśród organizatorów WASG, w tym samym roku wykluczony z SPD. W 2005 został jednym z czterech liderów partii WASG. W 2007 przystąpił wraz ze swoim ugrupowaniem do Die Linke. Z jej listy został wybrany na posła do Parlamentu Europejskiego w 2009. W PE przystąpił do Komisji Zatrudnienia i Spraw Społecznych. W 2014 z powodzeniem ubiegał się o europarlamentarną reelekcję.

</doc>
<doc id="1746531" url="https://pl.wikipedia.org/wiki?curid=1746531" title="Grundig AG">
Grundig AG



</doc>
<doc id="1746538" url="https://pl.wikipedia.org/wiki?curid=1746538" title="Whirlpool (kryptografia)">
Whirlpool (kryptografia)

Whirlpool (WHIRLPOOL) – algorytm haszujący stworzony w 2000 roku przez Vincenta Rijmena oraz Paula Barreto. Ma on rekomendację projektu NESSIE. Został także przyjęty przez Międzynarodową Organizacje Normalizacyjną (ISO) oraz Międzynarodową Komisję Elektrotechniczną (IEC) jako część standardu ISO/IEC 10118-3. Nazwa algorytmu została zainspirowana przez galaktykę M51 (Whirlpool).
Whirlpool z wiadomości o długości mniejszej niż 2256 bitów tworzy skrót wiadomości o długości 512 bitów. Algorytm nie jest, i jak mówią jego autorzy, nigdy nie zostanie opatentowany. Oznacza to, że jest on w domenie publicznej.

</doc>
<doc id="1746539" url="https://pl.wikipedia.org/wiki?curid=1746539" title="Bagienko">
Bagienko



</doc>
<doc id="1746541" url="https://pl.wikipedia.org/wiki?curid=1746541" title="Projekt Kuba">
Projekt Kuba

Projekt Kuba (znany również jako operacja Mongoose ("Mangusta"), Special Group lub Special Group Augmented) – tajny program CIA opracowany na początku prezydentury Johna F. Kennedy’ego. Operacja była kierowana przez generała USAF Edwarda Lansdale’a. Głównym bodźcem do powstania programu była nieudana inwazja w Zatoce Świń.
Operacja Mongoose była tajnym programem propagandowym, wojny psychologicznej oraz sabotażu wymierzonego przeciwko Kubie, mającego na celu odsunięcie Fidela Castro od władzy. Według historyka z Harvardu Jorge Domíngueza obalenie Castro było głównym celem administracji Kennedy’ego.
Dokument z Departamentu Stanu potwierdza, że program miał na celu obalenie porewolucyjnego rządu Fidela Castro, podczas buntu który mógł mieć miejsce w październiku 1962. Amerykańscy decydenci chcieli również widzieć „nowy rząd, z którym Stany Zjednoczone mogłyby żyć w pokoju”.
30 listopada 1961 tajne operacje przeciwko komunistycznemu rządowi Fidela Castro zostały autoryzowane przez prezydenta Kennedy’ego.
Geneza.
Od czasu rewolucji kubańskiej oraz umacniania się komunizmu pod przywództwem Fidela Castro rząd Stanów Zjednoczonych był zdecydowany powstrzymać rewolucję socjalistyczną, instalując na Kubie rząd bardziej zgodny z filozofią USA. Po nieudanej inwazji w Zatoce Świń zdecydowano się podjąć bardziej radykalne działania. Została utworzona specjalna komisja w celu poszukiwania sposobów obalenia Castro. Grupa stała się częścią polityki Kennedy’ego, mającej utrzymać komunizm w bezpiecznej odległości od granic USA.
Program opierał się na przeświadczeniu rządu USA o trudnej sytuacji wewnętrznej Kuby. Obawiano się również rozpowszechnienia pokrewnych komunistycznych ruchów w obu Amerykach. Ponadto uważało się, że działania represyjne na Kubie wraz z niepowodzeniem polityki gospodarczej rządu doprowadzą do powstania odpowiedniej atmosfery wśród społeczeństwa kubańskiego, ułatwiającej przeprowadzenie operacji. USA miało wspierać działania opozycji oraz prowokować społeczeństwo do obalenia rządu lub zamachu na Castro.
Planowanie.
Departament Obrony wspólnie z Kolegium Połączonych Szefów Sztabów pracował nad założeniami operacji, która miała dostarczyć odpowiednie uzasadnienie dla amerykańskiej interwencji wojskowej na Kubie. Zwrócono się do sekretarza obrony, aby pełną odpowiedzialność za projekt przejęło Kolegium wraz z Departamentem Obrony, jednak efektywną kontrolę nad projektem utrzymał prokurator generalny Robert Kennedy.
Program był kierowany przez Edwarda Lansdale’a z Departamentu Obrony i Williama Kinga Harveya z CIA. Lansdale został wybrany ze względu na odniesione sukcesy w zwalczaniu powstania lewicowych partyzantów Hukbalahap na Filipinach oraz doświadczenie w utrzymaniu reżimu Ngô Đình Diệm w Wietnamie. Samuel Halpern był organizatorem oraz koordynatorem działań CIA, armii amerykańskiej, Departamentu Handlu, Skarbu oraz wielu innych instytucji rządowych.
Ponad 30 operacji zostało opracowanych w ramach projektu Kuba, z czego tylko niektóre zostały zrealizowane. Operacje miały zróżnicowane zadania, od działań propagandowych, wymierzonych w gospodarkę i rząd kubański, po wykorzystanie amerykańskich Zielonych Beretów w celu zniszczenia upraw kubańskiego cukru oraz portów.
W 1962 powstała operacja Northwoods, została zaaprobowana przez przewodniczącego Kolegium Połączonych Szefów Sztabów i przedstawiona sekretarzowi obrony Robertowi McNamarze do zatwierdzenia. Plan zakładał przeprowadzenie tajnych operacji pod fałszywą flagą w celu uzasadnienia interwencji na Kubie. Wśród działań mających zapewnić poparcie dla interwencji były prawdziwe jak i symulowane ataki, rzekomo przeprowadzone przez rząd kubański. Prawdziwe lub pozorowane zamachy wymierzone w kubańskich uchodźców, amerykańskie cele militarne, samolot cywilny. Jeden z wariantów planu proponował rozpętanie kampanii terroru kubańskiego na obszarze Miami, innych miast Florydy, a nawet w samym Waszyngtonie.
Projekt Kuba odegrał znaczącą rolę w wydarzeniach poprzedzających Kryzys kubański w 1962. Projekt harmonogramu, składającego się z sześciu faz, został przedstawiony przez gen. Edwarda Lansdale’a 20 lutego 1962. Prezydent John F. Kennedy został poinformowany na temat wytycznych dotyczących programu 16 marca 1962. Lansdale nakreślił założenia skoordynowanego programu politycznego, działań psychologicznych, wojskowych, sabotażowych, operacji wywiadowczych, jak również próby zamachu na kluczowych liderów politycznych. Co miesiąc od czasu prezentacji zmieniano metodę destabilizacji reżimu komunistycznego, od produkowania nieprzychylnych Castro publikacji, zbrojeniu bojowników ugrupowań opozycyjnych, tworzeniu baz partyzanckich na terenie kraju, po przygotowania do październikowej interwencji wojskowej na Kubie.
Powstało wiele indywidualnych planów zamachu na Castro opracowanych przez CIA. Wśród nich była m.in. dyskredytacja w oczach opinii publicznej poprzez skażenie odzieży talem, który spowodowałby wyłysienie dyktatora i utratę słynnej brody; spryskanie studia telewizyjnego środkiem halucynogennym przed wystąpieniem telewizyjnym; nasączenie palonych przez niego cygar substancją powodującą czasowe rozkojarzenie i podanie ich przed wystąpieniem publicznym; zabójstwo poprzez zatrucie jadem kiełbasianym ulubionych cygar Castro, umieszczenie ładunków wybuchowych w butlach służących do nurkowania oraz wiele innych.
Operacja CIA miała bazę w Miami (JMWAVE), wśród innych działań prowadziła również współpracę z lokalną mafią podczas przygotowań do zamachu. William Harvey był jednym z funkcjonariuszy, którzy bezpośrednio zajmowali się sprawą Johna Rosellego (byłego adiutanta Ala Capone).
Według profesora historii Stephena Rabe’a raporty z Church Committee wskazują, że od czerwca 1963 administracja Kennedy’ego zintensyfikowała działania przeciwko Kubie. CIA nasiliła akcje propagandowe, presję gospodarczą oraz akty sabotażu wymierzone w obiekty jak i konkretne osoby. Jako jeden z przykładów przytoczone jest odnalezienie w Paryżu Rolando Cubela Secadesa, byłego bliskiego współpracownika Fidela Castro. Po rewolucji ich drogi rozeszły się. CIA odniosła sukces, nakłaniając Secadesa do przeprowadzenia zamachu przy pomocy długopisu, z którego wysuwała się zatruta igła. W tym czasie CIA otrzymała pozwolenie na 13 dużych operacji na Kubie, w tym ataki na elektrownie, rafinerie oraz cukrownie. Według Rabe’a administracja Kennedy’ego nie wykazała zainteresowania wezwaniami Castro do zaprzestania kampanii sabotażu i terroryzmu przeciwko Kubie. Rabe przytacza dokumenty proponujące rajdy typu „uderz i uciekaj” oraz ataki bojówek z Bahamów, wyposażonych w broń przez USA.
Historyk Harvardu Jorge Domínguez, opisując zakres operacji Mongoose, przytacza akcje sabotażowe na mosty kolejowe, zbiorniki ropy naftowej, rafinerie, elektrownie, tartaki, a także pływające żurawie. Domínguez stwierdza, że tylko raz w tysiącach stron dokumentacji natknął się na coś, co wyglądało na jeden słaby moralny sprzeciw wobec sponsorowania przez rząd Stanów Zjednoczonych aktów terroryzmu.
Wykonanie.
Projekt Kuba pierwotnie miał się zakończyć w październiku 1962 podczas sprowokowanego przez operacje otwartego buntu i próby obalenia reżimu komunistycznego. W tym czasie był to szczyt kryzysu kubańskiego, w którym Stany Zjednoczone i Związek Radziecki znalazły się niepokojąco blisko wojny atomowej. W odpowiedzi na kryzys operacja została zawieszona 30 października 1962, gdy 3 z 10 sześcioosobowych zespołów sabotażowych znalazły się na wyspie.
Według Domíngueza Kennedy nakazał wstrzymać operację Mongoose w obawie przed eskalacją kryzysu kubańskiego, wracając po kryzysie do polityki terroryzmu wymierzonego przeciwko Kubie. Według Noama Chomsky'ego akcje terrorystyczne były nadal prowadzone podczas kryzysu kubańskiego. Jak zauważa Chomsky, operacja została formalnie zawieszona dopiero 30 października, kilka dni po porozumieniu Kennedy’ego i Chruszczowa.
Peter Kornbluh, starszy analityk w National Security Archive na Uniwersytecie George’a Washingtona, zwrócił uwagę, że bezpośrednio po pierwszym spotkaniu Komitetu Wykonawczego Rady Bezpieczeństwa Narodowego Stanów Zjednoczonych (EXCOMM) na temat kryzysu rakietowego prokurator generalny Robert Kennedy zwołał posiedzenie kierownictwa operacji Mongoose, wyrażając na nim rozczarowanie z wyników operacji oraz zapowiedź zmian personalnych w przyszłości. Kornbluh oskarża Roberta Kennedy’ego o przyjęcie „najracjonalniejszej pozycji, w najbardziej wyjątkowym kryzysie w historii polityki zagranicznej Stanów Zjednoczonych”, zaznaczając „nie mówiąc o oczywistym, na rany Chrystusa, mamy kryzys nuklearny, a Bobby chce coś wysadzać”.
Zamachy na Castro.
Powstało wiele pomysłów na zabójstwo Castro podczas operacji Mongoose. Najbardziej niesławnym pomysłem CIA była podmiana dostawy ulubionych cygar Castro na bardzo podobne i śmiercionośne „eksplodujące cygara”. Chociaż wiele źródeł podaje, że to fakt, co najmniej jedno twierdzi, że jest to po prostu mit. Inne sugerują, że cała historia miała swoje początki w CIA, ale nigdy nie była poważnie brana pod uwagę. Jeszcze inne podają, że CIA celowo stworzyła tak „głupi” pomysł w celu zmylenia ochrony oraz zmuszenia jej do poszukiwań najbardziej irracjonalnych możliwości przeprowadzenia zamachu, jednocześnie dyskredytując pogłoski o planach wobec Castro.
Inne plany przypisane CIA to m.in.: zatrucie cygar (pudełko śmiercionośnych cygar zostało rzeczywiście przygotowane i dostarczone do Hawany); muszle eksplodujące podczas nurkowania; ofiarowany w prezencie kombinezon do nurkowania skażony szkodliwymi bakteriami, zarodkami pleśni, substancjami chemicznymi, zanieczyszczenie automatu oddechowego prątkami gruźlicy, skażenie chusteczek, herbaty, kawy innymi śmiercionośnymi bakteriami, a także różne inne przedmioty, takie jak wieczne pióro, a nawet lody.
W 1975 Church Committee potwierdził co najmniej osiem odrębnych planów CIA. Fabian Escalante, długoletni ochroniarz Castro, twierdzi, że odbyło się 638 odrębnych zamachów na życie Castro.
Wobec słabości amerykańskiej agentury na Kubie CIA miała zwrócić się o pomoc do mafii. W październiku 1961 ogólnikowo przedstawiony plan zabicia Castro przy pomocy mafii zaaprobował dyrektor CIA. Sprawy zamachu nie konsultowano jednak w obrębie Komitetu Bezpieczeństwa Narodowego lub Grupy Specjalnej. Realizacją planu zajął się James O’Connell, szef Biura Zaopatrzenia CIA i były współpracownik FBI. Wynajął on prywatnego detektywa i również byłego pracownika FBI Roberta A. Maheu, który skontaktował się z Johnnym Rosellim, dawnym właścicielem kasyna w Hawanie. Roselli za pośrednictwem szefa mafii w Chicago Momo Salvatore Giancana nawiązał kontakt z byłym szefem syndykatu w Hawanie Santosem Trafficante. Ludzie ci zgodzili się na zaproponowaną im zapłatę w wysokości 150 tys. dol. i w styczniu 1962 spreparowane przez CIA pigułki, zawierające jad kiełbasiany, zostały wysłane do zamachowca mającego otruć Fidela Castro. Nie zdołano jednak tego zrobić, ponieważ według wyjaśnień Rosellego pierwszy z zabójców stracił pracę i tym samym dostęp do Castro, a w drugim przypadku w kwietniu 1962 przywódca kubański przestał odwiedzać restaurację, w której planowano go otruć. Cała sprawa zaczęła się kojarzyć O’Conellemu z komedią, gdy FBI doniosła, że Giacanta opowiadał przyjaciołom o swoim zleceniu, a ryzyko dalszych przecieków oraz możliwość szantażu stały się całkiem realne. Później pojawiły się podejrzenia, że ludzie mafii mogli oszukać CIA. Sugerowano nawet, iż Trafficante był informatorem opłacanym przez rząd kubański.

</doc>
<doc id="1746543" url="https://pl.wikipedia.org/wiki?curid=1746543" title="Operacja Mongoose">
Operacja Mongoose



</doc>
<doc id="1746544" url="https://pl.wikipedia.org/wiki?curid=1746544" title="Operacja Mangusta">
Operacja Mangusta



</doc>
<doc id="1746548" url="https://pl.wikipedia.org/wiki?curid=1746548" title="Anton">
Anton

Anton (2001) – czesko-niemiecko-węgierski serial animowany dla dzieci w wieku 3–6 lat, którego bohaterem jest siedmioletni chłopiec imieniem Anton.
Fabuła.
Serial opowiada o chłopcu, który przenosi się w świat wyobraźni. Po skończonych lekcjach Anton szybko zjada obiad i idzie się bawić razem z hobbykonikiem. Bawiąc się, przenosi się w świat fantazji. Gdy przychodzi czas na kolację, chłopiec wraca do normalnego świata.

</doc>
<doc id="1746549" url="https://pl.wikipedia.org/wiki?curid=1746549" title="Libor Rouček">
Libor Rouček

Libor Rouček (ur. 4 września 1954 w Kladnie) – czeski polityk, były poseł i rzecznik prasowy rządu, deputowany do Parlamentu Europejskiego V (w 2004), VI i VII kadencji.
Życiorys.
Studiował na Uniwersytecie Wiedeńskim, w 1984 uzyskał stopień naukowy doktora w zakresie filozofii. Pracował jako redaktor i specjalista badań rynkowych.
Zaangażował się w działalność Czeskiej Partii Socjaldemokratycznej. Od 2003 pełni funkcję wiceprzewodniczącego tego ugrupowania w kraju środkowoczeskim. W latach 1998–2002 zajmował stanowisko rzecznika prasowego gabinetu Miloša Zemana. Następnie przez dwa lata zasiadał w Izbie Poselskiej, będąc wiceprzewodniczącym Komisji Spraw Zagranicznych i Komisji Integracji Europejskiej.
Od 2003 był obserwatorem w Parlamencie Europejskim, a od maja do lipca 2004 deputowanym V kadencji w ramach delegacji krajowej. W 2004 z listy ČSSD uzyskał mandat eurodeputowanego VI kadencji. W wyborach europejskich w 2009 skutecznie ubiegał się o reelekcję. W VII kadencji wstąpił do grupy Postępowego Sojuszu Socjalistów i Demokratów, został jednym z 14 wiceprzewodniczących Europarlamentu oraz członkiem Komisji Spraw Zagranicznych.

</doc>
<doc id="1746550" url="https://pl.wikipedia.org/wiki?curid=1746550" title="Libor Roucek">
Libor Roucek



</doc>
<doc id="1746555" url="https://pl.wikipedia.org/wiki?curid=1746555" title="Kłopotliwy towar">
Kłopotliwy towar

Kłopotliwy towar (tyt. oryg. Spivs) – brytyjska komedia kryminalna z 2004 roku, w reżyserii Colina Teaguea.
Tytułowe określenie "spivs" oznacza w slangu londyńskiego East Endu drobnych złodziejaszków i handlarzy, działających na czarnym rynku. Trzech spivs (Jack, Steve i Goat) współpracuje z podejrzanym osobnikiem o imieniu Villa, co przynosi im nieoczekiwane kłopoty. W ciężarówce, która miała być wypełniona atrakcyjnym towarem znajdują się nielegalni uchodźcy szmuglowani do Wielkiej Brytanii. Większość uchodźców ucieka, pozostaje tylko dwoje małych dzieci albańskich (10-letni chłopiec i jego młodsza siostra), którymi spivs muszą się zająć.

</doc>
<doc id="1746556" url="https://pl.wikipedia.org/wiki?curid=1746556" title="Zaklęty dwór (serial telewizyjny)">
Zaklęty dwór (serial telewizyjny)

Zaklęty dwór – polski serial kostiumowy w reżyserii Antoniego Krauzego zrealizowany w 1976 r. na podstawie powieści Walerego Łozińskiego o takim samym tytule.
Fabuła.
Tematem filmu jest działalność emisariusza emigracyjnego, który w przededniu Wiosny Ludów przygotowuje na terenie Galicji grunt do wybuchu antyaustriackiego powstania. Równocześnie, na tle tych wydarzeń serial przedstawia perypetie dwóch przyjaciół: Damazego, uwikłanego w działalność polityczną oraz młodego Juliusza, który kocha się w tajemniczej dziewczynie. Wszystkie te wątki skupiają się na tajemniczej rezydencji – tytułowym „zaklętym dworze”.

</doc>
<doc id="1746557" url="https://pl.wikipedia.org/wiki?curid=1746557" title="Richard Falbr">
Richard Falbr

Richard Falbr (ur. 29 września 1940 w Chesterze) – czeski polityk, prawnik i działacz związkowy, były senator, poseł do Parlamentu Europejskiego V (w 2004), VI i VII kadencji.
Życiorys.
Od 1959 pracował jako korespondent i następnie lektor języków obcych. W 1969 uzyskał tytuł doktora praw (JUDr.) na Wydziale Prawa Uniwersytetu Karola w Pradze. W latach 1970–1989 był prawnikiem zatrudnionym w związkach zawodowych.
Na początku lat 90. wstąpił do Czeskiej Partii Socjaldemokratycznej, od 1991 do 1992 był jej wiceprzewodniczącym. Do 2002 zajmował liczne kierownicze stanowiska w strukturach związkowych, m.in. przez osiem lat przewodniczył Czesko-Morawskiemu Związki Zawodowemu Pracowników Sektora Usług, a w okresie 1990–1994 był wiceprzewodniczącym Czeskiej i Słowackiej Konfederacji Związków Zawodowych, następnie do 2002 stał na czele głównej centrali związkowej w Czechach. Wchodził także w skład rady administracyjnej przy Międzynarodowej Organizacji Pracy. Od 1996 do 2004 zasiadał w czeskim Senacie, pełnił w nim m.in. funkcję wiceprzewodniczącego Komisji Prawno-Konstytucyjnej.
Od 2003 był obserwatorem w Parlamencie Europejskim, a od maja do lipca 2004 deputowanym V kadencji w ramach delegacji krajowej. W 2004 z listy ČSSD uzyskał mandat eurodeputowanego VI kadencji. W wyborach europejskich w 2009 skutecznie ubiegał się o reelekcję. W VII kadencji wstąpił do grupy Postępowego Sojuszu Socjalistów i Demokratów, został też członkiem Komisji Zatrudnienia i Spraw Socjalnych.

</doc>
<doc id="1746560" url="https://pl.wikipedia.org/wiki?curid=1746560" title="Tomasz Edelman">
Tomasz Edelman

Tomasz Edelman (ur. 30 maja 1959 roku w Łodzi) – polski operator filmowy, wykładowca łódzkiej szkoły filmowej.

</doc>
<doc id="1746562" url="https://pl.wikipedia.org/wiki?curid=1746562" title="Igor Gluščević">
Igor Gluščević

Igor Gluščević (cyr. Игор Глушчевић; ur. 30 marca 1974 w Budvie) – czarnogórski piłkarz, który w czasie kariery zawodniczej grał na pozycji napastnika.
Gluščević rozpoczynał swoją zawodową karierę piłkarską w dawnej Jugosławii, w zespole FK Vojvodina. Po zdobyciu siedmiu goli w ciągu dwóch sezonów, zdecydował się na przejście do Hiszpanii, do CF Extremadura. Z tym zespołem spadł z Primera Division w 1997, ale już rok później cieszył się z awansu.
W 1998 roku Gluščević zdecydował się na kolejną zmianę barw, tym razem była to FC Sevilla. W andaluzyjskim klubie był ważnym członkiem drużyny, która w tym samym sezonie wywalczyła awans do najwyższej klasy rozgrywkowej. W Sevilli FC spędził zaledwie sezon, po czym obrał kierunek na Grecję i Aris FC.
W 2000 roku związał się z holenderskim FC Utrecht, gdzie w 84 meczach zapisał na swoje konto 39 goli. W sumie w Utrechcie spędził trzy lata i po krótkim epizodzie w Sparcie Praga w sezonie 2003–2004, powrócił do Eredivisie. Tym razem było to SBV Vitesse, z którego po dwóch latach gry wyjechał do Chin. W 2007 roku zaliczył kolejny powrót do Holandii, wiążąc się z Heraclesem Almelo. W barwach tego klubu zaliczył 7 trafień w sezonie. Najbardziej spektakularne trafienie miało miejsce w meczu przeciwko FC Twente. Gluščević popisał się fenomenalnym uderzeniem z około 35 metrów.
Po sezonie 2007–2008 jego umowa z Heraclesem dobiegła końca. Klub nie chciał przedłużyć jej o kolejny krok i 22 lipca 2008 Gluščević zdecydował się zakończyć karierę.

</doc>
<doc id="1746564" url="https://pl.wikipedia.org/wiki?curid=1746564" title="Rhinobatos rhinobatos">
Rhinobatos rhinobatos



</doc>
<doc id="1746566" url="https://pl.wikipedia.org/wiki?curid=1746566" title="Time (album Mercyful Fate)">
Time (album Mercyful Fate)

Time jest czwartym studyjnym albumem duńskiego zespołu heavymetalowego Mercyful Fate. Został wydany 25 października 1994 roku przez Metal Blade Records.
Wydany również nieoficjalnie przez Metalized Blood Records, w 2006 roku, w liczbie 300 kopii na 12" winylu oraz przez Night of the Vinyl Dead, w 2008 roku, w liczbie 500, ręcznie numerowanych, kopii.

</doc>
<doc id="1746574" url="https://pl.wikipedia.org/wiki?curid=1746574" title="Minneapolis Institute of Art">
Minneapolis Institute of Art

Minneapolis Institute of Art (w skrócie: MIA) – muzeum sztuk pięknych zlokalizowane w Minneapolis w stanie Minnesota w USA na terenie pokrywającym 32,000 m².
Utrzymuje się głównie ze środków publicznych, nie pobiera opłaty za wstęp. Muzeum otrzymuje także dotacje od prywatnych sponsorów. Regularnie odbywają się gościnne wystawy prezentujące zbiory z kolekcji innych instytucji kultury.
Historia.
Ze względu na brak zorganizowanych instytucji zajmujących się promocją sztuki i wystawiennictwem w 1883 roku została założona organizacja, która wkrótce przyjęła nazwę "Minneapolis Society of Fine Arts" (Towarzystwo Sztuk Pięknych w Minneapolis). Grupa ta, złożona głównie z możnych przedstawicieli biznesu, zajmowała się organizacją wystaw. W 1889 roku Towarzystwo przekształciło się w "Minneapolis Institute of Arts" (Instytut Sztuk w Minneapolis) i wprowadziło do nowo wybudowanego gmachu biblioteki "Minneapolis Public Library".
Nowy budynek, przeznaczony specjalnie dla potrzeb muzeum został zaprojektowany przez firmę McKim, Mead and White. Otwarcie nastąpiło w 1915 roku na ziemi przekazanej instytucji przez rodzinę Morrisonów, którą wcześniej zajmowała ich rezydencja Villa Rosa. Od tego czasu budynek przechodził kilka modernizacji i rozbudów, z których ostatnia miała miejsce w 2006 roku. Budynek jest zlokalizowany w okolicy zabudowanej rezydencjami możnych przedsiębiorców pochodzącymi z lat 1880-1920.
Zbiory.
MIA posiada kolekcję złożoną z ok. 80 000 obiektów, z których najstarsze pochodzą sprzed 5000 lat. Oprócz zbiorów reprezentujących zachodni krąg kulturowy, istnieje kolekcja sztuki afrykańskiej, kolekcja sztuki Oceanii i Ameryk oraz kolekcja sztuki azjatyckiej.

</doc>
<doc id="1746575" url="https://pl.wikipedia.org/wiki?curid=1746575" title="Britta Thomsen">
Britta Thomsen

Britta Thomsen (ur. 23 stycznia 1954 w Aalborgu) – duńska polityk i filolog, posłanka do Parlamentu Europejskiego VI i VII kadencji.
Życiorys.
Studiowała filologię portugalską na Uniwersytecie Lizbońskim, następnie do 1983 języki portugalski i hiszpański na Uniwersytecie Aarhus. Pracowała jako nauczycielka, a od 1989 jako konsultantka, m.in. w HK/Danmark (związku skupiającym pracowników handlu i administracji). Od 2001 do 2004 prowadziła własną firmę doradczą.
W 2000 weszła w skład komitetu wykonawczego i programowego partii Socialdemokraterne. W wyborach w 2004 z listy socjaldemokratów uzyskała mandat posłanki do Parlamentu Europejskiego. W 2009 skutecznie ubiegała się o reelekcję. W VII kadencji przystąpiła do Komisji Praw Kobiet i Równouprawnienia oraz Komisji Przemysłu, Badań Naukowych i Energii, a także do grupy Postępowego Sojuszu Socjalistów i Demokratów.

</doc>
<doc id="1746585" url="https://pl.wikipedia.org/wiki?curid=1746585" title="Tesourinha">
Tesourinha

Tesourinha, właśc. Osmar Fortes Barcellos (ur. 3 grudnia 1921 w Porto Alegre, zm. 17 czerwca 1979 tamże) – brazylijski piłkarz grający na pozycji napastnika.
Kariera.
Urodzony w Porto Alegre Tesourinha w piłkę zaczął grać w miejscowym klubie "Ferroviário", a zawodową karierę piłkarską rozpoczął w 1939 roku w klubie SC Internacional.
Razem z klubem Internacional osiem razy z rzędu zdobył mistrzostwo stanu Rio Grande do Sul (czyli Campeonato Gaúcho) oraz mistrzostwo miasta Porto Alegre (czyli Campeonato Citadino de Porto Alegre) – w 1940, 1941, 1942, 1943, 1944, 1945, 1946, 1947 oraz 1948 roku.
Jako piłkarz klubu Internacional wziął udział w turnieju Copa América 1945, gdzie Brazylia została wicemistrzem Ameryki Południowej. Tesourinha zagrał we wszystkich sześciu meczach – z Kolumbią, Boliwią (zdobył bramkę), Urugwajem, Argentyną, Ekwadorem i Chile.
Pod koniec 1945 roku wygrał razem z reprezentacją Brazylii turniej Copa Julio Roca 1945.
Rok później wziął udział w turnieju Copa América 1946, gdzie Brazylia ponownie została wicemistrzem Ameryki Południowej. Tesourinha zagrał we wszystkich pięciu meczach – z Boliwią (wszedł na boisko za Eduardo Limę), Urugwajem, Paragwajem, Chile i Argentyną.
W kolejnym roku wziął udział w turnieju Copa Rio Branco 1947, wygranym przez Brazylię. Następnie wraz z Internacionalem zdobył kolejne dwa tytuły mistrza stanu Rio Grande do Sul – w 1947 i 1948 roku.
Wciąż jako gracz klubu Internacional brał udział w turnieju Copa América 1949, gdzie Brazylia zdobyła tytuł mistrza Ameryki Południowej. Tesourinha zagrał w sześciu meczach – z Ekwadorem (zdobył 2 bramki), Kolumbią (zdobył bramkę), Peru, Urugwajem (zdobył bramkę), Paragwajem (zdobył bramkę) i w decydującym o mistrzowskim tytule barażu z Paragwajem (zdobył 2 bramki). Jako zdobywca 7 bramek został wicekrólem strzelców turnieju.
Wkrótce po zwycięskim turnieju kontynentalnym Tesourinha zakończył grę w klubie Internacional, dla którego zdobył łącznie 176 bramek. Wraz z Carlitosem i Adãozinho tworzył najlepszą w latach 40. trójkę napastników w Brazylii.
W 1950 roku Tesourinha został graczem klubu CR Vasco da Gama i z miejsca zdobył tytuł mistrza stanu Rio de Janeiro. W swoim pierwszym sezonie zdobył 10 bramek w 23 meczach i był pewniakiem do powołania na Mistrzostwa Świata 1950 w Brazylii, jednakże przez poważną kontuzję łąkotki, ostatecznie nie otrzymał powołania. W Vasco da Gama grał do 1951 roku, a od 1952 roku do 1955 roku występował w barwach klubu Grêmio Porto Alegre.
Na koniec kariery, w latach 1956-1957 grał w klubie Nacional Porto Alegre.
Tesourinha zmarł na raka żołądka 17 czerwca 1979 roku w swoim rodzinnym mieście – Porto Alegre.

</doc>
<doc id="1746586" url="https://pl.wikipedia.org/wiki?curid=1746586" title="Cyryl Romanow">
Cyryl Romanow

Cyryl Władimirowicz Romanow (ros. Кирилл Владимирович, "Kiriłł Władimirowicz", ur. 12 października 1876 w Carskim Siole, zm. 12 października 1938 w Neuilly-sur-Seine) – wielki książę Rosji, głowa rosyjskiej rodziny carskiej i tytularny imperator Wszechrosji od 1924 roku do swojej śmierci.
Cyryl urodził się w Carskim Siole. Jego ojcem był wielki książę Włodzimierz Aleksandrowicz, trzeci syn cara Aleksandra II, a matką Maria Pawłowna Starsza, z domu księżniczka Mecklenburg-Schwerin.
W czasie wojny rosyjsko-japońskiej służył, jako pierwszy oficer w rosyjskiej marynarce wojennej na pancerniku „Pietropawłowsk”, który zatonął na japońskiej minie.
8 grudnia 1905 w Niemczech poślubił w tajemnicy księżniczkę Wiktorię Melitę Koburg. Wiktoria Melita była córką Alfreda, księcia Edynburga, i wielkiej księżnej Rosji Marii Aleksandrowny Romanowej. Była wnuczką królowej brytyjskiej, Wiktorii, ale już raz zamężna – rozwiodła się. Ich małżeństwo nie spotkało się z entuzjazmem rodziny Romanowów. Para miała troje dzieci:
W czasie rewolucji październikowej Cyryl z rodziną wyjechał do Finlandii, a następnie do Coburga w Niemczech i Francji. 31 sierpnia 1924 Cyryl, jako pierwszy w kolejności do tronu, przyjął tytuł cara Rosji.

</doc>
<doc id="1746587" url="https://pl.wikipedia.org/wiki?curid=1746587" title="Osmar Fortes Barcellos">
Osmar Fortes Barcellos



</doc>
<doc id="1746588" url="https://pl.wikipedia.org/wiki?curid=1746588" title="Sławbor">
Sławbor



</doc>
<doc id="1746589" url="https://pl.wikipedia.org/wiki?curid=1746589" title="Sejm Rzeszy w Spirze">
Sejm Rzeszy w Spirze

Sejm Rzeszy w Spirze (niem. "Reichstage zu Speyer") – zgromadzenia stanów Świętego Cesarstwa Rzymskiego odbywające się w XVI wieku w mieście Spira. Głównym problemem tych sejmów był konflikt między katolikami a protestantami. Organizacja sejmów, zapewnienie bezpieczeństwa jego uczestnikom, noclegów oraz wyżywienia spoczywało na władzach miasta. Jednak ze względu na prestiż oraz inne dochody, zwołanie sejmu w danym mieście było dla niego bardzo korzystne.
Sejm Rzeszy 1526 roku.
Sejm trwał od 23 czerwca do 27 sierpnia. Zwołany przez cesarza Karola V Habsburga, którego na sejmie reprezentował brat Ferdynand I Habsburg. Do miasta zjechało około 1000 osób. Już w czasie dni poprzedzających sejm rozpoczęto rozmowy dotyczące edyktu wormackiego, Marcina Lutra oraz całej reformacji. Oprócz spraw religijnych, tematem sejmu było również zebranie środków na ochronę przed Turkami oraz sprawa siedziby Sądu Rzeszy.
Sejm Rzeszy rozpoczął się procesją do katedry oraz uroczystą mszą świętą. W tym czasie nie myślano jeszcze o rozłamie w Kościele, dlatego w mszy wzięli udział zwolennicy Lutra na czele z elektorem Saksonii Janem Wettynem. Zwolennicy Lutra znajdowali się nie tylko wśród elektorów Rzeszy, ale również wśród przedstawicieli wolnych miast. 
Po dwóch miesiącach obrad nie doszło do porozumienia w kwestiach religijnych, postanowiono jednak zawiesić edykt wormacki do czasu zwołania soboru powszechnego. Zdecydowano o umieszczeniu w Spirze siedziby Sądu Kameralnego Rzeszy, co przyczyniło się do dalszego rozwoju miasta.
Sejm Rzeszy 1529 roku.
Sejm trwał od 15 marca do 22 kwietnia. Został on zwołany w celu ponownego wprowadzenia w życie postanowień edyktu wormackiego. Sprzeciwili się temu zwolennicy Lutra, próbując za pomocą dyplomacji nie dopuścić do ponownego uchwalenia edyktu. Uchwała wprowadzająca w życie zakaz szerzenia idei reformacji została przegłosowana 15 kwietnia 1529 roku. Stany ewangelickie wystosowały protest i apelowały do cesarza, aby wycofał się z tej decyzji. Od tego czasu zwolennicy reformacji są nazywani protestantami.
Aby upamiętnić to wydarzenie, w 1904 roku wybudowano w mieście Kościół Pamięci, który stał się katedrą luteran w Palatynacie.
Sejm Rzeszy 1542 roku.
Sejm trwał od 8 lutego do 11 kwietnia. Sprawy religijne zostały omówione na sejmach Rzeszy w Augsburgu i Ratyzbonie. Obrady w zastępstwie cesarza prowadził jego brat król Niemiec Ferdynand I Habsburg. Głównym tematem tego sejmu był konflikt z imperium osmańskim oraz zebranie środków na wojnę z nim. Podjęto decyzje dotyczące wprowadzenia podatku przeznaczonego na cele wojskowe, wprowadzono zakaz zasiadania w Sądzie Kameralnym Rzeszy duchownych.
Sejm Rzeszy 1544 roku.
Sejm trwał od 20 lutego do 10 czerwca. Tym razem w obradach uczestniczył sam cesarz Karol V Habsburg. Obecność cesarza była wyzwaniem dla mieszkańców miasta, którzy przyjęli władcę z największymi honorami. Sam sejm również był najbardziej okazały ze wszystkich dotychczasowych. Wiązało się to między innymi z faktem, że w mieście mieszkała większość protestantów.
Sejm podjął decyzję o kontynuowaniu wojny z imperium osmańskim oraz z królem Francji Franciszkiem I Walezjuszem.
Sejm Rzeszy 1570 roku.
Sejm trwał od 13 lipca przez około osiem miesięcy. Został zwołany przez cesarza Maksymiliana II Habsburga, który uczestniczył w nim osobiście wraz z liczną rodziną. Był to najdłuższy i najbardziej kosztowny sejm w historii miasta. Sprawy religijnie nie były podejmowane ze względu na postanowienia soboru trydenckiego. Głównym tematem sejmu była reforma Rzeszy, zwiększenie obronności cesarstwa, zwłaszcza wschodnich granic. Podjęto również uchwałę, na mocy której drukarnie mogły funkcjonować jedynie w wolnych miastach Rzeszy oraz miastach uniwersyteckich.

</doc>
<doc id="1746590" url="https://pl.wikipedia.org/wiki?curid=1746590" title="Osmar Fortes">
Osmar Fortes



</doc>
<doc id="1746591" url="https://pl.wikipedia.org/wiki?curid=1746591" title="Motorvision">
Motorvision

Motorvision – drugie (po "Louder than Live") wideo zespołu Soundgarden. Ukazało się 17 listopada 1992 r. nakładem A&amp;M Records. Zostało zarejestrowane podczas koncertów promujących album "Badmotorfinger", które odbyły się 5 i 6 marca 1992 r. w The Paramount Theatre w Seattle.
Oprócz zapisu występów, "Motorvision" zawiera rozmowy z muzykami sfilmowane w czasie trasy koncertowej przez brata Bena Shepherda – Henry'ego. W filmie występują również założyciele wytwórni Sub Pop – Bruce Pavitt i Jonathan Poneman.
Jak dotąd, "Motorvision" zostało wydane wyłącznie w formacie VHS, brak oficjalnej wersji DVD.

</doc>
<doc id="1746596" url="https://pl.wikipedia.org/wiki?curid=1746596" title="Podsmardzewo-Grzeszówka">
Podsmardzewo-Grzeszówka

Podsmardzewo-Grzeszówka – kolonia w Polsce położona w województwie mazowieckim, w powiecie płońskim, w gminie Sochocin.
W latach 1975–1998 miejscowość należała administracyjnie do województwa ciechanowskiego.

</doc>
<doc id="1746601" url="https://pl.wikipedia.org/wiki?curid=1746601" title="Asiatech">
Asiatech

Asiatech – japońskie przedsiębiorstwo, które pod koniec sezonu 2000 nabyło program rozwoju silników Formuły 1 prowadzony przez Peugeota i przez dwa lata było dostawcą jednostek napędowych zaprojektowanych przez francuskiego producenta.
Formuła 1.
W sezonie 2001 Asiatech nieodpłatnie dostarczał silniki V10 brytyjskiemu zespołowi Arrows, jednak nie były one konkurencyjne w stosunku do reszty stawki. Dlatego też w następnym sezonie Arrows zrezygnował z umowy z Asiatech i zdecydował się zapłacić za dostarczanie silników doświadczonej firmie Cosworth.
W kolejnym sezonie na kontrakt z japońską firmą zdecydowało się Minardi, ale ponownie silniki dostarczane przez Asiatech nie prezentowały odpowiednich osiągów.
W trakcie sezonu Asiatech zaczął rozważać możliwość założenia własnego, samodzielnego zespołu Formuły 1. Zakupiono nawet biuro projektów w Didcot, które niegdyś należało do Williamsa. Zespół uzyskał także pomoc od Enrico Scalabroniego, który zaprojektował prototyp bolidu. Początkowo miał być on używany jedynie w celu testowania jednostek napędowych, jednak planowano zgłosić go do udziału w mistrzostwach od sezonu 2004. Plany te jednak nie powiodły się, ze względu na bankructwo firmy, które zostało ogłoszone pod koniec sezonu 2002.
Jeszcze wcześniej, w maju 2002 roku Honda ogłosiła zakończenie współpracy z zespołem Jordan Grand Prix, tak aby móc skoncentrować się na wspieraniu zespołu British American Racing. W związku z tym pojawiły się pogłoski jakoby Asiatech miał od nowego sezonu dostarczać silniki dla teamu Eddiego Jordana.
Ostateczny koniec firmy Asiatech nastąpił w lutym 2003, kiedy to na aukcji w Paryżu sprzedane zostały wszelkie dotychczasowe własności firmy. Wśród nich znalazło się między innymi 18 silników, narzędzia oraz aparatura pomiarowa.

</doc>
<doc id="1746603" url="https://pl.wikipedia.org/wiki?curid=1746603" title="Akesaiqin">
Akesaiqin



</doc>
<doc id="1746610" url="https://pl.wikipedia.org/wiki?curid=1746610" title="Jason Euell">
Jason Euell

Jason Joseph Euell (ur. 6 lutego 1977 w Londynie) – jamajski piłkarz występujący na pozycji pomocnika.
Kariera klubowa.
Euell zawodową karierę rozpoczynał w sezonie 1995/1996 w angielskim klubie Wimbledon. W Premier League zadebiutował 28 października 1995 w przegranym 1:2 spotkaniu z Southampton., w którym strzelił też gola. Przez pierwsze trzy sezony był rezerwowym graczem Wimbledonu, a jego podstawowym zawodnikiem stał się od początku sezonu 1998/1999. W sezonie 1999/2000 zajął z klubem 18. miejsce w Premier League i spadł z nim do Division One. W Wimbledonie spędził jeszcze rok.
W lipcu 2001 roku podpisał kontrakt z grającym w Premier League klubem Charlton Athletic. W jego barwach zadebiutował 18 sierpnia 2001 w przegranym 1:2 spotkaniu z Evertonem. W Charltonie występował przez pięć sezonów. W tym czasie rozegrał tam 139 ligowych spotkań i zdobył w nich 34 bramki, a najwyższą pozycją wywalczoną z klubem w klasyfikacji końcowej Premier League była siódma w sezonie 2003/2004.
W sierpniu 2006 odszedł do innego zespołu Premier League - Middlesbrough. Pierwszy ligowy mecz zaliczył tam 9 września 2006 przeciwko Arsenalowi (1:1). W Middlesbrough był graczem rezerwowym. Spędził jeden sezon, w ciągu którego zagrał w 17 ligowych meczach.
W sierpniu 2007 roku trafił do Southamptonu występującego w Championship. Zadebiutował tam 1 września 2007 w wygranym 3:0 ligowym pojedynku z Queens Park Rangers. W sezonie 2008/2009 Euell zajął z klubem 23. miejsce w Championship i spadł z nim do League One. Wówczas odszedł do klubu Championship - Blackpool. W sezonie 2009/2010 awansował z nim do Premier League. W 2011 roku został wypożyczony do Doncaster Rovers z Championship.
W sierpniu 2011 roku podpisał roczny kontrakt z Charltonem Athletic, grającym w League One. W 2012 roku był stamtąd wypożyczony do AFC Wimbledon (League Two). W tym samym roku zakończył karierę.
Kariera reprezentacyjna.
W 1997 roku został powołany do kadry Anglii U-20 na Mistrzostwa Świata U-20. Na tym turnieju zagrał dwa razy, a jego reprezentacja odpadła z niego w 1/8 finału.
W 2004 roku został powołany do reprezentacji Jamajki, z której pochodził jego ojciec. W drużynie narodowej zadebiutował 18 listopada 2004 w zremisowanym 1:1 meczu eliminacji Mistrzostw Świata 2006 ze Stanami Zjednoczonymi. W 2006 roku wystąpił w dwóch towarzyskich spotkaniach reprezentacji Jamajki, a 29 maja w przegranym 1:4 meczu z Ghaną strzelił pierwszego gola w kadrze.

</doc>
<doc id="1746611" url="https://pl.wikipedia.org/wiki?curid=1746611" title="Petróleumlámpa / Gyöngyhajú lány">
Petróleumlámpa / Gyöngyhajú lány



</doc>
<doc id="1746662" url="https://pl.wikipedia.org/wiki?curid=1746662" title="Jurij Gorodianin-Lisowski">
Jurij Gorodianin-Lisowski



</doc>
<doc id="1746666" url="https://pl.wikipedia.org/wiki?curid=1746666" title="Mitro Repo">
Mitro Repo

Mitro Repo (ur. 3 września 1958 w Helsinkach) – fiński duchowny prawosławny, poseł do Parlamentu Europejskiego VII kadencji.
Życiorys.
Ukończył studia teologiczne na Uniwersytecie Helsińskim. Został kapłanem Fińskiego Kościoła Prawosławnego, podobnie jak jego dziadek i ojciec. Ogólnokrajową popularność uzyskał jako prezenter i komentator w programach radiowych i telewizyjnych, a także dzięki licznym wizytom w fabrykach i u przedsiębiorców.
Przed wyborami w 2009 liczne ugrupowania polityczne proponowały mu kandydowanie ze swoich list. Mitro Repo zdecydował się ostatecznie na start z listy Socjaldemokratycznej Partii Finlandii. Decyzja o kandydowaniu doprowadziła do reakcji jego przełożonych, został zawieszony w pełnieniu posług religijnych, zakazano mu też noszenia ubioru kościelnego.
W głosowaniu uzyskał mandat poselski jako jeden z dwóch kandydatów socjaldemokracji. Został członkiem grupy Postępowego Sojuszu Socjalistów i Demokratów oraz Komisji Rynku Wewnętrznego i Ochrony Konsumentów.

</doc>
<doc id="1746667" url="https://pl.wikipedia.org/wiki?curid=1746667" title="Osiedle Letnie">
Osiedle Letnie



</doc>
<doc id="1746668" url="https://pl.wikipedia.org/wiki?curid=1746668" title="Annamay Pierse">
Annamay Pierse



</doc>
<doc id="1746672" url="https://pl.wikipedia.org/wiki?curid=1746672" title="Raja białoplama">
Raja białoplama

Raja białoplama ("Raja brachyura") – gatunek ryby chrzęstnoszkieletowej z rodziny rajowatych (Rajidae).
Występowanie.
Północny Atlantyk od Wysp Szetlandzkich do Madery oraz wzdłuż wybrzeża północnoafrykańskiego. W zachodniej części Morza Śródziemnego występuje rzadko.
Występuje na piaszczystym lub mulistym dnie, zwykle na głębokości od 40 do 110 m, młode osobniki żyją w płytszych wodach, a starsze w głębszych. 
Cechy morfologiczne.
Osiąga maksymalnie do 1,5 m długości i masę ciała około 12 kg. Ciało spłaszczone grzbietobrzusznie o kształcie rombowatej tarczy, płetwy piersiowe prostokątne. Pysk nieco wydłużony, tępo zakończony, rozwartokątny. Skóra grzbietu szorstka na całej powierzchni, wzdłuż trzonu ogonowego biegnie długi szereg kolców. Uzębienie składa się z 60–90 zębów, u obu płci jednakowe, spiczaste. Dwie płetwy grzbietowe o takiej samej wielkości znajdują się na końcu trzonu ogonowego. Płetwa ogonowa uwsteczniona. Brak płetwy odbytowej.
Strona grzbietowa jasnobrązowa z licznymi, rozsianymi po całej powierzchni małymi, czarnymi cętkami oraz nielicznymi większymi jasnymi plamami (stąd nazwa raja białoplama). Strona brzuszna biaława lub białożółta.
Odżywianie.
Żywi się małymi przydennymi zwierzętami, głównie ryby, kraby i mięczaki.
Rozród.
Ryba jajorodna. Okres rozwoju zarodka trwa około 7 miesięcy.

</doc>
<doc id="1746674" url="https://pl.wikipedia.org/wiki?curid=1746674" title="Raja brachyura">
Raja brachyura



</doc>
<doc id="1746676" url="https://pl.wikipedia.org/wiki?curid=1746676" title="Ignaz Heinrich von Wessenberg">
Ignaz Heinrich von Wessenberg

Ignaz Heinrich von Wessenberg (ur. 1774, zm. 1860) – wikariusz generalny i administrator diecezji Konstancji, w okresie swojej pracy na stanowiskach zwierzchniczych prezentował poglądy wskazujące na konieczność przywrócenia episkopalnego, opartego na Kościołach krajowych, ustroju Kościoła, i w jego ramach do gruntownej reformy życia duchowego i liturgicznego. Swoje poglądy przedstawił na kongresie wiedeńskim w 1815 r., na którym opowiedział się za państwowo–prawnym równouprawnieniem wszystkich wyznań oraz za utworzeniem niemieckiego Katolickiego Kościoła narodowego, który – nie zrywając z Rzymem – winien pozostawać pod rządami swego własnego prymasa. Plan ten nie został zrealizowany ze względu na opór Rzymu i książąt niemieckich.
Większe efekty von Wessenberg osiągnął w zakresie reform kościelnych w diecezji Konstancji, którą kierował. Przede wszystkim usiłował podnieść poziom wykształcenia księży w seminariach duchownych i rozbudować system stałego dokształcania kleru poprzez konferencje, kółka czytelnicze, kursy kaznodziejskie itp. Zakazywał m.in. odmawiania różańca podczas mszy św., wydał niemiecki śpiewnik kościelny i rytuał, wprowadził język krajowy do ceremonii udzielania sakramentów oraz do pewnych części mszy św., ograniczył liczne pielgrzymki, procesje błagalne, poświęcenia i błogosławieństwa, występował przeciwko zbyt częstej spowiedzi i przesadnemu kultowi maryjnemu. Duchowieństwu swemu przedstawił perspektywę zniesienia przymusowego celibatu i opowiadał się za organizowaniem synodów.
Aby zapobiec rozprzestrzenianiu się jego reform, w 1815 roku odłączono tereny szwajcarskie od diecezji Konstancji, a w 1821 roku – po 1200 latach istnienia – zniesiono samą diecezję Konstancji. W 1827 r. von Wessenberg wycofał się z czynnej pracy i aż do śmierci poświęcił się badaniom naukowym oraz prowadzonej na skalę światową działalności charytatywnej.

</doc>
<doc id="1746678" url="https://pl.wikipedia.org/wiki?curid=1746678" title="Rendez-vous z V. Villas">
Rendez-vous z V. Villas



</doc>
<doc id="1746687" url="https://pl.wikipedia.org/wiki?curid=1746687" title="Mózg Józefa Piłsudskiego">
Mózg Józefa Piłsudskiego

Mózg Józefa Piłsudskiego (fr. "Le cerveau de Joseph Pilsudski") – opublikowana w 1938 roku monografia, opracowana pod redakcją prof. Maksymiliana Rosego w Polskim Instytucie Badań Mózgu w Wilnie, podsumowująca pierwszy etap prac neuroanatomicznych nad morfologią i cytoarchitektoniką zmarłego w 1935 roku marszałka Józefa Piłsudskiego. Praca wydana została w Wilnie nakładem drukarni Józefa Zawadzkiego w ograniczonym nakładzie. Do dziś zachowało się kilka egzemplarzy tego dzieła. Śmierć prof. Rosego i wybuch II wojny światowej uniemożliwiły opracowanie i publikację planowanych dalszych części.
Historia badań.
W okresie międzywojennym europejscy neuroanatomowie poświęcili wiele uwagi badaniom mózgów osób o wyjątkowych uzdolnieniach. Powstawały Instytuty Badań Mózgu: jednymi z pierwszych były instytuty w Berlinie (Kaiser-Wilhelm-Institut für Hirnforschung), Moskwie (Institut Mozga) i Madrycie (Instituto Cajal). Polski Instytut Badań Mózgu powstał w 1928 roku, a jego pierwszym dyrektorem został mianowany Maksymilian Rose (1883–1937).
Józef Piłsudski zmarł 12 maja 1935 roku w Warszawie. Niezwłocznie po śmierci marszałka, w nocy z 12 na 13 maja 1935 roku mjr dr Wiktor Kaliciński i dr Józef Laskowski wyjęli i zabezpieczyli mózg (obaj wyjęli także serce, wykonali sekcję zwłok i pracowali nad jego konserwacją i balsamowaniem (mumifikacją)). 21 maja 1935 preparat został w Pałacu Belwederskim w Warszawie przekazany Rosemu przez rotmistrza Aleksandra Hrynkiewicza, po czym wysłano go do Wilna i zdeponowano w Polskim Instytucie Badań Mózgu w specjalnie przeznaczonym do tego budynku.
Część prac mieli prowadzić także prof. Kazimierz Orzechowski i prof. Stefan Pieńkowski.
W pracy prof. Rosemu prawdopodobnie pomagali jego asystenci: Zofia Bojarczyk-Czyżewska, Jerzy Borysowicz, Jerzy Olszewski, Jerzy Rose i (prawdopodobnie) Zygmunt Kanigowski oraz żona Stella. Dr Stanisław Witek miał podobno tłumaczyć tekst publikacji na francuski. Jednak nikt z tych współpracowników nie został wymieniony wśród autorów dzieła, podpisany jest jedynie prof. Rose.
W badaniach makroskopowych mózgowia Piłsudskiego posłużono się wykonanymi metodą Pollera-Economo odlewami.
Profesor Rose zmarł niespodziewanie 30 listopada 1937. Po jego śmierci nie kontynuowano tych prac, a losy mózgu Piłsudskiego są nieznane. Istnieje na ten temat kilka hipotez:
Zaginął nie tylko preparat mózgu Piłsudskiego, ale też wszystkie odlewy i oryginalne klisze zdjęciowe, a także wszystkie inne preparaty z PIBM.
Recenzja pracy Rosego autorstwa szwajcarskiego neuroanatoma Mieczysława Minkowskiego ukazała się na łamach Schweizer Archiv für Neurologie und Psychiatrie.
Na początku marca 1938 informowano, że przerwane wskutek śmierci prof. Rosego badania nad mózgiem Józefa Piłsudskiego wznowiono i zostały powierzone prof. Kornelowi Michejdzie, prof. Hillerowi, prof. Stefanowi Mozołowskiemu (był on przy śmierci Marszałka), a z ramienia wojskowości płk. Kiaksta.
W 1939 badania nad mózgiem marszałka miał kontynuować dr Włodzimierz Godłowski.
Publikacja.
I tom pracy "Mózg Józefa Piłsudskiego" zawiera szczegółowy opis techniki przygotowania preparatów neuroanatomicznych i konserwacji mózgowia Piłsudskiego, w języku polskim (stronice prawe) i francuskim (stronice lewe); łącznie 211 kart in 8vo (240 × 170 mm). Poprzedzony jest wstępem autorstwa doktora Stanisława Roupperta, Szefa Wojskowej Służby Zdrowia. Koszt książki wynosił 300 złotych.
Monografii towarzyszył atlas z 36 kolorowymi tablicami fotograficznymi preparatów o wymiarach 475 × 335 mm. Plansze umieszczone były w skórzanej granatowej teczce, a ta w ozdobnym płóciennym etui o wzorze wileńskim, zamykanym na klamry w kształcie orłów polskich.
Nakład pracy nie jest znany, podobno wydano kilkanaście-kilkadziesiąt egzemplarzy.
Zachowane egzemplarze dzieła znajdują się w:
Zaginęły lub uległy zniszczeniu w czasie wojny egzemplarze należące do Włodzimierza Brühla i Stanisława Witka.

</doc>
<doc id="1746688" url="https://pl.wikipedia.org/wiki?curid=1746688" title="Dawne przeboje (album Violetty Villas)">
Dawne przeboje (album Violetty Villas)

Dawne przeboje – album Violetty Villas będący składanką jej najsłynniejszych piosenek z lat 60. 

</doc>
<doc id="1746690" url="https://pl.wikipedia.org/wiki?curid=1746690" title="Nam Co">
Nam Co

Nam Co (tybet.: གནམ་མཚོ་, Wylie: "gnam mtsho", ZWPY: "Nam Co"; ) - jezioro słone w Tybetańskim Regionie Autonomicznym w Chinach.
Jezioro leży u podnóża gór Nienczen Tangla, na wysokości 4718 m n.p.m., powierzchnia jeziora wynosi 1940 km², co czyni je drugim (po jeziorze Kuku-nor) pod względem wielkości słonym jeziorem Chin. Według najnowszych badań maksymalna głębokość jeziora wynosi 125 m.
W późnym plejstocenie jezioro Nam Co tworzyło razem jeziorem Siling Co jeden zbiornik wodny o powierzchni ok. 28900 km².

</doc>
<doc id="1746693" url="https://pl.wikipedia.org/wiki?curid=1746693" title="Rene Arnoux">
Rene Arnoux



</doc>
<doc id="1746697" url="https://pl.wikipedia.org/wiki?curid=1746697" title="François-Virgil Dubillard">
François-Virgil Dubillard

François-Virgil Dubillard (ur. 16 lutego 1845 w Soye, zm. 1 grudnia 1914 w Chambéry) – francuski duchowny katolicki, kardynał, arcybiskup Chambéry. 
Życiorys.
Święcenia kapłańskie przyjął 5 września 1869 roku w Besançon. Pracę duszpasterską podjął w archidiecezji Besançon. Od 1872 roku był profesorem teologii dogmatycznej w seminarium duchownym w Besançon, a od 1881 roku był jej rektorem. W latach 1890–1899 był wikariuszem generalnym. 14 grudnia 1899 roku otrzymał nominację na biskupa Quimper, a sakrę biskupią przyjął 24 lutego 1900 roku w archikatedrze metropolitalnej w Besançon z rąk abp. Fulberta Petita arcybiskupa Besançon. Ingres do katedry w Quimper odbył 22 marca 1900 roku. 16 grudnia 1907 roku przeniesiony na stolicę metropolitalną w Chambéry. Na konsystorzu 27 listopada 1911 roku papież Pius X wyniósł go do godności kardynalskiej z tytułem kardynała prezbitera S. Susannae. Nie uczestniczył w konklawe w 1914 roku z powodu złego stanu zdrowia. Zmarł 1 grudnia 1914 roku w Chambéry. Pochowano go w archikatedrze metropolitalnej w Chambéry.

</doc>
<doc id="1746703" url="https://pl.wikipedia.org/wiki?curid=1746703" title="Chaim Arie Leibusz Horowitz">
Chaim Arie Leibusz Horowitz

Chaim Arie Leibusz Horowitz (ur. 8 czerwca 1851 w Brodach, zm. 20 listopada 1904 w Krakowie) – polski rabin, w latach 1900-1904 naczelny rabin Krakowa.
Urodził się w Brodach w rodzinie żydowskiej. Początkowo był rabinem w Żółkwi, a w 1900 został wybrany na rabina Krakowa. Tam założył nowoczesną szkołę talmudyczną, a w sierpniu 1903 zwołał konferencję rabinacką, w której uczestniczyło ponad 50 rabinów z wielu krajów, w tym rabini sefardyjscy.
Opublikował m.in. responsę "Chaje Arje" w dwóch częściach (1890), "Tikkun Eruwin" (1892) oraz halachiczną rozprawę "Estrat Niddachim" (1894). Opublikował także wiele artykułów w języku niemieckim, z których część o syjonistycznej zawartości.
Zmarł w Krakowie. Jest pochowany na nowym cmentarzu żydowskim przy ulicy Miodowej. Jego nagrobek nie zachował się do dnia dzisiejszego.

</doc>
<doc id="1746713" url="https://pl.wikipedia.org/wiki?curid=1746713" title="Al-Ittihad">
Al-Ittihad



</doc>
<doc id="1746716" url="https://pl.wikipedia.org/wiki?curid=1746716" title="Złoto Inków">
Złoto Inków

Złoto Inków (ang. "Inca Gold") – powieść sensacyjno-przygodowa Clive’a Cusslera, wydana w 1994. Jest dwunastą książką z serii o przygodach Dirka Pitta.
Opis fabuły.
Dirk Pitt zamierza pokonać złodziei dzieł sztuki, poszukujących skarbu wielomiliardowej wartości - tytułowego złota Inków - ukrytego przed Hiszpanami i zaginionego w XVI wieku. Zarówno Pitt, jak i przestępczy syndykat usiłują odnaleźć mapę, która doprowadzi ich do drogocennych zabytków. Przed wiekami mapa została odebrana Indianom przez Hiszpanów, a następnie wpadła w ręce słynnego żeglarza i korsarza Francisa Drake'a, by w rezultacie zaginąć w bezkresie południowoamerykańskiej dżungli. Podczas poszukiwań mapy i złota ukrytego w skalnej grocie na wyspie na jeziorze w Andach, Pitt przeżywa wiele pełnych grozy przygód i niezwykłych zdarzeń.

</doc>
<doc id="1746719" url="https://pl.wikipedia.org/wiki?curid=1746719" title="Bździochowe Korycisko">
Bździochowe Korycisko

Bździochowe Korycisko (słow. "Kotlinka pod Kolovým sedlom"), czasami nazywane również Kotlinką pod Kołową Przełęczą lub Kotlinką pod Kołowym Szczytem – górna, orograficznie prawa (wschodnia) odnoga Doliny Kołowej w słowackich Tatrach Wysokich. Ciągnie się od Kołowego Stawu (1565 m), początkowo w południowo-wschodnim kierunku, następnie łukiem zakręca w południowym kierunku i dochodzi aż pod Modrą Ławkę (2266 m). Jest bardzo stroma. Jej boczne obramowanie stanowią: Jagnięca Grań, Grań Townsona (południowo-wschodnia grań Jagnięcego Szczytu) i krótka Kołowa Grań. Po drugiej stronie tej grani znajduje się druga, lewa odnoga Doliny Kołowej – Bździochowa Kotlina.
Polska nazwa doliny pochodzi zapewne od nazwiska. Jej stoki są kamieniste, a dno zawalone jest piargami, które tylko w okolicy Kołowego Stawu porośnięte są kosówką. Jest niedostępna turystycznie, cały ten rejon stanowi obszar ochrony ścisłej TANAP-u. Dobrze widoczna jest z żółtego szlaku turystycznego prowadzącego od Zielonego Stawu Kieżmarskiego na Jagnięcy Szczyt.

</doc>
<doc id="1746720" url="https://pl.wikipedia.org/wiki?curid=1746720" title="Aron Epstein">
Aron Epstein

Aron ha-lewi Epstein (hebr. אהרן הלוי עפשטיין; zm. 29 listopada 1881 w Krakowie) – rabin, drugi cadyk krakowski.
Był synem cadyka Kalonimusa Kalmana Epsteina (1754-1823) i zięciem Jakuba Izaaka Horowica z Lublina (1745-1815). W 1815 przy ulicy Józefa założył pierwszą chasydzką bożnicę w Krakowie zwaną "Reb Arons Klaus". Jako cadyk aktywnie rozszerzał działalność ojca. Nie miał dzieci.
Zmarł w Krakowie. Jest pochowany na nowym cmentarzu żydowskim przy ulicy Miodowej. Jego macewa została zniszczona podczas II wojny światowej. W 1973 wystawiono nowy nagrobek wykonany z piaskowca.

</doc>
<doc id="1746721" url="https://pl.wikipedia.org/wiki?curid=1746721" title="Kotlina pod Kołową Przełęczą">
Kotlina pod Kołową Przełęczą



</doc>
<doc id="1746727" url="https://pl.wikipedia.org/wiki?curid=1746727" title="Kotlinka pod Kołowym Szczytem">
Kotlinka pod Kołowym Szczytem



</doc>
<doc id="1746751" url="https://pl.wikipedia.org/wiki?curid=1746751" title="Into the Unknown (album Mercyful Fate)">
Into the Unknown (album Mercyful Fate)

Into the Unknown to piąte studyjne wydawnictwo duńskiej grupy heavymetalowej Mercyful Fate. Wydane 20 sierpnia 1996 roku przez Metal Blade Records.
Reedycja na winylu wydana 28 grudnia 2007 w liczbie 500, ręcznie numerowanych, egzemplarzy przez Night of the Vinyl Dead.

</doc>
<doc id="1746753" url="https://pl.wikipedia.org/wiki?curid=1746753" title="Arktyczna mgła">
Arktyczna mgła

Arktyczna mgła (ang. "Arctic Drift") – powieść sensacyjno-przygodowa napisana przez Clive’a Cusslera oraz jego syna, Dirka, wydana w 2008. Jest dwudziestą książką z serii o przygodach Dirka Pitta. W Polsce opublikowana przez wydawnictwo Amber w kwietniu 2009.
Opis fabuły.
U wybrzeża Kanady kuter natrafia na chmurę gęstej mgły, kilka dni później statek badawczy NUMA znajduje kuter z martwą załogą. Jedyny ślad mogący pomóc w rozwiązaniu zagadki śmierci marynarzy to zaginiona arktyczna wyprawa z 1848 i minerał spoczywający w ładowniach uwięzionych w lodzie okrętów.

</doc>
<doc id="1746756" url="https://pl.wikipedia.org/wiki?curid=1746756" title="Dead Again (album Mercyful Fate)">
Dead Again (album Mercyful Fate)

Dead Again to szósty album studyjny duńskiej grupy heavymetalowej Mercyful Fate. Wydany nakładem wytwórni Metal Blade 9 czerwca 1998 roku.

</doc>
<doc id="1746757" url="https://pl.wikipedia.org/wiki?curid=1746757" title="Dirk Cussler">
Dirk Cussler

Dirk Cussler (ur. 1961) − amerykański pisarz, współautor serii powieści przygodowych o Dirku Pitcie, pisanych razem z ojcem Clive’em Cusslerem.

</doc>
<doc id="1746760" url="https://pl.wikipedia.org/wiki?curid=1746760" title="Al-fatnujah">
Al-fatnujah

AL-FATNUJAH (ALFNJ, AL-FNJ, FNJ) – polski zespół grający muzykę techniką beatboxu. Są prekursorami i promotorami tego gatunku w Polsce. Reprezentowali Polskę na oficjalnych mistrzostwach świata beatboxu w Berlinie w 2009 roku Beatbox Battle World Championship 2009. W kwietniu 2009 roku, tuż przed mistrzostwami, ogłosili że po zakończeniu trasy koncertowej w sierpniu 2009 zawieszą działalność.
Początki zespołu.
Zespół założyli w 2004 roku Hubert "Jahdeck" Pyrgies, Przemysław "Nubi01" Kawka i Mateusz "Fat Matthew" Jaroszewski w Lublinie. Al-fatnujah to nazwa składająca się z pierwszych sylab pseudonimów członków zespołu. Przedrostek AL bywa różnie interpretowany, ale pozostaje nieodłączną częścią nazwy zespołu.
Kariera.
Al-Fatnujah znani są głównie z koncertów. Zdarzało się, że publiczność w przypływie entuzjazmu śpiewała dla muzyków, przerywając ich koncert. Pomimo sukcesu formacji, zagrania wielu koncertów w kraju i za granicą, wydanej w 2006 roku płyty 10 Kilobeatz Mixtape – pierwszej nieoficjalnej Polskiej płyty beatboxowej, zespół nie potrafił porozumieć się w kwestii wydania legalnego autorskiego materiału. Wśród autorskich materiałów grupy, najbardziej popularny stał się utwór „Jestem tu u siebie” (Rial Agony 2008 „Bless Ya Riddim”), wydany na winylowym singlu dystrybuowanym na całym świecie, który przez wiele tygodni znajdował się na pierwszym miejscu list przebojów m.in. wrocławskiego radia Luz.
Muzycy o sobie mówią:
„Jesteśmy dj`em w trzech osobach zrodzonym z trzech różnych inspiracji. Szokującą mieszanką pozytywnych brzmień i bywa, że mocnych uderzeń. Gramy to co wszyscy znają, nadając temu naszych kolorów.”
ALFNJ to przede wszystkim oryginalny covering i sztuka beatboxowej adaptacji, inspirowanej utworami z pogranicza reggae, hip-hopu, r`n`b, drum`n`bass, electro, funku i popu.
„..są najlepsi, najsprawniejsi, najbardziej otwarci, najbardziej widowiskowi i zjawiskowi. Nogi wyrywają się do tańca!” (Jacek Szymczyk, Dziennik Wschodni 13-15.11.2006)
W 2006 roku wydali 10 Kilobeatz Mixtape – pierwszą polską płytę beatboxową. Została doceniona przez media, krytyków, a przede wszystkim publiczność, która wykupiła cały nakład w 3 miesiące od premiery.
„Pionierski projekt na naszym rynku (świetnie wydany w ręcznie robionym kartoniku) [...] sprawdza się na imprezach, w domu, wszędzie. Zróżnicowanie materiału i rozstrzał klimatów muzycznych [...] ” (Kamelito, Magazyn Hip Hop, Sierpień 2006)
Powiązania.
Al-fatnujah na przestrzeni 5 lat współpracowali m.in. z: DJ Feel-X`em, Love Sen-C Music Soundsystem, JuniorBwoy (Vavamuffin), Rahim (3xKlan, Paktofonika, Pokahontaz), Junior Stress, Grubson, Rasmentalism, DJ Noz, DJ DBT, Zgas, Blady Kris, DJ Kostek, Piotr Rubik i wieloma artystami z Polski i zagranicy. Supportowali takich artystów jak m.in.: Dilated Peoples, IAM, O.S.T.R., Joe Cocker, Giana Nanni, Dj Scratch (The Roots), Dreadzone, Fisz, Emade &amp; Envee i innych.
Zawieszenie działalności.
W kwietniu 2009 roku na oficjalnej stronie internetowej zespół ogłosił, że z końcem sierpnia zawiesza działalność.
Jahdeck, Fat Matthew i Nubi prowadzili własny klub muzyczny „Chonabibe!”, ().

</doc>
<doc id="1746761" url="https://pl.wikipedia.org/wiki?curid=1746761" title="Maria Pia von Sachsen-Coburg-Gotha Bragança">
Maria Pia von Sachsen-Coburg-Gotha Bragança



</doc>
<doc id="1746762" url="https://pl.wikipedia.org/wiki?curid=1746762" title="Grzegorz Leszczyński">
Grzegorz Leszczyński

Grzegorz Leszczyński (ur. 4 grudnia 1966 w Zgierzu) – polski duchowny rzymskokatolicki archidiecezji łódzkiej, prawnik, kanonista, profesor nauk prawnych, nauczyciel akademicki, filozof, poeta, muzyk, wokalista, trębacz, pianista.
Życiorys.
Pochodzi z parafii Narodzenia Najświętszej Maryi Panny w Konstantynowie Łódzkim. Ukończył diecezjalne Wyższe Seminarium Duchowne w Łodzi (WSD w Łodzi). Pracę magisterską z teologii obronił 18 marca 1991 na Akademii Teologii Katolickiej w Warszawie. Święcenia kapłańskie przyjął 25 maja 1991 roku w Łodzi, po czym został wikariuszem parafii Najświętszej Maryi Panny Królowej Polski we Włodzimierzowie (w dekanacie sulejowskim). Następnie został skierowany do Rzymu na studia prawnicze. 24 lutego 1997 uzyskał stopień doktora obojga praw (łac. "Iuris Utriusque Doctor"), tj. prawa cywilnego i kanonicznego na Papieskim Uniwersytecie Laterańskim.
Działalność akademicka.
Po powrocie do kraju został wykładowcą prawa kanonicznego na trzech uczelniach: WSD w Łodzi, Uniwersytecie Łódzkim i UKSW w Warszawie. 26 października 2004 uzyskał na Wydziale Prawa Kanonicznego UKSW stopień naukowy doktora habilitowanego nauk prawnych w zakresie prawa kanonicznego. 1 lutego 2006 został profesorem tej uczelni, zaś 30 grudnia 2009 roku otrzymał tytuł naukowy profesora (nominację profesorską odebrał 5 lutego 2010 z rąk prezydenta Lecha Kaczyńskiego).
Jest kierownikiem Katedry Kościelnej Procedury Administracyjnej Wydziału Prawa Kanonicznego UKSW oraz kierownikiem Zakładu Prawa Kanonicznego Wydziału Prawa i Administracji UŁ.
Został członkiem Centralnej Komisji do Spraw Stopni i Tytułów.
Działalność kościelna.
W łódzkiej kurii jest członkiem Rady Kapłańskiej i Kolegium Konsultorów oraz wikariuszem sądowym Trybunału Metropolitalnego Łódzkiego. Natomiast do 2008 tj. do czasu zamknięcia procedury na poziomie diecezjalnym, przewodniczył komisji ds. procesu beatyfikacyjnego sługi Bożego Anzelma Gądka.
25 września 2005 został kanonikiem honorowym Archikatedralnej Kapituły Łódzkiej.

</doc>
<doc id="1746763" url="https://pl.wikipedia.org/wiki?curid=1746763" title="Szlomo Zalman z Wielopola">
Szlomo Zalman z Wielopola

Szlomo Zalman z Wielopola (hebr. שלמה זלמן; ur. 1804 zm. 30 listopada 1857 w Krakowie) – rabin, założyciel chasydzkiej dynastii w Wielopolu.
Życiorys.
Był synem Abrahama z Pszczonowa i uczniem Meira z Opatowa oraz Naftalego Cwi z Ropczyc. Był autorem glossów do dzieła Mosze Cordovery, "Tomer Deworah" (1587), jednak manuskrypt kazał pochować ze sobą. 
Zmarł w Krakowie. Jest pochowany na nowym cmentarzu żydowskim przy ulicy Miodowej.

</doc>
<doc id="1746764" url="https://pl.wikipedia.org/wiki?curid=1746764" title="Zbrojnikowate">
Zbrojnikowate



</doc>
<doc id="1746765" url="https://pl.wikipedia.org/wiki?curid=1746765" title="Cyklop (powieść)">
Cyklop (powieść)

Cyklop (ang. "Cyclops") – powieść sensacyjno-przygodowa autorstwa Clive’a Cusslera, wydana w 1986. Jest ósmą książką należącą do serii o przygodach Dirka Pitta.
Opis fabuły.
Sterowiec wysłany na poszukiwania statku "Cyklop" ginie nad Morzem Karaibskim. Sterowiec z martwą załogą odnajduje Dirk Pitt i następnie próbuje rozwiązać zagadkę jej śmierci.

</doc>
<doc id="1746770" url="https://pl.wikipedia.org/wiki?curid=1746770" title="Ligue 1 (2009/2010)">
Ligue 1 (2009/2010)

Sezon 2009-10 Ligue 1 jest 72 od momentu jej powstania. Rozpoczęcie sezonu zaplanowano na 8 sierpnia 2009 roku, a jego zakończenie przewidziano na 15 maja 2010 roku. jest obrońcą tytułu mistrzowskiego
, jednakże nie udała się ta sztuka tej drużynie i nowym mistrzem została .
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1746773" url="https://pl.wikipedia.org/wiki?curid=1746773" title="François-Marie-Anatole de Rovérié de Cabrières">
François-Marie-Anatole de Rovérié de Cabrières

François-Marie-Anatole de Rovérié de Cabrières (ur. 30 sierpnia 1830 w Beaucaire, zm. 21 grudnia 1921 w Montpellier) – francuski duchowny katolicki, kardynał, biskup Montpellier. 
Życiorys.
Święcenia kapłańskie przyjął 24 września 1853 roku w Nîmes z rąk bp. Jean-François-Marie Carta biskupa Nîmes. W latach 1853 - 1874 prowadził pracę duszpasterską w diecezji Nîmes. 16 stycznia 1874 roku otrzymał nominację na biskupa Montpellier, a sakrę biskupią przyjął 19 marca 1874 roku w katedrze Nîmes z rąk biskupa Nîmes Claudea-Henri Plantiera. 15 lipca 1890 roku został obdarzony przywilejem noszenia paliusza. Na konsystorzu 27 listopada 1911 roku papież Pius X wyniósł go do godności kardynalskiej z tytułem kardynała prezbitera S. Mariae de Victoria. Uczestnik konklawe z 1914 roku, które wybrało na papieża Benedykta XV. 
Zmarł 21 grudnia 1921 roku w Montpellier jako najstarszy członek kolegium kardynalskiego i najstarszy biskup katolicki. Pochowano go w katedrze w Montpellier.

</doc>
<doc id="1746775" url="https://pl.wikipedia.org/wiki?curid=1746775" title="Zespół Dandy-Walkera">
Zespół Dandy-Walkera



</doc>
<doc id="1746776" url="https://pl.wikipedia.org/wiki?curid=1746776" title="Sklerocefal">
Sklerocefal

Sklerocefal ("Sclerocephalus") to gatunek wymarłego płaza, który żył w okresie permskim. Znany nauce jest tylko jeden gatunek Sklerocefala : "Sclerocephalus frossardi" i jeden synonim tego gatunku : "Actinodon frossardi".

</doc>
<doc id="1746778" url="https://pl.wikipedia.org/wiki?curid=1746778" title="Magic Tour (Bruce Springsteen)">
Magic Tour (Bruce Springsteen)

Magic Tour – trasa koncertowa Bruce’a Springsteena i E Street Bandu, która miała miejsce w latach 2007-2008 i objęła Amerykę Północną oraz Europę Zachodnią.
28 sierpnia 2007 roku na stronie internetowej Bruce’a Springsteena pojawiła się informacja, iż planuje on trasę koncertową z E Street Bandem, która zbiegnie się z wydaniem jego albumu "Magic". Trasa rozpoczęła się 2 października 2007 roku, a zakończyła 30 sierpnia 2008 roku w Milwaukee w stanie Wisconsin. Była to pierwsza trasa Springsteena od czasu Rising Tour, która miała miejsce w latach 2002-2003.
W jednym z wywiadów przeprowadzonych tuż po ogłoszeniu informacji o nowej trasie Springsteen powiedział, że będzie ona powrotem do rockowych korzeni, po tym jak w 2005 i 2006 roku skłaniał się do folku oraz, na przemian, solowych i multiinstrumentalnych wystąpień: „Tak – tym razem będę grał rocka.” Bruce powiedział również, iż część utworów z płyty "Magic" została napisana specjalnie z myślą o Magic Tour. Uciął on jednocześnie spekulacje, że może to być jego pożegnalna trasa (argumentowane wiekiem artystów oraz tym, iż członek E Street Bandu Max Weinberg rozpoczął grać na perkusji w programie "The Tonight Show"): „Nie będzie żadnej pożegnalnej trasy... Nigdy tego nie zrobię – dowiecie się tego, kiedy nie będziecie mogli mnie więcej oglądać.” Potwierdzeniem tego były słowa artysty na ostatnim koncercie trasy: „Jeszcze się zobaczymy... dopiero zaczynamy.”
Po zakończeniu pierwszego etapu trasy 19 listopada 2007 roku Danny Federici, muzyk E Street Bandu, musiał zrezygnować z dalszego udziału w występach z powodu czerniaka złośliwego. Został on zastąpiony przez Charlesa Giordano, który grał ze Springsteenem w 2006 roku. Federici powrócił na scenę tylko raz, 20 marca 2008 roku, podczas koncertu w Indianapolis. Muzyk zmarł 17 kwietnia 2008 roku, w odpowiedzi na co kolejne dwa występy Springsteena zostały odwołane.
Magic Tour zajęła drugie miejsce na liście najbardziej dochodowych tras 2008 roku w rankingu "Billboardu", zarabiając 204.5 miliony dolarów. Wyższy wynik osiągnął jedynie Bon Jovi z trasą Lost Highway Tour. Według Pollstar Magic Tour była szóstą na liście najbardziej dochodowych tras 2008 roku w Ameryce Północnej, przynosząc 69.3 milionów dolarów dochodu. W sumie, przez ponad dwa lata, Magic Tour zarobiła ponad 235 milionów dolarów. Magic Tour wygrała trzy nagrody "Billboard" Touring Awards 2008 w kategoriach Top Tour, Top Draw i Top Manager (dla Jona Landau).
Planowanie trasy.
Dwa etapy ogłoszone jako pierwsze kontynuowały praktyki Springsteena, które miały miejsce przy The Rising Tour. Polegały one na szybkim odwiedzaniu kolejnych miast w Ameryce Północnej, po czym to samo powtarzało się w Europie Zachodniej. Dłuższe przerwy między występami a tym samym znaczne wydłużenie całej trasy nastąpiło dopiero w etapach trzecim i czwartym, przedstawionych jako dodatkowe w 2008 roku.
Podobnie jak w przeszłości, przygotowania do Magic Tour trwały kilka tygodni i polegały na zamkniętych próbach w Asbury Park Convention Hall. Jednak tym razem, za pośrednictwem głośników na zewnątrz hali grających zazwyczaj lokalne stacje radiowe, specjalnie dla zebranych przed halą fanów, uruchomiono transmisję dźwiękową, dzięki której zapoznali się oni częściowo z listą utworów oraz ich aranżacjami. 24 i 25 września dwie próby odbyły się w formie koncertów, z których dochód przekazany został na cele charytatywne. 28 września Bruce wraz z E Street Bandem dał koncert w Rockefeller Center w ramach serii organizowanej przez program "The Today Show" NBC. Wieczorem, tego samego dnia, wystąpili oni na kameralnej próbie z publicznością w Continental Airlines Arena.
Pierwszy, północnoamerykański, etap Magic Tour rozpoczął się w Hartford Civic Center 2 października 2007 roku i zakończył się 19 listopada dwoma koncertami w bostońskim TD Banknorth Garden. Drugi, europejski, etap rozpoczął się 25 listopada w hiszpańskim Palacio de Deportes de la Comunidad de Madrid i zakończył w londyńskiej O2 arenie 19 grudnia. Po tym występie Springsteen z zespołem zrobił sobie dwumiesięczną przerwę świąteczną.
Trzeci, północnoamerykański, etap ponownie rozpoczął się w Hartford Civic Center 28 lutego 2008 roku, a zakończył w BankAtlantic Center w Fort Lauderdale na Florydzie. Zakończenie etapu uwieńczył pozatrasowy koncert, który odbył się 7 maja w Count Basie Theatre w Red Bank w New Jersey. Ceny biletów były bardzo wysokie, gdyż dochód z ich sprzedaży został przekazany właśnie na Count Basie Theatre, który stanowi obiekt historyczny.
22 maja w RDS Arena w Dublinie rozpoczął się czwarty, europejski, etap Magic Tour. Trwał nieco ponad miesiąc i zakończył się dwoma koncertami na Camp Nou w Barcelonie. Springsteen podczas tego etapu grał wyłącznie na stadionach oraz w dużych arenach pod gołym niebem.
Piąty i ostatni etap trasy obejmował Amerykę Północną, a rozpoczął się koncertem na Giants Stadium w New Jersey. Magic Tour zakończyła się oficjalnie koncertem podczas obchodów 105. rocznicy powstania Harleya-Davidsona, 30 sierpnia 2008 roku w Milwaukee.
Fani Springsteena mieli jednak nadzieję na inny koncert artysty poza świętem Harleya. Po ich długim oczekiwaniu ogłoszono informację, że Bruce wraz z E Street Bandem wystąpi podczas Super Bowl XLIII, co wzmocniło spekulacje na temat jego nowego albumu ("Working on a Dream" ukazał się w 2009 roku) oraz kolejnej trasy.
Show.
Kiedy trasa rozpoczęła się w Hartford Civic Center, pewne elementy były bezpośrednio widoczne. Występ był krótszy niż w latach poprzednich, rozpoczynając się ok. 20:30 i kończąc ok. 22:45. Jednocześnie podczas koncertu zagrano więcej utworów, co było spowodowane również tym, że Bruce nie wygłaszał długich monologów, a muzycy nie grali długich wstępów.
Soozie Tyrell, który oficjalnie nie jest członkiem E Street Bandu, podczas każdego koncertu Magic Tour pojawiał się na scenie, grając na gitarze akustycznej i skrzypcach, a także stanowiąc poboczny wokal. Na pierwszej linii sceny odznaczał się jednak wiek artystów, bowiem po stronie Clarence’a Clemonsa ustawione było krzesło, na którym siedział, gdy nie grał swoich partii na perkusji i saksofonie. Potrzebował on również małej pomocy we wchodzeniu, a także schodzeniu ze sceny. Poza tym Springsteenowi, Stevenowi Van Zandtowi oraz Patti Scialfie, żonie Bruce’a i członkini zespołu, na scenie towarzyszyły promptery. Perkusista Max Weinberg także miał ustawiony przed sobą mały prompter, który ukazywał tekst piosenek, co było o tyle nadzwyczajne, iż Weinberg nie śpiewał żadnego utworu.
Lista wykonywanych utworów podczas koncertów opierała się głównie na płycie "Magic", a także w sporej części na "The Rising". Pojawiały się również piosenki z lat 70., m.in. z albumów "Born to Run" i "Darkness on the Edge of Town". Występy rozpoczynały się zazwyczaj od krótkiego fragmentu „The Daring Young Man on the Flying Trapeze”, podczas którego zespół wchodził na scenę, a w ciemności słychać było głos Springsteena: „Is there anybody "alive" out there!?”. Pierwszym granym utworem był „Radio Nowhere”, który jednocześnie stanowił pierwszy singel z "Magic". Po tym wykonywanych było kilka starszych utworów, np. „The Ties That Bind” lub „No Surrender”, aby nawiązać kontakt z publicznością, a następnie „Lonesome Day” z "The Rising". Następna część koncertu składała się z utworów z "Magic" o politycznym podłożu. Tytułowy „Magic” Bruce poprzedzał wstępem, by wyjaśnić znaczenie tekstu: „Ta piosenka jest o życiu w czasach, kiedy prawda zmienia się w kłamstwa, a kłamstwa w prawdę. Nie jest więc ona o magii. Mówi o podstępach.” Kolejnym utworem był „Reason to Believe” z "Nebraski", który z wolnego akustycznego utworu zmienił się w bluesowo-rockową wersję z przewodzącą harmonijką i z porywającym publiczność do ruchu Springsteenem, biegającym po scenie. Podczas nieco rapowej wstawki do „Livin' in the Future” Springsteen narzekał na administrację rządu George’a W. Busha, w tym na kontrowersje dotyczące głosowania w wyborach prezydenckich w 2004 roku, brak Habeas Corpus Act, reakcję rządu na huragan Katrina oraz kontynuację wojny w Iraku. Wykonywany później „The Promised Land” miał poprawić nastrój po „Livin' in the Future”.
Inne polityczno-społeczne piosenki wykonywane były na koniec głównej części koncertu, a wśród nich „Devil's Arcade” przechodząca kolejno w „The Rising”, „Last to Die”, „Long Walk Home” i „Badlands”. W wywiadzie Springsteen powiedział, że przejście z „The Rising” w „Last to Die” symbolizuje kurs amerykańskiego społeczeństwa od zamachów terrorystycznych z 11 września do wojny w Iraku. Bisy rozpoczynały się od „Girls in Their Summer Clothes”. Następnie Springsteen wykonywał „Born to Run” i „Dancing in the Dark”, a koncert kończył „American Land”, jedyny utwór z Sessions Band Tour, podczas którego Clemons grał na tin whistle'u, Federici i Bittan na akordeonach, a Tyrell oraz pozostali dołączali do nich na scenie, tańcząc gigue. W trakcie grania piosenki na ogromnych ekranach ponad sceną pojawiał się jej tekst oraz szybkie ujęcia zespołu i napis E! Street! Band! w postaci bajkowej grafiki w stylu "Batmana" lat 60.
Europejski etap Magic Tour składał się z w całości wyprzedanych koncertów, które trwały ok. dwie i pół godziny i zawierały długie setlisty. Trzeci, północnoamerykański, etap zawierał zmiany w liście wykonywanych utworów. „Night” lub inne piosenki zazwyczaj zajmowały miejsce „Radio Nowhere” jako otwierające koncerty. Często Springsteen wykonywał piosenki w wyniku sugestii publiczności. Zwyczaj ten kontynuowany były również podczas trasy Working on a Dream Tour. Krzesło Clemonsa zostało w ramach żartu przeobrażone w tron z tamburynem obok, na którym mógł grać odpoczywając jednocześnie. Jego udział w występach nie został jednak zmniejszony, a najdłuższe i najsłynniejsze solo saksofonowe w „Jungleland” zaczęło się pojawiać częściej podczas bisów. Z kolei na „Long Walk Home” zaczęto kłaść dużo większy nacisk, gdy Nils Lofgren i Steve Van Zandt dodali do niego własne partie wokalne.
Po wznowieniu Magic Tour po śmierci Federiciego obowiązująca dotychczas struktura koncertów zaczęła ulegać zmianom. W trakcie siedmiu pierwszych występów, jeszcze przed ich rozpoczęciem, wyświetlany był krótki film upamiętniający muzyka z piosenką „Blood Brothers” w tle, która kilka razy kończyła koncerty. Springsteen śpiewał wiele starszych utworów, takich jak m.in. „Growin' Up”, a także te, które pozostawały niewykonywane przez 20 lat, w tym „Wild Billy’s Circus Story”. Zmniejszono liczbę piosenek z "Magic", a koncerty stały się bardzo różnorodne pod względem granych utworów. Jedynymi stałymi fragmentami były „Livin' in the Future” i „She's the One”. „The Promised Land”, który był standardem w połowie setlisty, był z każdym występem przenoszony do innej części. Długość bisów była różna, a ich stałymi elementami pozostały jedynie „Born to Run” oraz „American Land”. Zespół przyznał, iż granie koncertów pomogło im uporać się z emocjami po stracie Federiciego.
Koncerty pod gołym niebem w trakcie europejskiego, czwartego, etapu Magic Tour stały się dłuższe, np. na Stadionie Olimpijskim w Helsinkach w Finlandii Bruce występował ponad trzy godziny, wykonując nie mniej niż 31 piosenek (był to najdłuższy koncert artysty od 1993 roku i trasy „Other Band” Tour). Po występie w Helsinkach, Springsteen i E Street Band zagrali ponad 117 utworów podczas 87 koncertów. W Europie setlista wzbogacona była o takie ścieżki jak „I'm on Fire”, „Held Up Without a Gun”, „For You”, „Drive All Night”, „Rendezvous”, „Summertime Blues”, „Cover Me” oraz „None But the Brave”. Publiczność zgromadzona w pierwszych rzędach sugerowała muzykom, jakie utwory chcą teraz usłyszeć, co gwarantowało nieprzewidywalność w listach wykonywanych piosenek. Zespół kierował się tym po raz pierwszy w swojej historii. Na oficjalnej stronie internetowej Springsteena pojawił się komentarz: „Wszyscy z nas czerpali radość ze znaków oraz napisów z prośbami o utwory”, a także informacja, że artyści będą się w pewnej skali tym kierować również podczas finałowego etapu Magic Tour w Ameryce Północnej. W pewnych przypadkach zespół wykonywał utwory bez wcześniejszych prób oraz w spontanicznych aranżacjach. Clemons, Lofgren i Weinberg, członkowie E Street Bandu, przyznali podobnie jak Bruce, że podobała im się nieprzewidywalność koncertów. Jednocześnie liczba piosenek z "Magic" zmniejszała się czasami z ośmiu do czterech. Nils Lofgren w wywiadzie po zakończeniu etapu europejskiego powiedział: „Myślę, że zespół, muzycznie, jest w najlepszej formie, w jakiej kiedykolwiek byliśmy. Cały show stał się teraz jedną długą improwizacją; czasami [Springsteen] zmienia pierwszą piosenkę w drodze na scenę i zazwyczaj o drugą pyta publiczność, więc setlista jest bezużyteczna. To radość być częścią czegoś... gdzie lider zespołu może tak bardzo improwizować bez żadnych konsekwencji i mieć zespół, który sprawi, że to będzie działać. Więc, to wszystko jest historycznym wydarzeniem z mojej perspektywy.”
Piąty i finałowy etap Magic Tour rozpoczął się trzema koncertami na Giants Stadium, podczas których kontynuowano praktyki dłuższych występów oraz grania części piosenek na prośbę fanów. Springsteen wykonywał utwory, które nie były grane od dłuższego czasu, w tym m.in. „Crush on You” graną ostatni raz podczas The River Tour w 1980 roku. Artysta wytłumaczył później dlaczego, mówiąc: „Mocno wierzymy, że to najgorsza piosenka jaką kiedykolwiek wydaliśmy.” Długość występów oraz ich duża energia sprawiły, że Lofgren przyznał, iż zastanawiał się czasem „czy publiczność była w stanie wytrzymać dodatkowe utwory podczas bisów.” Od czasu koncertu na Gillette Stadium w setlistach pojawiły się stare utwory z lat 60., których Springsteen słuchał dorastając i te, które grał z zespołem dekady temu. W przypadku niektórych występów było ich nawet pięć, a wśród nich „Pretty Flamingo”, „Little Latin Lupe Lu”, „Double Shot (Of My Baby's Love)”, „Gloria”, „I Fought the Law”, „Then She Kissed Me”, „Mountain of Love” oraz „It's All Over Now”. Ostatni występ Magic Tour na Harleyfest składał się z kilku podobnych tematycznie piosenek, w tym „Wooly Bully” i „Racing in the Street”, a finałowy utwór trasy stanowił „Born to be Wild”.
Odbiór i oceny krytyków.
Oceny Magic Tour były w większości pozytywne. "New Haven Register" określiła zespół jako „świetny w trakcie porywającego występu” podczas pierwszego koncertu i wyróżniła Weinberga, Van Zandta i Clemonsa jako główne gwiazdy występu poza Springsteenem. Ocena Jona Parelesa w "The New York Timesie" z koncertu w Madison Square Garden chwaliła artystę oraz E Street Band za żywiołowość, mówiąc: „On [Springsteen] jest tak prawdziwy, jak żadna inna osoba publiczna.” Recenzja "Syracuse New Timesa" podsumowywała występ w Albany w stanie Nowy Jork i opisała go: „Mistrzowska prezentacja nowego albumu Springsteena "Magic" i kilka momentów jego politycznego rozczulania się, a wszystko zapakowane w radosne rock’n’rollowe przebudzenie przepełnione jego najsławniejszymi hitami, przenoszącymi do lat 70.”
Sprzedaż biletów w Ameryce Północnej w pierwszym etapie trasy była generalnie silna. Główne sklepy na północnym wschodzie wyprzedały wszystkie bilety w niecałe dziesięć minut. Był to jednak początek sprzedaży, bowiem bilety znalazły się później na rynku wtórnym – możliwe do kupienia online przez eBay oraz na internetowych forach, a także w dniu koncertów, o cenie znacznie wyższej niż nominalna. Pierwszy etap przyniósł 38.2 milionów dolarów zysku ze sprzedaży biletów, co wystarczyło, aby tylko po kilkunastu występach Magic Tour znalazła się na 14. miejscu najbardziej dochodowych tras koncertowych po Ameryce Północnej w 2007 roku. Podczas występów w Stanach Zjednoczonych na koncertach Springsteena znalazło się znacznie więcej młodszej widowni niż w latach poprzednich. Podobnie było w Europie, gdzie młodzież uzupełniała bazę jego fanów.
Londyński koncert Bruce’a, na który bilety ukazały się 30 sierpnia, również został w całości wyprzedany w około dziesięć minut. Z kolei bilety na występ w Belfast rozeszły się w osiem minut, ustanawiając rekord The Odyssey. Większość wejściówek została wykupiona przez duże firmy, które według "Belfast Telegraph" sprzedawały je następnie na eBayu lub innych stronach za setki funtów. Według tej samej gazety wywołało to frustrację wśród tysięcy fanów zgromadzonych przed budynkiem, a także chcących kupić bilety przez Internet lub telefonicznie. Podobnie szybko wyprzedane zostały wejściówki na belgijski koncert Springsteena.
"Rochester Democrat and Chronicle" pochwaliła koncerty trzeciego etapu Magic Tour za koncentrację na nowszym materiale i wsparcie kampanii prezydenckiej Baracka Obamy. W wywiadzie dla "USA Today" Springsteen wyznał, iż podziwia zarówno Obamę, jak i jego rywalkę w drodze o kandydaturę z ramienia Demokratów Hillary Clinton, chociaż skłania się bardziej ku temu pierwszemu: „Zawsze patrzę na moją pracę jako próbę określenia dystansu między amerykańską rzeczywistością a obietnicami. I myślę, że Obama zainspirował mnóstwo ludzi z tym pomysłem: w jaki sposób czynisz ten dystans krótszym? Jak tworzymy bardziej ludzkie społeczeństwo? Żyliśmy w tak okropnych czasach, że ludzie znów chcą mieć coś wspólnego z ideą Ameryki, i myślę, że tego potrzebują.”
Komercyjnie, trzeci etap nie był jednak aż tak popularny jak pozostałe, a większość koncertów nie była w pełni wyprzedana. W trakcie pierwszej połowy 2008 roku tylko trzeci etap Magic Tour, bez wliczania wcześniejszych oraz późniejszych, sprawił, że trasa stała się drugą najbardziej dochodową trasą koncertową po Ameryce Północnej, zarabiając 40.8 milionów dolarów, przegrywając z Lost Highway Tour Bon Jovi.
Czwarty etap, podczas którego Springsteen występował w obiektach pod gołym niebem odniósł bardzo duży sukces komercyjny, gdyż bilety w zaledwie kilku przypadkach nie rozeszły się w pełni. W rankingu Boxscore Top Ten Concert Grosses, ukazującego najbardziej dochodowe pojedyncze występy, magazynu muzycznego "Billboard" pierwszych dziewięć pozycji przypadło koncertom Magic Tour; najbardziej dochodowe okazały się dwa koncerty na stadionie Camp Nou w Barcelonie, gdzie 143.804 wyprzedanych biletów przyniosło zysk w wysokości ponad 14 milionów dolarów.
Magic Tour zajęła drugie miejsce na liście najbardziej dochodowych tras 2008 roku w rankingu "Billboardu", zarabiając 204.5 miliony dolarów. Wyższy wynik osiągnął jedynie Bon Jovi z trasą Lost Highway Tour. Według Pollstar Magic Tour była szóstą na liście najbardziej dochodowych tras 2008 roku w Ameryce Północnej, przynosząc 69.3 milionów dolarów. W sumie, przez ponad dwa lata, Magic Tour przyniosła ponad 235 milionów dolarów dochodu. Magic Tour wygrała trzy nagrody "Billboard" Touring Awards 2008 w kategoriach Top Tour, Top Draw i Top Manager (dla Jona Landau).
Członkowie zespołu.
Patti Scialfa, żona Springsteena, była nieobecna na części koncertów pierwszego, a także na wszystkich drugiego etapu Magic Tour, co tłumaczyła obowiązkami rodzinnymi. Z kolei podczas trzeciego etapu wystąpiła zaledwie raz, co podczas każdej nieobecności Bruce tłumaczył w dowcipny sposób. Wszystkie nieobecności były spowodowane dziećmi pary; Scialfa chciała spędzić z nimi jak najwięcej czasu, bo był to ostatni rok, który cała trójka miała spędzić razem nim wyjadą kontynuować naukę. Mimo zapowiedzi, iż dołączy ona do zespołu w trakcie trzeciego etapu, wystąpiła tylko raz – podczas koncertów w Hiszpanii. W ramach piątego etapu, Scialfa pojawiła się podczas czterech pierwszych występów, po czym była nieobecna już do końca trasy.
Nagrywanie i transmisja.
Trzy piosenki (o jedną więcej niż planowano) rozpoczynające koncert 10 października 2007 roku w Izod Center zostały wyemitowane na żywo na antenie VH1 Classic. Przez większość czasu trwania Magic Tour zapisy wideo wykonania jednego utworu z danego koncertu, zazwyczaj skracane do 1-2 minut, były umieszczane na stronie internetowej Springsteena.
4 lipca 2008 roku na kanale E Street Radio Sirius Satellite Radio wyemitowana została część piosenek z odbywającego się tego samego dnia koncertu w Ullevi w szwedzkim Göteborg.
15 lipca 2008 roku wydane zostało koncertowe EP "Magic Tour Highlights" zawierające gościnne występy, które miały miejsce podczas trzeciego etapu trasy, w tym m.in. jedyny powrót na scenę Federiciego.
Daty i miejsca koncertów.
Drugi etap: Europa 2007.
1Koncert przesunięty z 30 listopada.

</doc>
<doc id="1746779" url="https://pl.wikipedia.org/wiki?curid=1746779" title="Matryca logiczna języka zdaniowego">
Matryca logiczna języka zdaniowego

Matryca logiczna dla języka zdaniowego formula_1 sygnatury formula_2 – para formula_3 gdzie formula_4 jest algebrą sygnatury formula_5 zaś formula_6 Algebrę formula_4 nazywamy algebrą matrycy formula_8 wyróżniony zbiór formula_9 zaś, zbiorem jej prawd. Często dla danej matrycy formula_8 jej algebrę oznaczamy tym samym symbolem formula_8 a zbiór jej prawd symbolem formula_12
Formuła formula_13 języka formula_1 jest prawdziwa w formula_8 jeśli formula_16 dla dowolnego homomorfizmu formula_17 algebry języka formula_1
w algebrę matrycy formula_19
Zbiór formuł prawdziwych w formula_20 oznacza się symbolem formula_21 i nazywa zawartością matrycy formula_19 Zbiór formuł formula_23 jest prawdziwy w formula_8 jeśli formula_25
Zbiór formuł formula_23 języka formula_1 jest spełnialny w formula_8 jeśli formula_29 dla pewnego homomorfizmu formula_17 algebry języka formula_1 w algebrę matrycy formula_19
Operatorem konsekwencji matrycy formula_20 nazywamy funkcję formula_34 daną wzorem:
Matryca formula_20 jest adekwatna dla rachunku zdaniowego formula_37 jeśli formula_38
Matrycą Lindenbauma dla rachunku zdaniowego formula_39 jest matryca formula_40 Jeśli formula_39 jest inwariantny, to matryca ta jest adekwatna dla tego rachunku.
Matryca ta jest dla rachunku formula_39 silnie adekwanta, jeśli formula_43
W przypadku wybranych algebr, takich jak np. algebry Boole’a, Heytinga, Łukasiewicza i in., przenosimy pojęcia prawdziwości/spełnialności formuły/zbioru formuł na grunt tychże, mając na myśli odpowiedniki tych pojęć w matrycy, której algebrą jest dana algebra, a zbiorem wyróżnionym jest jednoelementowy zbiór zawierający element największy tej algebry.
Np. algebrze Heytinga formula_44 odpowiada matryca formula_45 a algebrze Łukasiewicza
formula_46 matryca formula_47

</doc>
<doc id="1746781" url="https://pl.wikipedia.org/wiki?curid=1746781" title="Mi Plan">
Mi Plan

Mi Plan – pierwszy hiszpańskojęzyczny album Nelly Furtado. Jest czwartym albumem nagranym przez wokalistkę w całej dyskografii. Wydany został 15 września 2009.
Produkcja.
31 grudnia 2008 El Diario La Prensa opublikował artykuł, w którym informuje, że Furtado planuje nagrać piosenki w języku angielskim i hiszpańskim na jej nadchodzący album i że "oczekuje się, że zostanie wydany w przedziale maja i sierpnia". Na początku marca do internetu wyciekły różne wersje utworu "Gotta Know", które rzekomo wykonywala Furtado, jednak okazało się, że to fałszywe nagrania. W odpowiedzi na to Furtado napisała na swoim blogu MySpace, że piosenka nie jest jej. Przy okazji dodała, że pracuje nad dwoma nowymi albumami – jednym w języku hiszpańskim oraz drugim z piosenkami wykonywanymi po portugalsku. W czerwcu ogłosiła, że jej nowy album będzie nosił tytuł "Mi Plan". W międzyczasie wydano pierwszy singel z albumu – „Manos al Aire”.
Sprzedaż.
W Polsce album uzyskał status złotej płyty.

</doc>
<doc id="1746782" url="https://pl.wikipedia.org/wiki?curid=1746782" title="Akiba Kornitzer">
Akiba Kornitzer

Akiba Kornitzer (hebr. עקיבא קארניצער; ur. 1838, zm. 11 stycznia 1892 w Krakowie) – polski rabin, wieloletni dajan Krakowa.
Był synem Elijahu Kornitzera i jego żony Gitli, córki Mosze Schreibera (1762-1839) i siostry Szymona Schreibera (1820-1883). Miał wiele propozycji objęcia urzędu rabina w wielu miastach, w tym w Mattersdorfie, gdzie wcześniej posługę pełnił jego dziadek. Za każdym razem odmawiał i pozostał w Krakowie. Przez wiele lat pełnił funkcję dajana, czyli sędziego sądu rabinackiego. Jego żoną i zarazem kuzynką była Rajzla (zm. 1880), córka Szymona Schreibera.
Zmarł w Krakowie. Pochowany jest na nowym cmentarzu żydowskim przy ulicy Miodowej. Jego nagrobek został zniszczony podczas II wojny światowej. Po wojnie skromny nagrobek ufundował Jaakow Gross, natomiast najnowszy granitowy ufundował w 2004 jego wnuk Josef Nechemia Frenkel.

</doc>
<doc id="1746784" url="https://pl.wikipedia.org/wiki?curid=1746784" title="Galeorhinus galeus">
Galeorhinus galeus



</doc>
<doc id="1746785" url="https://pl.wikipedia.org/wiki?curid=1746785" title="Samsung OmniaHD">
Samsung OmniaHD



</doc>
<doc id="1746787" url="https://pl.wikipedia.org/wiki?curid=1746787" title="Larissa Ilczenko">
Larissa Ilczenko



</doc>
<doc id="1746788" url="https://pl.wikipedia.org/wiki?curid=1746788" title="Stowarzyszenie Zborów Chrześcijan">
Stowarzyszenie Zborów Chrześcijan



</doc>
<doc id="1746789" url="https://pl.wikipedia.org/wiki?curid=1746789" title="Francois-Virgil Dubillard">
Francois-Virgil Dubillard



</doc>
<doc id="1746790" url="https://pl.wikipedia.org/wiki?curid=1746790" title="Bazyli Albiczuk">
Bazyli Albiczuk

Bazyli Albiczuk (ur. 18 lipca 1909 w Dąbrowicy Małej, zm. 22 lipca 1995 tamże) – polski malarz prymitywista.
Życiorys.
Urodził się w rodzinie rolników na pograniczu etnicznym polsko-ukraińskim. Jego talent malarski po raz pierwszy zauważono w szkole podstawowej, nauczył się wówczas także gry na skrzypcach. Jego rodzina była jednak zbyt biedna, aby finansować jego dalsze kształcenie. W latach 1929–1932 odbył służbę wojskową i wówczas poznał różne techniki malarskie. Był samoukiem, bardzo dużo czytał, interesowała go szczególnie botanika i biologia. Od 1937 zaczął zarabiać muzykowaniem na weselach i malowaniem portretów. II wojna światowa spowodowała, że Albiczuk jako zdemobilizowany żołnierz polski znalazł się w ZSRR, gdzie pracował w sowchozie. Potem wcielono go do Armii Czerwonej, w której szeregach walczył do 1943.
Gdy wrócił do rodzinnej Dąbrowicy okazało się, że prawie cała jego rodzina została wysiedlona do ZSRR. Po krótkim pobycie w Gdyni u siostry, Albiczuk zamieszkał w rodzinnym domu w Dąbrowicy, gdzie aż do końca lat 1950. zarabiał malując makatki, portrety i obrazy dewocyjne. Dopiero od początku lat 1960 zaczął malować charakterystyczne dla swojej twórczości obrazy i stopniowo stawał się coraz bardziej znanym i cenionym malarzem prymitywistą.
Pierwsza jego wystawa miała miejsce w Wojewódzkim Domu Kultury w Lublinie w 1966. Potem często wystawiał w kraju i za granicą (Bratysława 1966 i 1972, Neuchâtel, Stuttgart, Londyn, Zagrzeb 1973). Jego sztukę kolekcjonował Ludwig Zimmerer. Od lat 1970. Albiczuk stał się znanym i zamożnym artystą, otrzymał też wiele odznaczeń, m.in. Krzyż Kawalerski Orderu Odrodzenia Polski, w 1976 Nagrodę im. Jana Pocka, w 1980 Nagrodę im. Oskara Kolberga „Za Zasługi dla Sztuki Ludowej”. Artysta należał do Stowarzyszenia Twórców Ludowych.
Albiczuk malował pejzaże Podlasia i ogrody (zwłaszcza własny przydomowy ogród ozdobny), jego prace cechuje bogata kolorystyka i dbałość o szczegóły. Po śmierci okazało się, że pisał wiersze w języku ukraińskim. Jego prace eksponowane są w Muzeum Południowego Podlasia w Białej Podlaskiej i w zbiorach prywatnych. Został pochowany na cmentarzu prawosławnym w Dąbrowicy Małej. W Dąbrowicy Małej w miejscowej świetlicy znajduje się izba pamięci poświęcona artyście – eksponowane są tam m.in. jego sprzęty domowe.

</doc>
<doc id="1746794" url="https://pl.wikipedia.org/wiki?curid=1746794" title="Fabio de Matos Pereira">
Fabio de Matos Pereira

Fabinho, właśc. Fabio de Matos Pereira (ur. 26 lutego 1982 w Rio de Janeiro) - brazylijski piłkarz występujący na pozycji pomocnika.
Kariera piłkarska.
Kariera klubowa.
W 8 lat rozpoczął naukę w Akademii Piłkarskiej. W wieku 16 lat zaproszony do Friburguense. W 2003 rozpoczął karierę piłkarską w Athletico Paranaense, w którym występował przez 4 lata. W 2004 bronił barw klubu Paysandu SC, a w 2005 Tiradentes Teresina. W 2006 został zaproszony do cypryjskiego klubu Anorthosis Famagusta. Po dwóch sezonach przyszli zaproszenia z innych klubów. Fabihno wybrał rumuński FC Brașov. W lipcu 2008 za 300 tys. euro został kupiony do Metałurha Donieck, podpisując 3-letni kontrakt z klubem. W czerwcu 2010 przeszedł do cypryjskiego klubu Ermis Aradipu.

</doc>
<doc id="1746801" url="https://pl.wikipedia.org/wiki?curid=1746801" title="Matija Kranjc">
Matija Kranjc

Matija Kranjc (ur. 12 czerwca 1984 w Lublanie) – słoweński lekkoatleta specjalizujący się w rzucie oszczepem
W 2008 roku wziął udział w olimpijskim konkursie w Pekinie. Z wynikiem 71,00 zajął odległe 31. miejsce w eliminacjach i nie awansował do finału. Uczestnik mistrzostw Europy juniorów – w 2003 roku zajął 5. miejsce oraz pucharu Europy w rzutach. Brązowy medalista igrzysk śródziemnomorskich (2009). Wielokrotny reprezentant Słowenii.
Rekord życiowy: 81,13 (23 czerwca 2016, Brežice) – rezultat ten jest aktualnym rekordem Słowenii.

</doc>
<doc id="1746804" url="https://pl.wikipedia.org/wiki?curid=1746804" title="Indridi Sigurdsson">
Indridi Sigurdsson



</doc>
<doc id="1746806" url="https://pl.wikipedia.org/wiki?curid=1746806" title="Sŭngsan Haengwǒn">
Sŭngsan Haengwǒn



</doc>
<doc id="1746807" url="https://pl.wikipedia.org/wiki?curid=1746807" title="Ościk">
Ościk



</doc>
<doc id="1746808" url="https://pl.wikipedia.org/wiki?curid=1746808" title="Ricardo Ribeiro Fernandes">
Ricardo Ribeiro Fernandes

Ricardo Fernandes, właśc. Ricardo Ribeiro Fernandes (ur. 21 kwietnia 1978 w Moreira de Cónegos, w gminie Guimarães) – portugalski piłkarz występujący na pozycji pomocnika.
Kariera piłkarska.
Kariera klubowa.
W 1996 rozpoczął karierę piłkarską w Moreirense F.C., skąd przeszedł do S.C. Freamunde. W 2000 podpisał kontrakt z Sporting CP, ale nie potrafił przebić się w podstawowej kadrze, dlatego dwa sezony był wypożyczony – najpierw do C.D. Santa Clara, a potem do Gil Vicente Był jednym z młodych portugalskich talentów piłkarskich. W 2003 przeszedł do FC Porto, ale w nim również był tylko zmiennikiem Deco, dlatego w następnym sezonie bronił barw klubu Académica Coimbra. W 2005 podpisał 3-letni kontrakt z cypryjskim klubem APOEL Nikozja. W lutym 2008 za 220 tys. euro został kupiony do Metałurha Donieck. Po zakończeniu sezonu w czerwcu 2009 powrócił na Cypr, gdzie występował w Anorthosis Famagusta, a potem w AEL Limassol. Latem 2010 przeniósł się do izraelskiego klubu Hapoel Beer Szewa. W styczniu 2011 powrócił do ukraińskiego Metałurha Donieck, w którym występował do wygaśnięcia kontraktu w grudniu 2011. Następnie grał w Panetolikosie. W 2012 roku przeszedł do Doxy Katokopia. Grał też w Omonii Nikozja i CD Trofense. W 2017 trafił do FC Felgueiras.

</doc>
<doc id="1746809" url="https://pl.wikipedia.org/wiki?curid=1746809" title="Pseudophryne">
Pseudophryne

Pseudophryne – rodzaj płaza bezogonowego z rodziny żółwinkowatych (Myobatrachidae). 
Zasięg występowania.
Rodzaj obejmuje gatunki występujące w południowej i wschodniej Australii.
Systematyka.
Podział systematyczny.
Do rodzaju należą następujące gatunki:

</doc>
<doc id="1746811" url="https://pl.wikipedia.org/wiki?curid=1746811" title="Sudŏk sa">
Sudŏk sa

Sudŏk sa (수덕사, pol. klasztor Kultywowania Zasług) – jeden z najważniejszych klasztorów koreańskich należący do ekskluzywnej grupy ch'ongnim.
Historia klasztoru i ważniejsze obiekty.
Początki klasztoru są niepewne, gdyż istnieją dwa zapisy dotyczące jego powstania. Według jednego – klasztor został założony przez mistrza Sungje w okresie Baekje, czyli do 660 r. Według drugiego – założycielem był mistrz Chimyong w 559 r. za panowania króla Widoka (pan. 554–597). Prawdopodobnie klasztor został jednak założony przez ascetę z magiczną mocą Hyehyona (570-627). Chimyong wybudował potem główny budynek. Zbudowany jest na górze Tŏksung w pobliżu miasta Yesan.
Jest to obecnie jeden z najważniejszych klasztorów koreańskich, chociaż jest stosunkowo mały. Należy do ekskluzywnej grupy 5 klasztorów zwanych ch'ongnim, czyli zabezpiecza praktykę medytacji (sŏn), studiowanie doktryny (kor. kyo) czyli sutr, śpiewów i reguł (winaja).
W Sudŏk sa rezyduje także "duchowy mistrz" (kor. panjang), których także jest obecnie pięciu.
Do klasztoru wchodzi się tradycyjnie przez "jednofilarową bramę" (kor. iljumun), której nazwa (niezależnie od ilości filarów) symbolizuje skupienie umysłu. Brama ta ozdobiona jest wizerunkami smoków.
Klasztor położony jest w górzystym terenie, stąd jego tarasowa budowa. Dlatego też dawny gmach zgromadzeń mnisich nie znajduje się na głównej osi klasztoru. Przed nim stoi stupa z okresu Silli. Na głównym dziedzińcu klasztoru znajduje się starsza 7-kondygnacyjna stupa z okresu Goryeo.
Główny gmach Taeungjŏn pochodzi z 1308 r. i przetrwał wszelkie inwazje (głównie mongolskie i japońskie, które zniszczyły praktycznie w Korei wszystko, co dało się zniszczyć. Jest obecnie najstarszym drewnianym budynkiem w Korei i Skarbem Narodowym nr 49. Pierwotnie został on wybudowany przez mistrza Chimyonga w 599 r. W budynku tym znajduje się triada buddów i wizerunki dwóch bodhisattwów. Triada buddów symbolizuje trzy elementy buddyzmu:
Na tylnej ścianie budynku znajduje się malowidło przedstawiające bodhisattwę Ksitigarbhę (kor. Chijang posal) oraz królów-sędziów. Obok znajduje się malowidło przedstawiające panteon bogów koreańskich. 
Przed głównym gmachem znajduje się pięknie zrównoważona stupa z okresu Koryŏ.
Około 15 minut drogi od klasztoru znajduje się mała świątynia Chŭnghae wybudowana przez wybitnego mistrza sŏn Mangonga z 10-metrową figurą Maitrei w charakterystycznym koreańskim nakryciu głowy. W pobliżu znajduje się stupa Mangonga wzniesiona przez jego uczniów. Napis na niej głosi, iż 
Pod kierunkiem Mangonga klasztor Sudŏk był klasztorem, w którym przetrwał koreański styl praktyki i w pełni mnisie wartości, mimo prawie całkowitego zjaponizowania koreańskiego buddyzmu w okresie okupacji japońskiej. Na ogólną liczbę 600 niezjaponizowanych mnichów, aż połowa wywodziła się z Sudŏk sa. Stąd rozpoczął się proces odnowy.
W klasztorze przebywało wielu słynnych mistrzów, takich jak np. Kyŏnghŏ Sŏngu (1849–1912) i mniszka Iryop (1896–1971, znana m.in. ze swojej literackiej twórczości.
4 grudnia 2004 r. odbyła się w tym klasztorze ceremonia pogrzebowa i kremacja mistrza sŏn Sŭngsana Haengwŏna (Seung Sahn).
Z klasztorem Sudŏk związany jest także klasztor Kyŏnsŏng am wybudowany przez mistrza Mangonga dla mniszek, który jest do dziś najważniejszym ośrodkiem praktyki dla mniszek w Korei.
Klasztor ten jest klasztorem parafialnym szkoły chogye, który zarządza 37 innymi klasztorami.

</doc>
<doc id="1746812" url="https://pl.wikipedia.org/wiki?curid=1746812" title="Sudok sa">
Sudok sa



</doc>
<doc id="1746814" url="https://pl.wikipedia.org/wiki?curid=1746814" title="Sopot Festival 1989">
Sopot Festival 1989

Sopot Festival 1989 – 26. edycja festiwalu muzycznego odbywającego się w sopockiej Operze Leśnej. Konkurs prowadzili Grażyna Torbicka, Tomasz Raczek, Marek Sierocki, Wojciech Zamorski i Paweł Sito. Wygrał Dance with The Strangers z utworem "By". Gośćmi specjalnymi byli Blue System, Savage i C.C. Catch.

</doc>
<doc id="1746815" url="https://pl.wikipedia.org/wiki?curid=1746815" title="Arenophryne">
Arenophryne

Arenophryne – rodzaj płaza bezogonowego z rodziny żółwinkowatych (Myobatrachidae). 
Zasięg występowania.
Rodzaj obejmuje gatunki występujące na wybrzeżu Australii Zachodniej od Zatoki Rekina na południe do Kalbarri National Park.
Systematyka.
Etymologia.
"Arenophryne": „piasek, piaszczyste miejsce”; "phrunē", φρυνης "phrunēs" „ropucha”.
Podział systematyczny.
Do rodzaju należą następujące gatunki:

</doc>
<doc id="1746817" url="https://pl.wikipedia.org/wiki?curid=1746817" title="Giętkoząb">
Giętkoząb

Giętkoząb ("Brachysynodontis batensoda") – gatunek słodkowodnej ryby z rodziny pierzastowąsowatych (Mochokidae). Jedyny przedstawiciel rodzaju "Brachysynodontis".
Występowanie.
Północna i środkowa Afryka (Egipt, Etiopia, Gambia, Kamerun, Niger, Nigeria, Senegal i Sudan.
Charakterystyka.
Bocznie spłaszczone ciało z kolcem w płetwie grzbietowej. Często pływa odwrócony do góry brzuchem w poszukiwaniu owadów na powierzchni wody. Wszystkożerny. Dorasta do 50 cm długości ciała.

</doc>
<doc id="1746819" url="https://pl.wikipedia.org/wiki?curid=1746819" title="Mário Sérgio Leal Nogueira">
Mário Sérgio Leal Nogueira

Mário Sérgio, właśc. Mário Sérgio Leal Nogueira (ur. 28 lipca 1981 w Paredes, dystrykt Wielkie Porto) – portugalski piłkarz występujący na pozycji obrońcy.
Kariera piłkarska.
Kariera klubowa.
W 1999 rozpoczął karierę piłkarską w FC Paços de Ferreira. W 2003 trafił do Sporting CP, z którym podpisał czteroletni kontrakt z opcją przedłużenia o rok, ale po dwóch sezonach został wypożyczony do Vitória SC. Latem 2006 jako wolny agent podpisał 1-roczny kontrakt z klubem Naval 1º Maio. W lipcu 2008 przeszedł do Metałurha Donieck. Po zakończeniu sezonu 2011/12 opuścił doniecki klub. W maju 2012 roku podpisał umowę z cypryjskim zespołem APOEL FC.
Kariera reprezentacyjna.
Występował w młodzieżowej reprezentacji Portugalii U-21.

</doc>
<doc id="1746822" url="https://pl.wikipedia.org/wiki?curid=1746822" title="Synodontis euptera">
Synodontis euptera



</doc>
<doc id="1746823" url="https://pl.wikipedia.org/wiki?curid=1746823" title="William Leeming Harrison">
William Leeming Harrison

William Leeming Harrison (ur. 30 grudnia 1897 w Toronto, zm. 6 stycznia 1960 w Auckland) – kanadyjski as myśliwski okresu I wojny światowej. Odniósł 12 zwycięstw powietrznych.
William Leeming Harrison był synem doktora Williama Spencera Harrisona. W latach 1913–1916 uczęszczał do St. Andrew's College. Do armii wstąpił 3 kwietnia 1916 roku i służył w 220th York Rangers Overseas Battalion.
21 listopada został przeniesiony do RFC w Kanadzie i po przejściu w pierwszej połowie 1917 roku szkolenia z pilotażu w Anglii przydzielono go do eskadry myśliwskiej No. 40 Squadron RAF, w której służył do 10 kwietnia 1918 roku.
W jednostce odniósł 9 sierpnia 1917 roku swoje pierwsze zwycięstwo powietrzne nad balonem obserwacyjnym. Do 10 kwietnia 1918 roku zwyciężył w powietrzu 11 razy. 10 kwietnia został przeniesiony do No. 1 Squadron RAF. Już następnego dnia odniósł swoje 12 i ostatnie zwycięstwo. 12 kwietnia 1918 roku został ranny. Do czynnej służby frontowej już nie powrócił, a od 4 maja 1918 roku służył w jednostkach lotniczych na terytorium Anglii.
William Leeming Harrison był odznaczony Military Cross.

</doc>
<doc id="1746828" url="https://pl.wikipedia.org/wiki?curid=1746828" title="Nowa Holandia (wyspa)">
Nowa Holandia (wyspa)

Nowa Holandia (ros.: Новая Голландия) – sztuczna wyspa w dzielnicy Admiralicyjnej (okrug Kolomna) w Petersburgu; utworzona w 1720 roku, kiedy nowo wybudowane Kanał Kriukowa i Kanał Admiralski połączyły rzekę Mojka z Newą. Trójkątna wysepka wzięła swoją nazwę od dużej ilości kanałów oraz przystani portowych, które swoim kształtem przypominały kanały w Amsterdamie w Holandii.
Przez następne wieki wysepka należała do Admiralicji Rosyjskiej, która zaadaptowała jej nabrzeże do swoich potrzeb. Początkowo znajdowała się tam mała stocznia wykorzystywana do produkcji łodzi wiosłowych. Dekretem Piotra I datowanym na 21 września 1721 roku w bezpośrednim sąsiedztwie powstał rosyjski port wojskowy, a sama wyspa była idealnym miejscem składowania łatwopalnych materiałów szkutniczych. W tym celu 1732 roku Admiralicja zatrudniła architekta Iwana Korobowa celem zbudowania wzdłuż całej wyspy sieci basenów i drewnianych magazynów na potrzeby przechowywania drewna oraz przemysłu stoczniowego.
W 1765 roku kolejny architekt – Sawwa Czewakinski – otrzymał zadanie odbudować magazyny wykorzystując do tego celu cegłę. Do 1788 roku, kiedy wstrzymano prace nad nowym projektem, Jean-Baptiste Vallin de la Mothe zaprojektował i nadzorował budowę wysokiego neoklasycystycznego łuku nad kanałem łączącym wewnętrzny port z rzeką Mojką. Konstrukcja, przywodząca na myśl bramę prowadzącą do wyspy, znana jest jako Łuk Nowej Holandii. Ceglanej budowli towarzyszyły masywne toskańskie kolumny wykonane z czerwonego granitu.
W latach 1828–1829 na wyspie wybudowane zostało Więzienie Marynarki Wojennej, a w 1893 roku – basen testowy dla konstruktorów. W latach 1900–1908 inżynier Aleksiej Kryłow wykorzystywał ten basen do prób nowych modeli statków. W 1915 roku Sztab Generalny Rosyjskiej Marynarki Wojennej uruchomił na wyspie radiostację, która była najsilniejszą w całym Imperium Rosyjskim.
Po rewolucji październikowej XVIII-wieczne budynki Nowej Holandii zaczęły stopniowo popadać w ruinę. 
Przed 2004 rokiem kompleks należał do Floty Bałtyckiej Marynarki Wojennej Rosji. Do 12 grudnia 2004 roku Ministerstwo Obrony Federacji Rosyjskiej opuściło wszystkie zajmowane pomieszczenia, które są obecnie stopniowo adaptowane na hotele, kluby oraz muzea – zgodnie z projektem Normana Fostera. Planowany koszt dużego kompleksu kulturalno-hotelowego, w skład którego wjedzie m.in. Pałac Festiwalowy, wynosi ok. 380 mln dolarów.
24 grudnia 2004 – kilkanaście dni po przekazaniu kompleksu miastu – wybuchł pożar, który zniszczył niektóre pomieszczenia (spłonęło ok. 3 tys. m² magazynów). Ustalono, że inwestor pomoże rozebrać budynki z końca XIX wieku, gdyż nie przedstawiają one wielkiej wartości.

</doc>
<doc id="1746829" url="https://pl.wikipedia.org/wiki?curid=1746829" title="Metropolia Sydney">
Metropolia Sydney

Metropolia Sydney – największa spośród pięciu rzymskokatolickich metropolii w Australii. Składa się z jednej archidiecezji i dziewięciu diecezji. Całość jej terytorium znajduje się na obszarze stanu Nowa Południowa Walia. Na jej czele stoi arcybiskup metropolita Sydney, którym od 2014 roku jest arcybiskup Anthony Fisher. Najważniejszą świątynią metropolii jest Katedra Najświętszej Maryi Panny w Sydney.

</doc>
<doc id="1746830" url="https://pl.wikipedia.org/wiki?curid=1746830" title="Parki narodowe w Czechach">
Parki narodowe w Czechach

Obecnie na terytorium Czech znajdują się 4 parki narodowe. Trzy z nich powstały w czasach Czechosłowacji, jeden został utworzony już po rozdziale Czech i Słowacji.

</doc>
<doc id="1746854" url="https://pl.wikipedia.org/wiki?curid=1746854" title="Branimir Bajić">
Branimir Bajić

Branimir Bajić, cyr. Бранимир Бајић (ur. 19 października 1979 w Bijeljinie) – bośniacki piłkarz grający na pozycji obrońcy.
Karierę rozpoczął w Radniku Bijeljina. Od sezonu 2000/2001 grał w barwach serbskiego Partizana. W Belgradzie grał aż do 2007 roku, z krótką przerwą w 2006 (został wypożyczony do arabskiego Al – Wahda). Latem 2007 trafił do Niemiec, gdzie podpisał kontrakt z TuS Koblenz. W 2. Bundeslidze przez dwa sezony wystąpił w 19 spotkaniach. Od 2009 roku broni barw tureckiego Denizlisporu.
Od 2004 roku grał również na arenie międzynarodowej, wraz z reprezentacją Bośni i Hercegowiny. W kadrze narodowej grał 4 lata. 

</doc>
<doc id="1746855" url="https://pl.wikipedia.org/wiki?curid=1746855" title="Maite Carranza">
Maite Carranza

Maite Carranza (ur. 25 lutego 1958 w Barcelonie) – hiszpańska pisarka i scenarzystka, twórczyni literatury dla dzieci i młodzieży. Z wykształcenia antropolog, pisze nie tylko książki dla dzieci i młodzieży, ale także scenariusze telewizyjne, wykłada również scenopisarstwo oraz literaturę na kilku prestiżowych uniwersytetach.
Przed literackim debiutem była nauczycielką w szkole średniej. Jej pierwsza powieść, wydana w 1986 roku ("Ostres tu, quin cacau!") przyniosła jej rozgłos i została uhonorowana Critic’s Prize. Carranza jest autorką ponad czterdziestu książek dla młodych czytelników i cieszy się sympatią nie tylko odbiorców, ale również krytyków. Wielokrotnie nagradzana, jest laureatką wielu nagród. Największy rozgłos przyniosła jej trylogia "Wojna czarownic", która ukazała się w Polsce nakładem Wydawnictwa Jaguar. Prawa do opublikowania historii Anaid zakupiły wydawnictwa z ponad 20 krajów (między innymi Niemcy, USA, Portugalia, Francja, Rosja, Korea).

</doc>
<doc id="1746857" url="https://pl.wikipedia.org/wiki?curid=1746857" title="George Dixon (pilot)">
George Dixon (pilot)

George Clapham Dixon (ur. 3 listopada 1895 w Vancouver, zm. 1 lutego 1975 tamże) – kanadyjski as myśliwski okresu I wojny światowej. Odniósł 9 zwycięstw powietrznych.
George Clapham Dixon był synem doktora Williama Spencera Harrisona. W latach 1913-1916 uczęszczał do St. Andrew's College. Do armii wstąpił 17 kwietnia 1916 roku i został przydzielony do 38 Reserve Battalion, Canadian Over-Seas Expeditionary Force (CEF).
W kwietniu 1917 został przeniesiony do RFC w Kanadzie i po przejściu szkolenia w Anglii został przydzielony do eskadry myśliwskiej No. 43 Squadron RAF. W jednostce odniósł swoje pierwsze dwa zwycięstwa powietrzne latając jako obserwator na samolocie Sopwith 1½ Strutter. Po przejściu szkolenia z pilotażu został od lipca 1918 roku przydzielony do eskadry myśliwskiej No. 85 Squadron RAF. W jednostce odniósł kolejne 2 zwycięstwa i od sierpnia 1918 roku rozpoczął służbę jako oficer (flight commander) w No. 40 Squadron RAF. W jednostce odniósł 5 zwycięstw powietrznych, ostatnie 2 września. 
16 września 1918 roku po odniesieniu ran w czasie walki powietrznej został wycofany ze służby liniowej.

</doc>
<doc id="1746864" url="https://pl.wikipedia.org/wiki?curid=1746864" title="Falcon 9">
Falcon 9

Falcon 9 – rodzina dwustopniowych rakiet nośnych, zaprojektowana i wyprodukowana przez amerykańską firmę SpaceX, przeznaczona do wynoszenia ładunków na orbitę, misji bezzałogowych i załogowych do Międzynarodowej Stacji Kosmicznej. Napędzana mieszaniną ciekłego tlenu (LOX) i nafty (RP-1). Obecnie jest to jedyna rakieta zdolna do wyniesienia satelity, której pierwszy stopień może wylądować i być użyty ponownie. Podobnie jak Falcon 1 rakieta używa silników Merlin 1. Początkowo były to silniki w wersji 1C, które później zastąpiono nowszymi wersjami silnika.
Wersje.
Falcon 9 (v1.0).
Pierwszy stopień był zasilany przez 9 silników Merlin 1C, które dawały łączną siłę ciągu o wartości 4,94 MN. Nominalny czas pracy silników wynosił 170 sekund.
Drugi stopień to konstrukcyjnie krótsza kopia pierwszego, był zasilany pojedynczym silnikiem w wersji przystosowanej do próżni (Merlin 1C Vacuum). Silnik ten wytwarzał ciąg 445 kN w próżni, miał zdwojone zapalniki umożliwiające wznowienie pracy silnika. Jego nominalny czas pracy wynosił 345 sekundy. Silnik miał możliwość regulowania ciągu podczas pracy w zakresie 60–100%. Stopień był wyposażony w system reakcyjnego sterowania (RCS), na który składały się 4 silniczki Draco napędzane mieszaniną monometylohydrazyny i tetratlenku diazotu, o ciągu 400 N każdy.
Ściany i kopuła zbiornika paliwa były wykonane ze stopu aluminium i litu. Połączenie między stopniami były wykonane z włókna węglowego wraz z rdzeniem aluminiowym. System separacyjny stanowiły odpychacze pneumatyczne.
Cała rakieta miała wysokość 54,9 m i średnicę 3,6 m. Potrafiła ona wynieść na niską orbitę wokółziemską (ok. 200 km) ładunki o masie do ok. 10 t, natomiast na orbitę geostacjonarną do ok. 2,4 t. Starty odbywały się z kosmodromu na przylądku Canaveral w USA.
Falcon 9 v1.1.
W maju 2012 r. ogłoszono informację o zastąpieniu po pięciu startach rakiety Falcon 9 wersją Falcon 9 v1.1, która dzięki zastosowaniu silników Merlin 1D o zwiększonych parametrach będzie dysponowała lepszymi osiągami. Pierwszy start tej wersji odbył się 29 września 2013 r.
W dniu 18 kwietnia 2014 roku odbył się pierwszy komercyjny lot rakiety Falcon 9 v 1,1 wyposażonej w rozkładane podpory do lądowania, który wyniósł towarową kapsułę Dragon CRS-3 na orbitę, celem zaopatrzenia Międzynarodowej Stacji Kosmicznej. Lot rakiety przebiegał poprawnie i pierwszy stopień rakiety zdołał powrócić w sposób kontrolowany z wysokości ponad 80 km i miękko wylądować we wskazanym miejscu w wodach Oceanu Atlantyckiego (na wschód od Florydy), używając do tego silników Merlin 1D. Przed opadnięciem do wody rakieta zdołała również rozłożyć specjalne podpory. Zgodnie z planem rakieta po zetknięciu się z powierzchnią oceanu przewróciła się i zatonęła.
Drugi komercyjny lot rakiety Falcon 9 v 1,1 z próbą lądowania na powierzchni oceanu odbył się 14 lipca 2014 roku. Tym razem ładunek stanowiły satelity telekomunikacyjne Orbcomm. Także tym razem rakieta zdołała powrócić w sposób kontrolowany do wód Oceanu Atlantyckiego, ale po rozłożeniu podpór i wyłączeniu silnika przewróciła się do wody, ulegając uszkodzeniu.
Falcon 9 Full Thrust.
Trzecią wersją rakiet z rodziny Falcon 9 jest Falcon 9 Full Thrust, znany także jako Falcon 9 v1.2, Full Performance Falcon 9 lub Falcon 9 Upgrade. W tej wersji wprowadzono liczne zmiany konstrukcyjne wynikające z doświadczeń zdobytych przy poprzednich startach. Powiększono zbiorniki paliwa, wzmocniono strukturę kadłuba i podpory rakiety. Całkowita wysokość zwiększyła się w porównaniu do wersji Falcon 9 1.1 o 1,5 metra i wynosi 70 metrów. Wersja FT została wyposażona w zmodernizowane silniki Merlin 1D o zwiększonej mocy.
22 grudnia 2015 r. odbył się start pierwszego egzemplarza tego modelu zakończony wyniesieniem na orbitę satelitów Orbcom i po raz pierwszy w historii odzyskaniem pierwszego stopnia rakiety, który wylądował na przylądku Canaveral na specjalnie do tego celu przygotowanym lądowisku „Landing Zone 1".
8 kwietnia 2016 Falcon 9 Full Thrust wyniósł na orbitę statek zaopatrzeniowy do stacji ISS Dragon CRS-8. Pierwszy stopień rakiety zdołał wylądować na morzu na specjalnie do tego celu przystosowanej, sterowanej zdalnie, jednostce z lądowiskiem noszącej nazwę „Of Course I Still Love You”.
Odzyskiwanie pierwszego stopnia rakiety jest uzależnione od rodzaju misji, ponieważ wymaga zabrania dodatkowej ilości paliwa.
Block 4.
Nowa wersja rakiety z serii Full Thurst która będzie wersją przejściową między wersją FT a Block 5. Pierwszy start odbył się 14 sierpnia 2017 roku, wraz z misją CRS-12
Grasshopper i Falcon 9R.
Grasshopper stanowił demonstrator technologiczny służący do testów konstrukcji umożliwiającej odzyskiwanie poszczególnych stopni rakiety Falcon 9, nie poprzez wyławianie ich z oceanu po odseparowaniu i opuszczeniu na spadochronach, jak realizowano odzysk silników pomocniczych SRB wahadłowców kosmicznych, ale poprzez kontrolowany powrót tego członu na miejsce startu na własnych silnikach. Była to zatem rakieta pionowego startu i lądowania typu VTVL. Wymagało to instalacji odpowiedniego stelaża z rozkładanymi wspornikami, które umożliwiały wylądowanie w pozycji pionowej. Grasshopper był wyposażony w pojedynczy silnik Merlin-1D, podczas gdy w pierwszym stopniu rakiety Falcon 9 znajduje się 9 takich silników.
Testy Grasshoppera były prowadzone w latach 2012–2013 na stanowisku testowym w McGregor w Teksasie. Przeprowadzono osiem lotów testowych. Najwyższa uzyskana wysokość lotu wyniosła 744 m. Testowane były m.in. właściwości pojazdu w ruchu poziomym, także pod wiatr.
Eksperymenty z Grasshopperem posłużyły do skonstruowania w oparciu o konstrukcję rakiety Falcon 9 v1.1 eksperymentalnej rakiety Falcon 9R Reusable Development Vehicles (F9R Dev), która miała kontynuować próby kontrolowanego odzyskiwania pierwszego stopnia rakiety za pomocą pracujących silników, co nie udało się do tej pory żadnej firmie czy agencji kosmicznej. Człon pierwszy rakiety wyposażony jest w rozkładane „nogi” (podpory) umożliwiające pionowe lądowanie.
Pierwszy udany start rakiety Falcon 9R Dev odbył się 17 kwietnia 2014, kiedy to rakieta wzniosła się na wysokość 250 metrów, a następnie łagodnie wylądowała w miejscu z którego wystartowała.
Podczas piątego lotu rakiety Falcon 9R 22 sierpnia 2014 awarii uległ jej system sterowania lotem, co skutkowało kontrolowanym zniszczeniem jej w powietrzu.
Z planów zbudowania kolejnej eksperymentalnej rakiety tego typu zrezygnowano ponieważ podczas dotychczasowych lotów zebrano wystarczającą ilość danych do dalszego rozwoju rakiet z rodziny Falcon 9.
System odzyskiwania stosowany przez firmę SpaceX pozwoli docelowo na obniżenie kosztów wynoszenia ludzi na orbitę do poziomu ok. 200 tys. dolarów za osobę. Odmiana tego systemu ma znaleźć zastosowanie także w załogowej kapsule Dragon 2.
Falcon Heavy.
Silniejszą wersją rakiety nośnej Falcon 9 jest Falcon Heavy (wcześniej używano nazwy Falcon 9 Heavy). Powstała ona przez dodanie po bokach dwóch dodatkowych pierwszych członów rakiety. Dzięki temu osiągi rakiety znacznie wzrosły, może ona wynieść na niską orbitę okołoziemską do 63,8 t ładunku, a na orbitę geostacjonarną ponad 26,7 t. Testowy start rakiety Falcon Heavy odbył się 6 lutego 2018 roku z kosmodromu John F. Kennedy Space Center na Florydzie, kolejne loty będą odbywały się także z wyrzutni SpaceX zbudowanej na terenie bazy wojsk lotniczych Vandenberg w Kalifornii.
Falcon 9 Block 5.
23 października 2016 Elon Musk zapowiedział budowę nowej wersji rakiety o nazwie kodowej „Block 5”, rozwiniętą o wiele drobnych ulepszeń, większy ciąg oraz poprawione nogi do lądowania. 21 stycznia 2017 roku Elon Musk dodał, że „Block 5” jest ostateczną modernizacją konstrukcji Falcona 9, która znacznie poprawia wydajność i ułatwia ponowne wykorzystanie rakiety. Pierwszy lot odbył się 11 maja 2018.
Silnik Merlin 1.
Podstawowe silniki dla rakiet Falcon 9 to silniki z rodziny Merlin 1, produkowane również przez SpaceX. W pierwszej wersji rakiety stosowane są silniki Merlin 1C, natomiast w wersjach Falcon 9 v.1.1 i w Falcon Heavy zmodyfikowane silniki Merlin 1D. Silniki te są stosowane zarówno w pierwszych stopniach rakiet (w klastrach złożonych z 9 jednostek), jak i w drugich stopniach, gdzie stosowane są pojedyncze silniki Merlin w wersjach poprawiających osiągi silnika w próżni (m.in. przez zastosowanie odpowiedniej dyszy).
Wersja Merlin 1D ma ciąg zwiększony z 556 do 620 kN na poziomie morza, co pozwala na zwiększenie udźwigu rakiety. Silnik ten został po raz pierwszy zastosowany w 2013 r.
Historia startów.
Przez 7 lat rakiety z rodziny Falcon 9 poleciały już 71 razy z czego 66 było udanych (nie licząc zniszczenia rakiety przed startem podczas testów). Jednocześnie na 45 prób lądowania 39 było udanych.
Pierwsza wersja rakiety Falcon 9 v1.0 poleciała 5 razy (od czerwca 2010 do marca 2013), jej następca Falcon 9 v1.1 poleciał 15 razy (od września 2013 do stycznia 2016), Falcon 9 FT od grudnia 2015 roku poleciała 36 razy, natomiast aktualnie najnowsza wersja Falcon 9 Block 5 udała się w przestrzeń kosmiczną 15 razy.
Planowane starty.
Lista planowanych startów, zawiera orientacyjne daty i mogą w każdej chwili ulec zmianie, tak samo jak konfiguracja rakiet.

</doc>
<doc id="1746867" url="https://pl.wikipedia.org/wiki?curid=1746867" title="Sean Flynn Amir">
Sean Flynn Amir

Sean Flynn, właśc. Sean Flynn Amir (ur. 14 lipca 1989 w Los Angeles) – amerykański aktor. Grał w trzech serialach i dwóch filmach.

</doc>
<doc id="1746868" url="https://pl.wikipedia.org/wiki?curid=1746868" title="PKB potencjalne">
PKB potencjalne



</doc>
<doc id="1746870" url="https://pl.wikipedia.org/wiki?curid=1746870" title="Wojewódzki Sztab Wojskowy w Katowicach">
Wojewódzki Sztab Wojskowy w Katowicach

Wojewódzki Sztab Wojskowy w Katowicach − terenowy organ Ministra Obrony Narodowej w sprawach operacyjno-obronnych i administracji wojskowej, z siedzibą przy ul. Francuskiej 30 w Katowicach.
Szefem Wojewódzkiego Sztabu Wojskowego w Katowicach jest płk mgr inż. Marek Majocha, a jego zastępcą ppłk Adrian Klimek.
Historia.
Wojewódzki Sztab Wojskowy w Katowicach pod obecną nazwą powstał 1 grudnia 1964 roku, w miejsce istniejącej od 1952 roku Wojskowej Komendy Wojewódzkiej, utworzonej zarządzeniem Ministra Obrony Narodowej Nr 76 z dnia 17 grudnia 1951 r. 
W 1996 r. sztab przekształcono w Regionalny Sztab Wojskowy (WSzW-RSzW), obejmujący swoim zasięgiem działania teren województw: katowickiego, częstochowskiego i bielsko-bialskiego. W dniu 1 lipca 2002 roku, na podstawie rozporządzenia Ministra Obrony Narodowej z dnia 16 maja 2002 r. w sprawie utworzenia oraz ustalenia siedzib i terytorialnego zasięgu działania WSzW i WKU, zmieniono nazwę Wojewódzkiego Sztabu Wojskowego Katowice na obecną, czyli Wojewódzki Sztab Wojskowy w Katowicach.
Podległość.
W 2011 roku Terenowe Organa Administracji Wojskowej przeszły kolejną reorganizację. Zlikwidowane zostały Okręgi Wojskowe, w związku z czym od dnia 1 stycznia 2012 roku, WSzW znajdują się w bezpośrednim podporządkowaniu Szefa Sztabu Generalnego WP.
Szefowi WSzW w Katowicach podlega 8 wojskowych komend uzupełnień z terenu województwa śląskiego:
Wojskowa Komenda Uzupełnień w Bielsku-Białej.
Wchodzi w skład garnizonu Bielsko-Biała. Obszar przez nią administrowany to miasto Bielsko-Biała oraz powiat bielski, cieszyński i żywiecki. Siedziba Wojskowej Komendy Uzupełnień znajduje się przy ul. Piastowskiej 14, w zabytkowej willi z 1922 r.
Głównymi zadaniami WKU w Bielsku-Białej jest zapewnienie mobilizacyjnego rozwinięcia jednostek wojskowych, świadczenia na rzecz obrony, współpraca z innymi organami i podmiotami w sprawach związanych z obronnością państwa oraz administrowanie rezerwami osobowymi.
Obecnym komendantem placówki jest ppłk. mgr inż. Tomasz Maj.
Historia.
W 1922 r. w województwie śląskim zorganizowano na podstawie rozkazu dowódcy V Okręgu Korpusu w Krakowie cztery Powiatowe Komendy Uzupełnień (PKU). Jedną z nich była PKU Bielsko, obejmująca Bielsko oraz powiat bielski i cieszyński.
Obszar Białej Krakowskiej i powiatu bialskiego obejmowała, istniejąca od 1915 r., Powiatowa Komenda Uzupełnień w Żywcu, podlegająca pod Polską Komendą Wojskową w Krakowie (od 1919 r. Dowództwo Okręgu Generalnego Kraków).
Wiosną 1939 r. PKU przeformowano w Komendy Rejonów Uzupełnień, których podstawowym zadaniem było przeprowadzenie częściowej, skrytej mobilizacji oddziałów wojskowych, a od końca sierpnia 1939 r. mobilizacji powszechnej.
W 1945 r. powstały Rejonowe Komendy Uzupełnień (RKU) w Bielsku (obejmująca taki obszar, jak przedwojenna PKU Bielsko) oraz Żywcu (obejmująca taki obszar, jak przedwojenna PKU Żywiec).
W 1951 r. RKU Bielsko oraz część RKU Żywiec (Biała Krakowska i powiat bialski) zostały połączone w Wojskową Komendę Rejonową w Bielsku-Białej, która weszła w skład Wojskowej Komendy Wojewódzkiej (WKW) w Katowicach. W 1964 r. WKW w Katowicach została przekształcona w Wojewódzki Sztab Wojskowy (WSzW) Katowice, a WKR w Bielsku-Białej w Miejski Sztab Wojskowy.
W grudniu 1974 r. ze względu na reformę administracyjną przeprowadzono kolejną reorganizację sztabów terenowych. WSzW Katowice podporządkowano dziesięć wojskowych komend uzupełnień, w tym Wojskową Komendę Uzupełnień w Bielsku-Białej.
W 1998 r. obszar, którym administruje bielska WKU, przystosowano do nowego podziału administracyjnego.

</doc>
<doc id="1746873" url="https://pl.wikipedia.org/wiki?curid=1746873" title="Grzegorz Sosna">
Grzegorz Sosna

Grzegorz Sosna (ur. 30 kwietnia 1939 w Szerniach, zm. 6 stycznia 2016) – polski duchowny prawosławny, publicysta i historyk, doktor nauk teologicznych.
Życiorys.
Grzegorz Sosna urodził się 30 kwietnia 1939 we wsi Szernie pod Orlą. Jego rodzice, Maria i Anastazy, mieli tu gospodarstwo rolne. Do szkoły podstawowej uczęszczał w Malinnikach i Orli. W latach 1953–1957 był uczniem Liceum Ogólnokształcącego z białoruskim językiem nauczania w Bielsku Podlaskim. Po uzyskaniu świadectwa maturalnego, we wrześniu 1957 wstąpił do Prawosławnego Seminarium Duchownego, a w październiku 1959 został przyjęty w poczet studentów Chrześcijańskiej Akademii Teologicznej w Warszawie. Jeszcze jako student w 1960 ożenił się z Antoniną Troc. W tym samym roku ówczesny biskup wikariusz diecezji warszawsko-bielskiej Bazyli udzielił mu święceń kapłańskich. Godność prezbitera uzyskał w dniu święta Zaśnięcia Bogurodzicy w warszawskiej cerkwi na Woli. Pierwsze kroki w duszpasterstwie stawiał w parafii w Kalnikowie w ówczesnym województwie rzeszowskim. Tam zainteresował się historią Cerkwi. Swoje zainteresowania pogłębił, gdy został skierowany do parafii w Kodniu nad Bugiem. Tragiczna historia Cerkwi prawosławnej i jej wiernych na tym obszarze wpłynęły na wybór pracy magisterskiej: „Podłoże, na którym kształtowała się idea unii kościelnej w Polsce pod koniec XVI wieku”. Obronił ją w 1966 będąc w tym czasie wikariuszem parafii w Siemiatyczach. Po powrocie na Białostocczyznę opublikował setki artykułów o historii parafii prawosławnych. Stale pisywał do „Wiadomości Polskiego Autokefalicznego Kościoła Prawosławnego” i „Cerkiewnego Wiestnika”. Jego nazwisko często pojawiało się na łamach „Niwy”, „Przeglądu Prawosławnego” i „Czasopisu”. Szczególnie cenne są monografie poszczególnych parafii prawosławnych na Podlasiu, z których większość powstała we współpracy z Doroteuszem Fionikiem. W 1987 ks. Grzegorz Sosna objął parafię w Rybołach, gdzie kontynuował swoje prace badawcze. Działał społecznie, duchowo wspierał odradzający się po 1989 ruch białoruski.
Odznaczony m.in. Krzyżem Kawalerskim Orderu Odrodzenia Polski (2003), Srebrnym Krzyżem Zasługi (1985), Orderem św. Marii Magdaleny II stopnia z ozdobami (2005), Orderem św. Marii Magdaleny II stopnia (1995).

</doc>
<doc id="1746878" url="https://pl.wikipedia.org/wiki?curid=1746878" title="Wojewódzki Sztab Wojskowy w Opolu">
Wojewódzki Sztab Wojskowy w Opolu

Wojewódzki Sztab Wojskowy w Opolu - terenowy organ Ministra Obrony Narodowej w sprawach operacyjno-obronnych i administracji wojskowej, z siedzibą przy ul. Kościuszki 45 w Opolu.
Podległość.
Szef WSzW w Opolu podlega Szefowi Sztabu Generalnego Wojska Polskiego w Warszawie Ministerstwa Obrony Narodowej w Warszawie.
Szefowi WSzW w Opolu podlegają 3 wojskowe komendy uzupełnień z terenu województwa opolskiego:

</doc>
<doc id="1746885" url="https://pl.wikipedia.org/wiki?curid=1746885" title="2-arachidonyloglicerol">
2-arachidonyloglicerol



</doc>
<doc id="1746887" url="https://pl.wikipedia.org/wiki?curid=1746887" title="George Gauld">
George Gauld

George William Gladstone Gauld (ur. 30 grudnia 1897 w Mimico, zm. 6 stycznia 1964 tamże) - kanadyjski as myśliwski okresu I wojny światowej. Odniósł 5 zwycięstw powietrznych.
George William Gladstone Gauld służył od lata 1918 roku w eskadrze myśliwskiej No. 74 Squadron RAF. W jednostce odniósł 5 zwycięstw powietrznych. Pierwsze 30 lipca 1918 nad niemieckim samolotem Rumpler C w okolicach Cassell-Ypres. To pierwsze zwycięstwo doniósł wspólnie z innymi asami jednostki Indra Lal Roy oraz Haroldem Shoemakerem. W jednostce służył do końca wojny odnosząc łącznie 5 zwycięstw. O jego dalszych losach nie wiadomo zbyt dużo. W latach trzydziestych był adwokatem. Zmarł w Kanadzie w 1964 roku.
George William Gladstone Gauld był odznaczony brytyjskim Distinguished Flying Cross.

</doc>
<doc id="1746891" url="https://pl.wikipedia.org/wiki?curid=1746891" title="Nukutavake">
Nukutavake

Nukutavake – atol w archipelagu Tuamotu w Polinezji Francuskiej, położony 1125 km na wschód od Papeete. Główny ośrodek gminy Nukutavake.
Charakterystyka fizycznogeograficzna.
Atol mierzy 5,2 km długości i 1,3 km szerokości. Jego powierzchnia wynosi 5,5 km2. 
Nukutavake liczy 170 mieszkańców, najważniejsza miejscowość to Tavananui. W 1981 roku na wyspie wybudowano lądowisko dla samolotów.

</doc>
<doc id="1746892" url="https://pl.wikipedia.org/wiki?curid=1746892" title="Concierge">
Concierge



</doc>
<doc id="1746900" url="https://pl.wikipedia.org/wiki?curid=1746900" title="Okno kontaktu">
Okno kontaktu

Okno kontaktu – moment w historii Wszechświata, w którym jedna cywilizacja jest zdolna do odbioru sygnału innej cywilizacji.
Okres taki przypada na czas, w którym jedna cywilizacja znajduje się w momencie swojej historii pomiędzy opracowaniem technologii radiowych a jej samozagładą bądź technologicznym uwstecznieniem, a sygnał drugiej cywilizacji dociera w zasięg odbioru pierwszej.
Teoria ta, zaproponowana przez Stanisława Lema, który zwrócił uwagę na niskie prawdopodobieństwo odebrania takiego sygnału, obrazuje jego przyczynę jako niezdolność odbioru sygnału w momencie jego pojawienia się. Teoria okna kontaktu jest jednym z najbardziej prawdopodobnych rozwiązań Paradoksu Fermiego.
Hipotetyczna obca cywilizacja, oddalona od Ziemi o 100 000 lat świetlnych, będąca w epoce radia przez przykładowe 500 lat, które przypadały na okres 50 000 lat temu, nadawała sygnały, które dotrą do Ziemi za kolejne 50 000 lat (od 50 000 lat kierują się ku Ziemi z prędkością światła). Okno kontaktu w naszym wypadku zostanie zatem otwarte za 50 000 lat, przy założeniu istnienia wówczas rasy ludzkiej zdolnej do jego odbioru. Sygnały od cywilizacji technicznej, która istniała i zginęła 5 milionów lat temu mogły trafiać na Ziemię w chwili, w której człowiek znajdował się w epoce kamiennej, okno kontaktu w takim wypadku zostało zatem bezpowrotnie zamknięte.
Ludzkość w epoce radia znajduje się od początku XX wieku, natomiast regularne badania sygnałów pochodzących z kosmosu trwają dopiero od połowy XX, co w skali kosmicznej jest okresem znikomym. Jest zatem daleko bardziej prawdopodobne, że taki hipotetyczny sygnał dotarł na Ziemię w przeszłości, lub dotrze w przyszłości, niż to, że dotrze w chwili obecnej. Prawdopodobieństwo to zmniejszają dodatkowo ogromne odległości we Wszechświecie, które musi pokonać sygnał radiowy, oraz prawdopodobna duża rozciągłość czasowa pojawiania się i umierania cywilizacji technicznych we Wszechświecie.

</doc>
<doc id="1746902" url="https://pl.wikipedia.org/wiki?curid=1746902" title="Organizacja wojenna polskiego pociągu pancernego w 1939">
Organizacja wojenna polskiego pociągu pancernego w 1939

Organizacja wojenna polskiego pociągu pancernego w 1939 – etat wojenny pociągu pancernego Wojska Polskiego w kampanii wrześniowej 1939.
Pociąg pancerny na stopie wojennej składał się z pociągu bojowego z załogą oraz pociągu gospodarczego. Skład załogi każdego zestawu pociągu pancernego (bojowego i gospodarczego) był podobny. Etatem objęte były: poczet dowódcy, w tym sekcja łączności, sekcja ruchu i patrole (3 oficerów, 15 podoficerów i 22 żołnierzy), dwa plutony ogniowe (l oficer, 5 podoficerów i 21 żołnierzy w każdym), pluton wypadowy (oficer, 7 podoficerów i 24 szeregowców), pluton pancernych drezyn torowo-terenowych w dwóch zespołach (czołg Renault FT-17, dwie tankietki TK lub TKS, czasem w ich miejsce dwie drezyny typu Tatra oraz jeden czołg-tankietka w rezerwie obsługiwane przez oficera, 6 podoficerów i 10 szeregowców w każdym zespole), a także pluton techniczno-gospodarczy, w tym saperzy (dowódca, 21 podoficerów i 26 żołnierzy).
Pozycje:
Razem 3 oficerów, 15 podoficerów, 22 szeregowców.
Razem w plutonach ogniowych: 2 oficerów, 10 podoficerów i 42 szeregowców.
Razem 1 oficer, 7 podoficerów, 24 szeregowców.
Razem 1 oficer, 6 podoficerów i 10 szeregowców. W tzw. lekkich pociągach nie było zespołu czołgów, a tylko 2 drezyny torowe.
Razem 1 oficer, 21 podoficerów i 26 szeregowców.
Skład pociągu bojowego stanowił:
Skład pociągu gospodarczego stanowił:
Poza pociągami pancernymi i gospodarczymi istniały także pociągi szkolne i ewakuacyjne. Pociąg szkolny miał gorsze wyposażenie, a pociągi ewakuacyjne uzbrojone były tylko w kilka karabinów maszynowych (bez broni ciężkiej), będąc zwykłymi nie opancerzonymi składami towarowo-osobowymi posiadającymi na swym stanie jedynie tabor samochodowo-motocyklowy.

</doc>
<doc id="1746907" url="https://pl.wikipedia.org/wiki?curid=1746907" title="Sławomir Chałaśkiewicz">
Sławomir Chałaśkiewicz

Sławomir Chałaśkiewicz (ur. 29 listopada 1963 w Łodzi) – polski piłkarz, występujący na pozycji napastnika.

</doc>
<doc id="1746910" url="https://pl.wikipedia.org/wiki?curid=1746910" title="Hiszpańskie misje w Arizonie">
Hiszpańskie misje w Arizonie

Hiszpańskie misje w Arizonie- począwszy od roku 1493 Królestwo Hiszpanii prowadziło misje na obszarze całej Nowej Hiszpanii (obszar współczesnego Meksyku i region południowych Stanów Zjednoczonych) w celu łatwiejszej kolonizacji tych ziem.
Misje Ojca Eusebio Kino.
Wiosną 1687 misjonarz, Ojciec Eusebio Kino z Towarzystwa Jezusowego mieszkał i pracował z rdzenną ludnością w Pimería Alta (lub Upper Pima Country), obszar pomiędzy stanami Sonora (Meksyk) i Arizona (USA). Ojciec Eusebio Kino podczas pobytu w Pimería Alta założył ponad dwadzieścia misji w ośmiu dystryktach. W Arizonie w przeciwieństwie do Meksyku, misje przebiegały powoli.
Misje.
Niektóre z misji na obszarze Nowej Hiszpanii. W nawiasach podana jest nazwa hiszpańska misji.

</doc>
<doc id="1746911" url="https://pl.wikipedia.org/wiki?curid=1746911" title="Polskie pociągi pancerne">
Polskie pociągi pancerne

Polskie pociągi pancerne – rodzaj polskiej broni pancernej, głównie w okresie II RP (ale stosowanej także w pierwszych latach Polski Ludowej).
Pociągi pancerne w większości wywodzące się ze składów z okresu pierwszej wojny światowej, zmodernizowano w okresie międzywojennym. Brały one udział we wszystkich znaczących konfliktach II Rzeczypospolitej – w powstaniu wielkopolskim, wojnie z Ukraińcami, wojnie z bolszewikami i trzecim powstaniu śląskim. Kilkanaście pociągów pancernych uczestniczyło w kampanii wrześniowej. Były też wykorzystywane przez Polskie Siły Zbrojne oraz we wczesnym okresie powojennym (przez Służbę Ochrony Kolei i ludowe Wojsko Polskie).
Powstanie styczniowe.
W niektórych polskich źródłach znajduje się stwierdzenie, że pierwszy pociąg pancerny na ziemiach polskich wykorzystano podczas bitwy w Sosnowcu w powstaniu styczniowym. Wagony „opancerzono” podkładami kolejowymi i powycinano otwory strzelnicze. Pociąg nie wziął udziału w bezpośredniej walce, służąc jedynie jako środek transportu na miejsce walki. Stefan Kieniewicz w 1964 roku ostro skrytykował nazywanie tego incydentu wykorzystaniem pociągu pancernego w walce:
Pierwsza wojna światowa.
Pod koniec pierwszej wojny światowej pierwsze pociągi pancerne znalazły się w składzie polskich formacji wojskowych na Wschodzie. Jednostki te przygotowały kilkusetosobową kadrę i dysponowały sześcioma improwizowanymi pociągami pancernymi i jednym zdobycznym):
Początki organizacji wojsk kolejowych.
W latach 1918–1919 na terenie powstającego państwa polskiego znajdowali się tylko nieliczni żołnierze doświadczeni w obsłudze tego rodzaju broni. Problem były także braki w sprzęcie; znacząca jego część została pozyskana 28 października 1918, gdy oddział POW rozbroił austriacki 3 dywizjon pancerny, albo pochodziła z austriackich składów w Rzeszowie i Nowym Sączu. Pociągi pancerne początkowo budowano i naprawiano w Krakowie (Kierownictwo Budowy Pociągów Pancernych nr 2), Nowym Sączu (Warsztaty Kolejowe), Lwowie (Główne Warsztaty Kolejowe) i Warszawie, a w mniejszym stopniu – w Wilnie i Stanisławowie. Wiele z tych pierwszych pociągów (oficjalnie nazywanych „improwizowanymi”) miało znaczące braki w uzbrojeniu i opancerzeniu; do opancerzenia wykorzystywano metalowe bramy, beton i worki z piaskiem; żołnierze nazywali je „ruchomymi okopami”.
Produkcja:
W latach 1918–1920 w różnych zakładach wyprodukowano około 90 pociągów pancernych, budując lub opancerzając lokomotywy i kilkaset wagonów. Ustalenie dokładnej liczby jest trudne; żywot niektórych składów był bardzo krótki; składy często łączono, pozostawiając nazwę jednego z nich. Dodatkowo sytuację komplikuje wykorzystywanie pociągów zdobycznych.
Walki o granice.
Powstanie wielkopolskie.
W powstaniu wielkopolskim brały udział pociągi pancerne „Wawel”, „Poznańczyk”, „Rzepicha”, „Danuta” i „Goplana”.
Wojna polsko-ukraińska.
W wojnie z Ukraińcami walczyły następujące pociągi pancerne:
Wojna polsko-bolszewicka.
Nie jest znana dokładna liczba pociągów pancernych, które walczyły na wojnie z bolszewikami. Dotychczas ustalono nazwy 50 pociągów pancernych. Na skutek strat w akcji gotowa do użycia liczba pociągów przez większość wojny wynosiła poniżej dwudziestu. 1 grudnia 1920 roku w skład wojsk kolejowych wchodziło 26 pociągów pancernych:
Pozostałe pociągi pancerne:
III powstanie śląskie.
W czerwcu 1921, w czasie III powstania śląskiego, oddziały powstańcze dysponowały szesnastoma pociągami pancernymi, zorganizowanymi w cztery grupy, każda w składzie dwóch dywizjonów po dwa pociągi. Cztery z tych szesnastu pociągów nie nadawały się do akcji z powodu usterek. Przy Naczelnym Dowództwie Wojsk Powstańczych funkcjonował Inspektorat Pociągów Pancernych. Przeciętny pociąg miał dwa działa, kilkanaście karabinów i oddział szturmowy.
Okres międzywojenny.
W połowie 1921 zarządzono likwidację dwunastu pociągów. Pozostałe dokompletowano i ujednolicono uzbrojenie. W służbie postanowiono zatrzymać 12 pociągów:
Z tych dwunastu pociągów utworzono sześć dywizjonów, które włączono w skład pułków saperów kolejowych (element wojsk inżynieryjnych). Istniały trzy pułki saperów kolejowych (1 pułk saperów kolejowych w Krakowie; 2 pułk saperów kolejowych w Jabłonnie/Legionowie, 3 pułk saperów kolejowych w Poznaniu). 17 października 1923 roku Oddział I Sztabu Generalnego wydał rozkaz przeniesienia pociągów pancernych na stopę pokojową. Miejscem demobilizacji były pułki saperów kolejowych w Krakowie, Jabłonnie i Poznaniu. Wielu żołnierzy zdemobilizowano, znaczną część sprzętu uznano za przestarzały i poddano rozbiórce. W 1924 roku 3 pułk rozformowano; w tym roku rozformowano także dywizjony pociągów pancernych, a ich sprzęt zdeponowano jako zapas mobilizacyjny. W celach szkoleniowych sformowano w 1924 roku dywizjon ćwiczebny pociągów pancernych (jako 4 batalion przy 2 pułku saperów kolejowych w Jabłonnie/Legionowie) w składzie:
Zimą 1924 roku rozpoczęły się pierwsze kursy w dywizjonie ćwiczebnym; do jesieni 1927 roku przeszkolono ponad 2000 oficerów i żołnierzy. W styczniu 1925 roku pododdział ten przemianowano na dywizjon szkolny pociągów pancernych. W październiku 1927 roku dywizjon szkolny zmienił nazwę na 1 dywizjon pociągów pancernych. 17 kwietnia 1928 roku na bazie 1 pułku saperów kolejowych sformowano 2 dywizjon pociągów pancernych w Niepołomicach. Każdemu dywizjonowi przydzielono 6 pociągów. W skład każdego dywizjony wchodziły: dowództwo, szkolny pociąg pancerny, kadrowy pociąg pancerny, plutony: ogniowy, motorowy, wypadowy minersko-saperski, łączności, gospodarczy, kompania drezyn, kwatermistrzostwo, park pancerny i warsztaty. W maju 1929 roku nastąpiła radykalna reorganizacja wojsk inżynieryjnych; obydwa pułki saperów kolejowych przemianowano na bataliony mostów kolejowych. W 1936 roku armia dysponowała 10 pociągami, po 5 w każdym dywizjonie; liczba ta utrzymała się do okresu września 1939 roku.
W 1931 roku zakończyła się modernizacja pociągów pancernych, uzbrajanych w jednolite działa i karabiny maszynowe. Stosowano nieoficjalny podział na pociągi „lekkie” i „ciężkie”. Składy „lekkie” miały parowóz pancerny z tendrem, dwa wagony artyleryjskie i jeden szturmowo-desantowy, wagony były zbrojone głównie w sprzęt austriacki z okresu pierwszej wojny światowej i zdobyczny rosyjski z okresu wojny polsko-bolszewickiej; zwykle oznaczało to 2–4 działa 75 milimetrów, 8–16 ciężkich karabinów maszynowych i dwa ckm-y przeciwlotnicze. Do tego pociągowi towarzyszył także pluton drezyn pancernych, później zastąpionych w „ciężkich” składach czołgami (FT-17) i tankietkami. Składy „ciężkie” miały podobny zestaw wagonów, ale lepszej jakości sprzęt: parowozy Ti3, w wagonie artyleryjskim (z opancerzeniem 12–25 milimetrów i załogą 27 żołnierzy), haubice kalibru 100 milimetrów (wz. 14/19A) obok dział 75 milimetrów (wz. 02/26), lepsza lokalizacja karabinów maszynowych (wysuwane stanowiska, wieżyczka); w sumie ckm-ów było w wagonie artyleryjskim sześciu do ośmiu. Wagon szturmowy miał mniejszą liczbę ckm-ów (około czterech), była tam radiostacja pociągu, załoga składała się ze plutony wypadowego, obsługi ckm-ów, i sekcji techniczno-łącznościowej (obsługa agregatów, radiostacji itp.). Składy zwykle miały dwie platformy o nośności siedemnastu ton, z materiałami do naprawy lub niszczenia torów i pozaszynowymi środkami lokomocji (łazik, motocykle, rowery). Każdy pociąg pancerny posiadał także skład gospodarczy, obsadzony przez pluton techniczno-gospodarczy (około 48 ludzi). Skład gospodarczy dysponował kilkoma (zwykle czterema) ckm-ami, miał wagony mieszkalne, amunicyjne, sprzętowe, warsztat mechaniczny, kuchnię, izbę chorych, kancelarię itp. Pełna załoga pociągu pancernego (ze składem gospodarczym) liczyła 8 oficerów, 59 podoficerów i 124 strzelców (zobacz więcej w organizacja wojenna polskiego pociągu pancernego w 1939).
Do połowy lat 30. pociągi pancerne uważano za znaczącą siłę, jednak pod koniec lat trzydziestych narastało przekonanie, że jest to przestarzały rodzaj broni. Dlatego też w tym okresie przestano rozbudowywać i modernizować pociągi; istniejące miały być używane aż do pełnego wyeksploatowania, bez planowych uzupełnień.
Kampania wrześniowa.
Pociągi zmobilizowane przez 1 dywizjon pociągów pancernych w Legionowie (dow. ppłk Jan Damasiewicz) otrzymały numery 11–15, natomiast pociągi zmobilizowane przez 2 dywizjon pociągów pancernych w Niepołomicach (dow. mjr Sączewski) otrzymały numery 51–55. Ponadto 2 dywizjon wystawił Ośrodek Zapasowy Pociągów Pancernych. Do 1 września zmobilizowano pociągi nr 11, 12, 13, 51, 52, 53, 54 i 55; zostały przydzielone do różnych armii i grup operacyjnych, gdzie miały stanowić jednostki szybkiej interwencji i ochrony linii kolejowych. Pociągi nr 14 i 15 zakończyły mobilizację 3 września i zostały skierowane do odwodu Naczelnego Dowództwa.
Poza 10 pociągami etatowymi, wojska polskie sformowały też kilka pociągów improwizowanych. Do transportu ewakuacyjnego 1 dywizjonu włączono jeden wagon bojowy; 2 dywizjon zmobilizował także szkolny pociąg pancerny.
Latem 1939 roku dowództwo Lądowej Obrony Wybrzeża postanowiło sformować jednostkę pociągów pancernych do Obrony Wybrzeża. W warsztatach portowych Marynarki Wojennej w Gdyni opancerzono prowizorycznie (workami z piaskiem) dwie lory i dwa wagony, uzbrojone w dwa działa kalibru 75 milimetrów z flotylli rzecznej w Pińsku; załogę skompletowano z trzech baterii morskiego dywizjonu artylerii lekkiej. Pociąg ten był gotowy 26 sierpnia. 3 września warsztaty opuścił drugi pociąg; składał się on z dwóch krytych wagonów wzmocnionych skrzyniami z piaskiem, załogę stanowili żołnierze 2 Morskiego Pułku Strzelców. 7 września zakończono pracę nad trzecim pociągiem; do opancerzenia jego wagonów użyto blachy 9 mm, przeznaczonej na niszczyciele „Orkan” i „Huragan”. Improwizowane pociągi pancerne stoczyły w obronie wybrzeża 14 walk. Dwa pierwsze (źródła nie podają ich nazw, tylko kolejność), lekko opancerzone, zostały dość szybko unieszkodliwione przez nieprzyjaciela ("pierwszy" – 4 września, "drugi" – nocą z 3 na 4 września); pociąg trzeci („Smok Kaszubski”) walczył do 12 września.
20 września Dowództwo Obrony Warszawy sformowało dwa improwizowane pociągi pancerne, którym nadano numery 1 i 2. Pociągi te miały dwie armaty 75 mm i dwa ciężkie karabiny maszynowe na trzech lekko opancerzonych platformach. Pociąg pancerny nr 1, sformowany 22 września, pozostawał w dyspozycji dowódcy Odcinka „Warszawa-Zachód”, płk dypl. Mariana Porwita, a Pociąg Pancerny nr 2, sformowany 23 września, pozostawał w bezpośrednim podporządkowaniu gen. bryg. Waleriana Czumy. O działalności tych pociągów brakuje dokładniejszych danych; źródła nie podają także ich nazw.
W kampanii wrześniowej wzięły po stronie polskiej następujące pociągi:
We wrześniu pociągi pancerne brały udział w blisko 90 walkach z oddziałami niemieckimi. Miały udział w lokalnych sukcesach, zwłaszcza odznaczyły się pociągi nr 53 w bitwie pod Mokrą i nr 54 w obronie Śląska. Pociągi pancerne zniszczyły lub uszkodziły kilkadziesiąt pojazdów pancernych, zestrzeliły lub uszkodziły trzy samoloty, zadały znaczne straty piechocie wroga. Pociągi nr 11 i 55 zostały zniszczone w bezpośredniej walce z nieprzyjacielem; nr 13 został zniszczony przez lotnictwo wroga; większość pozostałych została zniszczona przez własne załogi, gdy warunki uniemożliwiły dalszą walkę. Skuteczność pociągów pancernych zaskoczyła zarówno dowództwo własne jak i niemieckie.
Służba Ochrony Kolei.
Po 1945 Służba Ochrony Kolei (SOK) dysponowała czterema pociągami i dwiema drezynami pancernymi:
Dowódcą utworzonego na początku 1947 dywizjonu pociągów pancernych SOK został kpt. Marian Jarosz (stacjonował w Zagórzu i uczestniczył w walkach z Ukraińską Powstańczą Armią (UPA). Pociąg nr 2 „Grom” uczestniczy w ochronie szlaków podczas referendum ludowego w 1946 i pierwszych powojennych wyborów w 1947, następnie został wykorzystany w filmie pt. "Jarzębina czerwona" z 1969, po czym przebywał w Przemyślu, a ostatecznie przejęło go Muzeum Kolejnictwa w Warszawie.
Pociągi te zostały wycofane ze służby po 1950.
Dywizjon Artylerii Kolejowej.
W 1947, na bazie poniemieckiego pociągu pancernego sformowany został dywizjon artylerii kolejowej (dakol), jako jednostka podległa Polskiej Marynarce Wojennej, dowodzona przez kmdr. por. I. Sitnickiego, formowany na Oksywiu, później w Darłowie. Planowano modernizację jednostki, której jednak nie przeprowadzono. Dywizjon został rozformowany we wrześniu 1952 roku.
W polskich muzeach.
Obecnie w Polsce znajdują się trzy zachowane egzemplarze sprzętu pancernego:

</doc>
<doc id="1746913" url="https://pl.wikipedia.org/wiki?curid=1746913" title="Piotr Frąckiewicz">
Piotr Frąckiewicz

Piotr Frąckiewicz (ur. 22 marca 1989 w Zielonej Górze) – polski lekkoatleta specjalizujący się w rzucie oszczepem.
W 2007 zajął 4. miejsce w mistrzostwach Polski juniorów. W roku 2008 bez powodzenia startował w mistrzostwach świata juniorów. Uczestnik młodzieżowych mistrzostw Europy (2009) – z wynikiem 70,38 nie awansował do finału. Brązowy medalista mistrzostw Polski seniorów, które w 2009 roku odbyły się w Bydgoszczy. Młodzieżowy Mistrz Polski z 2009 roku wynikiem 76,30. Startuje w barwach ZLKL-u Zielona Góra. 
Rekord życiowy: 78,02 (18 września 2009, Kołobrzeg).

</doc>
<doc id="1746922" url="https://pl.wikipedia.org/wiki?curid=1746922" title="Kalonimus Kalman Epstein">
Kalonimus Kalman Epstein

Kalonimus Kalman Epstein (hebr. קלונימס קלמן עפשטיין; ur. 1754, zm. 10 czerwca 1823 w Krakowie) – rabin, drugi cadyk krakowski, jeden z najwybitniejszych propagarotów chasydyzmu w zachodniej Galicji.
Był synem Arona i uczniem Elimelecha z Leżajska, Jaakowa Icchaka Horowica z Lublina, Menachema Mendla z Rymanowa oraz Jechiela Michaela ze Złoczowa. Znany był z ekstatycznych form modlitw. W 1785 zorganizował pierwszą chasydzką grupę w Krakowie. W 1786 i 1787 został ekskomunikowany przez antychasydzki rabinat tego miasta. Mimo licznych szykan działał w Krakowie i okolicy, aż stworzył silny ośrodek chasydzki.
Jego najbardziej znanym dziełem jest "Maor we-Szemesz" (hebr. "מאור ושמש"), będące komentarzem do Tory. Opublikował je jego syn Aron w 1842 w Czerniowcach. Przyczyniło się ono do rozwoju chasydyzmu w Galicji. Opisał w nim dwór cadyka jako świętą grupę, składającą się z młodych i starych, bogatych i biednych. Punktem kulminacyjnym duchowego doświadczenia jest kazanie cadyka. 
Zmarł w Krakowie. Jest pochowany na nowym cmentarzu żydowskim przy ulicy Miodowej. Po jego śmierci wybuchł spór pomiędzy chasydami a przełożonymi gminy żydowskiej, którzy nie pozwolili wybudować ohelu nad jego grobem. Jego macewa została zniszczona podczas II wojny światowej. Obecnie jego nagrobek składa się z dwóch macew połączonych tumbą, które postawiono po wojnie. Część przedwojennego nagrobka wmontowano w tumbę.

</doc>
<doc id="1746923" url="https://pl.wikipedia.org/wiki?curid=1746923" title="Hannes Swoboda">
Hannes Swoboda

Johannes (Hannes) Swoboda (ur. 10 listopada 1946 w Bad Deutsch-Altenburg w powiecie Bruck an der Leitha) – austriacki polityk, z wykształcenia ekonomista, poseł do Parlamentu Europejskiego IV, V, VI i VII kadencji.
Życiorys.
Ukończył studia prawnicze i ekonomiczne na Uniwersytecie Wiedeńskim (Dr. iur.). Do 1986 był zatrudniony w Wiedeńskiej Izbie Pracy, doszedł do stanowiska kierownika działu. Od 1983 był radnym wiedeńskiego landtagu i rady miasta.
Wstąpił do Socjaldemokratycznej Partii Austrii, zasiadł w zarządzie federalnym tego ugrupowania. W 1996 z listy socjaldemokratów uzyskał mandat posła do Parlamentu Europejskiego. Z powodzeniem ubiegał się o reelekcję w 1999, 2004 i 2009. Od V kadencji pełnił funkcję wiceprzewodniczącego grupy socjalistycznej, działającej od VII kadencji pod nazwą Postępowy Sojusz Socjalistów i Demokratów. W 2012 został jej przewodniczącym w miejsce Martina Schulza.

</doc>
<doc id="1746924" url="https://pl.wikipedia.org/wiki?curid=1746924" title="Cucurbita ficifolia">
Cucurbita ficifolia



</doc>
<doc id="1746925" url="https://pl.wikipedia.org/wiki?curid=1746925" title="Through the Rain">
Through the Rain

Through the Rain – piosenka w stylu pop skomponowana przez Mariah Carey i Lionela Cole’a na dziewiąty studyjny album Carey, Charmbracelet.
Utwór wyprodukowali: Mariah Carey oraz duet Jimmy Jam i Terry Lewis. Był to pierwszy singel promujący album i został wydany 11 listopada 2002 r. Również pierwszy w karierze wokalistki wydany przez wytwórnię Island Records, z którą podpisała kontrakt w 2002 roku.
Informacje.
Ballada „Through the Rain” jest osobistą wypowiedzią wokalistki po załamaniu nerwowym, którego doświadczyła w 2001 r. a tytułowe „through the rain” to pokonanie przeciwności losu, z którymi musiała się zmierzyć i wyszła zwycięsko.
Po porażce filmu i albumu "Glitter", Carey rozwiązała kontrakt z wytwórnią Virgin Records na początku 2002 roku. Wkrótce potem podpisała kontrakt z wytwórnią Island Records, dla której priorytetem było wydanie nowego albumu Carey. Prezes wytwórni Lyor Cohen doradził astystce, aby nowy album był „powrotem do korzeni”. Wkrótce wokalistka wraz ze swoim pianistą, Linonelem Cole skomponowała „Through the Rain” utwór o przeciwnościach losu, z którymi borykała się przez kilka ostatnich miesięcy.
Artystka pojawiła się wielu amerykańskich programach, opowiadając o złych doświadczeniach jakie jej towarzyszyły w ciągu ostatniego roku. Tym samym promowała najnowszy singel, licząc, że to pomoże odbudować jej karierę oraz poprawić nadszarpnięty wizerunek.
Singel został chłodno przyjęty w Stanach Zjednoczonych, gdzie zajął 81 pozycję notowania "Billboard Hot 100". O wiele lepiej został przyjęty w Kanadzie oraz w Wielkiej Brytanii, gdzie dotarł do „Top 10".
Teledysk.
Reżyserem teledysku jest Dave Meyers. Zdjęcia do klipu kręcono w Nowym Jorku, a jego fabuła oparta jest na historii miłości rodziców Carey – Patricii i Alfreda Carey.
W klipie występuje młoda para, która za wszelką cenę stara się być razem. Nie zgadzają się na to rodzice dziewczyny, gdyż jej ukochany jest murzynem. Dziewczyna ucieka z domu, zrywając bransoletkę (tytułowa nazwa albumu charmbracelet – „bransoletka z breloczkiem”). Wszystkie sytuacje zdarzają się podczas padania deszczu. Wkrótce dziewczyna musi podjąć decyzję, czy rodzice czy ukochany, wybiera jego i wyjeżdzją. W przerwach pojawia się Carey śpiewająca na ulicy. Na końcu bohaterzy klipu ukazani są jako ludzie starsi, ale nadal pałający do siebie wielkim uczuciem. Słuchają wystąpienia wokalistki (z teledysku wynika, iż jest to ich córka), którą jest tutaj Mariah Carey mająca na ręku bransoletkę z breloczkiem, należącą wcześniej do jej matki.

</doc>
<doc id="1746926" url="https://pl.wikipedia.org/wiki?curid=1746926" title="4.7 cm Pak (t) auf Pz.Kpfw. 35 R (f)">
4.7 cm Pak (t) auf Pz.Kpfw. 35 R (f)



</doc>
<doc id="1746929" url="https://pl.wikipedia.org/wiki?curid=1746929" title="Lyman Lemnitzer">
Lyman Lemnitzer

Lyman Louis Lemnitzer (ur. 29 sierpnia 1899 w Honesdale, zm. 12 listopada 1988 w Waszyngtonie) – generał armii amerykańskiej, Przewodniczący Kolegium Połączonych Szefów Sztabów (1960–1962), Naczelny Dowódca Połączonych Sił Zbrojnych NATO w Europie (1963–1969).
Życiorys.
Urodził się 29 sierpnia 1899 w Honesdale, w stanie Pensylwania. W 1920 ukończył West Point i został przydzielony na swój wniosek do jednostki artylerii przybrzeżnej. Lemnitzer służył na Filipinach, gdzie rozpoczął swoją wojskową karierę.
W czerwcu 1942 awansował na generała brygady i wkrótce potem został przydzielony do sztabu generała Eisenhowera. Współtworzył plany inwazji na Afrykę Północną i Sycylię; w listopadzie 1944 awansował do stopnia generała dywizji.
Lemnitzer był jednym z wyższych oficerów, biorących udział w negocjacjach dotyczących kapitulacji Włoch oraz poddania się niemieckich wojsk w 1945.
Po zakończeniu II wojny światowej został przydzielony do działu strategicznego Kolegium Szefów Połączonych Sztabów. W 1950, w wieku 51 lat przeszedł szkolenie spadochronowe, następnie obejmując dowództwo nad 11 Dywizją Powietrznodesantową. W listopadzie 1951 został wysłany do Korei, gdzie dowodził 7 Dywizją Piechoty. W sierpniu 1952 został promowany na generała broni.
Lemnitzer awansował na stopień generała i 8 Armii w marcu 1955. w lipcu 1957 został Szef Sztabu US Army, a we wrześniu 1960 został powołany na Przewodniczącego Kolegium Szefów Połączonych Sztabów.
Jako przewodniczący Kolegium, Lemnitzer zajmował się sprawami nieudanej inwazji w Zatoce Świń oraz w początkowym zaangażowaniu amerykańskim w Wietnamie. Był również zobowiązany do złożenia zeznań przed Komisją Spraw Zagranicznych Senatu na temat jego wiedzy o działalności gen. Edwin Walkera, który został usunięty z armii za rzekome próby promowania swoich poglądów politycznych w wojsku.
W 1962, Lemnitzer zaaprobował plany operacji Northwoods, zakładającej przeprowadzenie przez CIA lub inne agencje rządowe ataków terrorystycznych w miastach USA; ataki te miały zwiększyć publiczne poparcie dla planowanej wojny przeciwko Fidelowi Castro na Kubie. Jeden z wariantów planu proponował rozpętanie kampanii terroru kubańskiego na obszarze Miami, innych miast Florydy, a nawet w samym Waszyngtonie. 3 marca 1962 Lemnitzer przedstawił plany Sekretarzowi Obrony, Robercie McNamarze. Nie wiadomo, w jaki sposób zareagował McNamara, ale trzy dni później prezydent Kennedy odpowiedział generałowi, że nie ma szans na to, by Ameryka podjęła działania wojskowe przeciwko Kubie. W przeciągu kilku miesięcy, po decyzji odmownej, Lemnitzer przestał być przewodniczącym Kolegium Szefów Połączonych Sztabów.
W listopadzie 1962 Lemnitzer został mianowany Naczelnym Dowódcą Połączonych Sił Zbrojnych NATO w Europie oraz Naczelnym Dowódcą NATO w styczniu 1963.
Odszedł na emeryturę w lipcu 1969. W 1975 prezydent Gerald Ford powołał go na członka Komisji badającej działalność CIA na terenie Stanów Zjednoczonych (Komisja Rockefellera). Komisja miała zbadać czy Centralna Agencja Wywiadowcza naruszyła prawo amerykańskie, jak i jej domniemany udział w zabójstwie prezydenta Johna F. Kennedy’ego.
Zmarł 12 listopada 1988 i został pochowany na Narodowym Cmentarzu w Arlington, wraz ze swoją żoną Katherine Tryon Lemnitzer (1901–1994).
Film.
Postać Lymana Lemnitzera pojawia się w filmie Olivera Stone’a – "JFK". Gra ją aktor John Seitz.

</doc>
<doc id="1746930" url="https://pl.wikipedia.org/wiki?curid=1746930" title="Brzoza Bydgoska">
Brzoza Bydgoska

Brzoza Bydgoska – stacja kolejowa we wsi Brzoza, w powiecie bydgoskim, w województwie kujawsko-pomorskim, w Polsce. Stacja jest położona pomiędzy stacją Bydgoszcz Główna oraz stacją Inowrocław. Przez stację Brzoza Bydgoska przejeżdżają pociągi m.in. relacji Bydgoszcz Poznań, a także pociąg ekspresowy relacji Gdynia-Berlin.
W roku 2017 stacja obsługiwała 50–99 pasażerów na dobę.
Linki zewnętrzne.
Brzoza Bydgoska w ogólnopolskiej bazie kolejowej.

</doc>
<doc id="1746931" url="https://pl.wikipedia.org/wiki?curid=1746931" title="Sos miętowy">
Sos miętowy

Sos miętowy – sos wytwarzany z drobno pokrojonych liści mięty zanurzonych w occie z niewielką ilością cukru o dosyć gęstej konsystencji.
W kuchni brytyjskiej i irlandzkiej tradycyjnie dodawany jest do pieczonej baraniny.

</doc>
<doc id="1746933" url="https://pl.wikipedia.org/wiki?curid=1746933" title="Wizja po kazaniu">
Wizja po kazaniu

Wizja po kazaniu lub "Walka Jakuba z aniołem" () – obraz autorstwa Paula Gauguina, namalowany w 1888. Obecnie znajduje się w National Gallery of Scotland w Edynburgu.
Obraz ten uznawany jest za dowód przejścia Gauguina od impresjonizmu do symbolizmu. Jest to też pierwszy obraz namalowany przez Gauguina w stylu określanym jako syntetyzm. Został przez autora ofiarowany proboszczowi w miasteczku Nizon, jednak ten nie przyjął daru.
W obrazie współistnieją dwa światy: rzeczywisty (reprezentowany przez klęczące na pierwszym planie Bretonki) i fantastyczny (biblijna walka Jakuba z aniołem). Widoczne są w nim wpływy malarstwa japońskiego. Pozycja, w jakiej znajdują się Jakub i anioł naśladuje obrazy Hokusaiego, ponadto, podobnie jak w japońskich obrazach, scena została ukazana z góry. Brak w obrazie tradycyjnej perspektywy.

</doc>
<doc id="1746936" url="https://pl.wikipedia.org/wiki?curid=1746936" title="Kołowa Grań">
Kołowa Grań

Kołowa Grań (słow. "Kolový hrebeň", niem. "Pflockseegrat", węg. "Karó-tavi-gerenc") – krótka, boczna grań w słowackich Tatrach Wysokich, odgałęziająca się na północny północny wschód od wierzchołka Modrej Turni w grani głównej. Grań ta oddziela od siebie dwie górne odnogi Doliny Kołowej: Bździochowe Korycisko na wschodzie i Bździochową Kotlinę na zachodzie.
W grani znajdują się kolejno od Modrej Turni (słowackie nazwy według czterojęzycznego słownika, wysokości według atlasu satelitarnego):
Niżej Kołowa Grań opada w kierunku Kołowego Stawu.
Przez grań tę nie prowadzi żaden szlak turystyczny. Dla taterników najbardziej interesująca w Kołowej Grani jest północna ściana Małej Kołowej Turni.
Nazwa grani związana jest z położoną pod nią Doliną Kołową.
Pierwsze wejścia:
Górna część Kołowej Grani (powyżej Wielkiej Kołowej Turni) była przechodzona już wcześniej.

</doc>
<doc id="1746937" url="https://pl.wikipedia.org/wiki?curid=1746937" title="Leopoldo Galtieri">
Leopoldo Galtieri

Leopoldo Fortunato Galtieri (ur. 15 lipca 1926 w Caseros, zm. 12 stycznia 2003 w Buenos Aires) – prezydent Argentyny w latach 1981-1982.
Życiorys.
Urodził się w Careos w prowincji Buenos Aires, w rodzinie włoskich imigrantów. W 1943 rozpoczął naukę w Akademii Wojskowej, a po jej ukończeniu pełnił służbę na różnych stanowiskach w armii argentyńskiej. W 1980 roku został jej naczelnym wodzem. 
W 1979 wszedł w skład junty wojskowej, która w marcu 1976 przejęła władzę po obaleniu rządów prezydent Isabel Martinez de Perón. 22 grudnia 1981 stanął na czele rządu po ustąpieniu generała Roberto Violi, którego zmusił do odejścia zły stan zdrowia i niezadowolenie części armii. W tym okresie sytuacja gospodarcza Argentyny była zła. Inflacja osiągnęła niespotykane wcześniej rozmiary, gwałtownie malały też rezerwy finansowe państwa. Mimo brutalnych represji ze strony junty w kraju narastało niezadowolenie, a pod koniec marca 1982 doszło do antyrządowych zamieszek w Buenos Aires i wielu innych miastach. W tej sytuacji, 2 kwietnia 1982, Galtieri zdecydował się na przeprowadzenie ataku na Falklandy. 
Działania Galtierego spotkały się z aprobatą argentyńskiego społeczeństwa. Argentyńczycy uważali te wyspy za część swojego kraju i domagali się od Wielkiej Brytanii ich zwrotu. Wojna miała na celu odbudowę autorytetu junty i zapewnienie jej szerszego poparcia w społeczeństwie. Początkowo wydawało się, że plan się powiedzie, jednak wojna o Falklandy zakończyła się klęską Argentyny, która musiała skapitulować. 
Dwa dni po kapitulacji Galtieri ustąpił ze stanowiska prezydenta i naczelnego wodza, Nowym prezydentem został Reynaldo Bignone. Galtierego aresztowano i w 1983 postawiono przed sądem pod zarzutem nieudolności w prowadzeniu wojny. Postawiono mu też zarzuty łamania praw człowieka podczas rządów jego junty. W grudniu 1983 został uniewinniony. Ponownie oskarżono go w 1986 i tym razem skazano na dwanaście lat więzienia. Jednak w październiku 1989 został zwolniony w wyniku amnestii, którą ogłosił prezydent Carlos Saúl Menem.

</doc>
<doc id="1746939" url="https://pl.wikipedia.org/wiki?curid=1746939" title="Walka Jakuba z aniołem (Gauguin)">
Walka Jakuba z aniołem (Gauguin)



</doc>
<doc id="1746940" url="https://pl.wikipedia.org/wiki?curid=1746940" title="Peter Neururer">
Peter Neururer

Peter Neuruer (ur. 26 kwietnia 1955 w Marl) – niemiecki trener piłki nożnej.
Kariera.
Jako że kariery w profesjonalnej piłce nigdy nie zrobił, kojarzony jest głównie z fachem szkoleniowym. Zanim otrzymał posadę w 2. Bundeslidze, pracował z amatorskimi klubami: TuS Haltern i SC Weitmar. W 1987 roku dostał propozycję pracy w Rot-Weiss Essen u boku Horsta Hrubescha. W styczniu 1988 otrzymał z kolei ofertę z pierwszoligowej Alemannii Aachen. Przygoda z tym klubem była wyjątkowo udana, gdyż na finiszu zajął z nim 6. miejsce. Kolejny epizod miał miejsce w FC Schalke 04, gdzie jego zadaniem było przełamanie fatalnej passy bez Bundesligi.
Neururer przejął klub z Zagłębia Ruhry na przełomie lat 1989 i 1990. FC Schalke 04 zajmowało wówczas 5. miejsce w tabeli 2. ligi. Pierwsze trzy miesiące pracy w tym klubie były tak dobre, że zespół wzbił się nawet na 2. miejsce. Mimo to, prezydent klubu był daleki od szczęścia i w listopadzie 1990 postanowił zwolnić Neururera z pracy. Na kolejny klub Niemiec nie musiał zbyt długo czekać. Po kilku miesiącach na bezrobociu, zadzwonili do niego przedstawiciele Herthy BSC, grającej wówczas w Bundeslidze. W stolicy poszukiwano następcy dla zwolnionego w marcu 1991 Pala Csernai’a. Peter miał pecha, ponieważ przejął drużynę, która była na szarym końcu tabeli. Ostatecznie Hertha pożegnała się z Bundesligą.
Wraz z końcem sezonu, co oczywiste, rozwiązał kontrakt z berlińską Starą Damą i od nowego sezonu prowadził ekipę z południowej części Niemiec – 1. FC Saarbrücken. Właśnie w tym klubie Neururer święcił swoje największe sukcesy. Jego podopieczni wygrali 2. Bundesligę w cuglach i oczywiści uzyskali promocję na najwyższy szczebel. Sezon 1992/93 1. FC Saarbrücken rozpoczynało zatem w 1. Bundeslidze. Niestety był on zupełnie nieudany i drużyna z hukiem wylądowała o klasę niżej, co dla Neururera oznaczało zwolnienie z pracy.
Jego kolejnym przystankiem w karierze był Hannover 96, który także do czołowych drużyn nie należał. Neururer, z pomocą Anglika Johna Dallimore’a ustabilizował zespół w ciągu sześciu miesięcy, dzięki czemu zachował status 1-ligowca na kolejny sezon, jednak władze nie przedłużyły z nim kontraktu. Po roku bez pracy, do Neururera zgłosili się działacze 1. FC Köln. ”Koziołki” zwolniły Stefana Poolsa, który doprowadził drużynę do strefy spadkowej. Tym razem, urodzonemu w 1955 roku trenerowi udało się doskonale wywiązać z zadania. Nie dość, że zdołał uchronić drużynę przed relegacją, to zajął z nią jeszcze 12. miejsce, którego większość kibiców sobie nie wyobrażało. W kolejnym sezonie wiodło mu się również całkiem nieźle, ponieważ na mecie rozgrywek zajął 10. miejsce. Sezon 1997/98 nie był już tak kolorowy. Sam początek był rozczarowujący w wykonaniu 1. FC Köln i władze klubu zwolniły Neururera we wrześniu 1997.
Po tym wydarzeniu poszukiwania klubu wcale nie były łatwe. Po dwóch latach bez pracy, w październiku 1999 propozycję złożyło mu Kickers Offenbach. Klub ten mógł jedynie pomarzyć o środku tabeli w 2. Bundeslidze. Los dla trenera okazał się znów brutalny i Kickers wylądowało w Regionallidze Sud. Kolejny sezon rozpoczął z tym samym zespołem, ale po tym, jak nie zdołał wygrać dwóch pierwszych spotkań, prezes wskazał mu drzwi wyjściowe. Następna propozycja pracy przyszła do niego we wrześniu 2000, kiedy to drugoligowy Rot-Weiss Ahlen miał kłopoty. Na szczęście, Neururer okazał się na tyle zaradny, że Ahlen zakończyło rozgrywki na dobrym, 7. miejscu. Przeciętny start w kolejnym sezonie, po raz kolejny oznaczał odejście z klubu. Pomocną dłoń dla szkoleniowca wyciągnęło VfL Bochum.
Klub z Nadrenii Północnej-Westfalii okazał się dla niego najlepszym jak dotąd miejscem pracy. W zaledwie pierwszym swoim sezonie, Neururer wywalczył awans do Bundesligi, zaś w kolejnych dwóch zachował byt ekipie z Bochum. Sielanka dobiegła końca wraz z końcem sezonu 2004/2005, kiedy VfL zostało zdegradowane. W listopadzie 2005 Neururer zastąpił z kolei Ewalda Lienena i zapewnił Hannoverowi ligowy byt. Władze klubu zdecydowały się na przedłużenie kontraktu z tym panem, ale dopiero po 3 porażkach, w których Hannover 96 stracił aż 11 bramek, zdali sobie sprawę, że był to kiepski pomysł.
W 2008 r. objął MSV Duisburg. Zespół ten trenował przez jeden rok.
Kontrowersje.
W czerwcu 2007 Peter Neururer wywołał ogromne kontrowersje, kiedy stwierdził, że w latach 90. rozpowszechniany był doping w niemieckiej piłce. Wśród zamieszanych klubów wymienił FC Schalke 04, w którym pracował w sezonie 1989/90, jednak klub zdementował te oskarżenia.

</doc>
<doc id="1746942" url="https://pl.wikipedia.org/wiki?curid=1746942" title="Jörg Leichtfried">
Jörg Leichtfried

Jörg Leichtfried (ur. 18 czerwca 1967 w Bruck an der Mur) – austriacki polityk, z wykształcenia prawnik, poseł do Parlamentu Europejskiego VI, VII i VIII kadencji, minister w rządzie regionalnym i federalnym.
Życiorys.
Ukończył w 1994 studia prawnicze na Karl-Franzens-Universität Graz. Pracował w izbie pracy w Styrii na stanowisku referenta prawnego, następnie był kierownikiem wydziału w administracji miejskiej w Bruck an der Mur. Wstąpił do Socjaldemokratycznej Partii Austrii. Od 1994 do 2000 był wiceprzewodniczącym jej organizacji młodzieżowej Junge Generation w Styrii, następnie do 2002 przewodniczącym zarządu federalnego partyjnej młodzieżówki.
W 2004 z listy socjaldemokratów uzyskał mandat posła do Parlamentu Europejskiego. Z powodzeniem ubiegał się o reelekcję w wyborach w 2009. W VII kadencji został członkiem grupy Postępowego Sojuszu Socjalistów i Demokratów oraz Komisji Transportu i Turystyki i Podkomisji Praw Człowieka. W 2014 został wybrany na kolejną kadencję Europarlamentu.
Mandat europosła złożył w czerwcu 2015 w związku z powołaniem na ministra transportu, środowiska, energii i sportu w regionalnym rządzie Styrii. W maju 2016 objął stanowisko ministra transportu, innowacji i technologii w federalnym gabinecie Christiana Kerna.
W wyborach w 2017 z ramienia Socjaldemokratycznej Partii Austrii został wybrany do Rady Narodowej XXVI kadencji. W grudniu tegoż roku zakończył pełnienie funkcji rządowej. W 2019 z powodzeniem ubiegał się o poselską reelekcję.

</doc>
<doc id="1746943" url="https://pl.wikipedia.org/wiki?curid=1746943" title="Antoine-Martin de Chaumont de la Galaizière">
Antoine-Martin de Chaumont de la Galaizière

Antoine-Martin de Chaumont, markiz de la Galaizière (ur. 22 stycznia 1697 w Namur, zm. 3 października 1783 w Paryżu) był francuskim prawnikiem, politykiem i kanclerzem Księstwa Lotaryngii.
Był doradcą parlamentu w Metz. W roku 1724 poślubił Louise Élisabeth Orry, siostrę Philiberta Orry’ego, polityka i ekonomisty.
W 1737 roku Ludwik XV mianował go dowódcą wszystkich oddziałów francuskich w Lotaryngii, niedługo potem został też kanclerzem Lotaryngii, którą od 1737 roku władał Stanisław Leszczyński.
Jako kanclerz budował nowe drogi. Oskarżano go o nepotyzm, ale Leszczyński zawsze go popierał.
Po wcieleniu Lotaryngii do Francji, został radcą stanu (1776) i pozostał nim do śmierci.

</doc>
<doc id="1746944" url="https://pl.wikipedia.org/wiki?curid=1746944" title="Szwedzka wojna o niepodległość">
Szwedzka wojna o niepodległość

Szwedzka wojna o niepodległość (szw. "Befrielsekriget") – toczona w latach 1521-1523 wojna między siłami lojalnymi wobec szwedzkiego szlachcica Gustawa Wazy a armią króla duńskiego Chrystiana II. Gustaw został wybrany na króla Szwecji 6 czerwca 1523 w Strängnäs. W 1522 Lubeka, członek Hanzy, podpisało z nim sojusz. Powstańcy w czerwcu 1523 zdobyli Sztokholm, a we wrześniu - całe Österland. 1 września 1524 obie strony podpisały traktat z Malmö, uznający niepodległość Szwecji i jej wystąpienie z unii kalmarskiej.

</doc>
<doc id="1746946" url="https://pl.wikipedia.org/wiki?curid=1746946" title="Archidiecezja Sydney">
Archidiecezja Sydney

Archidiecezja Sydney – najstarsza diecezja katolicka w Australii. Powstała w 1834 jako wikariat apostolski Nowej Holandii i Ziemi Van Diemena (jak wówczas nazywano Australię i Tasmanię). 5 kwietnia 1842 została erygowana jako diecezja, a już trzy tygodnie później podniesiono ją do rangi archidiecezji. Początkowo obejmowała cały kontynent, z czasem wyłączano z niej kolejne nowe diecezje. Od lat 40. XX wieku kolejni arcybiskupi Sydney tradycyjnie otrzymują godność kardynała – jest to jedyna stolica biskupia w Australii posiadająca taki nieformalny przywilej. Arcybiskupi pełnią także funkcję metropolitów Sydney i sprawują nadzór na ordynariuszami dziewięciu innych diecezji wchodzących w skład metropolii.

</doc>
<doc id="1746947" url="https://pl.wikipedia.org/wiki?curid=1746947" title="Leopoldo Fortunato Galtieri">
Leopoldo Fortunato Galtieri



</doc>
<doc id="1746950" url="https://pl.wikipedia.org/wiki?curid=1746950" title="Chmielniki Bydgoskie">
Chmielniki Bydgoskie

Chmielniki Bydgoskie – przystanek kolejowy w przysiółku Chmielniki, w powiecie bydgoskim, w województwie kujawsko-pomorskim, w Polsce.
W roku 2017 przystanek obsługiwał 20–49 pasażerów na dobę.
W 2017 roku zmianie uległa lokalizacja peronu na przystanku.

</doc>
<doc id="1746951" url="https://pl.wikipedia.org/wiki?curid=1746951" title="Ulica Graniczna">
Ulica Graniczna

Zobacz też:

</doc>
<doc id="1746952" url="https://pl.wikipedia.org/wiki?curid=1746952" title="Recesy z Malmö">
Recesy z Malmö

Recesy z Malmö (szw. "Malmö recess") – podpisany 1 września 1524 traktat pokojowy zawarty pomiędzy królem Danii i Norwegii Fryderykiem I oraz królem Szwecji Gustawem Wazą. Było to pierwsze porozumienie pomiędzy Szwecją i Danią od momentu ogłoszenia przez Szwecję opuszczenia unii kalmarskiej i tym samym oficjalnie zakończyło szwedzką wojnę o niepodległość. 
Walki o Gotlandię.
Pozbawiony szwedzkiego jak i duńsko-norweskiego tronu Chrystian II nadal działał, głównie na terenach Niderlandów, poszukując pieniędzy i poparcia politycznego dla odzyskania władzy. Zagrożenie ze strony Chrystiana i jego zwolenników było źródłem niepokojów w Szwecji i w Danii. Na Gotlandii usadowił się zaufany sługa Chrystiana II, admirał Søren Norby ze swoją armią. Chroniony murami miasta Visby i znajdującego się w nim zamku Visborg, Norby siał postrach na Bałtyku wśród pokojowo nastawionych kupców hanzeatyckich i wśród obu nowo wybranych królów Danii i Szwecji. W maju 1524 Szwecja zgromadziła w Kalmarze liczne siły które następnie przetransportowano na szwedzkich i hanzeatyckich okrętach na Gotlandię. Licząca prawie dwa tysiące żołnierzy armia z których większość stanowiły zaciężne wojska niemieckie zeszła na ląd w okolicy Västergarn. Żołnierze nie mieli żadnych problemów z zajęciem terenów wiejskich natomiast miasto Visby okazało się twierdzą nie do zdobycia. Na domiar złego działa ściągnięte na wyspę stały w większości niewykorzystane ponieważ statki transportujące kule i proch zostały przechwycone przez szybkie jednostki Norby’ego. W międzyczasie duńscy szlachcice rozpoczęli negocjacje z Norbym na temat przejęcia Gotlandii przez Fryderyka I a z Duńczykami potajemnie współpracowała Lubeka, której zależało przede wszystkim na wyeliminowaniu zagrożenia jakie stanowił Norby bez względu na to kto rozwiąże ten problem. Koniec negocjacji Duńczyków z Norbym oznaczał, że dalsze oblężenie Visby jest prowadzone przeciwko Danii.
Negocjacje i konsekwencje polityczne traktatu.
Burmistrzowi Lubeki Thomasowi von Wickede udało się skłonić Gustawa Wazę do zgody na spotkanie z duńskim królem aby rozpocząć negocjacje pokojowe. Na miejsce rozmów wybrano należące wówczas do Danii miasto Malmö, gdzie 24 sierpnia 1524 roku król Szwecji przybył w towarzystwie setki jazdy witany z największymi honorami. Na kwaterę oddano mu do dyspozycji istniejący do dziś, okazały dom należący burmistrza miasta Jørgena Kocka. Trwające tydzień negocjacje doprowadziły do zawarcia kompromisu w wyniku którego Szwecja musiała wycofać się z Gotlandii pod warunkiem, że szwedzkie wojsko jeszcze nie wkroczyło do Visby a było niemal pewne, że tak się nie stało. Szwecja miała również wycofać się z Blekinge, zachowała jednak tymczasowo norweski region Viken a przynależność prawną spornych terenów wschodniej Danii miała rozstrzygnąć następnego roku hanzeantycka komisja rozjemcza. Było jednak rzeczą oczywistą, że komisja rozstrzygnie spór na korzyść Danii.
W traktacie zawarto również punkt o natychmiastowym uwolnieniu żołnierzy wziętych do niewoli po obydwu stronach jak również punkt o przyjaznych stosunkach i wzajemnej współpracy w walce z zagrożeniami ze strony Chrystiana II. Podpisanie tego punku traktatu przez króla Danii oficjalnie zakończyło szwedzką wojnę o niepodległość i przypieczętowało wyjście Szwecji ze struktur unii kalmarskiej.

</doc>
<doc id="1746954" url="https://pl.wikipedia.org/wiki?curid=1746954" title="Tadeusz Reschke">
Tadeusz Reschke

Tadeusz Reschke (ur. 26 stycznia 1957 w Bydgoszczy) – polski koszykarz, reprezentant Polski, uczestnik Mistrzostw Europy 1983.
Karierę zawodniczą rozpoczął w AZS Bydgoszcz, w 1975 roku z dwoma braćmi, Jerzym i Stefanem, przeniósł się do Wałbrzycha, z którym zdobył dwukrotnie mistrzostwo i trzykrotnie wicemistrzostwo Polski. W sezonie 1987/1988 z Górnikiem zdobył ostatnie mistrzostwo Polski. Rok później na stałe wyjechał do Niemiec, by grać w TuRa Braunschweig. Kontuzja kręgosłupa nie pozwoliła zbyt długo kontynuować kariery..Powrócił do Polski i mieszka w Szczawnie-Zdroju.

</doc>
<doc id="1746956" url="https://pl.wikipedia.org/wiki?curid=1746956" title="Pilar Ayuso González">
Pilar Ayuso González

María del Pilar Ayuso González (ur. 16 czerwca 1942 w Badajoz) – hiszpańska polityk i agronom, deputowana do Parlamentu Europejskiego V, VI, VII i VIII kadencji.
Życiorys.
Z wykształcenia inżynier agronom, w 1970 obroniła doktorat z agronomii. Pracowała jako dyrektor projektów w Krajowym Instytucie Badań nad Gospodarką Rolną w Madrycie. Zaangażowała się w działalność Partii Ludowej, była sekretarzem partyjnej komisji ds. rolnictwa. Od 1991 do 1996 zasiadała w parlamencie wspólnoty autonomicznej Kastylia-La Mancha. Następnie do 1999 pełniła funkcję dyrektora generalnego w Ministerstwie Rolnictwa.
W 1999 i w 2004 była wybierana na posłankę do Parlamentu Europejskiego. W wyborach europejskich w 2009 odnowiła mandat na kolejną kadencję. Została członkinią grupy Europejskiej Partii Ludowej oraz Komisji Ochrony Środowiska Naturalnego, Zdrowia Publicznego i Bezpieczeństwa Żywności. W 2014 uzyskała mandat eurodeputowanej na czwartą z rzędu kadencję.
Działa w Europejskiej Unii Kobiet, objęła też funkcję wiceprzewodniczącej organizacji „Kobiety dla Demokracji”.

</doc>
<doc id="1746957" url="https://pl.wikipedia.org/wiki?curid=1746957" title="Pilar Ayuso Gonzalez">
Pilar Ayuso Gonzalez



</doc>
<doc id="1746959" url="https://pl.wikipedia.org/wiki?curid=1746959" title="Za Żelazną Bramą (gra komputerowa)">
Za Żelazną Bramą (gra komputerowa)

Za Żelazną Bramą (poza Polską znana jako Behind the Iron Gate) – gra komputerowa typu first-person shooter na komputer Amiga, wyprodukowana przez polskie studio Ego Software i wydana w 1995 roku.

</doc>
<doc id="1746961" url="https://pl.wikipedia.org/wiki?curid=1746961" title="Józef Januszkowski">
Józef Januszkowski

Józef Januszkowski (ur. 9 listopada 1924 w Zakopanem, zm. 6 września 1967 tamże) – polski taternik, przewodnik tatrzański, ratownik górski.
Był synem lekarza zakopiańskiego Aleksandra Januszkowskiego (zm. w 1942) i Aliny z Kośmińskich Januszkowskiej (zm. 1968). Mieszkał na ulicy Jagiellońskiej w willi „Bożydar”, wybudowanej w 1928 r. według projektu Karola Stryjeńskiego. Ojciec był lekarzem w stylu Judyma. Miał pacjentów, ale głównie leczył górali za darmo. Ponieważ ojciec mało zarabiał, matka wynajmowała pokoje turystom i letnikom.
Józef Januszkowski z wykształcenia był inżynierem-leśnikiem, absolwentem Wydziału Rolniczo-Leśnego Uniwersytetu Jagiellońskiego. Uprawiał wspinaczkę od 1941 do śmierci, a jego głównym zainteresowaniem stały się z czasem pierwsze wejścia zimowe. 26 września 1946 przeprowadził pierwsze wejście wprost od północy na Teriańską Przełęcz Niżnią z Henrykiem Czarnockim, a następnie inne trudne wejścia, m.in. 31 marca 1948 pierwsze wejście zimowe wprost od południa na Kozią Przełęcz Wyżnią (z Czarnockim, Jerzym Mitkiewiczem i Aleksandrem Rokitą), a także pierwsze wejście zimowe na Ciemniak przez próg do Doliny Mułowej i przez Twardy Grzbiet (1956, z Maciejem Mischke). Był narciarzem wysokogórskim i przewodnikiem tatrzańskim, należał do Tatrzańskiego Ochotniczego Pogotowia Ratunkowego (od 1945), a także do Polskiego Klubu Alpinistycznego i Klubu Wysokogórskiego Polskiego Towarzystwa Tatrzańskiego (w latach 1947–49 wchodził w skład zarządu głównego tego klubu). Przez rok (1950–51) prowadził wraz z matką schronisko w Roztoce. Turystykę uprawiał również w Beskidach.
Zmarł tragicznie na krwiaka mózgu. Został pochowany na Nowym Cmentarzu w Zakopanem (kw. M2-B-13).

</doc>
<doc id="1746962" url="https://pl.wikipedia.org/wiki?curid=1746962" title="Teatr Impresaryjny im. Włodzimierza Gniazdowskiego">
Teatr Impresaryjny im. Włodzimierza Gniazdowskiego

Teatr Impresaryjny im. Włodzimierza Gniazdowskiego we Włocławku – teatr impresaryjny z siedzibą we Włocławku, mający status samorządowej instytucji kultury.
Historia.
Przedstawienia w teatrze prezentowane są od 1990 roku, a w 1992 teatr stał się instytucją Państwowego Teatru Impresaryjnego powołanego przez wojewodę. W 1994 r. teatr został instytucją samorządową, natomiast w 2002 r. zyskał Patrona. Od powstania do dziś teatr wystawił przeszło 4,5 tys. przedstawień, koncertów, recitali oraz zgromadził ponad 1,5 mln widzów.
W teatrze prezentowane są zarówno przedstawienia jak i koncerty muzyki poważnej, przedstawienia plenerowe, warsztaty i lekcje teatralne, festiwale (m.in. Wakacyjny Festiwal Teatrów Dziecięcych z zagranicy).
W teatrze występują amatorskie zespoły teatralne, w tym m.in. prowadzony przez Mieczysława Synakiewicza-Bakutisa od ponad 30 lat amatorski teatr dziecięcy "Skene", który za swoją działalność otrzymał w 2010 roku tytuł "7 Cudu Włocławka", a także goście z teatrów warszawskich i krakowskich, z którymi teatr włocławski współpracuje.
Teatr jest także pomysłodawcą wielu imprez charytatywnych oraz tych o charakterze społecznym, np. "Przeciw uzależnieniom", czyli cykl wykładów i przedstawień o charakterze antyalkoholowym, antynikotynowym i antynarkotykowym. Teatr współpracuje również ze szkołami i wystawia specjalnie dla nich przedstawienia. Teatr jest także zarządcą "Czarnego Spichrzu", zabytku włocławskiego.
Budynek teatru pochodzi sprzed ponad stu lat: w 1912 roku zbudowało go na swoje potrzeby Towarzystwo Dobroczynności. Od 1924 roku pełnił funkcję kinoteatru. W 2013 roku rozpoczął się generalny remont budynku, pierwszy od 1992 roku. Obecnie nowoczesny gmach teatru mieści m.in. salę widowiskową z 315 miejscami, w tym 45 na balkonach, salę kameralną, sale prób, garderoby.
Dyrekcja.
Od 1992 roku dyrektorem Teatru Impresaryjnego we Włocławku jest Jan Polak, pochodzący z Włocławka dawniej aktor teatralny.
Patron.
Patronem włocławskiego teatru jest od 2002 roku Włodzimierz Gniazdowski (1906-1980), działający we Włocławku działacz społeczny i organizator teatrów, odznaczony m.in. Orderem Odrodzenia Polski.
Na scenie Teatr Impresaryjnego gościli m.in..
Na deskach teatru występowali m.in.: Bożena Dykiel, Krystyna Janda, Anna Dymna, Irena Kwiatkowska, Danuta Szaflarska, Joanna Szczepkowska, Michał Bajor, Jerzy Bończak, Jan Englert, Piotr Fronczewski, Janusz Gajos, Andrzej Grabowski, Marek Grechuta, Bogusław Kaczyński, Jan Kociniak, Krzysztof Kolberger, Olaf Lubaszenko, Piotr Machalica, Wiesław Ochman, Daniel Olbrychski, Cezary Pazura, Jan Peszek, Marek Siudym, Jerzy Stuhr, Jerzy Turek, Stanisław Tym, Zbigniew Zamachowski, Zbigniew Zapasiewicz, Artur Żmijewski.

</doc>
<doc id="1746963" url="https://pl.wikipedia.org/wiki?curid=1746963" title="Parafia św. Barbary w Krzyżanowie">
Parafia św. Barbary w Krzyżanowie

Parafia św. Barbary w Krzyżanowie – parafia rzymskokatolicka z siedzibą w Krzyżanowie, w dekanacie Malbork I, w diecezji elbląskiej.
Zasięg parafii.
Do parafii należą wierni z miejscowości: Stare Pole, Krzyżanowo, Klecie, Kaczynos, Kławki, Kraszewo, Parkany, Szaleniec, Szlagnowo, Złotowo, Ząbrowo.
Parafia została erygowana w 1319 roku. Kościół w Krzyżanowie został wybudowany w latach 1325–1330 wtedy też konsekrowany. Kościół filialny w Starym Polu wybudowano w 1879 roku. Został poświęcony 14 lutego 1879 roku.
Grupy parafialne: Odnowa w Duchu Świętym, Żywy Różaniec, Liturgiczna Służba Ołtarza, Oaza dzieci i Rycerstwo Niepokalanej.

</doc>
<doc id="1746964" url="https://pl.wikipedia.org/wiki?curid=1746964" title="Międzynarodówka Chadecka">
Międzynarodówka Chadecka



</doc>
<doc id="1746965" url="https://pl.wikipedia.org/wiki?curid=1746965" title="Antonio Lopez-Isturiz White">
Antonio Lopez-Isturiz White



</doc>
<doc id="1746966" url="https://pl.wikipedia.org/wiki?curid=1746966" title="Nagroda Satelita dla najlepszego filmu dramatycznego">
Nagroda Satelita dla najlepszego filmu dramatycznego

Laureaci Satelity w kategorii najlepszy film dramatyczny:
Lata 90.
1996: Fargo
nominacje:
1997: Titanic
nominacje:
1998: Cienka czerwona linia
nominacje:
1999: Informator
nominacje:
2000–2009.
2000: Traffic
nominacje:
2001: Za drzwiami sypialni
nominacje:
2002: Daleko od nieba
nominacje:
2003: Nasza Ameryka
nominacje:
2004: Hotel Ruanda
nominacje:
2005: Tajemnica Brokeback Mountain
nominacje:
2006: Infiltracja
nominacje:
2007: To nie jest kraj dla starych ludzi
nominacje:
2008: Slumdog. Milioner z ulicy
nominacje:
2009: The Hurt Locker. W pułapce wojny
nominacje:
2010–2019.
2010: The Social Network
nominacje:
2011: Spadkobiercy
nominacje:
2012: Poradnik pozytywnego myślenia
nominacje:
2013: Zniewolony. 12 Years a Slave
nominacje:

</doc>
<doc id="1746967" url="https://pl.wikipedia.org/wiki?curid=1746967" title="Antonio López-Istúriz White">
Antonio López-Istúriz White

Antonio López-Istúriz White (ur. 1 kwietnia 1970 w Pampelunie) – hiszpański polityk, deputowany do Parlamentu Europejskiego VI, VII, VIII i IX kadencji.
Życiorys.
Ukończył studia prawnicze i ekonomiczne. Od 1999 do 2002 był osobistym asystentem hiszpańskiego premiera José Aznara. W 2002 został sekretarzem generalnym Europejskiej Partii Ludowej, a rok później sekretarzem Międzynarodówki Centrowych Demokratów. Należy do Partii Ludowej, zasiada w jej komitecie wykonawczym i komitecie polityki zagranicznej. Objął funkcję sekretarza generalnego Europejskiej Partii Ludowej.
W tym 2004 z listy PP został wybrany do Parlamentu Europejskiego, w którym dołączył do frakcji chadeckiej. W wyborach europejskich w 2009, 2014 i 2019 odnawiał mandat na kolejne kadencje.
Uhonorowany odznaczeniami chilijskimi i jordańskimi.

</doc>
<doc id="1746969" url="https://pl.wikipedia.org/wiki?curid=1746969" title="Josemar dos Santos Silva">
Josemar dos Santos Silva

Gil Bala, właśc. Josemar dos Santos Silva (ur. 18 października 1980) – brazylijski piłkarz występujący na pozycji napastnika.
Kariera piłkarska.
Kariera klubowa.
Pierwszy trenerem był jego ojciec Santino Bentos da Silva. W wieku 14 lat zaproszony do klubu Matsubara. W 1998 rozpoczął karierę piłkarską we Fluminense FC. W czerwcu 2000 wyjechał do Szwajcarii, gdzie bronił barw klubu Yverdon-Sport FC. W 2004 przez problemy finansowe szwajcarskiego klubu powrócił do Brazylii, do Fluminense FC, klubu w którym występował przed wyjazdem, ale zagrał tylko w dwóch meczach. W 2005 został zaproszony do belgijskiego klubu Germinal Beerschot. W listopadzie 2006 przeszedł do Stali Ałczewsk. W pierwszym że meczu w koszulce Stali strzelił hat-tricka do bramki Metałurha Donieck (3:0). Latem 2007 podpisał 3-letni kontrakt z klubem Arsenał Kijów.

</doc>
<doc id="1746970" url="https://pl.wikipedia.org/wiki?curid=1746970" title="Ościkowicze">
Ościkowicze

Ościkowicze herbu Trąby, znani także jako Ostikowicze, Ostykowie – starolitewski ród szlachecki, zamieszkujący tereny Rzeczypospolitej. 
Są spokrewnieni z Radziwiłłami.
Historia.
Założycielem rodu był Stanisław Ościkowicz zwany Stankiem. Był on synem Ościka, od którego pochodzi nazwisko rodu, a bratem Radziwiłła, założyciela litewskiego rodu magnackiego Radziwiłłów. O Stanku wiadomo niewiele, dopiero na temat jego syna Hrehorego i jego potomków pojawiają się w źródłach liczne informacje.
Ościkowicze zajmowali ważne stanowiska zarówno na Litwie, jak i w Polsce.
Hrehory (Grzegorz) Stanisławowicz pełnił urząd wojewody trockiego. Był dwukrotnie żonaty: z Elżbietą z Hlebowiczów, córką Stanisława a wdową po Janie Sapieże, i z Aleksandrą z ks. Świrskich. Jego syn, Stanisław, był wojewodą połockim. Z kolei drugi z synów Hrehorego Juri był marszałkiem królewskim.
Ostatnim przedstawicielem rodu był sędzia ziemski wileński w latach 1608–1609 Jan Ościkowicz.

</doc>
<doc id="1746971" url="https://pl.wikipedia.org/wiki?curid=1746971" title="Lis-Kula (pociąg pancerny)">
Lis-Kula (pociąg pancerny)

Pociąg Pancerny „Podpułkownik Lis-Kula” eks-„Pepetrójka” (P. P. 3) – pociąg pancerny Wojska Polskiego.
Historia.
Pociąg zbudowany został 26 listopada 1918 w Głównych Warsztatach Kolejowych we Lwowie i nazwany „Lwowianin”, lecz nazwa ta nie przyjęła się. Po kilku dniach załoga pociągu ochrzciła go mianem „Pepetrójka”, od numeru - Pociąg Pancerny Nr 3 (P.P. 3). 5 kwietnia 1919 minister spraw wojskowych "dla uczczenia pamięci poległego na polu chwały podpułkownika Lis-Kuli" przemianował pociąg pancerny „Pepetrójka” na „Podpułkownik Lis-Kula”. Załoga pociągu otrzymała ten rozkaz 30 kwietnia 1919.
Pociąg uzbrojony był w armaty i 8, a później 16 karabinów maszynowych. Wagony opancerzone zostały blachą i workami z piaskiem. Obsadę opancerzonego parowozu stanowili lwowscy kolejarze. W składzie załogi pociągu znajdował się pluton wypadowy.
W ocenie Czesława Mączyńskiego, komendanta naczelnego obrony Lwowa, "„pociąg pancerny przedstawiał ostatni wyraz techniki bojowej (...) mógł znakomicie spełniać zadanie obronne i czynne-ofensywne”".
W czasie wojny z Ukraińcami załoga pociągu walczyła między innymi w obronie Lwowa. Następnie załoga toczyła boje w trakcie wojny z bolszewikami. 12 sierpnia 1921 pociąg odjechał do Krakowa, gdzie w 1 Pułku Kolejowym przeprowadzono jego likwidację.
Ppor. Artur Belohlavek skomponował pieśń pociągu zaczynającą się od wiersza: „zawsze naprzód jako czujka, jedzie nasza pepetrójka”.
Odznaka pamiątkowa.
Odznaka pamiątkowa o wymarach 38x53 mm, owalna, tłoczona w blasze miedzianej, obustronnie srebrzona, lekko wypukła. Grubość blachy 1 mm. Wewnątrz owalu u góry napis: „Pepe-trójka” a u dołu daty: „19. XI. 1918 - 30. IV. 1919”. W środku stojące na torze kolejowym – parowóz opancerzony i tender. W tle panorama Lwowa. Na parowozie napisy: „PP3” i „Lwów”. Odznaka przykręcana na śrubie.
Inna wersja odznaki - wykonana z szarego metalu, srebrzona, lekko oksydowana, owalna 60x45 mm. Wykonana w pracowni Ungera we Lwowie. Owal odznaki obwiedziony na brzegach podwójnym paskiem, mieści wyobrażenie pociągu pancernego na torze. W dali panorama Lwowa. Ponad nią, wzdłuż brzegu napis: „Pepetrójka”. U dołu daty: „19.XI.l918 – 30.IV.l919”.

</doc>
<doc id="1746972" url="https://pl.wikipedia.org/wiki?curid=1746972" title="Luis García Meza Tejada">
Luis García Meza Tejada

Luis García Meza Tejada (ur. 8 sierpnia 1929 w La Paz, zm. 29 kwietnia 2018 tamże) – boliwijski wojskowy i polityk, prezydent kraju. Zdobył władzę w kraju w wyniku zamachu stanu i sprawował dyktatorskie rządy.
Życiorys.
Luis García Meza był synem pułkownika armii boliwijskiej. Ukończył elitarną szkołę w La Salle w La Paz, a następnie Akademię Wojskową. Już w wieku czternastu lat miał stwierdzić, że zostanie kiedyś prezydentem Boliwii, co — jak pokazała przyszłość — nie było wcale nierealne w kraju, w którym dochodziło średnio do dwóch zamachów stanu rocznie. García Meza nie zdołał ukończyć Akademii, gdyż w 1950 został zawieszony za okrutne znęcanie się nad kadetami. Ponownie przyjęto go do wojska po rewolucji 1952 roku. Stopniowo zajmował coraz wyższe stanowiska. W listopadzie 1979 roku po zamachu stanu dokonanym przez pułkownika Alberto Natuscha Buscha, García Mezę mianowano dowódcą armii. Natusch Busch utrzymał się przy władzy tylko szesnaście dni. Jego następczynią została kuzynka García Mezy - Lidia Gueiler Tejada. Gdy zażądała ona od kuzyna rezygnacji ze stanowiska dowódcy armii, García Meza wystąpił przeciwko pani prezydent.
17 lipca 1980 dokonał krwawego zamachu stanu i przejął rządy w państwie. Brutalnie rozprawił się z przeciwnikami, wielu z nich kazał rozstrzelać. Sprawował rządy w sposób bezwzględny. Ogłosił "wojnę przeciwko ekstremistom". Mimo tego nie udało się Garcíi Mezie utrzymać długo przy władzy. Niespełna rok po objęciu rządów jego reżim stanął w obliczu katastrofy. Prezydent został ostatecznie zmuszony do ustąpienia ze stanowiska, zastrzegając jednak prawo wskazania następcy. Uzgodniono, że García Meza poda się do dymisji 6 sierpnia 1981. Wcześniej grupa wojskowych podjęła dwie próby obalenia go, a 4 sierpnia dokonano kolejnej próby zamachu stanu. Spiskowcy opanowali Santa Cruz. W tej sytuacji García Meza ustąpił ze stanowiska prezydenta, jednak cztery dni później próbował odzyskać władzę. Armia jednak nie podporządkowała się jego rozkazom i García Meza opuścił Boliwię.
W listopadzie 1982 roku García Meza został oskarżony o współudział w handlu narkotykami, który miał mu przynieść zyski w wysokości kilku milionów dolarów. Został uznany za winnego i wykluczony z boliwijskiej armii za "niszczenie prestiżu sił zbrojnych". 25 maja 1983 został aresztowany wraz z dwudziestoma dziewięcioma współpracownikami z jego rządu i oskarżony o korupcję i defraudację 50 milionów dolarów. Udało mu się zbiec do Argentyny, lecz w lutym 1984 został wydany władzom boliwijskim. W kwietniu 1993 roku został skazany na trzydzieści lat więzienia.
Zmarł 29 kwietnia 2018 w wieku 88 lat w szpitalu w La Paz z powodu zawału mięśnia sercowego.

</doc>
<doc id="1746973" url="https://pl.wikipedia.org/wiki?curid=1746973" title="Pepetrójka">
Pepetrójka



</doc>
<doc id="1746975" url="https://pl.wikipedia.org/wiki?curid=1746975" title="Pieśń II">
Pieśń II



</doc>
<doc id="1746976" url="https://pl.wikipedia.org/wiki?curid=1746976" title="Mitologia babilońska">
Mitologia babilońska

Mitologia babilońska – zbiór mitów i legend mieszkańców Babilonii. Większość z nich miała charakter informacyjny. Wyjaśniały zjawiska przyrody, kary spotykające ludzi niegodziwych, jak również nagrody za dobre uczynki, nieliczne z nich opisywały rytuały religijne. Na mitologię babilońską w dużej mierze składały się elementy mitologii sumeryjskiej, mitów pisanych przez Akadyjczyków oraz babilońskie wierzenia o początkach dziejów.
Kosmogonia i stworzenie człowieka.
Roczny cykl i pory roku opisuje w pierwszej księdze "Enuma elisz" mit o umierającym i odradzającym się Marduku, królu wszystkich bogów. Na początku jest mowa o dwojgu bóstw – Apsu i Tiamat, reprezentujących dwoistość wszechświata, będących równocześnie pierwiastkami męskim i żeńskim. Owocem ich związku są Lahmu i Lahamu przedstawiani często jako para węży. Z każdym kolejnym pokoleniem powstawały coraz potężniejsze bóstwa.
Młodsze bóstwa wykazywały się rosnącym nieposłuszeństwem wobec swojej matki Tiamat i odrzuciły prośby ojca o zachowanie spokoju. W wielkim gniewie Apsu postanowił odczynić wszystko co stworzył, lecz Ea dowiedział się o planach ojca. Uśpił Apsu zaklęciem i zbudował na jego ciele świątynię, w której rezydował wraz z kochanką Damkiną. Ze związku z nią urodził się Marduk. Dziadek Marduka – Anu – stworzył dla niego cztery wiatry. Niepokoiły one Tiamat i starszych bogów, którzy namówili matkę na wojnę z młodymi potomkami. U boku Tiamat stał jej małżonek Kingu, który posiadał "me", tablice losów. 
Na prośbę Ea Marduk zgodził się na walkę z Tiamat w zamian za tytuł najpotężniejszego bóstwa. Walka zakończyła się zwycięstwem Marduka. W nagrodę został posiadaczem "me" i dostał tytuł najwyższego bóstwa o pięćdziesięciu imionach. Z krwi pokonanego Kingu stworzył ludzi, których jedynym zadaniem było służenie bogom.
Postacie mityczne.
Większość babilońskich bóstw nazywa się podobnie lub tak samo, jak bóstwa sumeryjskie, np.:
W lokalnych tradycjach istniały ponadto pomniejsze bóstwa oraz dobre i złe demony. W tej religii obecna była również wiara w życie pośmiertne, dusza ludzka miała trafiać do zaświatów, rządzonych przez boginię Ereszkigal. Sposób egzystencji w zaświatach nie był uzależniony od życia zmarłego, a jedynie od okazałości pogrzebu i ofiar składanych bóstwu przez rodzinę.

</doc>
<doc id="1746979" url="https://pl.wikipedia.org/wiki?curid=1746979" title="Pieśń V">
Pieśń V



</doc>
<doc id="1746981" url="https://pl.wikipedia.org/wiki?curid=1746981" title="Barings Bank">
Barings Bank

Barings Bank – najstarszy brytyjski bank inwestycyjny, istniejący od 1762 do 1995 roku.
W 1802 współfinansował (przy 6% oprocentowaniu) zakup Luizjany od Francji przez USA za 15 mln dolarów (80 mln franków), choć Wielka Brytania była już wówczas w stanie wojny z Francją.
Do krachu banku doprowadził w 1995 roku makler jego singapurskiego oddziału Nick Leeson. ING Group przejęło bank za symboliczną sumę 1 funta.

</doc>
<doc id="1746982" url="https://pl.wikipedia.org/wiki?curid=1746982" title="Parafia św. Marii Magdaleny w Kalwie">
Parafia św. Marii Magdaleny w Kalwie

Parafia św. Marii Magdaleny w Kalwie – parafia rzymskokatolicka w diecezji elbląskiej.
Na obszarze parafii leżą miejscowości: Kalwa, Dziewięć Włók, Gintro, Jodłówka, Jurkowice, Łabuń, Szropy i Zielonki. Tereny te znajdują się w gminie Stary Targ, w powiecie sztumskim, w województwie pomorskim.
Parafia została erygowana około roku 1280. Kościół w Kalwie został wybudowany w latach 1310–1320, konsekrowany w 1403. Kościół filialny w Szropach wybudowano w latach 1820–1821.

</doc>
<doc id="1746984" url="https://pl.wikipedia.org/wiki?curid=1746984" title="Kartacze">
Kartacze



</doc>
<doc id="1746990" url="https://pl.wikipedia.org/wiki?curid=1746990" title="Polifem (syn Elatosa)">
Polifem (syn Elatosa)

Polifem (także Polifemos, Polyfem, Polyfemos, Polifemus, Polyfemus; gr. Polýphēmos, łac. Polyphemus) – w mitologii greckiej jeden z Argonautów i Lapitów oraz uczestników centauromachii.
Uchodził za syna Elatosa („boskim” ojcem był Posejdon) i Hippe oraz za brata Kajneusa. Według jednej z wersji był mężem Laonome, siostry Heraklesa, z którym łączyła go przyjaźń.

</doc>
<doc id="1746991" url="https://pl.wikipedia.org/wiki?curid=1746991" title="Summer in the City">
Summer in the City

Summer in the City („Lato w mieście”) – pierwszy pełnometrażowy film Wima Wendersa, powstający w latach 1969–1970 jako praca dyplomowa kończąca naukę reżysera w Wyższej Szkole Telewizji i Filmu w Monachium.
O filmie.
Film jest czarno-biały, został zrealizowany na taśmie 16 mm. Autorem scenariusza jest Wim Wenders.
Film został zadedykowany grupie The Kinks. Oprócz utworów tego zespołu w filmie pojawiają się także piosenki Chucka Berry'ego, The Lovin’ Spoonful i The Troggs. Muzyka pełni w filmie rolę drugiej narracji i komentarza do akcji – pojawiające się utwory muzyczne komentują akcję (np. podczas spotkania Hansa z przyjacielem pojawia się piosenka "See Your Friends" the Kinks).
Opis fabuły.
Film opowiada o losach byłego więźnia, Hansa, który po wyjściu z więzienia próbuje odnaleźć się w nowej rzeczywistości, odwiedza dawnych przyjaciół i spaceruje po ulicach miasta.

</doc>
<doc id="1746993" url="https://pl.wikipedia.org/wiki?curid=1746993" title="Społeczeństwo pierwotne">
Społeczeństwo pierwotne

Społeczeństwo pierwotne (ang. "primitive society") – termin stosowany w odniesieniu zarówno do najdawniejszych społeczeństw, jak i do społeczeństw o prostej technologii, istniejących współcześnie. Jako narzędzie opisu społeczeństw przeszłości jest ono oceniane negatywnie, gdyż żadne z nich nie jest pozostałością wcześniejszego stadium ewolucyjnego, każde ma swą własną historię i drogę rozwoju. Ponadto improwizacja na podstawie materiałów pozostałych z przeszłości nie jest rzeczą łatwą i wymaga wielkiej przenikliwości.

</doc>
<doc id="1746994" url="https://pl.wikipedia.org/wiki?curid=1746994" title="Czaszkowce">
Czaszkowce

Czaszkowce – grupa zwierząt posiadających czaszkę. Zwykle synonimizowana z kręgowcami. W ujęciu kladystycznym jest to klad obejmujący kręgowce i śluzice.
Poza czaszką czaszkowce rozwinęły wiele zaawansowanych cech, które umożliwiają im posiadanie bardziej złożonej budowy. Analizy genetyki molekularnej wykazały, że w porównaniu do prostszych organizmów, czaszkowce rozwinęły podwójny zestaw grup genów odpowiedzialnych między innymi za przekazywanie sygnałów w komórce, transkrypcję i morfogenezę (zobacz geny homeotyczne).

</doc>
<doc id="1746995" url="https://pl.wikipedia.org/wiki?curid=1746995" title="Craniata">
Craniata



</doc>
<doc id="1746996" url="https://pl.wikipedia.org/wiki?curid=1746996" title="Brown sauce">
Brown sauce

Brown sauce (z ang. "brązowy sos"; amer. ang. "steak sauce") – sos podawany najczęściej do potraw typu fast food, barbecue, szczególnie wołowiny, składający się z octu balsamicznego, koncentratu pomidorowego, pieprzu czarnego i pieprzu cayenne.

</doc>
<doc id="1746997" url="https://pl.wikipedia.org/wiki?curid=1746997" title="Wirczyk konwaliowaty">
Wirczyk konwaliowaty

Wirczyk konwaliowaty ("Vorticella convallaria") – jest "protistem zwierzęcym" (pierwotniakiem) należącym do typu orzęsków (Ciliata) z rodzaju wirczyk. Ma kształt podobny do odwróconego dzwonu. Osiąga wielkość 50 μm - 90 μm bez nóżki. Nóżka ma zwykle długość w granicach 100 - 500 μm. Prowadzi z reguły osiadły tryb życia przyczepiając się do podłoża za pomocą nóżki. Żywi się glonami i bakteriami.

</doc>
<doc id="1746998" url="https://pl.wikipedia.org/wiki?curid=1746998" title="TV Słupsk w sieci Vectra">
TV Słupsk w sieci Vectra

TV Słupsk w sieci Vectra – komercyjna telewizja regionalna obejmująca zasięgiem Słupsk, Ustkę, Sławno i Lębork, z siedzibą główną w Słupsku przy ul. Jana Pawła II 1 (VIIp.). Telewizja dostępna jest wyłącznie w kablowej i cyfrowej ofercie sieci Vectra. Stacja telewizyjna w obecnym kształcie (obecny właściciel) istnieje od 2002 roku; od początku jej trzon stanowiły osoby, które w latach 90. współtworzyły pierwsze telewizje lokalne, nadające w regionie słupskim.
Historia.
Pierwsze programy lokalne w słupskich sieciach kablowych: Vectra i BTTT pojawiły się w roku 1993. Nadawane na początku nieregularnie, już w roku 1994 przyjęły formę ukazujących się trzy razy w tygodniu trzydziestominutowych bloków programowych, zawierających serwisy informacyjne oraz reportaże z wydarzeń na terenie miasta.
W grudniu roku 1997, kilka miesięcy po połączeniu się dwóch sieci kablowych, rozpoczęte zostało nadawanie stałego bloku programowego pod nazwą TV Vectra Słupsk. Nadawany w poniedziałki, środy i piątki program składał się z serwisu informacyjnego "Obserwator", magazynu publicystycznego i audycji reportażowych. W kwietniu 1998 roku TV Vectra Słupsk zwiększyła produkcję audycji, rozpoczynając nadawanie trzydziestominutowego, premierowego programu pięć dni w tygodniu, o godzinie 17.15, z powtórką o godzinie 22.00. Poza programem słupskim na tym samym kanale oglądać można było filmy i audycje kanału ATV. W roku 1999 w programie lokalnym pojawiły się nowe audycje kulturalne i dokumentalne, a czas nadawania został wydłużony o 15 minut (godz. 17.15 – program premierowy 30 minut; godz. 20.15 – program premierowy 15 minut + powtórka serwisu informacyjnego; godz. 22.00 – powtórka z godziny 17.15). TV Vectra Słupsk ostatni program wyemitowała 30 maja 2000 roku. Funkcje redaktorów naczelnych pełnili w niej kolejno: Agnieszka Klawinowska (1997-1998), Iwona Wołowska (1998-1999) i Andrzej Gross (1999-2000).
Od czerwca 2000 roku producentem programu lokalnego dla sieci Vectra była Agencja Dziennikarska "JAR-PRESS", która przyjęła nazwę programu: TV Słupsk. Do końca maja 2002 roku stacja produkowała i nadawała czterdziestopięciominutowy program lokalny, ukazujący się od poniedziałku do soboty w godzinach 17.15 – 18.00, z powtórką o godzinie 22.00. Redaktorem naczelnym stacji był Jarosław Matul.
31 maja 2002 roku nadany został pierwszy program lokalny nowego producenta: Studia Produkcji Telewizyjnej i Reklamy "OSKAR".
TV Słupsk w sieci Vectra.
Początkowo stacja produkowała godzinny program lokalny, ukazujący się od poniedziałku do soboty w godzinach 17.15 – 18.00, z powtórką o godzinie 22.00. Od października 2002 roku godzinny program lokalny, zawierający serwis informacyjny, cykliczne audycje dokumentalne, sportowe i rozrywkowe i reportaże nadawany był w systemie wielokrotnego powtórzenia (tzw. "pętli programowej"), czternaście godzin na dobę. Ostatecznie stacja zwiększyła godziny nadawania do pełnej doby. Przez blisko cztery lata telewizja produkowała program lokalny na zlecenie operatora kablowego, firmy Vectra S.A. W tym czasie produkcja obejmowała odrębne programy lokalne i kanały planszowe dla Słupska, Ustki i Wejherowa (po zakończeniu nadawania przez Telewizję ECHO). 18 maja 2006 roku stacja otrzymała samodzielną koncesję Krajowej Rady Radiofonii i Telewizji na nadawanie w sieci Vectra programu lokalnego w Słupsku i Ustce. Profil programu określony został jako informacyjno-publicystyczny. Przyjmując ostatecznie nazwę "TV Słupsk w sieci Vectra" stacja wycofała się z prowadzenia oddziału w Wejherowie (obecnie TV Kaszuby), a wśród jej planowanych działań znalazły się: rozszerzenie czasu nadawania do dwudziestu czterech godzin na dobę (wprowadzone jeszcze w roku 2006), oraz rozszerzenie zasięgu na Sławno (ostatecznie zrealizowane w roku 2009). W roku 2006 stacja rozszerzyła formułę współpracy z nadawcami lokalnymi na terenie całej Polski, rozpoczynając emisję wspólnego pasma programowego "VECTRAMEDIA". W połowie roku 2008, decyzją operatora – firmy Vectra S.A. TV Słupsk w sieci Vectra została pierwszym w Polsce programem lokalnym, dostępnym w odbiorze cyfrowym. Obecnie stacja nadaje sześćdziesięciominutowy program premierowy siedem dni w tygodniu, z wielokrotnym powtórzeniem, w systemie dwudziestoczterogodzinnym. Program jest wspólny dla całego zasięgu telewizji, tj. Słupska, Ustki, Sławna i Lęborka. Audycje TV Słupsk w sieci Vectra oglądać można także w paśmie programowym "VECTRAMEDIA", obejmującym ponad 80 miast w całej Polsce. Funkcje redaktorów naczelnych pełnili w TV Słupsk w sieci Vectra kolejno: Andrzej Gross (2002-2003 i 2004-2009), Jacek Żukowski (2003-2004), Małgorzata Maciejuk (od XII. 2009 – obecnie). Od roku 2009 w siedzibie, w Słupsku, funkcję kierowników redakcji pełnili kolejno: Karolina Pioterek (2009 – 2010), Agnieszka Lademan (2010 – 2011), Bożena Bugańska (2011 – obecnie).
TV Słupsk w sieci Vectra dwukrotnie nominowana była do nagrody "Kryształowego Ekranu" ogólnopolskiego konkursu telewizji lokalnych: "To nas dotyczy": w roku 2004 za cykl audycji muzycznych Andrzeja Grossa "Tylko o mnie" (w kategorii "Wywiad") oraz w roku 2008 za reportaż Tomasza Częścika "Kozi biznes" (w kategorii "Krótka forma telewizyjna/reportaż), programy TV Słupsk w sieci Vectra, m.in. "Obserwator" – serwis informacyjny pod redakcją Tomasza Częścika, "Magazyn Ustecki" – magazyn informacyjny pod redakcją Tomasza Częścika, "Przegląd 14" – magazyn kulturalny pod redakcją Agnieszki Lademan i Andrzeja Grossa i "Tylko o mnie" – audycja muzyczna z udziałem Kayanisa znajdowały się także w pierwszych dziesiątkach preselekcji tego samego konkursu.
TV Słupsk w sieci Vectra jest członkiem Ogólnopolskiego Stowarzyszenia Telewizji Lokalnych "VECTRAMEDIA", nadającego wspólne okno programowe w ponad 70 telewizjach lokalnych na terenie całej Polski, oraz Polskiej Izby Komunikacji Elektronicznej.

</doc>
<doc id="1746999" url="https://pl.wikipedia.org/wiki?curid=1746999" title="Gabriel García Moreno">
Gabriel García Moreno

Gabriel Gregorio García Moreno (ur. 24 grudnia 1821, zm. 6 sierpnia 1875) – pisarz polityczny, dwukrotny prezydent Ekwadoru.
Życiorys.
Urodził się w Guayaquil w Ekwadorze w głęboko religijnej rodzinie katolickiej. Ukończył Collegio Nacional de la Unicersidad. Został seminarzystą i przyjął niższe święcenia kapłańskie. Studiował prawo i 26 października 1844 uzyskał stopień doktora. W czasie studiów związał się z grupą młodych spiskowców, która podjęła nieudaną próbę obalenia prezydenta Juana José Floresa, i musiał opuścić Ekwador. Po powrocie do kraju zaczął wydawać antyrządową gazetkę, zyskując stopniowa coraz więcej zwolenników. W 1847 zyskał mandat radnego w radzie miejskiej Quito. W latach 1853–1859 Garcia Moreno jeszcze dwukrotnie musiał udawać się na emigrację z przyczyn politycznych. W maju 1859 powrócił do kraju i zgłosił swoją kandydaturę w wyborach prezydenckich. W 1861 po wygraniu wyborów został prezydentem Ekwadoru. Jego rządy charakteryzowały się prowadzeniem polityki religijnej i edukacyjnej oraz prowadzeniem eksploatacji zasobów naturalnych. Autorytaryzm połączony z oskarżeniami o korupcję zmusił Moreno do dymisji. W 1865 objął placówkę dyplomatyczną w Chinach. W 1869 powrócił do Ekwadoru i ponownie objął urząd prezydencki. Doprowadził do przedłużenia kadencji prezydenckiej do sześciu lat i przeforsowania prawa do ponownego ubiegania się o prezydenturę. Proklamował konstytucję, która m.in. ustanawiała sądy kościelne niezależne od sądów powszechnych, przekazywała edukację w ręce kleru oraz stanowiła, że obywatelami Ekwadoru mogą być wyłącznie osoby wyznania rzymskokatolickiego. Moreno uważał, że prezydent, mimo że wybrany przez naród, odpowiada wyłącznie przed Kościołem. W wyniku kolejnych wyborów prezydenckich w maju 1875 Gabriel Garcia Moreno został wybrany po raz trzeci, jeszcze większą liczbą głosów niż w 1869. Rosnąca popularność tak żarliwego katolika u steru władzy państwowej nie podobała się członkom masońskich lóż, pozbawionych możliwości działania w kraju, i wywoływała nienawiść środowisk antychrześcijańskich, które wydały nieoficjalny „wyrok śmierci” na prezydenta. W Nowej Granadzie powstał ruch oporu, z którego przedstawicieli wylosowano potencjalnych zabójców Moreno. Specjalna grupa zamachowców poczęła śledzić każdy ruch prezydenta i wypatrywać okazji do jego zamordowania. Przywódca zamachowców, Faustino Rayo, z okrzykiem: "Śmierć tyranowi!" – ugodził go maczetą w kark, niemal odrąbując ramiona, którymi nieszczęśnik próbował się osłonić, a w tym czasie trzej wspólnicy zbrodniarza wypalili mu w pierś z rewolwerów. Konający upadł na plac, a Rayo kilkakrotnie uderzył go jeszcze maczetą. Już leżąc w agonii, prezydent zdołał umoczyć palec we własnej krwi i napisać na ziemi: "Dios no muere" ("Bóg nie umrze")". Prezydent w chwili śmierci miał przy sobie napisane tego samego ranka orędzie, w którym znalazły się następujące słowa: Republika cieszyła się ostatnio sześcioma latami pokoju i śmiało kroczyła drogą prawdziwego postępu, pod wyraźną opieką Opatrzności (…) Jeśli dopuściłem się jakichś uchybień, tysiąckrotnie proszę o przebaczenie (…) Jeśli wierzycie, że coś mi się udało, przypiszcie to w pierwszej kolejności Bogu i Niepokalanej."
Udany zamach został przeprowadzony 6 sierpnia 1875. Po jego śmierci nowy prezydent natychmiast ogłosił program przywrócenia pełni praw politycznych i całkowitej wolności słowa.
Ocena rządów.
W okresie rządów Garcia Moreno przeprowadzono w Ekwadorze wiele konserwatywnych reform, w tym ograniczenie praw politycznych i religijnych (obywatelami Ekwadoru mogły być wyłącznie osoby wyznania rzymskokatolickiego) i wolności słowa. Znaczne przemiany objęły szkolnictwo, które przekazano w ręce kleru. Liczba szkół wzrosła z dwustu do sześciuset, a do niektórych z nich dopuszczono kobiety i Indian. Nie dysponując w kraju kadrą, która byłaby w stanie zapełnić wszystkie instytucje, jakie pragnął założyć, prezydent sprowadził do Ekwadoru zgromadzenie Braci Szkół Chrześcijańskich, powierzając im nauczanie chłopców; edukację dziewczynek oddał w ręce Sióstr Nauczycielek św. Doroty Przenajświętszych Serc oraz Sióstr Opatrzności Bożej; do pracy w szpitalach zaprosił Siostry Miłosierdzia; reedukacją kobiet miały się zająć Siostry Dobrego Pasterza. Opieka nad młodzieżą i misjami przypadła jezuitom, o seminaria zaś mieli się zatroszczyć lazaryci. Prezydenckie dokonania na polu edukacji robią wielkie wrażenie. Garcia Moreno założył wiele szkół i kolegiów, zreformował dawne ośrodki kształcenia, zmodernizował uniwersyteckie studia medyczne, ufundował konserwatorium muzyczne, szkoły sztuk pięknych i rzemiosła oraz politechnikę. Wybudował także obserwatorium astronomiczne, otworzył pierwsze muzea i ogród botaniczny. Wspierał artystów, wysyłając wielu z nich do Europy, aby tam uzupełnili ­wykształcenie.
Rozbudowano również sieć dróg. Przeciwnicy zarzucali Garcii Moreno autokratyzm i surowość, a także uległość wobec Kościoła katolickiego. W uznaniu jego zasług dla Kościoła arcybiskup Quito wystąpił w 1939 z wnioskiem o jego kanonizację.

</doc>
<doc id="1747000" url="https://pl.wikipedia.org/wiki?curid=1747000" title="Vorticella convallaria">
Vorticella convallaria



</doc>
<doc id="1747001" url="https://pl.wikipedia.org/wiki?curid=1747001" title="Hydra convallaria">
Hydra convallaria



</doc>
<doc id="1747003" url="https://pl.wikipedia.org/wiki?curid=1747003" title="Jonatan Maidana">
Jonatan Maidana

Jonatan Ramón Maidana (ur. 29 lipca 1985 w Adrogué w prowincji Buenos Aires) – argentyński piłkarz grający na pozycji obrońcy.
Kariera klubowa.
Piłkarz jest wychowankiem Los Andes, gdzie w 2003 roku rozpoczął swoją karierę piłkarską.
Od 2005 roku, przez trzy lata był zawodnikiem Boca Juniors, w trakcie których zwyciężył w najważniejszy na kontynencie rozgrywkach Copa Libertadores. Latem 2008 roku przeniósł się do Europy, podpisując pięcioletni kontrakt z ukraińskim Metalistem Charków.
Z ukraińskiego klubu, został w styczniu 2010 roku, wypożyczony do Banfieldu, a następnie latem został sprzedany do River Plate, gdzie występuje do dnia dzisiejszego (z roczną przerwą na grę dla meksykańskiej Tolucii). W pierwszym sezonie spadł z klubem do drugiej ligi - Primera B Nacional, jednak już po roku wrócił do najwyższej ligi. Od tego momentu zdobył z klubem: jedno mistrzostwo kraju, dwa Copa Libertadores, dwa puchary Argentyny, dwa Recopa Sudamericana, dwa Superpuchary Argentyny i jeden raz Copa Sudamericano oraz Copa Campeonato.
Kariera reprezentacyjna.
W pierwszej reprezentacji Argentyny zadebiutował w marcu 2011 roku w spotkaniu przeciwko Wenezueli (4:1).
Uczestnik Copa America 2016, w trakcie którego wystąpił w jednym spotkaniu - przeciwko Boliwii w fazie grupowej (3:0).
Maidana jest byłym reprezentantem Argentyny na szczeblu U-20 i U-23.

</doc>
<doc id="1747005" url="https://pl.wikipedia.org/wiki?curid=1747005" title="Stanisław Gawlik (polityk)">
Stanisław Gawlik (polityk)

Stanisław Gawlik (ur. 6 maja 1941 w Karwinie) – polski inżynier i działacz mniejszości polskiej na Zaolziu, poseł do Izby Ludowej Zgromadzenia Federalnego Czechosłowacji (1992).
Życiorys.
W 1972 ukończył Akademię Rolniczą we Wrocławiu ze specjalnością inżyniera rolnictwa. W latach 1972–1976 pracował jako zootechnik w miejscowości Szonychel, a od 1976 w gospodarstwie rolniczym w Jabłonkowie. Od 1961 do 1967 pozostawał członkiem Komunistycznej Partii Czechosłowacji. Działał w Polskim Związku Kulturalno-Oświatowym (PZKO, od 1957). Na początku lat 90. pełnił funkcję przewodniczącego Rady Wykonawczej Ruchu Politycznego Coexistentia. W 1992 został wybrany jednym z dwóch polskich posłów do Izby Ludowej Zgromadzenia Federalnego Czechosłowacji.
Od 1972 jest członkiem Czeskiego Zrzeszenia Technicznego ("Český svaz vědeckotechnických společností", ČSVTS).

</doc>
<doc id="1747007" url="https://pl.wikipedia.org/wiki?curid=1747007" title="Teatr Akcje">
Teatr Akcje



</doc>
<doc id="1747011" url="https://pl.wikipedia.org/wiki?curid=1747011" title="Włodzimierz Gniazdowski">
Włodzimierz Gniazdowski

Włodzimierz Gniazdowski ps. "Dziadek" (ur. 21 marca 1906 w Rakowie, zm. 21 marca 1980 we Włocławku) – polski nauczyciel, działacz społeczny, założyciel teatrów.
Życiorys.
Dzieciństwo i młodość.
Włodzimierz Gniazdowski urodził się w Rakowie w rodzinie Ignacego Gniazdowskiego i Marii z domu Leszczyńskich. W 1913 został zesłany wraz z rodziną do Jekaterynosławia, gdzie uczęszczał do szkoły rosyjskiej. W 1917 przeniósł się do polskiego już gimnazjum im. Tadeusza Kościuszki. Gdy wrócił do kraju uczył się w gimnazjum w Lublinie i w Krotoszynie.
Dwudziestolecie międzywojenne.
W 1925 zdał maturę, a następnie podjął studia humanistyczne w Poznaniu, które ukończył dopiero w roku 1933, ze względu na odbytą w międzyczasie służbę wojskową w Jarocinie. Już będąc uczniem gimnazjum pisywał do gazetek szkolnych głównie utwory satyryczne. Od 1935 do 1936 roku prowadził w poznańskiej rozgłośni radiowej gawędy skierowane do żołnierzy poborowych.
II wojna światowa.
Przed wojną był działaczem społeczno-katolickim. W 1939 został wysłany na front. W wyniku bitwy nad Bzurą przeszedł do niewoli. W oflagach Osterode XI i Woldenberg IIc organizował życie teatralne. Ukończył tam kursy pedagogiczne dla nauczyciela szkół średnich, uczył także szeregowych.
Okres powojenny.
Po wyzwoleniu osiadł z rodziną we Włocławku. Uczestniczył w reaktywowaniu Gimnazjum Ziemi Kujawskiej (obecnego Liceum Ziemi Kujawskiej). W 1946 stworzył Amatorski Teatr Szkolny, działający przy gimnazjum i od tamtej pory działał na rzecz teatru. Był także prezesem Caritasu. W 1950 został skazany na rok więzienia, lecz karę anulowano, a w 1959 został zrehabilitowany. Podczas tego krótkiego pobytu w więzieniu pracował jako bibliotekarz i założył teatr, w którym aktorami byli sami więźniowie.
W latach 1951–1963 wykładał język polski w państwowym liceum dla pracujących we Włocławku. W latach 1953–1964 prowadził ponadto kółko recytatorskie w Liceum Ziemi Kujawskiej. Od 1953 kierował Teatrem Ludzi Upartych. W latach 1953–1969 wystawiał w teatrze ZNP we Włocławku ponad 250 sztuk. Od 1963 wykładał język polski w Państwowym Liceum im. Marii Konopnickiej we Włocławku. Pracował tam do przejścia na emeryturę w 1979.
Stworzył Młodzieżową Estradę Poetycką i przewodniczył Szkolnemu Teatrowi Poezji, z którym wystawiał sztuki w Polsce, NRD i Czechosłowacji. Pisał także wiersze satytyczne, artykuły i opowiadania. Zmarł we Włocławku w swoje 74 urodziny. Został pochowany na Cmentarzu Komunalnym we Włocławku.
Jego imieniem nazwano Teatr Impresaryjny we Włocławku. W 2016 roku przy domu przy ul. Wojska Polskiego 4 w którym mieszkał, odsłonięto kamień upamiętniający Gniazdowskiego, a także mieszkających tam w innych okresach Feliksę Szałwińską i Ludwika Boucharda. Głaz ufundowali Jacek i Bożena Rejowie.

</doc>
<doc id="1747017" url="https://pl.wikipedia.org/wiki?curid=1747017" title="Kaissa">
Kaissa

Kaissa, ros. Каисса – program szachowy opracowany w latach 60. XX wieku w Związku Radzieckim, którego nazwa pochodzi od imienia mitycznej bogini szachów, Caissy. W 1974 r. zwyciężył w pierwszych mistrzostwach świata komputerów, rozegranych w Sztokholmie.

</doc>
<doc id="1747018" url="https://pl.wikipedia.org/wiki?curid=1747018" title="Nando Rafael">
Nando Rafael

Nando Rafael (ur. 10 stycznia 1984 w Luandzie, Angola) – angolski piłkarz grający na pozycji napastnika.
Mierzy 180 cm i gra jako wysunięty napastnik. Jest wychowankiem słynnej szkółki Ajaxu Amsterdam, w której podnosił swoje umiejętności w latach 1994-2002.
Przed zawodową karierą.
Jego rodowitym krajem jest Angola, którą jednak opuścił w wieku 8 lat. Powód był niezwykle przykry, bowiem jego rodzice zginęli w wojnie domowej. Sam Rafael przeżył tylko dlatego, iż w czasie ataku na jego rodzinne miasto, przebywał w sąsiedniej miejscowości, gdzie grał w piłkę. Niedługo później, nielegalnie wyemigrował do Holandii. Po dziesięciu latach i długim sporze z holenderskimi władzami, udało mu się zdobyć paszport Angoli. Nando nie otrzymał jednak pozwolenia na pracę, dlatego musiał wyjechać do Niemiec.
Kariera.
Rafael już w Angoli kopał w piłkę. Podczas pobytu w Holandii, zapisał się do prestiżowej szkółki Ajaxu Amsterdam, gdzie podnosił swoje umiejętności. Ze względu na problemy związane z brakiem pozwolenia na pracę, w 2002 roku wyjechał do Berlina, gdzie związał się z tamtejszą Herthą BSC. Mimo iż barwy Starej Damy reprezentował zaledwie przez trzy lata, to swoimi bramkami dał się zapamiętać kibicom. W pewnym momencie stracił miejsce w pierwszej jedenastce i przeniósł się do Borussii Mönchengladbach. Tam miał rozpocząć nowy rozdział swojej karierze, ale było nieco gorzej niż w poprzednim klubie. Przez dwa sezony gry zaliczył 45 spotkań i zdobył tylko 9 bramek. Pod koniec sezonu 2007/2008 Nando świętował awans do Bundesligi ze ”Źrebakami”. Pomimo tego sukcesu, postanowił przenieść się do Aarhus. Od czerwca 2012 roku występował w Fortunie Düsseldorf. W 2013 roku przeszedł do Henan Jianye. W 2015 został zawodnikiem VfL Bochum. W 2016 roku odszedł z tego klubu.
Rafael, po otrzymaniu niemieckiego obywatelstwa, spisywał się na tyle dobrze, że otrzymał powołanie do reprezentacji Niemiec U-21. W jej barwach rozegrał 13 spotkań i zdobył 5 goli.
Życie prywatne.
Obywatelstwo niemieckie Nando uzyskał w lipcu 2005. Od tamtego czasu mieszka ze swoją dziewczyną, Laurą. W grudniu 2006 roku przyszła na świat ich córka, której dali na imię Chelsea.

</doc>
<doc id="1747019" url="https://pl.wikipedia.org/wiki?curid=1747019" title="Daltaban Mustafa Pasza">
Daltaban Mustafa Pasza

Daltaban Mustafa Pasha II - wielki wezyr Imperium osmańskiego z pochodzenia Serb i janczar.
W 1696 roku został gubernatorem w Diyarbakır. Od 1697 roku odpierał ataki austriackie w Bośni (V wojna austriacko-turecka). W 1699 roku został gubernatorem Bagdadu. Od 4 września 1702 do 24 stycznia 1703 roku był wielkim wezyrem. Zginął podczas misji krymskiej w 1703 roku.

</doc>
<doc id="1747024" url="https://pl.wikipedia.org/wiki?curid=1747024" title="Laskówiec">
Laskówiec

Laskówiec – jedna z dzielnic Konina, osiedle domków jednorodzinnych. Znajduje się we wschodniej części miasta, przy drodze do Lichenia i Kramska. Znajduje się tam kościół pw. bł. Jerzego Matulewicza, którego budowę rozpoczął ks. Paweł Szudzik w 1998 roku.

</doc>
<doc id="1747026" url="https://pl.wikipedia.org/wiki?curid=1747026" title="Margiel Duży">
Margiel Duży



</doc>
<doc id="1747029" url="https://pl.wikipedia.org/wiki?curid=1747029" title="Wywilżnia karłówka">
Wywilżnia karłówka



</doc>
<doc id="1747030" url="https://pl.wikipedia.org/wiki?curid=1747030" title="Eamon de Valera">
Eamon de Valera



</doc>
<doc id="1747032" url="https://pl.wikipedia.org/wiki?curid=1747032" title="Wilder Graves Penfield">
Wilder Graves Penfield



</doc>
<doc id="1747033" url="https://pl.wikipedia.org/wiki?curid=1747033" title="European Broadcasting Union">
European Broadcasting Union



</doc>
<doc id="1747034" url="https://pl.wikipedia.org/wiki?curid=1747034" title="Volksgenosse">
Volksgenosse

Określenie Volksgenosse (w jęz. niem. „towarzysz narodowy”) było używane przez niemieckich narodowych socjalistów i oznaczało osoby należące – według nazistów – do „niemieckiej lub pokrewnej krwi”.
W czwartym punkcie dwudziestopięciopunktowego programu Narodowosocjalistycznej Niemieckiej Partii Robotników (NSDAP) z roku 1920 zapisano:
Członkowie NSDAP zwracali się do siebie zwrotem "Parteigenosse" (niem. „towarzysz partyjny”). Zwroty „towarzysz narodowy” i „towarzysz partyjny” były używane, aby odciąć się od tradycji zwrotu "Genosse" (niem. towarzysz), używanego przez członków partii socjaldemokratycznej i komunistycznej.

</doc>
<doc id="1747038" url="https://pl.wikipedia.org/wiki?curid=1747038" title="Keith (Szkocja)">
Keith (Szkocja)

Keith (gael. " Baile Chèith") - małe miasteczko na północy Szkocji. Ludność: około 5 tysięcy mieszkańców. Keith podzielone jest na nowe i stare miasto zwane Fife Keith. Najstarsza część miasta zbudowana została około 1180 roku. Najwięcej osiedli usytuowanych jest w górnej części osady, nad rzeką. Lokacji dokonał w 1755 roku hrabia Findlater. Keith położone jest na skrzyżowaniu dróg A95 i A96. W miasteczku znajduje się centrum zdrowia, dentyści, optycy i wiele salonów fryzjerskich oraz studio tatuażu i piercingu. Keith posiada trzy szkoły: Keith Grammar School, Keith Primary School oraz St Thomas RC Primary School. 
Doroczne obchody Keith Country Show są ważnym wydarzeniem w całej północno-wschodniej Szkocji. 
Historia i kultura.
Z "Kronik Keith", opracowanych w XIX wieku, dowiadujemy się, że pierwotnie miasto znane było jako "Kethmalruff". Nazwa była hołdem złożonym świętemu Rufusowi, co sugeruje, że pierwszy kościół w Keith zbudowany był w średniowieczu w tzw. Epoce Ciemności (dowodzić tego może także starożytny cmentarz, zachowany w dawnym stylu, mimo iż kościół został przebudowany w stylu wiktoriańskim). Są to jednak tylko hipotezy, nie potwierdzone archeologicznie. 
Językiem miejscowym był w przeszłości Doric, używano także szkockiej odmiany języka Gaelic. Obecnie mieszkańcy Keith, podobnie jak wszyscy obywatele Wielkiej Brytanii, posługują się językiem angielskim. 
Atrakcje turystyczne.
W Keith znajduje się muzeum tartanu, słynnej szkockiej tkaniny w kratę, z której szyje się słynne na cały świat kilty. Miasteczko znajduje się ponadto na początku szlaku whiskey słodowej (m.in. Glenfiddich Whiskey, będącej produktem lokalnym), posiada trzy destylarnie, w tym Strathisla Distillery, jedną z najstarszych w całym rejonie Highlands. Z Keith do Dufftown biegnie 11-milowa zabytkowa trasa kolejowa. 
Towarzystwo Dziedzictwa Keith (The Keith Heritage Group) opublikowało wiele map, przeznaczonych dla turystów, przemierzających okoliczne szlaki. 
Dwa razy w roku odbywają się w Keith uroczystości, przyciągające turystów z całego kraju. Pierwsza z nich to TMSA Keith Festival, przypadające na drugi weekend czerwca i poświęcone tradycyjnej muzyce regionu. W tym czasie w Keith odbywają się koncerty, konkursy, sesje muzyczne. W drugi weekend sierpnia miasto celebruje the Keith Country Show. Pierwsza taka uroczystość miała miejsce w 1872 roku i do dnia dzisiejszego tradycyjnie polega na przyznawaniu nagród zwierzętom hodowlanym oraz zabawach familijnych. 
Sport w Keith.
W miasteczku znajduje się pole golfowe, trzy korty tenisowe, klub bilardowy, kort do gry w squasha, skate park, boiska futbolowe, wielka hala sportowa oraz basen z siłownią i sauną. W Keith działa także klub krykietowy.
Religia.
Mieszkańcy Keith w większości są wyznania anglikańskiego. W miasteczku działa jedna parafia katolicka, w której pracują także polscy księża.

</doc>
<doc id="1747040" url="https://pl.wikipedia.org/wiki?curid=1747040" title="Jiri Holy">
Jiri Holy



</doc>
<doc id="1747041" url="https://pl.wikipedia.org/wiki?curid=1747041" title="Jiří Holý">
Jiří Holý

Jiří Holý (ur. 28 kwietnia 1953 w Nowym Jiczinie) – literaturoznawca, krytyk i edytor czeski. 
Życie.
Ukończył studia bohemistyczne i germanistyczne na Uniwersytecie Karola w Pradze (1977). Pracuje w Instytucie Literatury Czeskiej Czeskiej Akademii Nauk. Ma tytuł profesora. Wykładowca uczelni czeskich, austriackich i niemieckich. 
Twórczość naukowa.
Ogłosił m.in. prace 
Współautor jednej z najnowszych historii literatury czeskiej: Jan Lehár, Alexandr Stich, Jaroslava Janáčková, Jiří Holý, "Česká literatura od počátku k dnešku" (1998, Literatura czeska od początków do dnia dzisiejszego).

</doc>
<doc id="1747043" url="https://pl.wikipedia.org/wiki?curid=1747043" title="Wyspa Owcza">
Wyspa Owcza



</doc>
<doc id="1747047" url="https://pl.wikipedia.org/wiki?curid=1747047" title="Lily of the West">
Lily of the West

Lily of the West – folkowa piosenka zaaranżowana przez Boba Dylana, nagrana przez niego w czerwcu 1970 r. i wydana na albumie "Dylan" w listopadzie 1973 r. Znana także jako „Lily of the West (Flora)”.
Historia i charakter utworu.
Utwór ten został nagrany 5 czerwca 1970 r. w Columbia Studio E na 7 sesji do albumu "New Morning". Oprócz niego nagrał Dylan wtedy jeszcze: „If Dogs Run Free”, „Sign on the Window”, „Winterlude”, „Father of Night”, „Went to See the Gypsy” i „The Man in Me (wszystkie te wersje zostały wydane na "New Morning") oraz „Ah-Ooh! (instrumentalny), „I Forgot to Remember to Forget Her”.
Piosenka ta jest starą balladą, która przetrwała zarówno dzięki drukowi jak i formie ustnej. Należy do tzw. ballad drukowanych (ang. "broadside"; zob. ballada). Po przedostaniu się do USA stała się niezwykle popularna wśród piosenkarzy wykonujących tzw. ballady pokojowe (a tym samym i w rodzinnym muzykowaniu) oraz wśród drukujących ballady. W połowie XIX w. była tak popularna w stanie Kansas, że używano jej do parodiowania różnych spraw. Stała się także już folkowym dziedzictwem.
Ballada ta jest balladą o morderstwie w wyniku niewierności. Pod względem muzycznym jest podobna do „Lakes of Pontchartrain”, który to utwór był wielokrotnie wykonywany przez Dylana, z dużo lepszym skutkiem. Chociaż obecnie „Lily” jest niemal całkowicie utożsamiana w folkiem amerykańskiego zachodu, to folkloryści brytyjscy zebrali jej wcześniejsze wersje głównie z Devonshire, Yorkshire, ale i innych regionów Wielkiej Brytanii. Niektórzy z nich przypuszczają, że ballada ta jest pochodzenia irlandzkiego z co najmniej 1839 r., chociaż mogła mieć inną melodię. Inni znajdują początek istnienia tej ballady także w Irlandii, ale jeszcze w czasach Cromwella. Jedna z wersji rozpoczynała się „When first I came to Ireland...”.
Dylan nigdy nie wykonywał tej ballady na koncertach.

</doc>
<doc id="1747048" url="https://pl.wikipedia.org/wiki?curid=1747048" title="Marián Čalfa">
Marián Čalfa

Marián Čalfa (ur. 7 maja 1946 w Trebišovie) – słowacki polityk i prawnik, minister i wicepremier, a w latach 1989–1992 premier Czechosłowacji.
Życiorys.
W 1964 wstąpił do Komunistycznej Partii Czechosłowacji. W 1970 ukończył studia na Wydziale Prawa Uniwersytetu Karola w Pradze, po czym podjął pracę w czechosłowackiej agencji informacyjnej. W 1972 został zatrudniony w czechosłowackim urzędzie rządu, gdzie m.in. kierował działem legislacyjnym, a w latach 1987–1988 pełnił funkcję zastępcy szefa tego urzędu. W kwietniu 1988 premier Lubomír Štrougal mianował go ministrem bez teki, funkcję tę pełnił do grudnia 1989. Od kwietnia 1988 był też przewodniczącym rady legislacyjnej.
W okresie zapoczątkowanej w listopadzie 1989 aksamitnej rewolucji uczestniczył w negocjacjach między komunistyczną władzą a opozycją. 3 grudnia objął stanowisko pierwszego wicepremiera w gabinecie Ladislava Adamca, a 7 grudnia został p.o. premiera. 10 grudnia 1989 objął urząd premiera w ramach tzw. rządu porozumienia narodowego. Stanowisko to zajmował do 2 lipca 1992, od 27 czerwca 1990 w ramach drugiego gabinetu. Od 10 do 29 grudnia 1989 wykonywał czasowo obowiązki głowy państwa. W styczniu 1990 wystąpił z Komunistycznej Partii Czechosłowacji, po czym dołączył do Społeczeństwa przeciw Przemocy (VPN). Z powodzeniem kandydował w wyborach z czerwca 1990 do jednej z izb Zgromadzenia Federalnego. Od 1991 był wiceprzewodniczącym Obywatelskiej Unii Demokratycznej (ODÚ-VPN) powstałej w wyniku rozłamu w VPN.
Po wyborczej porażce w 1992 wycofał się z działalności politycznej. Osiedlił się w Czechach, w 1993 przyjmując obywatelstwo tego kraju. Jako premier współpracował z Václavem Havlem, po odejściu z urzędu był jego nieformalnym doradcą. Podjął w Pradze praktykę prawniczą, zajął się działalnością konsultingową, działał również w sektorze bankowym. Powołany też w skład rady dyrektorów przedsiębiorstwa Pražská energetika.

</doc>
<doc id="1747055" url="https://pl.wikipedia.org/wiki?curid=1747055" title="Gmina Trzebinia-Siersza">
Gmina Trzebinia-Siersza



</doc>
<doc id="1747059" url="https://pl.wikipedia.org/wiki?curid=1747059" title="Milan Čič">
Milan Čič

Milan Čič (ur. 2 stycznia 1932 w Zakamiennym Klinie, zm. 9 listopada 2012 w Bratysławie) – słowacki prawnik, nauczyciel akademicki i polityk, profesor związany z Uniwersytetem Komeńskiego w Bratysławie, minister sprawiedliwości Słowackiej Republiki Socjalistycznej (1988–1989) i premier Słowacji (1989–1990), przewodniczący Sądu Konstytucyjnego (1993–2000), szef kancelarii prezydenta (2004–2012).
Życiorys.
Po ukończeniu w 1961 Wydziału Prawa Uniwersytetu Komeńskiego w Bratysławie pracował z przerwami jako wykładowca na macierzystej uczelni (do 1987). Był w międzyczasie również badaczem w Słowackiej Akademii Nauk. Specjalizował się w zakresie kryminologii, kryminalistyki i prawa karnego. W 1961 wstąpił do Komunistycznej Partii Czechosłowacji, należał do niej do 1990. W latach 1969–1970 pełnił funkcję wiceministra sprawiedliwości Słowackiej Republiki Socjalistycznej. Powrócił następnie do pracy naukowej, uzyskiwał stopnie kandydata nauk i doktora, doszedł do stanowiska profesora na Uniwersytecie Komeńskiego. Otrzymał członkostwo w Czechosłowackiej Akademii Nauk i w Słowackiej Akademii Nauk, w której pod koniec lat 80. był dyrektorem Instytutu Państwa i Prawa, a od 1988 do 1989 pełnił funkcję wicprezesa.
W kwietniu 1988 został ministrem sprawiedliwości w słowackim gabinecie, urząd ten sprawował do grudnia 1989. 12 grudnia 1989, po wydarzeniach aksamitnej rewolucji, objął stanowisko premiera, które zajmował do 27 czerwca 1990. W międzyczasie dołączył do Społeczeństwa przeciw Przemocy, od 1991 do 1992 działał w Ruchu na rzecz Demokratycznej Słowacji.
W wyborach z czerwca 1990 uzyskał mandat posła do Zgromadzenia Federalnego, który wykonywał do 1992. W 1992 przez krótki okres pełnił obowiązki wicepremiera Czeskiej i Słowackiej Republiki Federacyjnej. W latach 1993–2000 był przewodniczącym Sądu Konstytucyjnego Republiki Słowackiej. Powrócił następnie do aktywności politycznej. Krótko był wiceprzewodniczącym partii STRED, w 2001 bez powodzenia kandydował na przewodniczącego kraju bratysławskiego. W 2004 nowo wybrany prezydent Ivan Gašparovič powołał go na szefa kancelarii prezydenta. Stanowisko to zajmował do czasu swojej śmierci.
Pochowany został 14 listopada 2012 w katedrze św. Marcina w Bratysławie.

</doc>
<doc id="1747060" url="https://pl.wikipedia.org/wiki?curid=1747060" title="Uniwersytet Komeńskiego">
Uniwersytet Komeńskiego



</doc>
<doc id="1747063" url="https://pl.wikipedia.org/wiki?curid=1747063" title="Leopold Lahola">
Leopold Lahola

Leopold Lahola, właściwie Leopold Arje Friedmann (ur. 30 stycznia 1918 w Preszowie, zm. 12 stycznia 1968 w Bratysławie) – słowacki nowelista, dramaturg, poeta, tłumacz, scenarzysta i reżyser filmowy.
Życie.
Dzieciństwo spędził na Orawie, Jako Żyd nie mógł dokończyć w państwie słowackim studiów na Uniwersytecie Komeńskiego w Bratysławie. W czasie wojny najpierw skierowany był na roboty przymusowe, potem ukrywał się, trafił do obozu pracy, utracił najbliższych w obozie koncentracyjnym, walczył z Niemcami w oddziałach partyzanckich, został redaktorem czasopism czechosłowackiej armii. Pisane tuż po wojnie dramaty były zbyt realistyczne i zbyt pesymistyczne, by mogły spotkać się z życzliwą oceną po zadekretowaniu realizmu socjalistycznego. Pisarz w 1949 udał się na emigrację, mieszkał w Izraelu, Jugosławii, Francji, wreszcie w RFN. W okresie czechosłowackiej odwilży, w 1966, po raz pierwszy od wyjazdu z kraju przyjechał do Bratysławy. Tu w styczniu 1968 zmarł nagle na atak serca.
Twórczość.
Debiutował w 1940 przekładami poezji hebrajskiej.
Głównym tematem twórczości Laholi jest martyrologia Żydów i szerzej: II wojna światowa. Temat ten pojawił się już w dramatach "Štyri strany sveta" (1948, Cztery strony świata), "Antetát" (1949, Zamach).
Największe dzieło pisarza to zbiór opowiadań "Posledná vec" (1968, Rzecz ostatnia).
Lahola jest autorem kilku scenariuszy filmowych. Sam tuż przed śmiercią nakręcił film fabularny "Sladký čas Kalimagdory" (Słodki czas Kalimagdory) według powieści Jana Weissa "Spáč ve zvěrokruhu" (tytuł polskiego przekładu "Więzień Zodiaku").
Lahola opowiada swoje historie koncentrując się na przeżyciach jednostek i to bynajmniej nie przeżyciach typowych, schematycznych, tylko jedynych i niepowtarzalnych, a przy tym takich, które decydują o całym dalszym życiu, głęboko naruszają równowagę osobowości, pozostawiają trwałe poczucie zagrożenia, wyrwania z rodzimej gleby i winy wobec zamordowanych przez hitlerowców współbraci.

</doc>
<doc id="1747067" url="https://pl.wikipedia.org/wiki?curid=1747067" title="Erika Fuchs">
Erika Fuchs

Erika Fuchs z domu Petri (ur. 7 grudnia 1906 w Rostocku, zm. 22 kwietnia 2005 w Monachium) – niemiecka tłumaczka, która zasłynęła w Niemczech tłumaczeniem kreskówek Walta Disneya, a szczególnie opowieści o Kaczorze Donaldzie. W niemieckim przekładzie autorka dodała kilka skróconych wersji w oryginalny sposób tak aby brzmiały zabawnie oraz wiele aluzji literackich, z których kilka weszło do powszechnego używania, np. „Dem Ingeniör ist nichts zu schwör” co w wolnym tłumaczeniu oznacza „Nic nie jest zbyt trudne dla inżyniera”.
Fuchs spędziła większość dzieciństwa i młodość w Białogardzie, gdzie skończyła szkołę podstawową. Kierunkiem jej dalszej edukacji była historia sztuki. Jest absolwentką wyższych szkół w Lozannie, Monachium oraz Londynie. Jej praca doktorska była zatytułowana „Johann Michael Feichtmayr: i jego wkład do historii niemieckiej Rokoko”. Po II wojnie światowej pracowała jako tłumacz dla niemieckiego wydania „Reader’s Digest”. W 1951 roku została redaktorem naczelnym nowego niemieckiego magazynu Micky Maus, gdzie pracowała do roku 1988. W 2001 roku została uhonorowana nagrodą literacką im. Heimito von Doderera za prace nad Kaczorem Donaldem.

</doc>
<doc id="1747068" url="https://pl.wikipedia.org/wiki?curid=1747068" title="Boris Zala">
Boris Zala

Boris Zala (ur. 9 grudnia 1954 w Zlatych Moravcach) – słowacki politolog, dziennikarz i polityk, poseł do Słowackiej Rady Narodowej (1990, 2002–2009), deputowany do Parlamentu Europejskiego VII i VIII kadencji.
Życiorys.
W 1979 ukończył studia na Wydziale Filozofii Uniwersytetu Komeńskiego w Bratysławie. Na przełomie lat 70. i 80. zatrudniony jako dziennikarz radiowy, został zwolniony z powodów politycznych. W 1984 podjął pracę w stołecznym instytucie badawczym zajmującym się rozwojem społecznym i pracy ("Výskumný ústav sociálneho rozvoja a práce").
Po aksamitnej rewolucji pełnił obowiązki szefa kancelarii przewodniczącego Słowackiej Rady Narodowej. Związał się z Socjaldemokratyczną Partią Słowacji (SDSS), której był przewodniczącym (1990–1992). Zasiadał również w parlamencie (1990), będąc członkiem prezydium oraz komisji ds. bezpieczeństwa.
Od 1993 pozostawał zatrudniony w telewizji słowackiej, kontynuował również pracę na Uniwersytecie Komeńskiego. W 1999 bez powodzenia kandydował w wyborach prezydenckich. W 2000 został dyrektorem katedry politologii i studiów europejskich na Uniwersytecie Konstantyna Filozofa w Nitrze. W tym samym roku wstąpił do partii Smer, był członkiem jego zarządu. W 2002 ponownie uzyskał mandat posła do Rady Narodowej (reelekcja w 2006). W 2009 został wybrany do Parlamentu Europejskiego jako jeden z pięciu przedstawicieli Smer. Zasiadł w Komisji Spraw Zagranicznych. W 2014 z powodzeniem ubiegał się o reelekcję.
Jest wnukiem Tida J. Gašpara, kierującego urzędem propagandy Pierwszej Republiki Słowackiej (1939–1945).

</doc>
<doc id="1747070" url="https://pl.wikipedia.org/wiki?curid=1747070" title="Monika Beňová">
Monika Beňová

Monika Beňová (ur. 15 sierpnia 1968 w Bratysławie) – słowacka polityk i samorządowiec, parlamentarzystka krajowa, posłanka do Parlamentu Europejskiego V (w 2004) oraz VI, VII, VIII i IX kadencji.
Życiorys.
W 2003 uzyskała tytuł "bakalár" z politologii, a w 2005 magisterium. Odbyła studia licencjackie na Wydziale Nauk Politycznych i Stosunków Międzynarodowych Uniwersytetu Mateja Bela w Bańskiej Bystrzycy. W 2007 uzyskała tytuł "philosophiae doctor". W młodości pracowała jako asystentka w Eurohaus (1990–1992), a także kierownik spółek Seila (1992–1993), Martin Mangl (1993–1995) oraz „Planet sport” (1996–1997). Była również dyrektorem naczelnym przedsiębiorstwa WA Slovakia (1998–1999).
Od 1999 związana z ugrupowaniem Kierunek – Socjalna Demokracja, pełniła funkcję jego wiceprzewodniczącej (2000–2006). W 2002 została wybrana do Rady Narodowej, gdzie przewodniczyła Komisji Integracji Europejskiej. Była wiceprzewodniczącą stałej delegacji Rady do Wspólnej Komisji Parlamentarnej EU-Słowacja. W latach 2003–2004 pełniła obowiązki obserwatora Słowacji i następnie eurodeputowanej w Parlamencie Europejskim V kadencji. W 2004 została wybrana do PE VI kadencji.
W wyborach samorządowych w 2005 uzyskała mandat radnej sejmiku kraju bratysławskiego, wybrano ją na wiceprzewodniczącą tego gremium. W 2006 ubiegała się o urząd burmistrza Bratysławy, jednak ostatecznie przegrała z Andrejem Ďurkovským. W 2009 z powodzeniem ubiegała się o reelekcję w wyborach do PE. Zasiadła w Komisji Sprawiedliwości, Wolności i Spraw Wewnętrznych. W 2014 i 2019 utrzymywała mandat na VIII i IX kadencję.
Była zamężna, przed rozwodem nosiła nazwisko Flašíková-Beňová.

</doc>
<doc id="1747075" url="https://pl.wikipedia.org/wiki?curid=1747075" title="Katarína Neveďalová">
Katarína Neveďalová

Katarína Roth Neveďalová (ur. 10 listopada 1982 w Nitrze) – słowacka działaczka partyjna i młodzieżowa, posłanka do Parlamentu Europejskiego VII i IX kadencji.
Życiorys.
W latach 1997–2001 uczyła się w średniej szkole handlowej w Nitrze. W 2002 podjęła studia licencjackie (od 2007 magisterskie) na Uniwersytecie Konstantyna Filozofa w Nitrze. Pracowała jako asystentka w klubie poselskim ugrupowania Smer. Była również zastępczynią sekretarza ds. międzynarodowych tego ugrupowania.
W latach 2006–2009 pełniła funkcję członkini rady, a od 2009 wiceprzewodniczącej socjalistycznej młodzieżówki ECOSY. W 2009 została wybrana do Parlamentu Europejskiego, gdzie pracowała w Komisji Kultury i Edukacji. W Europarlamencie zasiadała do 2014. Później zatrudniona jako doradczyni wicepremiera w słowackim rządzie. W 2022 objęła mandat europosłanki IX kadencji (w miejsce zmarłego Miroslava Číža).

</doc>
<doc id="1747076" url="https://pl.wikipedia.org/wiki?curid=1747076" title="Komersz polski">
Komersz polski

Komersz Polski – uroczysty, corocznie organizowany ogólnopolski zjazd korporantów z wszystkich polskich korporacji akademickich.
Nawiązuje do tradycji przedwojennych Komerszów Ogólnokorporacyjnych. Pierwszy, zorganizowany przez Welecję odbył się w Warszawie 9 maja 1923 r. Do 1928 r. komersze organizowano co roku, potem średnio raz na dwa lata w kolejnych ośrodkach akademickich.
Do reaktywacji ogólnopolskich zjazdów korporantów pod nową nazwą: „Komersz Polski” doszło w 2006 r. z inicjatywy Welecji. Inspiracją dla nowej formuły komerszu ogólnopolskiego był „Komersz Narodów Bałtyckich”, coroczny zjazd korporacji bałtyckich organizowany kolejno w Estonii, Łotwie, Niemczech i Polsce.
Począwszy od 2008 roku wraz z Komerszem Polskim organizowany jest Kongres Polskich Korporacji Akademickich – spotkanie delegatów korporacji akademickich umocowanych do udziału w dyskusji i prezentacji stanowiska własnej korporacji na tematy wspólne środowisku korporacyjnemu.
Kolejne Komersze Polskie:

</doc>
<doc id="1747079" url="https://pl.wikipedia.org/wiki?curid=1747079" title="Free Internet Chess Server">
Free Internet Chess Server

Free Internet Chess Server (FICS) – darmowy internetowy serwer do gry w szachy przez Internet. Został założony jako bezpłatna alternatywa dla Internet Chess Club (ICC) po tym, jak ICC wprowadził opłaty za członkostwo.
Historia.
Pierwsza wersja Internet Chess Server (ICS) została stworzona przez Michaela Moore'a z University of Utah 15 stycznia 1992 r. 1 marca 1995 r. ICS przetransformował się na Internet Chess Club i wprowadził opłatę 49$ rocznie za członkostwo. Grupa niezadowolonych z tego faktu programistów pod przewodnictwem Chrisa Petroffa utworzyła bezpłatny serwer Free Internet Chess Serwer (FICS). Serwer rozpoczął działalność 5 marca 1995 r.
Programy klienckie.
Pod Microsoft Windows najbardziej zaawansowanym programem jest BabasChess. Oferuje on możliwość zmiany wielu ustawień za pomocą myszki, w przeciwieństwie do Jin Aplett. Jin Aplett jest oficjalnym programem klienckim - jest wybierany automatycznie po zalogowaniu się na stronie internetowej FICS. Jego wady to:
W programie klienckim BabasChess wiele opcji można ustawić za pomocą myszki. Kolejną zaletą jest przyjazny interfejs. BabasChess przystosowany jest też do gry w szachy kloc. Ciekawą możliwością jest opcja konfigurowania układu okien (ang. layout). Co ważne, jest też do wyboru polska wersja. Jednak BabasChess był projektowany dla Microsoft Windows, dlatego będąc uruchomiany na innych systemach operacyjnych, np. Linux, zdarzają mu się awarie.
Program kliencki Eboard jest zaprogramowany pod system operacyjny Linux. Ma on prostą, intuicyjną obsługę.
Popularność następujących programów klienckich na FICS-ie dla Windows XP:
Popularność następujących programów klienckich na FICS-ie dla Linux:
Warianty gry.
Na serwerze FICS można grać w następujące warianty szachów:
Ranking.
Na FICS-ie jest prowadzony osobny ranking dla każdego wariantu szachów. Ranking jest to liczba opisująca siłę gracza; im ranking większy, tym gracz silniejszy. Ranking zmienia się przez grę, ogólnie: wygrana zwiększa go, a przegrana zmniejsza. Wygrana z silniejszym przeciwnikiem da więcej punktów rankingowych niż w wygrana ze słabszym przeciwnikiem. Odwrotnie: przegrana ze słabszym graczem odejmie więcej punktów rankingowych niż przegrana z silniejszym szachistą. Jest jednak możliwość gry, po której ranking się nie zmieni bez względu na wynik, trzeba do "seek x y" dopisać "u" (skrót od ang. unrated, czyli partia nierankingowa), czyli "seek x y u".

</doc>
<doc id="1747080" url="https://pl.wikipedia.org/wiki?curid=1747080" title="Monika Smolková">
Monika Smolková

Monika Smolková (ur. 6 października 1956 w Janovìku) – słowacka ekonomistka i samorządowiec, posłanka do Parlamentu Europejskiego VII i VIII kadencji.
Życiorys.
Po ukończeniu średniej szkoły ekonomicznej w Preszowie kształciła się na Wydziale Pedagogicznym Uniwersytetu Pavla Jozefa Šafárika (oddział w Preszowie) oraz na studiach podyplomowych na Wydziale Ekonomii Uniwersytetu Technicznego w Koszycach.
Od połowy lat 70. pracowała jako referentka w urzędach w Koszycach, a od 1983 do 1993 wychowawczyni w lokalnej szkole średniej. Była również ekonomistką firmy MULTI AV FORM (1993–2002) oraz współwłaścicielką i dyrektorką spółki CK MULTI TOUR. W 1999 wstąpiła do partii Kierunek – Socjalna Demokracja. W latach 2002–2006 sprawowała funkcję wiceburmistrza dzielnicy Koszyc – Dargovských hrdinov, a od 2006 jej burmistrza. W 2005 uzyskała mandat radnej do Sejmiku Kraju Koszyckiego z listy Smer, a rok później do Rady Narodowej.
W 2009 została wybrana do Parlamentu Europejskiego, gdzie zasiadła w Komisji Rozwoju Regionalnego. W wyborach w 2014 nie uzyskała reelekcji, utrzymała jednak mandat eurodeputowanej, gdy Maroš Šefčovič jeszcze przed rozpoczęciem kadencji zrezygnował z jego objęcia.

</doc>
<doc id="1747083" url="https://pl.wikipedia.org/wiki?curid=1747083" title="Xi’an Y-7">
Xi’an Y-7

Xi’an Y-7 () – chińska kopia radzieckiego samolotu pasażerskiego zaprojektowanego w biurze Antonowa An-24.
Historia.
Prototyp samolotu oblatano 25 grudnia 1970 roku jednak dopiero w 1987 r. rozpoczęto seryjną produkcję tych maszyn. Pierwszy samolot wszedł do służby w Civil Aviation Administration of China rok wcześniej. W opracowaniu samolotu obok firm rodzimych, duży udział miało przedsiębiorstwo HAECO z Hongkongu.
Konstrukcja.
Samolot jest górnopłatem z dwoma silnikami turbośmigłowymi WJ-5A-1 (będącymi kopiami radzieckich silników AI-24A) napędzającymi czterołopatowe śmigła. W porównaniu z pierwowzorem zmieniono awionikę, system tlenowy, klimatyzacyjny i przeciwoblodzeniowy. Najbardziej zauważalną zmianą jest dodanie na końcówkach skrzydeł wingletów zmniejszających o 4% opór aerodynamiczny. Płat ma konstrukcję dwudzwigarową z lotkami i klapami Fowlera. Klasyczne usterzenie z dwudzwigarowymi statecznikami. Kadłub o konstrukcji półskorupowej. Podwozie przednie dwukołowe chowane w kadłub, główne, również dwukołowe chowane do gondoli silnikowych. 

</doc>
<doc id="1747084" url="https://pl.wikipedia.org/wiki?curid=1747084" title="Janina Bauman">
Janina Bauman

Janina Bauman, z domu Lewinson (ur. 18 sierpnia 1926 w Warszawie, zm. 29 grudnia 2009 w Leeds) – polska pisarka żydowskiego pochodzenia.
Życiorys.
Córka Szymona Lewinsona (1896–1940), urologa i oficera WP zamordowanego w Katyniu, oraz Aliny z domu Fryszman (1900–1980). Miała jedną siostrę, Zofię (1930–1971). Ze strony matki wnuczka lekarza Aleksandra Fryszmana (1874–1939); siostrzenica Jerzego Fryszmana (1904–1976) i Leona Płockiera (1895–1965).
Podczas II wojny światowej trafiła do warszawskiego getta. Po zakończeniu wojny pracowała w przemyśle filmowym m.in. jako tłumaczka i korektorka scenariuszy. W 1968 roku po antysemickiej nagonce, która była następstwem wydarzeń marcowych, wraz z mężem wyjechała z Polski. Początkowo zamieszkała w Izraelu, a po trzech latach osiedliła się na stałe w Leeds w Wielkiej Brytanii, gdzie mieszkała do końca życia.
Była żoną Zygmunta Baumana (1925–2017).

</doc>
<doc id="1747085" url="https://pl.wikipedia.org/wiki?curid=1747085" title="The Young Veins">
The Young Veins

The Young Veins – zespół założony przez Ryana Rossa i Jona Walkera po odejściu z Panic! at the Disco.
Historia.
6 lipca 2009, Ryan Ross (gitarzysta, wokalista, autor piosenek) i Jon Walker (basista) ogłosili odejście z zespołu Panic! at the Disco. Przyczyną tej decyzji były różnice w kierunkach muzycznych, jakimi oni i dwaj pozostali muzycy z Panic! at the Disco chcieli podążać.
Ryan Ross i Jon Walker założyli nowy zespół „The Young Veins”.
Pierwszy singiel „Change” opublikowany został 28 lipca 2009 roku poprzez profil zespołu na Myspace. Wkrótce po tym kolejny utwór pt. „The Other Girl” można było usłyszeć w jednej z amerykańskich rozgłośni radiowych.
16 marca 2010 roku na stronie SPIN.com umieszczony został wywiad z Ryanem Rossem oraz nowy utwór pt. „Young Veins (Die Tonight)”. 29 kwietnia 2010 roku Ryan Ross ogłosił, że The Young Veins ruszają w trasę koncertową wraz z The Black Gold i Rooney.
Od 4 maja 2010 roku album „Take A Vacation!” można przedpremierowo zamówić na Amazon.com, fye.com oraz iTunes. Tego samego dnia ukazał się kolejny utwór pochodzący z „Take a Vacation!” — „Cape Town”.

</doc>
<doc id="1747087" url="https://pl.wikipedia.org/wiki?curid=1747087" title="Maria Nartonowicz-Kot">
Maria Nartonowicz-Kot

Maria Nartonowicz-Kot, (ur. 23 stycznia 1950 w Tomaszowie Mazowieckim, zm. 26 listopada 2015 w Łodzi) – historyk, nauczyciel akademicki, profesor Uniwersytetu Łódzkiego, dyrektor Instytutu Historii UŁ, członek Polskiego Towarzystwa Historycznego, redaktor czasopisma naukowego Rocznik Łódzki. 
Życiorys.
W rodzinnym mieście uczęszczała do szkoły podstawowej i średniej. Po zdaniu matury w I Liceum Ogólnokształcącym im.Jarosława Dąbrowskiego w Tomaszowie Mazowieckim (1968), studiowała historię na Wydziale Historyczno-Filozoficznym Uniwersytetu Łódzkiego. Studia ukończyła w 1973 z wyróżnieniem. Od tamtej pory pracowała w Zakładzie Historii Najnowszej Instytutu Historii UŁ. Doktorat (1982) na podstawie dysertacji pt. "Polityka i działalność kulturalna samorządu łódzkiego w latach 1919–1939". Habilitacja (1993) na podstawie rozprawy pt. "Polski ruch socjalistyczny w Łodzi w latach 1927–1939". W pracy naukowej sięgała niekiedy do tematyki regionalnej, związanej z rodzinnym Tomaszowem. Zmarła 26 listopada 2015 (pochowana 1 grudnia 2015 na cmentarzu rzymskokatolickim pw. św. Józefa przy ul. Ogrodowej 39 w Łodzi).

</doc>
<doc id="1747090" url="https://pl.wikipedia.org/wiki?curid=1747090" title="Oblężenie Missolungi">
Oblężenie Missolungi

Oblężenie Missolungi, znane także jako Oblężenie Mesolongion () – oblężenie, (zgodnie z tradycją grecką "Drugie", a według innych greckich autorów "Trzecie oblężenie Mesolongion"), które miało miejsce podczas walk o niepodległość Grecji pomiędzy siłami Turków osmańskich a greckimi powstańcami, w okresie od 15 kwietnia 1825 do 10 kwietnia 1826 roku. Siły sułtańskie bezskutecznie próbowały zdobyć miasto w 1822 roku. Powróciły w 1825 z liczniejszą piechotą i artylerią oraz z silną eskadrą okrętów mającą zablokować miasto od strony morza. Obrońcy z powodzeniem odpierali kolejne szturmy, ale głód zmusił ich do próby przebicia się przez linie wroga, co udało się tylko niewielkiej części atakujących. Ponieważ większość powstańców zginęła, miasto zostało zdobyte i zniszczone. Wśród obrońców najważniejszą grupę stanowili Sulioci, chrześcijanie z mieszanego, grecko-albańskiego obszaru kulturowego, od pokoleń będący zawodowymi żołnierzami, którzy broniąc się, walczyli całymi rodzinami.
Tło wydarzeń.
Mesolongion należało do najważniejszych ognisk powstania. Ukazały się tu pierwsze greckie gazety i pierwsze wydanie "Hymnu do Wolności". W mieście tym - politycznie i geograficznie najbliższym Europie - w największym stopniu jednoczyły się żywioł grecki, chrześcijańsko-albański i europejsko-filhelleński.
Turcy osmańscy, z przerwami, oblegali Messolongion od 1822 roku. Osmańska flota blokowała miasto od strony morza, podczas gdy siły lądowe prowadziły bombardowanie artyleryjskie. Jednak grecki admirał Andreas Miaoulis, dzięki mniejszym, ale szybszym okrętom i znakomitej znajomości trudnej nawigacyjnie laguny, skutecznie łamał turecką blokadę, dostarczając fortecy zapasy. Pod koniec roku 1823 Turcy wycofali się do baz w Tesalii. Z obroną miasta nieściśle łączone jest nazwisko brytyjskiego dyplomaty i poety, lorda George'a Gordona Byrona. Który jednak przybył tu 29 grudnia 1823, a zmarł 19 kwietnia 1824 roku, a więc pomiędzy oblężeniami.
Decydujące oblężenie.
15 kwietnia 1825 roku Turcy ponownie przystąpili do oblężenia. Ich dowódcę Reşida Mehmed Paszę wsparł dowódca tureckich i egipskich sił na Morei, Ibrahim Pasza, przybywający na czele znacznych sił z drugiej strony Zatoki Korynckiej. Na początku 1826 roku Ibrahim uzyskał znaczne wsparcie w ludziach i artylerii. Jego żołnierze nie byli jednak w stanie wedrzeć się na mury fortecy. Wysoki komisarz brytyjski Wysp Jońskich Frederick Adam bezskutecznie starał się, by strony konfliktu zawarły porozumienie. Gdy wojskom osmańskim udało się zdobyć forteczkę na wyspie Anatolikon, eskadry okrętów greckich utraciły możliwość dalszego działania przeciwblokadowego.
Próba przełamania.
Wkrótce sytuacja aprowizacyjna pogorszyła się drastycznie. Po niemal rocznym odpieraniu tureckich szturmów przywódcy powstańców (Notis Botsaris, Kitsos Tzavelas i Makris) przygotowali plan wyrwania się z okrążenia. Gdy skończyły się ostatnie zapasy żywności, zjedzono psy, koty i szczury, a nadziei na odsiecz czy pomoc nadal nie było, Grecy zadecydowali, że część uzbrojonych mężczyzn wydostanie się z fortecy, przerwie linie tureckie, wyprowadzając kobiety i dzieci na wolność, podczas gdy pozostali będą bić się aż do śmierci. Dowódca polowy Georgios Karaiskakis miał zaatakować Turków od tyłu i w ten sposób ułatwić oblężonym ucieczkę. Spośród dziewięciu tysięcy mieszkańców około siedem tysięcy osób uznano za zdolnych do udziału w próbie ucieczki, w tej liczbie 3000 zbrojnych, silnych mężczyzn. Ranni niezdolni do udziału w manewrowej walce i pozostała część cywili trwać mieli do ostatka, zabarykadowani w budynkach.
Desperackie uderzenie wykonano nocą. Przedzierających się powitał zmasowany ostrzał. Około 1700 zbrojnych mężczyzn i znaczna liczba cywili polegli w trakcie próby przebicia. Inni cofnęli się za mury. Z pomocą także z zewnątrz, 1300 mężczyzn i 100 członków rodzin przedarło się przez linie oblegających, by następnie niezwłocznie ponownie dołączyć do greckich sił powstańczych. Relacjonujący nocną bitwę oficerowie egipscy i francuscy, podkreślają wysokie straty także wśród oblegających. Wydarzenia te, określane mianem "wyjścia z Messolongion (Η Έξοδος του Μεσολογγίου)", przez Greków uważane są za jeden z najważniejszych momentów w dziejach ich narodu.
Następnego dnia rano, w Niedzielę Palmową, kontynuując kontruderzenie i rzeź, Turcy wdarli się do miasta. Wielu obrońców zamiast niewoli wybrało zbiorowe samobójstwa, m.in. wysadzając się w powietrze w prochowni. Pozostałych wymordowano, bądź - młode kobiety i dzieci - sprzedano w niewolę. Zdobywcy zatknęli na murach 3000 ściętych głów.
Rezultaty.
Bohaterska obrona, następnie kaźń miasta, okazały się decydującym argumentem propagandowym na rzecz niepodległości Grecji. Docierające do Europy Zachodniej relacje prasy wywołały falę współczucia i sympatii dla Greków. W Paryżu tłumnie oglądano obraz Delacroix pt. "Grecja na ruinach Missolonghi" (1827). Oblężenie zainspirowało też Gioacchina Rossiniego do napisania opery "L'assedio di Corinto" (Oblężenie Koryntu). 
Nacisk międzynarodowej opinii publicznej wymusił na rządach Wielkiej Brytanii, Francji i Rosji podjęcie wspólnej interwencji zbrojnej, która wkrótce doprowadziła do bitwy pod Navarino, z następstwem odzyskania przez Grecję niepodległości. W ten sposób, po czterech latach, ruiny Mesolongion ponownie znalazły się w greckich rękach.

</doc>
<doc id="1747100" url="https://pl.wikipedia.org/wiki?curid=1747100" title="Aida De La Fuente">
Aida De La Fuente

Aida de la Fuente Penaos zwana także La Rosa Roja (ur. 25 lutego 1915 w Leónie, zm. 13 października 1934 w Oviedo) – bojowniczka w czasie rewolucji katalońskiej 1934 roku. Córka malarza plakatów teatralnych i działacza komunistycznego. Znana była w organizacjach młodzieżowych. Po wybuchu rewolucji działała przy organizowaniu szpitali polowych oraz kuchniach polowych, które zapewniały bojownikom ciepłe posiłki oraz kawę i dostarczały na linię frontu. Oddała swe życie w walce z siłami państwowymi jesienią 1934 roku. Stała się jedną ze „świętych” wojny domowej.
Aida De La Fuente jest także obecna w dzisiejszej kulturze Hiszpanii, jako bohaterka pieśni i ballad.

</doc>
<doc id="1747101" url="https://pl.wikipedia.org/wiki?curid=1747101" title="Power Music FM">
Power Music FM



</doc>
<doc id="1747103" url="https://pl.wikipedia.org/wiki?curid=1747103" title="Adwajta Wedanta">
Adwajta Wedanta



</doc>
<doc id="1747104" url="https://pl.wikipedia.org/wiki?curid=1747104" title="Jaume Collet-Serra">
Jaume Collet-Serra

Jaume Collet-Serra (ur. 23 marca 1974 w Sant Iscle de Vallalta) – hiszpański reżyser i producent filmowy pracujący w USA. Został zauważony po wyreżyserowaniu filmu "Dom woskowych ciał" (2005).

</doc>
<doc id="1747105" url="https://pl.wikipedia.org/wiki?curid=1747105" title="Zusman Segałowicz">
Zusman Segałowicz

Zusman Segałowicz, ps. Aleksander Jawec, Swengali (jidysz זוסמאן סעגאלאוויטש; ur. 26 lutego 1884 r. w Białymstoku, zm. 19 lutego 1949 r. w Nowym Jorku) – poeta i pisarz żydowski, mąż aktorki żydowskiej Klary z Borodinów Segałowicz. Za młodu był związany z Bundem i z tego powodu był aresztowany. W latach 1906–1914 mieszkał w Łodzi. Po wybuchu I wojny światowej wysiedlony do południowej Rosji. Przebywał w Odessie, na Krymie i na Kaukazie. W latach 1916–1917 służył w pułku kerczeńskim armii rosyjskiej. Był świadkiem rewolucji rosyjskiej.

</doc>
<doc id="1747106" url="https://pl.wikipedia.org/wiki?curid=1747106" title="Carlos Barredo">
Carlos Barredo

Carlos Barredo Llamazales (ur. 5 czerwca 1981 w Oviedo) – hiszpański kolarz szosowy, zawodnik grupy Rabobank.
Największym sukcesem zawodnika jest zwycięstwo w prestiżowym wyścigu zaliczanym do ProTour Clásica de San Sebastián w 2009 roku.

</doc>
<doc id="1747107" url="https://pl.wikipedia.org/wiki?curid=1747107" title="Javorina">
Javorina



</doc>
<doc id="1747108" url="https://pl.wikipedia.org/wiki?curid=1747108" title="Synteza chemiczna">
Synteza chemiczna



</doc>
<doc id="1747110" url="https://pl.wikipedia.org/wiki?curid=1747110" title="Władisław Listjew">
Władisław Listjew

Władisław Nikołajewicz Listjew (, ur. 10 maja 1956 w Moskwie, zm. 1 marca 1995 tamże) – rosyjski prezenter i dziennikarz telewizyjny, pierwszy generalny dyrektor ORTV, przedsiębiorca. Zdobył szczególną popularność pod koniec lat 80. XX w. jako współtwórca programu publicystycznego „Wzglad”. Zginął zastrzelony przez nieznanego sprawcę na klatce schodowej swojego domu.
Następnego dnia ORTV oraz kilka innych stacji telewizyjnych zawiesiło emisję na cały dzień, wyświetlając jedynie na czarnym tle zdjęcie Listjewa i napis "ВЛАДИСЛАВ ЛИСТЬЕВ УБИТ" ("Władisław Listjew nie żyje").

</doc>
<doc id="1747113" url="https://pl.wikipedia.org/wiki?curid=1747113" title="Elizabeth Beisel">
Elizabeth Beisel

Elizabeth Beisel (ur. 18 sierpnia 1992 w Saunderstown) – amerykańska pływaczka specjalizująca się w stylu grzbietowym, srebrna medalistka igrzysk olimpijskich i mistrzyni świata.
Największy indywidualny sukces odniosła podczas igrzysk olimpijskich w Londynie zdobywając srebrny medal w wyścigu na 400 m stylem zmiennym. Zawodniczka ma na swoim koncie także brązowy medal mistrzostw świata w 2009 w Rzymie w wyścigu na 200 m stylem grzbietowym.

</doc>
<doc id="1747114" url="https://pl.wikipedia.org/wiki?curid=1747114" title="208 Dywizja Piechoty (III Rzesza)">
208 Dywizja Piechoty (III Rzesza)

208 Dywizja Piechoty – niemiecka dywizja z czasów II wojny światowej, sformowana przez dowództwo Landwehry w Lübben na mocy rozkazu z 26 sierpnia 1939 roku, w 3. fali mobilizacyjnej w III Okręgu Wojskowym.
Struktura organizacyjna.
309, 337 i 338 pułk piechoty, 208 pułk artylerii, 208 batalion pionierów, 208 oddział przeciwpancerny, 208 oddział łączności;
309, 337 i 338 pułk grenadierów, 208 pułk artylerii, 208 batalion pionierów, 208 batalion fizylierów, 208 oddział przeciwpancerny, 208 oddział łączności, 208 polowy batalion zapasowy;

</doc>
<doc id="1747115" url="https://pl.wikipedia.org/wiki?curid=1747115" title="Zamoście (Wojnicz)">
Zamoście (Wojnicz)

Zamoście – część Wojnicza, miasta w powiecie tarnowskim. 
Wieś Zamoście, pierwotnie lokowana na prawie magdeburskim w 1277 roku, została włączona do Wojnicza w 1933 roku. Na Zamościu znajduje się otoczony parkiem pałac Dąmbskich.

</doc>
<doc id="1747116" url="https://pl.wikipedia.org/wiki?curid=1747116" title="Ingvild Snildal">
Ingvild Snildal

Ingvild Snildal (ur. 25 sierpnia 1988 w Asker) – norweska pływaczka specjalizująca się w stylu motylkowym, brązowa medalistka mistrzostw świata, mistrzyni Europy, srebrna i brązowa medalistka mistrzostw Europy (basen 25 m). Uczestniczka Igrzysk Olimpijskich.
Największy indywidualny sukces odniosła w mistrzostwach świata w 2009 w Rzymie zdobywając brązowy medal w wyścigu na 50 m stylem motylkowym.

</doc>
<doc id="1747118" url="https://pl.wikipedia.org/wiki?curid=1747118" title="209 Dywizja Piechoty (III Rzesza)">
209 Dywizja Piechoty (III Rzesza)

209 Dywizja Piechoty - niemiecka dywizja z czasów II wojny światowej, sformowana przez dowództwo Landwehry w Chemnitz na mocy rozkazu z 26 sierpnia 1939 roku, w 3. fali mobilizacyjnej w IV Okręgu Wojskowym.
We wrześniu i październiku 1939 r. dywizja przebywała w rejonie Saary osłaniając Niemcy przed możliwym atakiem ze strony Francji. W listopadzie przeniesiono ją na teren Polski i po upadku Francji rozwiązano. Pododdziały dywizji zostały włączone do innych związków taktycznych.
Struktura organizacyjna.
304., 394. i 414. pułk piechoty, 209. pułk artylerii, 209. batalion pionierów, 209. oddział przeciwpancerny, 209. oddział łączności;

</doc>
<doc id="1747119" url="https://pl.wikipedia.org/wiki?curid=1747119" title="Kołowe Turnie">
Kołowe Turnie

Kołowe Turnie (słow. "Kolové veže", niem. "Pflockseetürme", węg. "Karó-tavi-tornyok") – trzy turnie w Kołowej Grani w słowackich Tatrach Wysokich. Grań ta oddziela od siebie dwie górne odnogi Doliny Kołowej: Bździochowe Korycisko ("Kotlinka pod Kolovým sedlom"), znajdujące się po jej wschodniej stronie i Bździochową Kotlinę ("Kotlinka pod bránami"). W kolejności od Modrej Turni na północ są to:
Wielka i Pośrednia Kołowa Turnia oddzielone są Pośrednią Kołową Ławką ("Prostredná Kolová štrbina"), Pośrednia i Mała – Skrajną Kołową Ławką ("Predná Kolová štrbina"). W kierunku Modrej Turni Kołowe Turnie graniczą przez Zadnią Kołową Ławkę z Kołowym Kopiniakiem, natomiast na północ od nich znajduje się Kołowa Kazalnica, oddzielona Kołowym Karbikiem.
Nazwa turni pochodzi od Kołowego Stawu i Doliny Kołowej. Pierwsze wejście na Wielką Kołową Turnię: latem – Mieczysław Karłowicz 16 sierpnia 1907 r. (granią od Modrej Turni), zimą Stanisław Krystyn Zaremba 9 kwietnia 1934 r. Turnie znajdują się na obszarze ochrony ścisłej i nie prowadzi przez nie żaden szlak turystyczny. Dobrze widoczne są z żółtego szlaku turystycznego prowadzącego od Zielonego Stawu Kieżmarskiego na Jagnięcy Szczyt.

</doc>
<doc id="1747121" url="https://pl.wikipedia.org/wiki?curid=1747121" title="210 Dywizja Piechoty (III Rzesza)">
210 Dywizja Piechoty (III Rzesza)

210 Dywizja Piechoty - niemiecka dywizja z czasów II wojny światowej, sformowana w Kassel na mocy rozkazu z 10 lipca 1942 roku, poza falą mobilizacyjną w IX Okręgu Wojskowym.
Była to jednostka obrony wybrzeża, działała w północnej Norwegii i Laponii. Poddała się Aliantom w maju 1945 r.
Struktura organizacyjna.
661., 662., 663., 664. i 665. bataliony forteczne, 837. specjalny pułk artylerii nadbrzeżnej (448., 478., 480. i 773. dywizjon artylerii nadbrzeżnej), 3./67 górski oddział łączności;
Struktura organizacyjna w 1945 roku:
859. forteczny pułk piechoty(661., 663., 664. i 665. batalion forteczny), sztab brygady fortecznej Lofoten (646., 650., 662. batalion forteczny), 837. specjalny pułk artylerii nadbrzeżnej (448., 478., 480. i 773. dywizjon artylerii nadbrzeżnej), 210. kompania łączności.

</doc>
<doc id="1747123" url="https://pl.wikipedia.org/wiki?curid=1747123" title="Wilson Francisco Alves">
Wilson Francisco Alves

Wilson Francisco Alves (21 grudnia 1927 – 12 lipca 1998) – piłkarz brazylijski znany jako Wilson, obrońca.
Urodzony w Rio de Janeiro Wilson karierę piłkarską rozpoczął w 1943 roku w klubie São José Rio de Janeiro, skąd szybko przeniósł się do klubu CR Vasco da Gama. Razem z Vasco da Gama zdobył trzy tytuły mistrza stanu Rio de Janeiro - w 1945, 1947 i 1949 roku.
Jako piłkarz klubu Vasco da Gama wziął udział w turnieju Copa América 1949, gdzie Brazylia zdobyła tytuł mistrza Ameryki Południowej. Wilson zagrał w pięciu meczach - z Ekwadorem, Kolumbią, Peru, Urugwajem i Paragwajem.
W 1950 i 1952 roku razem z Vasco da Gama Wilson zdobył jeszcze dwa tytuły mistrza stanu Rio de Janeiro.
W Vasco da Gama Wilson grał do 1952 roku, po czym w 1953 roku został graczem drużyny Portuguesa São Paulo, w której grał do 1954 roku. Na koniec kariery w latach 1955-1957 grał w klubie Santos FC, z którym dwukrotnie zdobył tytuł mistrza stanu São Paulo (Campeonato Paulista) - w 1955 i 1956 roku.
Wilson zmarł 12 lipca 1998 roku w mieście São José do Rio Preto.

</doc>
<doc id="1747124" url="https://pl.wikipedia.org/wiki?curid=1747124" title="Zhou Yafei">
Zhou Yafei

Zhou Yafei (; ur. 17 stycznia 1984 w Qingdao) – chińska pływaczka specjalizująca się w stylu motylkowym, brązowa medalistka olimpijska, wicemistrzyni świata.
Największy indywidualny sukces odniosła w mistrzostwach świata w 2009 w Rzymie zdobywając brązowy srebrny medal w wyścigu na 50 m stylem motylkowym. Jest brązową medalistką olimpijską z Pekinu w wyścigu sztafetowym 4 x 100 m stylem zmiennym.

</doc>
<doc id="1747125" url="https://pl.wikipedia.org/wiki?curid=1747125" title="Yafei Zhou">
Yafei Zhou



</doc>
<doc id="1747127" url="https://pl.wikipedia.org/wiki?curid=1747127" title="Konfesjonim">
Konfesjonim

Konfesjonim ( ‘wyznanie’ + "nomen" ‘imię’) – nazwa członków danej grupy religijnej, np. katolicy, protestanci, muzułmanie, buddyści itd. Dotyczy to również niewielkich wspólnot, izolowanych i nie posiadających ze sobą bezpośredniej styczności. Niektóre konfesjonimy stały się z czasem etnonimami, np. „karaimi” i „Karaimi”, podobne zjawisko można obserwować wobec ludności na pograniczu katolicko-prawosławnym na Białorusi. Innym przykładem takiego złożonego konfesjonimu są Muzułmanie w Bośni, znani dopiero od niedawna pod etnonimem Boszniaków. Istnieją również próby rozszerzenia znaczenia pojęcia konfesjonim także na nazwy religii, wyznań lub kościołów.
Pomimo że termin ‘konfesjonim’ należy do grupy neologizmów (w literaturze przedmiotu dotyczącej antropologii od lat 80. XX wieku), znalazł on już trwałe miejsce w polskim słownictwie.

</doc>
<doc id="1747128" url="https://pl.wikipedia.org/wiki?curid=1747128" title="Synodontis eupterus">
Synodontis eupterus



</doc>
<doc id="1747131" url="https://pl.wikipedia.org/wiki?curid=1747131" title="Chen Huijia">
Chen Huijia

Chen Huijia (; ur. 5 kwietnia 1990 w Wenzhou) – chińska pływaczka specjalizująca się w stylu klasycznym, mistrzyni świata.
Kariera sportowa.
Największym jej sukcesem jest złoty medal mistrzostw świata w Rzymie w 2009 w sztafecie 4 x 100 m stylem zmiennym w czasie nowego rekordu świata 3.52,19 min.

</doc>
<doc id="1747133" url="https://pl.wikipedia.org/wiki?curid=1747133" title="Huijia Chen">
Huijia Chen



</doc>
<doc id="1747136" url="https://pl.wikipedia.org/wiki?curid=1747136" title="Li Zhesi">
Li Zhesi

Li Zhesi (; ur. 7 sierpnia 1993 w Shenyang) – chińska pływaczka specjalizująca się w stylu dowolnym, mistrzyni świata.
Największym jej sukcesem jest złoty medal mistrzostw świata w Rzymie w 2009 w sztafecie 4 x 100 m stylem zmiennym w czasie nowego rekordu świata 3.52,19 min.
W marcu 2012 roku wykryto w jej organizmie EPO. Pływaczka (wraz z trenerem) została ukarana 2-letnią dyskwalifikacją.

</doc>
<doc id="1747137" url="https://pl.wikipedia.org/wiki?curid=1747137" title="Zhesi Li">
Zhesi Li



</doc>
<doc id="1747138" url="https://pl.wikipedia.org/wiki?curid=1747138" title="211 Dywizja Piechoty (III Rzesza)">
211 Dywizja Piechoty (III Rzesza)

211 Dywizja Piechoty – niemiecka dywizja z czasów II wojny światowej, sformowana przez dowództwo Landwehry w Kolonii na mocy rozkazu z 26 sierpnia 1939 roku, w 3. fali mobilizacyjnej w VI Okręgu Wojskowym.
Szlak bojowy.
Dywizja brała udział w inwazji na Francję i pełniła obowiązki okupacyjne w Bretanii. W styczniu 1942 r. została przeniesiona do Rosji, gdzie broniła rejonu Briańska do lipca 1943 r. Później walczyła kolejno pod Kurskiem, Newlem, Witebskiem, Kowlem i na Białorusi latem 1944 r. Silnie zniszczoną jednostkę wycofano z linii i 25 listopada 1944 r. przekształcono w 211 Dywizję Grenadierów Ludowych. Jednostka walczyła później od stycznia 1945 r. na Węgrzech i szlak bojowy zakończyła w Austrii. Część Dywizji poddała się Amerykanom, a część Sowietom.
Struktura organizacyjna.
306., 317. i 365. pułk piechoty, 211. pułk artylerii, 211. batalion pionierów, 211. oddział rozpoznawczy, 211. oddział przeciwpancerny, 211. oddział łączności;
306., 317. i 365. pułk grenadierów, 211. pułk artylerii, 211. batalion pionierów, 211. dywizyjny batalion fizylierów, 211. oddział przeciwpancerny, 211. oddział łączności, 211. polowy batalion zapasowy;

</doc>
<doc id="1747139" url="https://pl.wikipedia.org/wiki?curid=1747139" title="Rapidfire">
Rapidfire

Rapidfire – amerykańska grupa muzyczna grająca muzykę z obszaru heavy metalu. Pochodzący z Los Angeles zespół znany był ze swojego wokalisty Axla Rose’a późniejszego członka Hollywood Rose, a następnie Guns N’ Roses. Nieistniejąca obecnie grupa nagrała 5 maja 1983 demo zawierające osiem utworów (m.in. "Ready To Rumble", "All Night Long", "The Prowler" i "On The Run").

</doc>
<doc id="1747142" url="https://pl.wikipedia.org/wiki?curid=1747142" title="Dzień Brahmy">
Dzień Brahmy



</doc>
<doc id="1747143" url="https://pl.wikipedia.org/wiki?curid=1747143" title="Ján Režňák">
Ján Režňák

Ján Režňák (ur. 14 kwietnia 1919 w Jablonicy, zm. 19 września 2007 w Martinie) – pilot słowacki, as myśliwski z okresu II wojny światowej. Pilot sił powietrznych I Republiki Słowacji z największą liczbą zestrzeleń. Uzyskał 32 potwierdzone zwycięstwa z wszystkich 220, jakie ogółem w czasie II wojny światowej odnieśli piloci słowaccy.
Życiorys.
Pochodził z rodziny rzemieślniczej. Był synem stolarza.
Po skończeniu szkoły średniej w Senicy rozpoczął kurs pilota na lotnisku aeroklubowym w Vojnarach. Następnie został przyjęty do Szkoły Pilotażu przy 3. Pułku Lotniczym Czechosłowackiego Lotnictwa Wojskowego w Spiskiej Nowej Wsi. Po utworzeniu Republiki Słowacji jako kadet odbył szkolenie pilota myśliwskiego w Pieszczanach.
W 1940 roku rozpoczął służbę w Słowackich Siłach Powietrznych. W 1941 roku jako pilot 13. Eskadry Myśliwskiej został skierowany na Front Wschodni. Swój chrzest bojowy przeszedł na samolocie Avia B-534 29 lipca 1941 roku, gdy pomyłkowo wdał się w pościg za samolotami węgierskimi Fiat CR 32. Miesiąc później powrócił na Słowację.
Od sierpnia 1941 roku latał na samolotach Messerschmitt Bf 109. W 1942 roku odbył przeszkolenie w jednostkach Luftwaffe. W 1943 roku powrócił do służby na froncie.
17 stycznia 1943 roku dokonał swojego pierwszego zwycięstwa lotniczego. Nad miejscowością Smolenskaja zestrzelił samolot radziecki Polikarpow I-153. Tego samego dnia został też po raz pierwszy trafiony przez przeciwnika. Mimo ciężkiego uszkodzenia samolotu Messerschmitt Bf 109E Režňákowi udało się doprowadzić go na lotnisko i wylądować. 17 lutego 1943 roku podczas lotu samolotem Arado Ar 66 awaryjnie lądował na Morzu Azowskim. Mimo zimy udało mu się przetrwać w lodowatej wodzie i dryfując na krze doczekać przybycia łodzi ratunkowej.
30 czerwca 1943 roku nad wsią Sławjanskaja pilotując Messerchmitta Bf 109G-4 zestrzelił samolot Ławoczkin ŁaGG-3. Było to jego ostatnie potwierdzone zwycięstwo w II wojnie światowej. W lipcu 1943 roku Ján Režňák powrócił na Słowację. W 1944 roku służył w 13. Eskadrze Myśliwskiej na lotnisku Vajnorach, a następnie w Pieszczanach. W tym czasie jego jednostka zajmowała się zwalczaniem bombowców amerykańskich. Po wybuchu powstania słowackiego znalazł się w strefie okupowanej przez wojska niemieckie. Odmówił wstąpienia do Luftwaffe, za co został poddany nadzorowi i pozbawiony prawa opuszczania Pieszczan.
Po zakończeniu II wojny światowej wstąpił do Czechosłowackiego Lotnictwa Wojskowego. Od 1945 roku był instruktorem pilotażu. W 1948 roku z powodu swojej przeszłości, jako jeden z nielicznych byłych pilotów Słowackich Sił Powietrznych, został usunięty z wojska czechosłowackiego i zdegradowany. Rozpoczął pracę w aeroklubie jako instruktor. W ramach represji ze strony władz komunistycznych Czechosłowacji w 1951 roku pozbawiono go licencji pilota. Musiał zmienić pracę. Do emerytury, na którą przeszedł w 1979 roku pracował w biurze projektowym w Pieszczanach.
Po 1989 roku podjął starania o rehabilitację. Do końca życia mieszkał w Pieszczanach.
W czasie II wojny światowej odbył łącznie 193 loty bojowe. Odniósł 32 zwycięstwa zweryfikowane jako pewne i 3 jako prawdopodobne.

</doc>
<doc id="1747145" url="https://pl.wikipedia.org/wiki?curid=1747145" title="Katastrofa lotu TAM Linhas Aéreas 402">
Katastrofa lotu TAM Linhas Aéreas 402

Katastrofa lotu 402 linii TAM Linhas Aéreas – katastrofa lotnicza odrzutowca Fokker 100, do której doszło krótko po starcie na przedmieściach miasta São Paulo w Brazylii. W samolocie znajdowało się 89 pasażerów i 6 członków załogi. Wszyscy zginęli na miejscu, dodatkowo były 4 ofiary na ziemi.
Przebieg lotu.
Po uzyskaniu zgody na start, podczas rozbiegu automatyka samolotu zasygnalizowała awarię automatycznej przepustnicy. Ponieważ tego typu awaria nie przeszkadza w prawidłowym starcie - załoga kontynuowała rozbieg. Po oderwaniu się od pasa nastąpiło chwilowe, niewytłumaczalne przechylenie się samolotu na prawe skrzydło. Będący przy sterach dowódca skorygował to przechylenie sterami. Obserwujący przestrzeń drugi pilot zauważył automatyczne cofnięcie się przepustnicy prawego silnika (nr 2) na ciąg minimalny. Uważając to za błąd automatyki, pchnął tę przepustnicę na ciąg maksymalny. Wówczas ponownie pojawiło się przechylenie na prawe skrzydło i nie udało się jego opanować sterami. Samolot silnie przechylony na prawe skrzydło uderzył w zabudowania miasta wzniecając pożar. Wszyscy będący na pokładzie zginęli na miejscu, podobnie jak przypadkowe 4 osoby na ziemi.
Przyczyny wypadku.
Podczas wznoszenia samolotu doszło do awarii czujnika odwracacza ciągu silnika nr 2 (prawego), która doprowadziła do niespodziewanego otwarcia się odwracacza podczas lotu - co nigdy w powietrzu nie powinno mieć miejsca. Automatyka samolotu wykryła tę awarię i ustawiła ciąg silnika nr 2 na ciąg minimalny. Nierozpoznanie tej awarii i błędne działanie drugiego pilota (forsowne zwiększanie ciągu silnika z otwartym odwracaczem ciągu) doprowadziło do utraty prędkości samolotu i panowania nad samolotem. W efekcie deficytu ciągu i nieprzewidzianej różnicy ciągu lewego i prawego silnika samolot przechylił się na prawą stronę, uderzając w sposób niekontrolowany w teren na mocno zaludnionym obszarze.

</doc>
<doc id="1747146" url="https://pl.wikipedia.org/wiki?curid=1747146" title="Francisco Alves Wilson">
Francisco Alves Wilson



</doc>
<doc id="1747148" url="https://pl.wikipedia.org/wiki?curid=1747148" title="Kelvin Tatum">
Kelvin Tatum

Kelvin Martin Tatum, MBE (ur. 8 lutego 1964 w Epsom) – brytyjski żużlowiec.
Od połowy lat 80. do pierwszych lat 90. XX wieku należał do szerokiej światowej czołówki na klasycznym torze. Pomiędzy 1985 a 1992 r. siedmiokrotnie uczestniczył w finałach Indywidualnych Mistrzostw Świata, największy sukces odnosząc w 1986 r. w Chorzowie, gdzie zdobył brązowy medal. Sześciokrotnie stawał na podium Indywidualnych Mistrzostw Wielkiej Brytanii, zdobywając 2 złote (1987, 1990), 3 srebrne (1988, 1989, 1991) oraz brązowy medal (1985). W 1986 i 1987 r. dwukrotnie zajął II miejsca w prestiżowych turniejach o Zlatą Přilbę. Wielokrotnie reprezentował Anglię w rozgrywkach o Drużynowe Mistrzostwo Świata, zdobywając 6 medali: złoty (1989), 2 srebrne (1987, 1990) oraz 3 brązowe (1985, 1986, 1992).
W rozgrywkach brytyjskiej liga żużlowej uczestniczył w latach 1983–1997, trzykrotnie (1987, 1988, 1995) zdobywając mistrzowskie tytuły. Przez dwa sezony (1991, 1992) startował również w rozgrywkach o Drużynowe Mistrzostwo Polski, jako zawodnik Sparty Wrocław. Przez wiele lat startował również w lidze szwedzkiej.
Od połowy lat 90. zaczął osiągać światowej sukcesy w zawodach na długich i trawiastych torach. W 1995 r. zdobył złoty medal Indywidualnych Mistrzostw Europy na torze trawiastym oraz pierwszy w karierze tytuł Indywidualnego Mistrza Świata na długim torze. Kolejne dwa mistrzowskie tytuł zdobył w latach 1998 i 2000, poza tym był czterokrotnym wicemistrzem świata (2001, 2002, 2003, 2004), jak również zdobywcą brązowego medalu (1999). Czterokrotnie (1996, 1999, 2000, 2001) zdobył tytuły Indywidualnego Mistrza Wielkiej Brytanii na torze trawiastym.
Po zakończeniu kariery został prezenterem i komentatorem tematyki żużlowej w sportowej stacji Sky Sports. W 2003 r. uhonorowany został Orderem Imperium Brytyjskiego.

</doc>
<doc id="1747149" url="https://pl.wikipedia.org/wiki?curid=1747149" title="212 Dywizja Piechoty (III Rzesza)">
212 Dywizja Piechoty (III Rzesza)

212 Dywizja Piechoty - niemiecka dywizja z czasów II wojny światowej, sformowana przez dowództwo Landwehry w Monachium na mocy rozkazu z 26 sierpnia 1939 roku, w 3. fali mobilizacyjnej w VII Okręgu Wojskowym. Wzięła udział w kampanii francuskiej i w latach 1941-1944 walczyła na północnym odcinku frontu wschodniego. Podczas odwrotu przez Litwę została rozbita jesienią 1944 r. Dywizję zreorganizowano i przekształcono w 212 Dywizję Grenadierów Ludowych ("212. Volks-Grenadier-Division"). Pozostałą część wojny walczyła na froncie zachodnim biorąc udział m.in. w operacji ardeńskiej. Jej resztki kapitulowały przed Amerykanami w maju 1945 r. pod Baumholder.
Struktura organizacyjna.
316., 320. i 423. pułk piechoty, 212. pułk artylerii, 212. batalion pionierów, 212. oddział przeciwpancerny, 212. oddział łączności;
316., 320. i 423. pułk piechoty, 212. pułk artylerii, 212. batalion pionierów, 212. oddział przeciwpancerny, 212. oddział łączności;
316., 320. i 423. pułk grenadierów, 212. pułk artylerii, 212. batalion pionierów, 212. dywizyjny batalion fizylierów, 212. oddział przeciwpancerny, 212. oddział łączności, 212. polowy batalion zapasowy;
316., 320. i 423. pułk grenadierów, 212. pułk artylerii, 212. batalion pionierów, 212. dywizyjny batalion fizylierów, 212. oddział przeciwpancerny, 212. oddział łączności, 212. polowy batalion zapasowy;

</doc>
<doc id="1747150" url="https://pl.wikipedia.org/wiki?curid=1747150" title="Synodontis multipunctata">
Synodontis multipunctata



</doc>
<doc id="1747153" url="https://pl.wikipedia.org/wiki?curid=1747153" title="Stare Miasto (Inowrocław)">
Stare Miasto (Inowrocław)

Stare Miasto – część miasta Inowrocław, osiedle położone po lewej stronie ulicy Toruńskiej. Zabudowa głównie kamienicowa, od lat dziewięćdziesiątych XX wieku zabudowa jedno i wielorodzinną na Osiedlu Sady. Na Starym Mieście znajdują się cztery cmentarze, oraz najstarszy zabytek Inowrocławia Kościół Imienia Najświętszej Maryi Panny.

</doc>
<doc id="1747154" url="https://pl.wikipedia.org/wiki?curid=1747154" title="213 Dywizja Piechoty (III Rzesza)">
213 Dywizja Piechoty (III Rzesza)

213 Dywizja Piechoty - niemiecka dywizja z czasów II wojny światowej, sformowana przez dowództwo Landwehry w Głogowie na mocy rozkazu z 26 sierpnia 1939 roku, w 3. fali mobilizacyjnej w VIII. Okręgu Wojskowym. 15 marca 1941 została przekształcona w 213 Dywizję Bezpieczeństwa ("213. Sicherungs-Division")
Struktura organizacyjna.
318., 354. i 406. pułk piechoty, 213. pułk artylerii, 213. batalion pionierów, 213. oddział rozpoznawczy, 213. oddział przeciwpancerny, 213. oddział łączności, 213. polowy batalion zapasowy;

</doc>
<doc id="1747156" url="https://pl.wikipedia.org/wiki?curid=1747156" title="La Pare">
La Pare

La Pare, La Tornette, Tornettaz – szczyt w Alpach Fryburskich, części Alp Zachodnich. Leży w Szwajcarii w kantonie Vaud.

</doc>
<doc id="1747158" url="https://pl.wikipedia.org/wiki?curid=1747158" title="Jagnięca Grań">
Jagnięca Grań

Jagnięca Grań (słow. "hrebeň Jahnencov", "hrebeň Jahneniec", "Jahnence", niem. "Jagnence-Grat", węg. "Jagnencze-gerinc") – długa boczna grań odchodząca od Jagnięcego Szczytu w północno-zachodnim kierunku i opadająca do wideł Kołowego Potoku i Koperszadzkiego Potoku. Grań ta oddziela od siebie Dolinę Zadnich Koperszadów i jej odgałęzienie – Dolinę Skoruszową – na północnym wschodzie od Doliny Kołowej na południowym zachodzie. Kolejno od Jagnięcego Szczytu znajdują się w niej:
W okolicy Pośredniej Skoruszowej Kopy od Jagnięcej Grani odchodzi w stronę Doliny Kołowej boczna grańka, w której za Jagnięcą Ławką ("Jahňacia lávka") wznosi się Jagnięca Turniczka ("Jahňacia vežička", 1923 m).
Cała Jagnięca Grań leży w granicach ścisłego rezerwatu przyrody i nie jest udostępniona dla taternictwa i ruchu turystycznego.
W dawnych czasach Jagnięca Grań i jej stoki były odwiedzane przez myśliwych, dolne partie były też wypasane – stąd pochodzi nazwa grani, będąca źródłem nazwy Jagnięcego Szczytu. Najwcześniejsze znane wejścia na grań:

</doc>
<doc id="1747160" url="https://pl.wikipedia.org/wiki?curid=1747160" title="Ziemia krawarska">
Ziemia krawarska

Ziemia krawarska (czes. "Kravařsko" lub "Moravské Kravařsko", ) – kraina historyczna na pograniczu Moraw i Śląska Opawskiego w kraju morawsko-śląskim, w Czechach, w subregionie Nadodrze ().
Obszar.
Oś regionu stanowi rzeka Odra wypływająca tu z północnego zachodu z Gór Odrzańskich i skręcająca prostopadle na terenie Bramy Morawskiej w kierunku północno-wschodnim. Rdzeń regionu tworzy ponad dwadzieścia miejscowości w trójkącie miast Fulnek, Odry i Nowy Jiczyn. Często do regionu zaliczano też na północy miasto Bílovec ("Wagstadt") i okoliczne miejscowości, jak dzisiejsze miasto Studénka, a na południu niektóre niemieckie miejscowości na północ od Hranic. W drugiej połowie XIX wieku po zniesieniu poddaństwa i rozwoju ruchów narodowościowych definicja regionu poszerzyła się głównie o pozostałe niemieckojęzyczne miejscowości stanowiące tu skraj półwyspu otoczonego przez miejscowości czeskie (laskie), jak np. najdalej na południowym wschodzie położoną Ženklavę. Zaliczono też do niej niektóre już wówczas w większości czeskie miejscowości jak Štramberk i Stary Jiczyn. W ten sposób powiększony obszar tworzyło około 100 miejscowości które można wpisać w czworokąt o wierzchołkach: zamek Wigstein koło Vítkova ("Wigstadtl"), miasto Klimkovice ("Königsberg"), Ženklava i Bělotín.
Historia.
Nazwa regionu pochodzi od szlacheckiego rodu "Panów z Kravař", którzy utworzyli tutaj na początku XIV wieku rozległe dominium, które pozostawało w ich władaniu do 1434. Wówczas okolice Fulneka należały do księstwa opawskiego (od 1269) a pozostała część do Margrabstwa Moraw. Niemiecka nazwa ("Kuhländchen") zdaje się być niepoprawnym przekładem tej nazwy. Teren ten tworzył później otoczony przez etnos czeski półwysep osadnictwa niemieckiego, utworzony w dobie kolonizacji w XIII i XIV wieku, a w wieku następnym ustabilizowany.
Obszar ten był w dużej mierze jeszcze w XII wieku zalesiony, istniał jednak szlak prowadzący z Hranic przez Stary Jiczyn i Příbor w kierunku Krakowa. Wzdłuż niego znajdowały się najstarsze osady. Proces kolonizacji rozpoczął się w XIII wieku, zwłaszcza po najeździe mongolskim w latach 40. tego wieku. Głównymi jego organizatorami byli Lichtenburgowie w okolicach Fulneka, jak również Arnold von Hückeswagen i biskup ołomuniecki Bruno ze Schauenburga. W 1293 założono miasto i gród Fulnek oraz miejscowości Jerlovice (Gerlaci), Jílovec (Gilowecz), Děrné (Thyerna), Kujavy (Clementis villa), Stachovice (Stachinwalde), Suchdol (Cuchental), natomiast w 1294 założono Butovice (Botenwald). Panowie z Kravař dołączali do procesu kolonizacyjnego i przed 1320 założyli miasto Bílovec (Wagstadt). Od 1480 Fulnek podlegający księstwu opawskiemu należy od tego roku do Moraw. Znaczne spustoszenie nastąpiło podczas wojny trzydziestoletniej, co przyczyniło się również do zmiany sytuacji językowej w regionie.
Kazimierz Ostaszewski-Barański tak charakteryzował tę ziemię i jej mieszkańców na początku zeszłego wieku: „Kraina Kravarska jest częścią ziemi lasskiej (Lašsko), czyli lackiej, a ludność tu mieszkająca nazywa się "Lasi". [...] Narzecze lackie różni się od sąsiedniego wołoskiego znacznie; przede wszystkim akcentują oni słowa jak my, na przedostatniej głosce, nie znają długich samogłosek i miękczą twarde czeskie ne, de, te w nie, die, tie”.
W 1930 ziemię zamieszkiwało ok. 100 000 Niemców sudeckich, których w większości wysiedlono w latach 1945–1947 na podstawie dekretów Beneša. Z regionu tego pochodzili m.in. Gregor Mendel urodzony w Hynčicach (niem. "Heinzendorf bei Odrau") i Sigmund Freud urodzony w Příborze.

</doc>
<doc id="1747163" url="https://pl.wikipedia.org/wiki?curid=1747163" title="Diecezja Armidale">
Diecezja Armidale

Diecezja Armidale – diecezja Kościoła rzymskokatolickiego należąca do metropolii Sydney, znajdująca się na terenie stanu Nowa Południowa Walia. Istnieje od 1869 roku, w obecnych granicach od 1887.

</doc>
<doc id="1747164" url="https://pl.wikipedia.org/wiki?curid=1747164" title="Szef Sztabu Generalnego Wojska Polskiego">
Szef Sztabu Generalnego Wojska Polskiego



</doc>
<doc id="1747165" url="https://pl.wikipedia.org/wiki?curid=1747165" title="Bringer of Plagues">
Bringer of Plagues

Bringer of Plagues – drugi album amerykańskiego zespołu deathmetalowego Divine Heresy. Wydany został 28 lipca 2009 roku. Jest to pierwszy album, w którego stworzenie wkład mieli nowi muzycy Joe Payne (gitara basowa) i Travis Neal (wokal).
Album zadebiutował na 148 miejscu listy Billboard 200 sprzedając się w nakładzie 3000 egzemplarzy w przeciągu tygodnia od dnia premiery.

</doc>
<doc id="1747168" url="https://pl.wikipedia.org/wiki?curid=1747168" title="214 Dywizja Piechoty (III Rzesza)">
214 Dywizja Piechoty (III Rzesza)

214 Dywizja Piechoty - niemiecka dywizja z czasów II wojny światowej, sformowana przez dowództwo Landwehry w Hanau na mocy rozkazu z 26 sierpnia 1939 roku, w 3. fali mobilizacyjnej w IX Okręgu Wojskowym.
Struktura organizacyjna.
355., 367. i 388. pułk piechoty, 214. pułk artylerii, 214. batalion pionierów, 214. oddział rozpoznawczy, 214. oddział przeciwpancerny, 214. oddział łączności, 214. polowy batalion zapasowy;
355. i 367. pułk piechoty, 214. pułk artylerii, 214. batalion pionierów, 214. oddział rozpoznawczy, 214. oddział przeciwpancerny, 214. oddział łączności, 214. polowy batalion zapasowy;
355., 367. i 568. pułk grenadierów, 214. pułk artylerii, 214. batalion pionierów, 214. dywizyjny batalion fizylierów, 214. oddział przeciwpancerny, 214. oddział łączności, 214. polowy batalion zapasowy;
I./568. pułk grenadierów, 214. kompania przeciwpancernych;

</doc>
<doc id="1747170" url="https://pl.wikipedia.org/wiki?curid=1747170" title="Raúl Arizábalo">
Raúl Arizábalo

Raúl Arizábalo - piłkarz urugwajski, bramkarz.
Jako piłkarz klubu Defensor Sporting wziął udział w turnieju Copa América 1949, gdzie Urugwaj zajął szóste miejsce. Arizábalo zagrał w dwóch meczach - z Paragwajem (stracił 1 bramkę) i Kolumbią (stracił 2 bramki). W pozostałych pięciu meczach bramki urugwajskiej strzegł Jorge La Paz.
Już w trakcie turnieju Arizábalo miał podpisany kontrakt mówiący o jego przejściu do brazylijskiego klubu Grêmio Pelotas.

</doc>
<doc id="1747171" url="https://pl.wikipedia.org/wiki?curid=1747171" title="Raul Arizabalo">
Raul Arizabalo



</doc>
<doc id="1747173" url="https://pl.wikipedia.org/wiki?curid=1747173" title="Voice of Wilderness">
Voice of Wilderness

Voice of Wilderness - drugi album zespołu Korpiklaani. Został wydany 1 lutego 2005 roku przez wytwórnię Napalm Records.

</doc>
<doc id="1747175" url="https://pl.wikipedia.org/wiki?curid=1747175" title="Dolina Środkowego Wagu">
Dolina Środkowego Wagu

 
Dolina Środkowego Wagu (514.3, słow. "Považské podolie" i "Žilinská kotlina") - makroregion fizycznogeograficzny w zachodniej Słowacji, w składzie Centralnych Karpat Zachodnich. 
Dolina Środkowego Wagu stanowi ciąg obniżeń wzdłuż środkowego biegu Wagu od Bramy Beckowskiej koło Nowego Miasta nad Wagiem do przełomu przez Małą Fatrę. Od południa są to: 
Dolina Środkowego Wagu została wypreparowana na południowej granicy pienińskiego pasa skałkowego i płaszczowin centralnokarpackich. Dno podnosi się od około 100 m n.p.m. u wylotu doliny do 500 m n.p.m. w Kotlinie Żylińskiej. Dolina Środkowego Wagu jest gęsto zaludniona i stanowi ważny szlak komunikacyjny łączący wschodnią i zachodnią Słowację. Biegną nią magistrala kolejowa Bratysława – Koszyce i autostrada D1. Na Wagu zbudowano łańcuch budowli hydrotechnicznych (kaskada Wagu), wśród których największy jest zbiornik wodny między Púchovem a Považską Bystricą. 

</doc>
<doc id="1747177" url="https://pl.wikipedia.org/wiki?curid=1747177" title="Telencephalon">
Telencephalon



</doc>
<doc id="1747178" url="https://pl.wikipedia.org/wiki?curid=1747178" title="Zoo Safari w Świerkocinie">
Zoo Safari w Świerkocinie

Zoo Safari w Świerkocinie – pierwszy polski ogród zoologiczny typu safari założony w 1996 roku w Świerkocinie koło Gorzowa Wielkopolskiego.
Opis.
Zoo Safari położone jest w Świerkocinie w gminie Witnica w pobliżu Parku Narodowego Ujście Warty. Powstało 27 lipca 1996 roku. Początkowo zajmowało obszar zaledwie 8 ha i liczyło około 70 zwierząt. Obecnie Zoo Safari zajmuje ponad 20 ha powierzchni, na której przebywa około 600 zwierząt. 
Zoo Safari jest pierwszym Ogrodem Zoologicznym w Polsce, przez które można przejechać samochodem i zobaczyć z bliska dzikie zwierzęta. Zwiedzających nie odgradzają od zwierząt kraty, szyby, ani fosy.
Poza terenem safari w Zoo Safari znajduje się piesze zoo i teren parku rozrywki.
Od maja 2017 jest nieczynny z powodu prac remontowych, według początkowych doniesień prace miały trwać do kwietnia 2018, ale termin ten został przedłużony. Na razie brak jakichkolwiek informacji o dacie ponownego otwarcia Zoo Safari. 
Zwierzęta.
Strefa Afryki:
Strefa Ameryki Północnej:
Strefa Azji:
Strefa Mongolii:
Piesze ZOO:
i inne zwierzęta.

</doc>
<doc id="1747180" url="https://pl.wikipedia.org/wiki?curid=1747180" title="Ruth Sheldon">
Ruth Sheldon

Ruth Sheldon (ur. 3 maja 1980) – angielska szachistka, mistrzyni międzynarodowa od 1997 roku.
Kariera szachowa.
W latach 1991–1999 wielokrotnie reprezentowała Anglię na mistrzostwach świata i Europy juniorek w różnych kategoriach wiekowych, zdobywając cztery medale: 2 złote (Bratysława 1993 – MŚ do 14 lat i Oropesa del Mar 1998 – MŚ do 18 lat), srebrny (Duisburg 1992 – MŚ do 12 lat) oraz brązowy (Cala Galdana 1996 – MŚ do 16 lat). Była również mistrzynią Europy juniorek do 14 lat w szachach szybkich (Paryż 1994).
W 1997 r. zdobyła w Puli brązowy medal drużynowych mistrzostw Europy. Poza tym, w latach 1996, 1998 i 2002 była trzykrotną uczestniczką szachowych olimpiad.
Najwyższy ranking w karierze osiągnęła 1 lipca 1999 r., z wynikiem 2310 punktów zajmowała wówczas 3. miejsce (za Harriet Hunt i Susan Lalić) wśród angielskich szachistek.

</doc>
<doc id="1747183" url="https://pl.wikipedia.org/wiki?curid=1747183" title="Hatha joga">
Hatha joga



</doc>
<doc id="1747187" url="https://pl.wikipedia.org/wiki?curid=1747187" title="Parafia Matki Bożej Pocieszenia i św. Stanisława Biskupa w Szamotułach">
Parafia Matki Bożej Pocieszenia i św. Stanisława Biskupa w Szamotułach

Parafia Matki Bożej Pocieszenia i św. Stanisława Biskupa w Szamotułach – rzymskokatolicka parafia w Szamotułach, należąca do dekanatu szamotulskiego. Powstała w XII wieku. Obecny gotycki kościół (kolegiata), pochodzący z 1. połowy XV wieku, znajduje się przy ulicy Kapłańskiej.

</doc>
<doc id="1747188" url="https://pl.wikipedia.org/wiki?curid=1747188" title="Pomnik Sibeliusa w Helsinkach">
Pomnik Sibeliusa w Helsinkach

Pomnik Sibeliusa (fiń. "Sibelius-monumentti") – rzeźba w kształcie stalowych organów, poświęcona fińskiemu kompozytorowi Jeanowi Sibeliusowi. Pomnik znajduje się w helsińskiej dzielnicy Töölö, w Parku Sibeliusa.
Autorką pomnika, odsłoniętego 7 września 1967, była fińska rzeźbiarka Eila Hiltunen. Pomnik zaprojektowany był jako abstrakcjonistyczna rzeźba, złożona z 600 rur (wykonanych ze stali nierdzewnej) zespawanych ze sobą w kształt fali przypominającej organy. Zamysłem autorki było przedstawienie esencji muzyki Jeana Sibeliusa. Kilka lat po odsłonięciu do pomnika dodano jeszcze rzeźbę głowy kompozytora, autorstwa tej samej artystki. Pomnik waży 24 t, a jego wymiary wynoszą 8,5 x 10,5 x 6,5 m. 
Pomniejszona replikę pomnika ustawiono w siedzibie głównej UNESCO w Paryżu. Również na terenie siedziby głównej ONZ w Nowym Jorku znajduje rzeźba autorstwa Eili Hiltunen o podobnym projekcie. 

</doc>
<doc id="1747191" url="https://pl.wikipedia.org/wiki?curid=1747191" title="Teru-teru-bōzu">
Teru-teru-bōzu

 – mała, ręcznie robiona lalka, wykonana z papieru lub tkaniny, którą Japończycy wieszają np. pod okapem. Ten amulet ma ponoć moc sprowadzania dobrej pogody i zapobiegania deszczowym dniom. 
"Teru" (照る) to japoński czasownik w formie słownikowej, znaczący „świecić” , natomiast "bōzu" to „buddyjski mnich, kapłan, bonza”.
"Teru-teru-bōzu" stał się popularny w okresie Edo wśród mieszkańców miast. Dzieci, w przeddzień dobrej pogody, mogły śpiewać piosenkę: "Dobry mnichu, spraw, aby jutro była piękna pogoda".
Dziś dzieci robią "teru-teru-bōzu" z bibuły lub bawełny i zawieszają za oknem, często przed szkolnym piknikiem. 
Istnieje słynny japoński wierszyk i piosenka skierowana do "teru-teru-bōzu":
Japoński:
てるてるぼうず、てるぼうず
明日天気にしておくれ
いつかの夢の空のように
晴れたら金の鈴あげよ
てるてるぼうず、てるぼうず
明日天気にしておくれ
私の願いを聞いたなら
甘いお酒をたんと飲ましょ
てるてるぼうず、てるぼうず
明日天気にしておくれ
もしも曇って泣いてたら
そなたの首をちょんと切るぞ
Rōmaji:
" Teru-teru-bōzu, teru-bōzu"
" Ashita tenki ni shite okure"
" Itsuka no yume no sora no yō ni"
" Haretara kin no suzu ageyo"
" Teru-teru-bōzu, teru-bōzu"
" Ashita tenki ni shite okure"
" Watashi no negai wo kiita nara"
" Amai o-sake wo tanto nomasho"
" Teru-teru bōzu, teru-bōzu"
" Ashita tenki ni shite okure"
" Moshi mo kumotte naitetara"
" Sonata no kubi wo chon to kiru zo"
Polski:
" Teru-teru-bozu, teru bozu"
" Daj nam jutro słoneczny dzień"
" Tak jak wymarzone czasem niebo"
" Jeśli będzie słońce dam ci złoty dzwonek"
" Teru-teru-bozu, teru bozu"
" Daj nam jutro słoneczny dzień"
" Jeśli spełnisz me życzenie"
" Będziemy pić dużo słodkiego sake"
" Teru-teru-bozu, teru bozu"
" Daj nam jutro słoneczny dzień"
" Ale jeśli będą chmury i będziesz płakać"
" Wtedy utnę ci twoją głowę."

</doc>
<doc id="1747192" url="https://pl.wikipedia.org/wiki?curid=1747192" title="Prawo Podwójnego Przeczenia">
Prawo Podwójnego Przeczenia



</doc>
<doc id="1747193" url="https://pl.wikipedia.org/wiki?curid=1747193" title="Crinia">
Crinia

Crinia – rodzaj płaza bezogonowego z rodziny żółwinkowatych (Myobatrachidae). 
Zasięg występowania.
Rodzaj obejmuje gatunki występujące w Australii i w południowej części Nowej Gwinei.
Systematyka.
Podział systematyczny.
Do rodzaju należą następujące gatunki:

</doc>
<doc id="1747196" url="https://pl.wikipedia.org/wiki?curid=1747196" title="Parafia Świętego Krzyża w Szamotułach">
Parafia Świętego Krzyża w Szamotułach

Parafia Świętego Krzyża w Szamotułach – rzymskokatolicka parafia w Szamotułach, należąca do dekanatu szamotulskiego. Powstała w 1972. Barokowy kościół poreformacki z końca XVII wieku, zbudowany na miejscu dawnego zamku Szamotulskich, znajduje się przy ulicy Franciszkańskiej.
W 2020 parafię powierzono Zakonowi Braci Mniejszych (OFM), którzy odzyskali tym samym skasowany przez władze pruskie klasztor.

</doc>
<doc id="1747199" url="https://pl.wikipedia.org/wiki?curid=1747199" title="Matryca Logiczna">
Matryca Logiczna



</doc>
<doc id="1747204" url="https://pl.wikipedia.org/wiki?curid=1747204" title="Język Zdaniowy">
Język Zdaniowy



</doc>
<doc id="1747207" url="https://pl.wikipedia.org/wiki?curid=1747207" title="Reguła Wnioskowania">
Reguła Wnioskowania



</doc>
<doc id="1747209" url="https://pl.wikipedia.org/wiki?curid=1747209" title="Matryca logiczna">
Matryca logiczna



</doc>
<doc id="1747213" url="https://pl.wikipedia.org/wiki?curid=1747213" title="Geocrinia">
Geocrinia

Geocrinia – rodzaj płaza bezogonowego z rodziny żółwinkowatych (Myobatrachidae). 
Zasięg występowania.
Rodzaj obejmuje gatunki występujące w południowo-wschodniej i południowo-zachodniej Australii.
Systematyka.
Podział systematyczny.
Do rodzaju należą następujące gatunki:

</doc>
<doc id="1747214" url="https://pl.wikipedia.org/wiki?curid=1747214" title="215 Dywizja Piechoty (III Rzesza)">
215 Dywizja Piechoty (III Rzesza)

215 Dywizja Piechoty (215. Infanterie-Division) – niemiecka dywizja z czasów II wojny światowej, sformowana przez dowództwo Landwehry w Heilbronn na mocy rozkazu z 26 sierpnia 1939 roku, w 3. fali mobilizacyjnej w V Okręgu Wojskowym.
Struktura organizacyjna.
380., 390. i 435. pułk piechoty, 215. pułk artylerii, 215. batalion pionierów, 215. oddział rozpoznawczy, 215. oddział przeciwpancerny, 215. oddział łączności, 215. polowy batalion zapasowy;
380., 390. i 435. pułk piechoty, 215. pułk artylerii, 204. batalion pionierów, 215. oddział rozpoznawczy, 215. oddział przeciwpancerny, 215. oddział łączności, 215. polowy batalion zapasowy;
380., 390. i 435. pułk grenadierów, 215. pułk artylerii, 204. batalion pionierów, 215. batalion fizylierów, 215. oddział przeciwpancerny, 215. oddział łączności, 215. polowy batalion zapasowy;

</doc>
<doc id="1747216" url="https://pl.wikipedia.org/wiki?curid=1747216" title="Nagroda Satelita dla najlepszego filmu komediowego lub musicalu">
Nagroda Satelita dla najlepszego filmu komediowego lub musicalu

Laureaci Satelity w kategorii najlepszy film komediowy lub musical:
Lata 90.
1996: Evita
nominacje:
1997: Lepiej być nie może
nominacje:
1998: Zakochany Szekspir
nominacje:
1999: Być jak John Malkovich
nominacje:
2000–2009.
2000: Siostra Betty
nominacje:
2001: Moulin Rouge!
nominacje:
2002: Moje wielkie greckie wesele
nominacje:
2003: Między słowami
nominacje:
2004: Bezdroża
nominacje:
2005: Spacer po linie
nominacje:
2006: Dreamgirls
nominacje:
2007: Juno
nominacje:
2008: Happy-Go-Lucky, czyli co nas uszczęśliwia
nominacje:
2009: Dziewięć
nominacje:
2010–2019.
2010: Scott Pilgrim kontra świat
nominacje:

</doc>
<doc id="1747217" url="https://pl.wikipedia.org/wiki?curid=1747217" title="Parafia Wszystkich Świętych w Kórniku">
Parafia Wszystkich Świętych w Kórniku

Parafia Wszystkich Świętych w Kórniku – rzymskokatolicka parafia w Kórniku, należy do dekanatu kórnickiego. Powstała w XV wieku. Obecny kościół parafialny, gotycki, trzynawowy, halowy z fundacji Górków z 1437 roku. Mieści się przy ulicy Średzkiej.
Historia.
Parafia obejmuje wiernych z: Pierzchna, Borówiec, Celestynowoa, Dziećmierowa, Kromolic, Mościenicy, Runowa, Skrzynek, Szczodrzykowa, Trzebisławek i Kórnika.

</doc>
<doc id="1747218" url="https://pl.wikipedia.org/wiki?curid=1747218" title="Mistrzostwa świata komputerów w szachach">
Mistrzostwa świata komputerów w szachach

Mistrzostwa świata komputerów w szachach – rozgrywki mające na celu wyłonienie najlepszego szachowego programu (tzw. silnika [ang.] "engine") komputerowego. Organizowane są przez międzynarodową federację "International Computer Games Association". Pierwsze zawody rozegrano w 1974 r. w Sztokholmie.
W 2011 r. Międzynarodowa Federacja Gier Komputerowych (ang. "International Computer Games Association" – ICGA) przeprowadziła śledztwo, w którym zakwestionowano oryginalność oprogramowania programu "Rybka" (które miałoby być wzorowane na programach "Crafty" i "Fruit"), w wyniku czego programowi odebrano 4 tytuły mistrzowskie zdobyte w latach 2007–2010 (jak również inne tytuły), a autora – Vasika Rajlicha – zdyskwalifikowano dożywotnio od uczestnictwa w mistrzostwach świata programów komputerowych oraz jakichkolwiek zawodów organizowanych przez ICGA.

</doc>
<doc id="1747219" url="https://pl.wikipedia.org/wiki?curid=1747219" title="Michał Błażejewski">
Michał Błażejewski

Michał Piotr Błażejewski (ur. 10 kwietnia 1948 w Polanowie) – polski kulturo- i literaturoznawca związany z Uniwersytetem Gdańskim, w latach 2006-2012 kierownik Katedry Kulturoznawstwa UG.
Życiorys.
W 1971 ukończył studia z dziedziny filologii polskiej na Uniwersytecie im. Adama Mickiewicza. W 1982 uzyskał doktorat na Uniwersytecie Gdańskim, a w 1995 habilitację na tej samej uczelni. Od 1999 był profesorem nadzwyczajnym na UG, a od 2005 jest profesorem tytularnym. 
Od 1972 pracuje na Uniwersytecie Gdańskim (od 1974: w Instytucie Filologii Polskiej UG). Od 1969 do 1991 pełnił obowiązki kierownika filii Centralnego Ośrodka Informacji i Analiz Studenckiego Ruchu Kulturalnego. W 1999 został dyrektorem Instytutu Filologii Polskiej (do 2005), a w 2006 kierownikiem Katedry Kulturoznawstwa. 
Naukowo zajmuje się teorią, filozofią i historią kultury, historią i socjologią literatury, jak również literaturą popularną i metodyką dziennikarską. Jednym z obszarów jego zainteresowań pozostaje twórczość Tolkiena, a także muzyka i filozofia New Age. Od końca lat 80. współpracował z pismem „Autograf Post” wydawanym przez Gdańskie Towarzystwo Przyjaciół Sztuki, później był jego redaktorem naczelnym. W latach 1991–1997 był autorem tekstów piosenek do Kabaretu Olgi Lipińskiej.

</doc>
<doc id="1747221" url="https://pl.wikipedia.org/wiki?curid=1747221" title="Krzysztof Olszewski (tłumacz)">
Krzysztof Olszewski (tłumacz)

Krzysztof Wojciech Olszewski (ur. 6 stycznia 1971 w Poznaniu) – polski tłumacz, badacz kultury i literatury japońskiej, wieloletni dydaktyk języka japońskiego. Tłumacz przysięgły i symultaniczny języka japońskiego. Tłumacz klasycznej literatury japońskiej, członek zwyczajny Stowarzyszenia Tłumaczy Literatury.
Życiorys.
Absolwent japonistyki na Uniwersytecie Jagiellońskim – 1997 r. oraz filologii słowiańskiej – bułgarystyki – z 1995. W 2002 r. ukończył studia doktoranckie (spec. literaturoznawstwo) na tej samej uczelni.
Zainteresowania badawcze koncentruje wokół klasycznej literatury japońskiej, szczególnie utworów z okresów Heian i Kamakura, rozszerzając swoje zainteresowania na obszar współczesnych literatur Azji Południowo-Wschodniej (szczególnie Birmy i Kambodży). Osobny nurt badań stanowi metodyka nauczania języka japońskiego. W swoim dorobku posiada monografię dotyczącą poezji Ki no Tsurayukiego oraz kilkanaście artykułów naukowych. Od kwietnia 2013 do 2016 prowadził blog popularnonaukowy poświęcony zagadnieniom kultury, sztuki, literatury japońskiej i birmańskiej, a obecnie – blog naukowy dotyczący Japonii, japonistyki, metodologii przekładu z języka japońskiego. Rozwija również projekt "Słownika online gramatyki języka japońskiego" jako MediaWiki.
Współautor poradnika "Jak nauczyć się języka obcego?" wydawnictwa Sprachcaffe Languages PLUS.

</doc>
<doc id="1747222" url="https://pl.wikipedia.org/wiki?curid=1747222" title="Granowo Nowotomyskie">
Granowo Nowotomyskie

Granowo Nowotomyskie – stacja kolejowa we wsi Granowo, w woj. wielkopolskim, w Polsce.
Stacja kolejowa została uruchomiona w 1909, po przedłużeniu linii kolejowej Wolsztyn - Grodzisk Wielkopolski do Poznania. Koszt budowy samej stacji z budynkiem dworca wynosił według kosztorysu 67 tys. marek niemieckich.
W roku 2017 stacja obsługiwała 200–299 pasażerów na dobę.
W 2014 obsługiwana pociągami osobowymi uruchamianymi przez Koleje Wielkopolskie na trasie Poznań-Wolsztyn. Na wyjazdach ze stacji zachowały się semafory kształtowe.

</doc>
<doc id="1747230" url="https://pl.wikipedia.org/wiki?curid=1747230" title="Haworsja wąskolistna">
Haworsja wąskolistna

Haworsja wąskolistna, haworthia wąskolistna, aloesna wąskolistna ("Haworthia attenuata") - bylina z rodziny liliowatych występująca w Afryce Południowej. 
Sukulent tworzący rozetki. Liście grube, trójkątnie lancetowate, długości do 5-6 cm. Po stronie górnej rozrzucone nieregularne brodawki, które łączą się w poprzeczne prążki od strony dolnej. Kwiat drobny, zielonkaworóżowy, osadzony na łodyżce do 25 cm długiej. Owocem jest torebka.
Popularna roślina doniczkowa.

</doc>
<doc id="1747231" url="https://pl.wikipedia.org/wiki?curid=1747231" title="Linia kolejowa nr 223">
Linia kolejowa nr 223

Linia kolejowa nr 223 – linia kolejowa łącząca stację Czerwonka ze stacją Ełk. Przebiega przez Biskupiec Reszelski, Mrągowo, Mikołajki i Orzysz. Od 1 września 2009 odcinek Mrągowo – Ełk został zamknięty dla ruchu pasażerskiego. W rozkładzie 2009/2010 kursowała tylko jedna para pociągów Mrągowo – Olsztyn Główny, a od 2010 linia jest całkowicie zamknięta dla ruchu pasażerskiego. W 2016 roku odcinek Mrągowo - Orzysz został całkowicie zamknięty dla ruchu towarowego, w związku z czym jest jedynym odcinkiem wyłączonym całkowicie z ruchu.
Historia.
W roku 1872 wieś Czerwonka (daw. Rothfließ) uzyskała dostęp do kolei dzięki budowie stacji kolejowej przy nowo powstałej linii kolejowej Toruń–Czerniachowsk. 26 lat później wieloletnie plany zakładające połączenie Królewca (obecnie Kaliningrad) z pojezierzem mazurskim zostały zrealizowane dzięki ukończeniu w 1898 roku linii kolejowej z Korniewa do miejscowości Ruciane-Nida. 1 września tego samego roku uruchomiono połączenia pasażerskie na odcinku z Biskupca do Mrągowa. 
2 października 1911 roku został oddany do użytku dalszy odcinek linii z Mrągowa do Orzysza, a cztery lata później, 15 czerwca 1915 roku, ukończono budowę ostatniego odcinka z Orzysza do Ełku. 
Wraz z końcem II wojny światowej cała linia znalazła się na ziemiach polskich i została wcielona we władanie PKP. Jej ponowne otwarcie nastąpiło w latach 1947–1949.
W 2007 roku od maja do końca września po linii kursował codziennie nocny pociąg "Masuren-Express" z Berlina do Ełku uruchamiany przez DB AutoZug. 1 września 2009 roku zlikwidowano ruch pociągów pasażerskich pomiędzy Mrągowem a Ełkiem, zaś w rozkładzie 2009/2010 jeździła już tylko jedna para pociągów Mrągowo–Olsztyn Główny, którą ostatecznie zawieszono w 2010 roku.
Od 19 do 22 kwietnia 2013 na odcinku Mrągowo - Mikołajki odbył się przejazd pociągu specjalnego rel. Olesno Śląskie - Mikołajki. 
W latach 2009-2011 został wyremontowany odcinek od stacji Orzysz do stacji Ełk. Ze względu na znajdujący się w Orzyszu garnizon oraz poligon wojskowy odcinek ten ma znaczenie wojskowe. Obowiązuje na nim prędkość 80 km/h.. Przejezdny był także odcinek Mrągowo - Czerwonka, umożliwiający kursowanie pociągów towarowych.
W 2018 roku podpisano porozumienie na modernizację odcinka Czerwonka - Biskupiec Reszelski, która umożliwi obsługę bocznicy szlakowej płyt wiórowych w Biskupcu Reszelskim, natomiast w 2019 roku umowę na jej modernizację do prędkości 80 km/h, którą wykona firma Torhamer Gdynia. Firma Egger, właściciel fabryki płyt wiórowych, zobowiązała się do budowy bocznicy szlakowej od stacji w Biskupcu Reszelskim do fabryki w miejscowości Kolonia Druga. W ramach prac modernizacyjnych wymieniana jest nawierzchnia torowa, urządzenia srk na przejazdach kolejowo-drogowych, zabudowane zostaną urządzenia elektrycznego ogrzewania rozjazdów, oświetlenie rozjazdów oraz semafory świetlne w stacji Biskupiec Reszelski.
16 lipca 2019 roku do stacji w Mrągowie dotarł pociąg retro organizowany przez Instytut Rozwoju i Promocji Kolei.

</doc>
<doc id="1747232" url="https://pl.wikipedia.org/wiki?curid=1747232" title="Haworthia wąskolistna">
Haworthia wąskolistna



</doc>
<doc id="1747233" url="https://pl.wikipedia.org/wiki?curid=1747233" title="Aloesna wąskolistna">
Aloesna wąskolistna



</doc>
<doc id="1747235" url="https://pl.wikipedia.org/wiki?curid=1747235" title="Haworthia attenuata">
Haworthia attenuata



</doc>
<doc id="1747236" url="https://pl.wikipedia.org/wiki?curid=1747236" title="BOV">
BOV

BOV – kołowy pływający transporter opancerzony produkcji jugosłowiańskiej.
Pojazd służył w siłach zbrojnych i oddziałach policji Socjalistycznej Federacyjnej Republiki Jugosławii, a po jej rozpadzie znalazł się na wyposażeniu armii Bośni i Hercegowiny, Chorwacji, Federalnej Republiki Jugosławii (później Serbii) oraz Słowenii.

</doc>
<doc id="1747239" url="https://pl.wikipedia.org/wiki?curid=1747239" title="Parafia św. Wojciecha w Bninie">
Parafia św. Wojciecha w Bninie

Parafia św. Wojciecha w Bninie – rzymskokatolicka parafia w Bninie (dzielnicy Kórnika), należąca do dekanatu kórnickiego. Powstała w XI wieku. Obecny kościół parafialny, poewangelicki, klasycystyczny pochodzi z 1827 roku. Mieści się przy ulicy Jeziornej.
Na końcu ulicy Cmentarnej znajduje się dawna brama na cmentarz przykościelny. Po jej przejściu i skręceniu w lewo w alejkę, natrafimy na nagrobki księży z parafii: Andrzeja Michałowskiego, X. Dziekana Antoniewicza oraz Jana Szmańdy – dziennikarza.

</doc>
<doc id="1747240" url="https://pl.wikipedia.org/wiki?curid=1747240" title="Kotowo (przystanek kolejowy)">
Kotowo (przystanek kolejowy)

Kotowo – przystanek kolejowy we wsi Kotowo, w powiecie grodziskim, w woj. wielkopolskim, w Polsce.
W roku 2017 przystanek obsługiwał 20–49 pasażerów na dobę.
W 2014 obsługiwana pociągami osobowymi uruchamianymi przez Koleje Wielkopolskie na trasie Poznań-Wolsztyn.

</doc>
<doc id="1747243" url="https://pl.wikipedia.org/wiki?curid=1747243" title="Raja nabijana">
Raja nabijana

Raja nabijana, raja ciernista, płaszczka nabijana, płaszczka kolczasta ("Raja clavata") – gatunek ryby chrzęstnoszkieletowej z rodziny rajowatych (Rajidae).
Zasięg występowania.
Wschodni Atlantyk od północnej Norwegii i południowej Islandii do południowej Afryki oraz Morze Śródziemne i Morze Czarne.
Występuje na piaszczystym lub mulistym dnie, zwykle na głębokości od 20 do 60 m, ale spotykana jest także na głębokościach większych do 500 m. 
Cechy morfologiczne.
Osiąga maksymalnie do 70 cm (samce) i do 125 cm (samice) długości. Ciało spłaszczone grzbietobrzusznie o kształcie rombowatej tarczy, płetwa piersiowa z ostrymi krawędziami. Pysk krótki, rozwartokątny. Na skórze występują kolce, tak na stronie wierzchniej jak również dolnej. Dorosłe osobniki posiadają na stronie grzbietowej liczne, duże kolce osadzone w skórze razem z szerokimi, gładkimi tarczkami. U samic i młodych osobników ciągnie się wzdłuż grzbietu i trzonu ogonowego długi szereg kolców. U samców szereg kolców wstępuje tylko na trzonie ogonowym. Samce dodatkowo posiadają ruchome kolce na płetwach piersiowych. Uzębienie składa się z 36–45 zębów, u samców spiczaste a samic spłaszczonych. Dwie małe płetwy grzbietowe o takiej samej wielkości znajdują się na końcu trzonu ogonowego. Płetwa ogonowa mała. Brak płetwy odbytowej.
Posiada narządy elektryczne.
Strona grzbietowa jasnoszara lub jasnobrązowa, u młodych osobników wyraźnie widoczne brązowo obwiedzione jasne plamy oraz małe czarne punkty. U starszych osobników plamy zanikają. Strona brzuszna biała z ciemnymi krawędziami.
Odżywianie.
Żywi się głównie krabami, ale także wieloszczetami, mięczakami, jeżowcami i małymi rybami.
Rozmnażanie.
Ryba jajorodna. Dojrzałość płciową samice osiągają w 9 roku życia, a samce w 7 roku.

</doc>
<doc id="1747244" url="https://pl.wikipedia.org/wiki?curid=1747244" title="Raja clavata">
Raja clavata



</doc>
<doc id="1747245" url="https://pl.wikipedia.org/wiki?curid=1747245" title="Nagroda Satelita dla najlepszego reżysera">
Nagroda Satelita dla najlepszego reżysera

Laureaci Satelity w kategorii najlepszy reżyser:
Lata 90.
1996: Joel Coen – Fargo
nominacje:
1997: James Cameron – Titanic
nominacje:
1998: Terrence Malick – Cienka czerwona linia
nominacje:
1999: Michael Mann – Informator
nominacje:
2000–2009.
2000: Steven Soderbergh – Traffic
nominacje:
2001: Baz Luhrmann – Moulin Rouge!
nominacje:
2002: Todd Haynes – Daleko od nieba
nominacje:
2003: Jim Sheridan – Nasza Ameryka
nominacje:
2004: Mel Gibson – Pasja
nominacje:
2005: Ang Lee – Tajemnica Brokeback Mountain
nominacje:
2006: nagroda ex aequo
nominacje:
2007: Joel i Ethan Coenowie – To nie jest kraj dla starych ludzi
nominacje:
2008: Danny Boyle – Slumdog. Milioner z ulicy
nominacje:
2009: Kathryn Bigelow – The Hurt Locker
nominacje:
2010–2019.
2010: David Fincher – The Social Network
nominacje:

</doc>
<doc id="1747246" url="https://pl.wikipedia.org/wiki?curid=1747246" title="Polityka otwartych drzwi">
Polityka otwartych drzwi

Polityka otwartych drzwi (ang. "Open Door Policy") – nazwa polityki Stanów Zjednoczonych wobec Chin na początku XX wieku.
Zasady "polityki otwartych drzwi" zostały po raz pierwszy sformułowane 6 września 1899 roku przez sekretarza stanu Johna Haya w notach skierowanych do mocarstw walczących o podział stref wpływów w Chinach. Stany Zjednoczone, które nie brały udziału w wojnach opiumowych i nie były wcześniej zainteresowane tworzeniem własnych koncesji w Chinach, po aneksji Hawajów i zwycięstwie w wojnie z Hiszpanią zdominowały Pacyfik i postanowiły podjąć ekspansję na rynki dalekowschodnie. W swoich notach Hay wysunął trzy postulaty: aby poszczególne mocarstwa nie naruszały w swoich strefach wpływów interesów innych państw, wprowadzenie jednolitych stawek celnych i nieprowadzenie dyskryminacji handlowej wobec innych mocarstw. Miało to zapewnić Stanom Zjednoczonym równe możliwości ekspansji ekonomicznej w Chinach, bez konieczności uzyskiwania własnej strefy wpływów. Postulaty amerykańskiej "polityki otwartych drzwi" zostały bez większych zastrzeżeń przyjęte pozytywnie przez wszystkie państwa z wyjątkiem Rosji. 
Pełną realizację "polityki otwartych drzwi" umożliwił wybuch powstania bokserów. 3 lipca 1900 roku Hay ogłosił oficjalnie założenia polityki amerykańskiej wobec Chin, opierające się na zasadach niepodzielności chińskiego terytorium i równości wszystkich państw w handlu. Postulaty te zostały uwzględnione w protokole z 7 września 1901 roku, kończącym interwencję obcych wojsk w Chinach.
Po utworzeniu Republiki Chińskiej w 1911 roku Stany Zjednoczone dążyły do utrzymywania "polityki otwartych drzwi" i sprzeciwiały się próbom stworzenia nowych układów w stosunkach z Chinami, m.in. starając się zablokować japońskie dążenia do narzucenia Chinom hegemonii poprzez porozumienie Lansing-Ishii z 1917 roku. Zasady "polityki otwartych drzwi" zostały także zawarte w traktacie waszyngtońskim z 1922 roku, jako gwarancja niepodległości Chin i zabezpieczenie przed imperialistycznymi dążeniami Japonii. Traktat waszyngtoński zdefiniował także "politykę otwartych drzwi" jako wielostronną, rozszerzając ją poza mocarstwa z końca XIX wieku.
"Polityka otwartych drzwi" załamała się w 1931 roku, po zajęciu przez Japończyków Mandżurii w wyniku incydentu mukdeńskiego. Stany Zjednoczone ograniczyły się wówczas jedynie do oficjalnego oprotestowania japońskiej agresji, natomiast brak zdecydowanych kroków ze strony amerykańskiej umożliwił Japończykom złamanie dotychczasowej równowagi sił w Chinach i zasady integralności ich terytorium. 

</doc>
<doc id="1747249" url="https://pl.wikipedia.org/wiki?curid=1747249" title="Parafia Matki Bożej Gromnicznej w Kożuchowie">
Parafia Matki Bożej Gromnicznej w Kożuchowie

Parafia Matki Bożej Gromnicznej w Kożuchowie – parafia rzymskokatolicka w mieście Kożuchów, należąca do dekanatu Kożuchów diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1275.

</doc>
<doc id="1747255" url="https://pl.wikipedia.org/wiki?curid=1747255" title="Nagroda Satelita dla najlepszego scenariusza adaptowanego">
Nagroda Satelita dla najlepszego scenariusza adaptowanego

Laureaci Satelity w kategorii najlepszy scenariusz adaptowany:
Lata 90.
1996: Anthony Minghella – Angielski pacjent na podstawie powieści Michaela Ondaatje
nominacje:
1997: Brian Helgeland, Curtis Hanson – Tajemnice Los Angeles na podstawie powieści Jamesa Ellroya
nominacje:
1998: Bill Condon – Bogowie i potwory na podstawie powieści Christophera Brama
nominacje:
1999: John Irving – Wbrew regułom na podstawie własnej powieści "Regulamin tłoczni win"
nominacje:
2000–2009.
2000: Doug Wright – Zatrute pióro na podstawie własnej sztuki
nominacje:
2001: Robert Festinger, Todd Field – Za drzwiami sypialni na podstawie powieści Andre Dubusa
nominacje:
2002: Charlie Kaufman, Donald Kaufman – Adaptacja na podstawie powieści "Złodziej orchidei" Susan Orlean
nominacje:
2003: Brian Helgeland – Rzeka tajemnic na podstawie powieści Dennisa Lehane’a
nominacje:
2004: Paul Haggis – Za wszelką cenę na podstawie opowiadań F.X. Toole'a
nominacje:
2005: Robin Swicord – Wyznania gejszy na podstawie powieści Arthura Goldena
nominacje:
2006: William Monahan – Infiltracja na podstawie scenariusza filmu Alana Maka i Felixa Chonga
nominacje:
2007: Christopher Hampton – Pokuta na podstawie powieści Iana McEwana
nominacje:
2008: Peter Morgan – Frost/Nixon na podstawie własnej sztuki
nominacje:
2009: Geoffrey Fletcher – Hej, skarbie na podstawie powieści Sapphire
nominacje:
2010–2019.
2010: Aaron Sorkin – The Social Network na podstawie książki Miliarderzy z przypadku Bena Mezricha
nominacje:

</doc>
<doc id="1747260" url="https://pl.wikipedia.org/wiki?curid=1747260" title="Ptaszkowo Wielkopolskie">
Ptaszkowo Wielkopolskie

Ptaszkowo Wielkopolskie – przystanek kolejowy we wsi Ptaszkowo, w woj. wielkopolskim, w Polsce.
W roku 2017 przystanek obsługiwał 20–49 pasażerów na dobę.
Przed 1911 rokiem w Ptaszkowie zbudowano stację ładunkową. Przystanek kolejowy, którego budowa była odrzucana ze względów politycznych urządzono w połowie lat 30. XX wieku. Wiata została wybudowana dopiero po II wojnie światowej.

</doc>
<doc id="1747261" url="https://pl.wikipedia.org/wiki?curid=1747261" title="Stanisław Idzior">
Stanisław Idzior

Stanisław Idzior (ur. 29 kwietnia 1906 w Śliwnikach, zm. 21 sierpnia 1954 w Poznaniu) – polski działacz związkowy i polityk chadecki, w latach 40. jeden z liderów i sekretarz generalny Stronnictwa Pracy.
Życiorys.
Urodził się w rodzinie późniejszego powstańca wielkopolskiego (Józefa Idziora - dowódcy: kompanii skalmierzyckiej). W 1926 wstąpił do Narodowej Partii Robotniczej, pracował jako urzędnik w Urzędzie Miejskim w Ostrowie Wielkopolskim. Był sekretarzem koła miejskiego Związku Pracowników Samorządowych. W 1937 wstąpił do Stronnictwa Pracy. Rok później znalazł się w Gnieźnie, gdzie był sekretarzem okręgu Związku Robotników i Rzemieślników ZZP. W 1942 aresztowany przez Niemców i więziony w Poznaniu i Berlinie. Po powrocie do kraju w 1945 został sekretarzem wojewódzkim SP. Zasiadał w Wojewódzkiej Radzie Narodowej w Poznaniu. Był członkiem Zarządu Okręgowego Polskiego Związku Zachodniego. W 1946 został wybrany II sekretarzem Zarządu Głównego SP, a później jego sekretarzem generalnym. Nie uzyskał mandatu posła w wyborach parlamentarnych w 1947.

</doc>
<doc id="1747266" url="https://pl.wikipedia.org/wiki?curid=1747266" title="Przegląd zastosowań hatha jogi w medycynie zachodniej">
Przegląd zastosowań hatha jogi w medycynie zachodniej



</doc>
<doc id="1747269" url="https://pl.wikipedia.org/wiki?curid=1747269" title="Synanthedon scoliaeformis">
Synanthedon scoliaeformis



</doc>
<doc id="1747270" url="https://pl.wikipedia.org/wiki?curid=1747270" title="Parafia Niepokalanego Poczęcia Najświętszej Maryi Panny w Górze Kalwarii">
Parafia Niepokalanego Poczęcia Najświętszej Maryi Panny w Górze Kalwarii

Parafia Niepokalanego Poczęcia Najświętszej Maryi Panny w Górze Kalwarii – parafia rzymskokatolicka w Górze Kalwarii. Obsługiwana przez księży Marianów.
Parafia została erygowana w XIII wieku. Obecny kościół parafialny, pobernardyński, barokowy, został wybudowany w latach 1756–1759 według projektu Jakuba Fontany. Ufundowany przez Franciszka Bielińskiego. Kościół Niepokalanego Poczęcia NMP, wraz z całym zespołem klasztornym bernardynów, został wpisany do rejestru zabytków (nr rej.: 1016/364/62 z 5.03.1962).
Parafia posiada dwa kościoły filialne na terenie Góry Kalwarii:

</doc>
<doc id="1747271" url="https://pl.wikipedia.org/wiki?curid=1747271" title="Juan Ayala">
Juan Ayala

Juan A. Ayala - piłkarz urugwajski, napastnik.
Jako piłkarz klubu CA Peñarol wziął udział w turnieju Copa América 1949, gdzie Urugwaj zajął szóste miejsce. Ayala zagrał w sześciu meczach - z Ekwadorem (zmienił go José María García), Boliwią, Kolumbią (wszedł na boisko za Ramóna Castro i zdobył w końcówce wyrównującą bramkę), Brazylią (zmienił na boisku Miguela Martíneza), Peru (zdobył 1 bramkę) i Chile (zdobył bramkę honorową).
W reprezentacji Urugwaju Ayala grał tylko w 1949 roku podczas turnieju Copa América - rozegrał w niej łącznie 6 meczów i zdobył 3 bramki.

</doc>
<doc id="1747273" url="https://pl.wikipedia.org/wiki?curid=1747273" title="Parafia bł. Jolenty w Gnieźnie">
Parafia bł. Jolenty w Gnieźnie

Parafia bł. Jolenty w Gnieźnie – rzymskokatolicka parafia znajdująca się w dekanacie Gniezno II w archidiecezji gnieźnieńskiej.
Historia.
Parafia została erygowana przez kard. Stefana Wyszyńskiego 1 lipca 1981. Mieści się we wschodniej części miasta, na jego obrzeżach. W ciągu pierwszych dwóch miesięcy powstała tymczasowa kaplica. 20 czerwca 1983 korzystając z pobytu papieża Jana Pawła II w Poznaniu delegacja parafian udała się na spotkanie z Ojcem Świętym zabierając ze sobą kamień węgielny i poprosiła papieża o błogosławieństwo. Aktu wmurowania kamienia węgielnego dokonał 24 listopada 1983 prymas Polski – kard. Józef Glemp. W 1990 oddano do użytku plebanię, w 1997 dokonano uroczystego przeniesienia Najświętszego Sakramentu z tymczasowej kaplicy do kościoła. 15 czerwca 1998 ks. abp Henryk Muszyński dokonał poświęcenia kaplicy Matki Boskiej Fatimskiej. W 1999 bp. Bogdan Wojtuś poświęcił obraz patronki kościoła, tabernakulum, obraz, kaplicę Miłosierdzia Bożego oraz krzyż misyjny, natomiast w 2000 Drogę Krzyżową. Uroczysta konsekracja kościoła miała miejsce 15 czerwca 2000 przez abp Henryka Muszyńskiego.
Terytorium.
Obejmuje zasięgiem dzielnicę Gniezna Arkuszewo.
Kościół.
Kościół jest zbudowany w nowoczesnym stylu w latach 1983-2000. Zaprojektowany przez Izabelę Klimaszewską. Swoim kształtem przypomina rotundę. Posadzka i prezbiterium tej świątyni są wyłożone marmurem. Może pomieścić 500 osób.

</doc>
<doc id="1747274" url="https://pl.wikipedia.org/wiki?curid=1747274" title="Heliotrop peruwiański">
Heliotrop peruwiański

Heliotrop peruwiański, heliotrop wonny, tomiłek peruwiański, słonecznica peruwiańska ("Heliotropium arborescens") – gatunek byliny z rodziny ogórecznikowatych występujący w Ameryce Południowej na terenie Peru, Ekwadoru. Jest to jeden z najbardziej pachnących wanilią i słodkością gatunków, który kwitnie latem oraz wczesną jesienią. Jest rośliną trującą.

</doc>
<doc id="1747275" url="https://pl.wikipedia.org/wiki?curid=1747275" title="Heliotrop wonny">
Heliotrop wonny



</doc>
<doc id="1747276" url="https://pl.wikipedia.org/wiki?curid=1747276" title="Teoria wytrzymałości">
Teoria wytrzymałości

Teoria wytrzymałości ma za zadanie odpowiedzieć na pytanie, jakie odkształcenia i jakie sił wewnętrzne są przyczyną powstawania w ciele bądź odkształceń trwałych, bądź też utraty spójności. Teoria ta rozwijała się przez cały wiek XIX i czyni postępy po dzień dzisiejszy. W toku jej rozwoju sformułowano wiele różnych hipotez, starających się objaśnić opisane zjawiska, lecz hipotezy te poza tym, że są często między sobą sprzeczne, również nie zawsze pozostają w zgodzie z doświadczeniem, które jest kryterium rozstrzygającym. Na tle tych poszukiwań korzystnie odbijają się prace polskiego uczonego, Maksymiliana Tytusa Hubera, którego hipoteza wypowiedziana jeszcze w 1904 roku, została potwierdzona przez doświadczenia i przyjęta przez cały świat naukowy. Teoria wytrzymałości jest wykładana w dość obszernym zarysie na uczelniach technicznych.

</doc>
<doc id="1747277" url="https://pl.wikipedia.org/wiki?curid=1747277" title="Tomiłek peruwiański">
Tomiłek peruwiański



</doc>
<doc id="1747280" url="https://pl.wikipedia.org/wiki?curid=1747280" title="Słonecznica peruwiańska">
Słonecznica peruwiańska



</doc>
<doc id="1747282" url="https://pl.wikipedia.org/wiki?curid=1747282" title="Heliotropium peruvianum">
Heliotropium peruvianum



</doc>
<doc id="1747283" url="https://pl.wikipedia.org/wiki?curid=1747283" title="A.L.I.C.E.">
A.L.I.C.E.



</doc>
<doc id="1747284" url="https://pl.wikipedia.org/wiki?curid=1747284" title="Leonard Raba">
Leonard Raba

Leonard Raba (ur. 8 grudnia 1954 w Opolu) – polski żużlowiec.
Licencję żużlową uzyskał w 1973 roku. W 1976 r. zdobył w Opolu srebrny medal Młodzieżowych Indywidualnych Mistrzostw Polski. Największy sukces w karierze odniósł w 1982 r. w Zielonej Górze, gdzie zdobył tytuł wicemistrza kraju. Do innych jego znaczących osiągnięć należały również I m. w turnieju o Łańcuch Herbowy Miasta Ostrowa Wielkopolskiego (1977), II m. (1981) i III m. (1984) w turniejach o Złoty Kask, dwukrotnie I m. w Memoriałach Alfreda Smoczyka oraz III m. w Kryterium Asów Polskich Lig Żużlowych im. Mieczysława Połukarda (1985).
Dwukrotnie (1982, 1984) startował w eliminacjach Indywidualnych Mistrzostw Świata, najlepszy wynik osiągając w 1982 r. w Lesznie (XIII m. w Finale Kontynentalnym). W 1984 r. reprezentował narodowe barwy podczas rozegranego w Lesznie finału Drużynowych Mistrzostw Świata, podczas których polscy żużlowcy zajęli IV miejsce.
Przez cały okres swoich startów (1973–1986) reprezentował barwy klubu Kolejarz Opole. Przez jeden sezon (1978) startował również w lidze brytyjskiej, w klubie Swindon Robins. Żużlową karierę zakończył wskutek obrażeń (skomplikowane złamanie nogi) po wypadku z Bolesławem Prochem w 1985 r., podczas ligowego meczu z Polonią Bydgoszcz. 
Obecnie mieszka w Bad Säckingen w Niemczech. 

</doc>
<doc id="1747285" url="https://pl.wikipedia.org/wiki?curid=1747285" title="Ait Ourir">
Ait Ourir



</doc>
<doc id="1747286" url="https://pl.wikipedia.org/wiki?curid=1747286" title="Âït Ourir">
Âït Ourir



</doc>
<doc id="1747287" url="https://pl.wikipedia.org/wiki?curid=1747287" title="Agourai">
Agourai



</doc>
<doc id="1747288" url="https://pl.wikipedia.org/wiki?curid=1747288" title="National Railway Museum">
National Railway Museum

National Railway Museum (NRM, z ang. Narodowe Muzeum Kolejnictwa) – muzeum położone w Yorku, w Anglii, będące częścią National Museum of Science and Industry. Muzeum traktuje o historii transportu kolejowego w Wielkiej Brytanii oraz jego wpływie na społeczeństwo. Muzeum jest laureatem wielu nagród, w tym m.in. European Museum of the Year Award (nagroda dla najlepszego muzeum roku w Europie) w 2001. W muzeum znajduje się wiele znaczących pod względem historycznym lokomotyw i składów kolejowych, także kolekcja gadżetów i przedmiotów użytkowych związanych z kolejnictwem. Muzeum odwiedza średnio 744 000 turystów rocznie.
Przegląd.
W skład kolekcji zgromadzonej przez NRM wchodzi ponad 100 lokomotyw oraz niemal 200 innych pojazdów kolejowych (wykorzystywanych wcześniej głównie na terenie Wielkiej Brytanii). Na powierzchni ponad 8 hektarów zaprezentowane również kilka setek tysięcy najrozmaitszych przedmiotów związanych z przemysłem kolejowym o wartości technicznej, artystycznej i historycznej; składowane są one w trzech dużych halach w pobliżu stacji kolejowej w Yorku, blisko miejsca, gdzie przebiega East Coast Main Line. NRM jest największym muzeum kolejnictwa na świecie. Jest największym położonym poza Londynem muzeum w Wielkiej Brytanii, jeśli chodzi o liczbę podejmowanych rocznie turystów.
NRM znajduje się w swoim macierzystym miejscu (York North) od 1975, kiedy to zajęło miejsce dwóch mniejszych muzeów administrowanych przez British Rail: w Clapham w Londynie i York Railway Museum, które znajdowało się na obrzeżach miasta.
Muzeum znajduje się w niewielkiej odległości od stacji kolejowej w Yorku (można się do niego dostać z niektórych platform stacji poprzez korytarz i klatkę schodową lub z ulicy). Do muzeum można dojechać autobusem z York Minster do Leeman Road. Przystanek obsługuje również system York park and ride, obsługiwany przez korporację FirstGroup (numer 2 (Rawcliffe Bar-York)). Od 2001 wejście do muzeum jest darmowe. Jest otwarte codziennie od 10:00 do 18:00.
W 2004 otwarto Shildon Locomotion Museum, mzueum kolejnictwa w Shildon, Durham, które jest zarządzane przez NRM w porozumieniu z władzami hrabstwa Durham. Kolekcja jest zgromadzona w nowoczesnym budynku (mieścił się tam kiedyś sklep i pracownia, których właścicielem był Timothy Hackworth); muzeum odwiedza średnio 100 000 turystów rocznie.
National Collection.
National Collection (pol. "Narodowa Kolekcja") składa się z ok. 280 lokomotyw i pociągów, z czego w NRM znajduje się ok. 100, reszta jest podzielona pomiędzy Shildon Locomotion Museum, inne muzea i zespół pociągów retro. Najwcześniejsze maszyny pochodzą z ok. 1815. Kolekcja zawiera tzw. „Palaces on Wheels”, kolekcję pokoi w pociągach używanych od czasów Królowej Wiktorii do lat 70. XX wieku; wśród nich znajduje się kilka pojazdów, które jako pierwsze zostały objęte ochroną i stały się eksponatami muzealnymi. Inne historyczne eksponaty przentowane w NRM to m.in.: lokomotywa Furness Railway No. 3 „Coppernob” (1846) oraz parowozy - LNER Class A3 4472 Flying Scotsman (dołączył do muzeum w 2004), LNER A4 4468 Mallard i LMS Princess Coronation Class 6229 Duchess of Hamilton, należąca do London, Midland and Scottish Railway. "Flying Scotsman" jest jako jeden z niewielu eksponatów w muzeum sporadycznie wykorzystywany przez National Rail do obsługi pasażerów.
Muzeum zaimportowało kilka ważnych eksponatów do swojej kolekcji, m.in. chińska lokomotywa Class KF (1981) oraz wagon sypialny ekskluzywnej firmy Wagons-Lits (1980), który był czasem wykorzystywany na nocnej trasie Paryż-Londyn. W 2001 do muzeum sprowadzono jednostkę "Bullet Train" z serii Shinkansen; pojazd został sfinansowany przez West Japan Railway Company - jest to jedyny "Bullet Train" znajdujący się poza Japonią.
Niektóre pojazdy umieszczone na wystawie są wymieniane na inne z innymi muzeami i organizacjami; czasami muzeum nieco zmienia swoją kolekcję wypożyczając całe serie lokomotyw.
Inne duże eksponaty to "Gaunless Bridge" należący do Stockton and Darlington Railway oraz kilka silników parowych i wiatrowych.
Wystawę uzupełniają semafory i urządzenia świetlne, fragmenty torów, modele statków, plakaty, ilustracje i inne prace artystyczne, bilety, mundury służbowe, zegary ścienne, zegarki, meble i sprzęt pochodzony ze związanymi z przemysłem kolejowym hoteli (wraz z oryginalnymi pieczęciami); ponadto muzeum zaopatrzone jest w szeroką kolekcję modeli, które eksponowane są w elektrycznej kolejce wykonanej w skali zero (od 1982).
Muzeum posiada również zbiór rysunków inżynieryjnych z warsztatów kolejowych i oficjalnych fotografii. Głównie dzięki inicjatywie R. C. (Dicka) Rileya kolekcja została uzupełniona o zbiór fotografii amatorskich, autorami większości z nich są Eric Treacy i H. Gordon Tidey. Fotografowie związani z muzeum uczestniczyli m.in. w procesie konstrukcji Eurotunelu. Na przełomie 1999 i 2000 muzeum rozpoczęło kolekcjonowanie nagrań związanych z kolejnictwem na potrzeby National Archive of Railway Oral History. Muzeum otrzymało archiwalne nagrania autorstwa Petera Handforda. Biblioteka przyłączona do NRM posiada kolekcję magazynów o tematyce kolejowej, rozkładów jazdy i oficjalnych publikacji. System Search Engine umożliwia dostęp do archiwów i biblioteki muzeum w celach edukacyjnych; system jest sprawny od początku 2008. W 2009 do zbiorów dodano Forsythe Collection - kolekcję gadżetów związanych z kolejnictwem.
Historia.
Pochodzenie.
Pomimo tego, że pierwsze próby utworzenia muzeum kolejnictwa datuje się na koniec XIX wieku, National Collection powstała w wyniku sukcesu dwóch odrębnych inicjatyw. Jedna została wysunięta przez władze sektora muzeów w Anglii, zaś druga przez przemysł kolejowy, przede wszystkim przez North Eastern Railway, rozwinięte z historycznego Stockton and Darlington Railway.
Kolekcja zaprezentowana później w Science Museum w Londynie została zgromadzona przez Patent Office w latach 60. XIX wieku. Zbiór zawierał tak historyczne i rzadkie okazy jak Puffing Billy, Rakieta i Agenoria (pochodna lokomotywa Stourbridge Lion); lokomotywy te zostały przetransportowane do Yorku.
Problemem wówczas była regularna i doraźna konserwacja lokomotyw. Niektóre z nich były naprawiane w prywatnych garażach, część została zniszczona. Niektóre z nich posłużyły jako atrakcje turystyczne, prezentowane na wystawach lub cokołach na stacjach kolejowych (m.in. "Coppernob" w Barrow-in-Furness, "Derwent" i "Locomotion" w Darlington i "Tiny" w Newton Abbot).
Pierwsze w Europie muzea kolejnictwa zostały otwarte w Hamar w Norwegii (1897) i Norymberdze (1899). Sprowokowało to rozmowy na ten temat w Wielkiej Brytanii pod koniec XIX i na początku XX wieku, nie podjęto jednak żadnych decyzji. Co więcej, dwie lokomotywy należące do Great Western Railway, "North Star" i "Lord of the Isles", składowane w Swindon, zostały zniszczone w 1906 z powodu braku miejsca na ich przetrzymywanie.
Od 1880, J. B. Harper tworzył okazała kolekcję zbiorów związanych z historią kolejnictwa, która została przedstawiona na uroczystości z okazji stulecia S.&amp; D.R. w 1925. Zbiory te stanowił podstawę muzeum utworzonego przez London and North Eastern Railway w Yorku w 1928; dyrektorem został E. M. Bywell.
Mniejsze eksponaty były składowane w budynkach stacji kolejowej, zaś większe przedmioty w garażach należących do zarządu York and North Midland Railway (zburzone po zamknięciu muzeum). Lokomotywy ustawione zostały na krótkich odcinkach torów, co dało podwaliny pod sposób prezentowania pociągów w NRM.
Muzeum zostało zdominowane przez eksponaty pochodzące z Great Northern Railway i North Eastern Railway. Inne spółki nie wykazały dużego zainteresowania inicjatywą LNER, ofiarowując jedynie po jednej lokomotywie - GWR 3700 Class 3440 City of Truro (Great Western Railway), Columbine (London and North Western Railway), "Gladstone" (London, Brighton and South Coast Railway). Wraz z GWR w muzeum znajduje się wiele niewielkich przedmiotów złożonych na Paddington station; w 1925 zbudowano replikę lokomotywy "North Star". GWR podejmował lokomotywy "City of Truro" i "Tiny" w 1931 i "Shannon" w 1946.
LMS posiada niezależną kolekcję przedmiotów związanych z kolejnictwem na Euston Station. Muzeum zgromadziło również kilka lokomotyw, m.in. "Caledonian 123", "Columbine", "Cornwall", "Hardwicke", Highland 103, Midland 118 i "Pet". Trzy inne, składowane w Crewe Works, zostały zniszczone w 1932. LMS zarezerwowała sobie jeszcze jedną lokomotywę, Midland 158A, która została jednak stracona wskutek nacjonalizacji. Zdołano przeprowadzić akcję ochrony kilku kwater królewskich w miejscowości Wolverton oraz zbudowano replikę lokomotywy "Rocket" wraz z sześcioma wagonami; replika została przygotowana na stulecie Liverpool and Manchester Railway w 1930. Skonstruowano również replikę Travelling Post Office jednej z pierwszych linii kolejowych w Wielkiej Brytanii, Grand Junction Railway.
Southern Railway odziedziczyła trzy pociągi należące pierwotnie do Bodmin and Wadebridge Railway, eksploatowane w Yorku i na Waterloo Station. "Ryde" był chroniony w latach 1934-1940; inną lokomotywą chronioną przez SR był "Boxhill" w 1947 ("Gladstone" zajęło się Stephenson Locomotive Society) jako inicjatywa ludowa, zaś w 1959 zostało sfinsansowane przez British Transport Commission.
Nacjonalizacja sektora transportowego w Wielkiej Brytanii w 1948 dała możliwość prowadzenia wzmożonych starań o budowę muzeum; w 1951 wydany został raport British Transport Commission. Dokument sugerował powołanie kuratora opiekującego się eksponatami zgromadzonymi później w NRM (John M. Scholes), zakładał założenie kilku muzeów kolejnictwa w całym kraju (nie zostały jednak wykonane w sposób zasugerowany w raporcie), powstanie niewielkiej wystawy kolejowych eksponatów na Euston Station, a także utworzenie dużego muzeum kolejnictwa w Londynie. Jako lokalizację faworyzowaną stację kolejową w dzielnicy Nine Elms, ostatecznie w 1961 otwarto Museum of British Transport w zajezdni autobusowej w Clapham. Sporządzona została oficjalna lista chronionych lokomotyw; niektóre składowane były bezpośrednio w budynki zajezdni, inne w garażach z całym kraju, kilka wypożyczono do lokalnych muzeów. Spora część eksponatów wchodzących w skład National Collection w dalszym ciągu jest składowana w Swindon Steam Railway Museum i Glasgow Museum of Transport, chociaż niektóre prezentowane tam maszyny (m.in. NBR, K 'Glen' Class, 4-4-0 czy No. 256 "Glen Douglas" - obecnie wchodzą w skład Bo'ness &amp; Kinneil Railway) nie są już wliczane w skład National Collection.
Modernizacja British Rail pod koniec lat 60. spowodowała, że spółka zdecydowała o rezygnacji z prowadzenia muzeum; z inicjatywy historyka L. T. C. Rolta i jego przyjaciół zdecydowano powołać do życia nowe muzeum. Warunki założenia muzeum ustalono w porozumieniu z ustawą o transporcie (Transport Act 1968) - zdecydowano o nazwie (National Railway Museum) i zwierzchnictwie muzeum (National Museum of Science and Industry, którego dyrektorem była wówczas Margaret Weston), a także o jego wstępnej lokalizacji (poza Londynem).
Jako lokalizację muzeum wybrano parowozownię położoną w York North (przebudowaną w latach 50.), na trasie East Coast Main Line. Stare muzea (oraz to w Clapham) zostały zamknięte w 1973. Miejsce muzeum w Clapham obecnie zajmuje supermarket sieci Sainsbury’s. Niektóre eksponaty zostały zabezpieczone i przekazane London Transport Museum w Covent Garden. Niektóre eksponaty z Yorku zostały przekazane Darlington Railway Centre and Museum. Wystawę nowego muzeum stanowiły stanowiły eksponaty z muzeów w Yorku i Clapham, a także lokomotywy z Preston Park w Brighton. Ostatecznmą decyzję o zbudowaniu i otwarciu muzeum podjęli: jego właściciel, Dr John Coiley, jego zastępca Peter Semmens, John van Riemsdijk, przedstawiciel Science Museum i David Jenkinson.
Rozwój (1975-2000).
Uroczystego otwarcia muzeum dokonał Filip Mountbatten, książę Edynburga w 1975. Data otwarcia zbiegła się ze 150-leciem istnienia Stockton &amp; Darlington Railway, której ofiarowano kilka eksponatów. W porównaniu do wcześniejszych muzeów, NRM posiadał stosunkowo dużą ilość wagonów i pociągów osobowych a także lokomotyw nie napędzanych parą; nowy eksponat, lokomotywa No. 35029 "Ellerman Lines" zmusiła władze NRM do pokazania więcej parowozów. W pierwszym roku istnienia muzeum odwiedziło ponad milion turystów, zaś instytucja została dobrze oceniona przez krytykę.
W 1979 przeprowadzono renowację wybranych wagonów jadalnych, by uczcić stulecie cateringu kolejowego; ponadto muzeum zorganizowało okazyjną wystawę, by podkreślić stulecie używania silnika elektrycznego w kolejnictwie. W 1979 muzeum otrzymało replikę parowozu Stephenson's Rocket z okazji 150. lecia Liverpool and Manchester Railway (1980). Replika reprezentuje muzeum na wystawach na całym świecie.
W 1985 do zbiorów muzeum dołączyła replika lokomotywy Iron Duke (z okazji 150-lecia Great Western Railway).
W 1990 władze muzeum zaniepokoiły się alarmowym stanem betonowego dachu muzeum. Władze Yorku podarowały muzeum dodatkowy budynek (znany jako Peter Allen Building), również na Leeman Road (obecnie w budynku znajduje się sklep z pamiątkami z muzeum); budynek został zaadaptowany do wystawiania pociągów, co wraz z South Yard utworzyło The Great Railway Show. Utworzono również niewielką przenośną wystawę, prezentowaną w Swindon Works, pod nazwą National Railway Museum on Tour. W międzyczasie dach w oryginalnym budynku został zrekonstruowany z użyciem jedynie jednej z dwóch obrotnic z 1954. Budynek został otwarty ponownie w 1992 pod nazwą Great Hall; hala umożliwiała turystom podziwianie wielu dotąd magazynowanych semaforów i nagrań; turystom udostępniono również most kolejowy i część Eurotunelu. Dotychczasowe eksponaty zostały zebrane w jedną wystawę pod nazwą Station Hall.
W 1995 muzeum wraz z University of York prowadziło warsztaty edukacyjne pod nazwą Institute of Railway Studies (and Transport History). Wraz z York College muzeum współtworzyło Yorkshire Rail Academy.
W 1996 dobudowano plac zabaw i tzw. Museum Garden, gdzie postawiono miniaturową kolejkę.
XXI wiek.
W celu ochrony Workshop Gallery przed wchodzeniem tam przez turystów zmontowano rodzaj specjalnej windy, pokazującej turystom wystawę (znana jako National Railway Museum Inclinator). Inclinator pokazuje również wystawę dotyczącą kolei linowo-terenowej. Eksponaty wchodzące w skład tej wystawy są zaprezentowane na zewnątrz, zbudowano również niewielką kolejkę.
W 2004 do muzeum wprowadzono kilka kluczowych ulepszeń. Zorganizowano Railfest - święto, które upamiętniało kilka rocznic związanych z kolejnictwem. Podobnego rodzaju uroczystości zorganizowani w dniach 25-30 maja 2008, kiedy wspominano rozwój kolejnictwa w latach 60. W Shildon otwarto Shildon Locomotion Museum, które zgromadziło duża kolekcję zwłaszcza lokomotyw (ze względu na dogodne warunki i rozległe tereny do zagospodarowania); znaczną część kolekcji stanowią eksponaty przetransportowane tam z NRM. Ponadto muzeum prowadzi zakrojoną na szeroką skalę kampanię wspieraną przez National Heritage Memorial Fund, której celem jest zakup lokomotywy LNER Class A3 4472 Flying Scotsman, który gościł muzeum z okazji festiwalu Railfest.
Pod koniec 2007 uruchomiono Search Engine - system, który w łatwy sposób umożliwia turystom dostęp do archiwów i biblioteki muzeum.
W dniach 18 lipca-23 sierpnia 2008 w muzeum York Theatre Royal wystawiał sztukę "The Railway Children" (Edith Nesbit); "The Guardian" dał sztuce maksymalną ocenę. Sztuka ma być wystawiana ponownie w 2009, od 23 lipca do 9 września.
Obecnie przeprowadzany jest plan pod kryptonimem NRM+, który ma odświeżyć i przeprowadzić renowację wystawy Great Hall; plan wspiera Heritage Lottery Fund; muzeum w dalszym ciągu poszukuje partnerów finansowych.

</doc>
<doc id="1747290" url="https://pl.wikipedia.org/wiki?curid=1747290" title="Stan rzeczy (film)">
Stan rzeczy (film)

Stan rzeczy (niem "Der Stand der Dinge") – film Wima Wendersa z 1982 roku. Akcja filmu opowiada o niemieckim reżyserze, Friedrichu Munro, który nie może dokończyć produkcji swojego filmu z powodu braku środków finansowych, obiecanych przez producenta. Dzieło stanowi rozrachunek Wendersa z Hollywood oraz współczesną kinematografią, zastępującą produkcję autorską, systemem producenckim.
Geneza filmu.
Film powstał podczas przerwy w kręceniu filmu "Hammett", który Wenders tworzył na zlecenie Francisa Forda Coppoli. Wenders udał się wtedy do Portugalii, gdzie spotkał się z ekipą filmową Raúla Ruiza pracującą nad filmem "Território". Ich prace zostały wstrzymane przez brak taśmy filmowej i bezskuteczne oczekiwanie na pieniądze od producenta. Sytuacja filmowców oraz, dostrzeżony podczas wycieczki, opuszczony hotel na plaży, miały zainspirować Wendersa do nakręcenia "Stanu rzeczy".
Wskazuje się także, że sytuacja pomiędzy głównym bohaterem filmu, Friedrichem, a producentem jego filmu, Gordonem, przypomina stosunki pomiędzy Wendersem i Coppolą oraz kłopoty tego pierwszego przy kręceniu "Hammetta". Friedrich posiada podobną do Wendersa filmografię, natomiast używane przez Gordona argumenty dotyczące kina hollywoodzkiego i europejskiego, są podobne do tych, jakimi mógł posługiwać się Coppola przy omawianiu "Hammetta", a nazwa hotelu, w którym Gordon rozmawiał z reżyserami – Chateau Montmartre – nawiązuje do nazwy hotelu Chateau Marmont, którego właścicielem był Coppola. 
Streszczenie fabuły.
Reżyser Friedrich Munro kręci w Portugalii czarno-biały film fantastyczny o grupie ocalałych z katastrofy atomowej. Zmuszony jest jednak przerwać produkcję, kiedy zaczyna brakować mu taśmy filmowej. Po długim oczekiwaniu na nadejście pieniędzy od amerykańskiego producenta, Gordona, decyduje się na wyjazd do Los Angeles i odszukanie producenta. Okazuje się, że Gordon ukrywa się przed ścigającymi go gangsterami, od których pożyczył pieniądze, ukrywa się w samochodzie, krążącym w kółko po Hollywood Boulevard. Murno dołącza do niego i odbywa z nim rozmowę na temat kina autorskiego i hollywoodzkiego. Nad ranem samochód zostaje ostrzelany przez ścigających Gordona gangsterów. Obaj bohaterowie giną.

</doc>
<doc id="1747291" url="https://pl.wikipedia.org/wiki?curid=1747291" title="Aguelmous">
Aguelmous



</doc>
<doc id="1747292" url="https://pl.wikipedia.org/wiki?curid=1747292" title="Ain Bni Mathar">
Ain Bni Mathar



</doc>
<doc id="1747295" url="https://pl.wikipedia.org/wiki?curid=1747295" title="Ain El Aouda">
Ain El Aouda



</doc>
<doc id="1747296" url="https://pl.wikipedia.org/wiki?curid=1747296" title="Antonija Pyrwanowa">
Antonija Pyrwanowa

Antonija Pyrwanowa, bułg. Антония Първанова (ur. 26 kwietnia 1962 w Dobriczu) – bułgarska lekarka i polityk, posłanka do Zgromadzenia Narodowego (2001–2009) i Parlamentu Europejskiego VII kadencji.
Życiorys.
W 1989 ukończyła studia w Akademii Medycznej w Warnie. W 1997 uzyskała magisterium z zakresu zarządzania służbą zdrowia na tej samej uczelni, a w 1998 magisterium na Uniwersytecie w Maastricht. W 2006 uzyskała natomiast magisterium z polityki zdrowotnej na Akademii Medycznej w Sofii.
Od 1989 do 1997 pracowała w szpitalu rejonowym w Dobriczu. Po opuszczeniu kraju zatrudniona jako pracownik naukowy University College London (do 2001), była też dyrektorem w European Public Health and Environment Network. W 2001 została wybrana na posłankę do 39. Zgromadzenia Narodowego, gdzie zasiadała w komisjach zdrowia, spraw zagranicznych, obrony i bezpieczeństwa oraz komisji ds. integracji europejskiej. W wyborach w 2005 uzyskała reelekcję z listy Ruchu Narodowego Symeon II.
W 2009 została wybrana do Parlamentu Europejskiego z listy Narodowego Ruchu na rzecz Stabilności i Postępu, gdzie zasiadła w Komisjach Praw Kobiet i Równouprawnienia oraz Ochrony Środowiska Naturalnego, Zdrowia Publicznego i Bezpieczeństwa Żywności. W 2013 została przewodniczącą Narodowego Ruchu na rzecz Stabilności i Postępu, pełniła tę funkcję do 2015.

</doc>
<doc id="1747301" url="https://pl.wikipedia.org/wiki?curid=1747301" title="Ait Iaaza">
Ait Iaaza



</doc>
<doc id="1747302" url="https://pl.wikipedia.org/wiki?curid=1747302" title="Herb Tłuszcza">
Herb Tłuszcza

Herb Tłuszcza – jeden z symboli miasta Tłuszcz i gminy Tłuszcz w postaci herbu.
Wygląd i symbolika.
Herb przedstawia na błękitnej tarczy herbowej wizerunek brązowego bobra siedzącego na zielonej belce z żółtymi paskami z dołu i z góry. Bóbr z podniesioną prawą łapą zwrócony jest w heraldycznie lewą stronę. U dołu tarczy znajduje się ciemniejsze pole błękitne.
Historia.
Herb został nadany miastu przez radę narodową w 1980 roku. Pierwotnie przedstawiał w polu błękitnym stojące na zielonej murawie brązowe bezlistne drzewo, które podgryza czarny bóbr. W podstawie herbu była błękitna woda. Wzór został zaczerpnięty prawdopodobnie z godła gminnego. Później z herbu zostało usunięte drzewo. 

</doc>
<doc id="1747303" url="https://pl.wikipedia.org/wiki?curid=1747303" title="Eimsbütteler TV">
Eimsbütteler TV

Eimsbütteler Turnverband – niemiecki klub sportowy z hamburskiej dzielnicy Eimsbüttel. Istnieją tam sekcje piłki nożnej, siatkówki, piłki ręcznej, baseballu i gimnastyki artystycznej.
Historia.
Klub założono 12 czerwca 1889 pod nazwą "Eimsbütteler Männerturnverein", jednak już po miesiącu w wyniku rozłamu doszło do założenia drugiego klubu o nazwie "Eimsbütteler Turnerschaft". W 1898 oba kluby połączyły się w "Eimsbütteler Turnverband". W latach 1934–1942 klub wygrywał pięciokrotnie najwyższą w hierarchii niemieckich ligowych rozgrywek piłkarskich Gaulige Marchia Północna. Klub w latach 1948–1956 występował w pierwszej lidze niemieckiej w piłce nożnej (wtedy Oberliga – Grupa Północ).
W 2011 roku klub zdobył Puchar Hamburga, co dało mu prawo występu w pierwszej rundzie Pucharu Niemiec. 30 czerwca 2011 cała drużyna wraz z trenerami z powodów finansowych odeszła jednak z klubu.

</doc>
<doc id="1747305" url="https://pl.wikipedia.org/wiki?curid=1747305" title="Ilijana Jotowa">
Ilijana Jotowa

Iliana Malinowa Jotowa, bułg. Илияна Малинова Йотова (ur. 24 października 1964 w Sofii) – bułgarska polityk i dziennikarka, posłanka do Parlamentu Europejskiego VI, VII i VIII kadencji (2007–2017), od 2017 wiceprezydent Bułgarii.
Życiorys.
W 1989 uzyskała magisterium z dziedziny filologii bułgarskiej i francuskiej na Uniwersytecie Sofijskim im. św. Klemensa z Ochrydy, po czym pracowała m.in. jako dziennikarka w dziale informacyjnym bułgarskiej telewizji publicznej (1991–1997).
W 2000 znalazła się w radzie naczelnej Bułgarskiej Partii Socjalistycznej. W wyborach w 2005 została wybrana do Zgromadzenia Narodowego 40. kadencji. W parlamencie zastępowała przewodniczącego Delegacji Parlamentarnej Bułgarii do Zgromadzenia Parlamentarnego Rady Europy, była również przewodniczącą delegacji Bułgarii do Zgromadzenia Parlamentarnego Frankofonii.
W 2007 uzyskała mandat posłanki do Parlamentu Europejskiego, w 2009 i w 2014 skutecznie ubiegała się o reelekcję z listy Koalicji na rzecz Bułgarii.
We wrześniu 2016 została kandydatką socjalistów na urząd wiceprezydenta w wyborach rozpisanych na listopad tegoż roku (u boku Rumena Radewa). Para ta zwyciężyła w drugiej turze wyborów z wynikiem 59,37% głosów. Urząd wiceprezydenta objęła w styczniu 2017. W wyborach prezydenckich w 2021 z powodzeniem ubiegała się o reelekcję (również w parze z Rumenem Radewem), ponownie wygrywając w drugiej turze (z wynikiem 66,7% głosów).

</doc>
<doc id="1747306" url="https://pl.wikipedia.org/wiki?curid=1747306" title="Nemzeti Bajnokság I (2007/2008)">
Nemzeti Bajnokság I (2007/2008)

Sezon 2007/2008 był 105. sezonem Nemzeti Bajnokság I - najwyższej klasy rozgrywkowej na Węgrzech w piłce nożnej. czyli najwyższego poziomu piłkarskiego na Węgrzech. Rozgrywki odbyły się w terminie pomiędzy 20 lipca 2007 a 2 czerwca 2008. Liga liczyła 16 zespołów. Mistrzostwo wywalczyła drużyna , a wicemistrzem została drużyna .
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1747308" url="https://pl.wikipedia.org/wiki?curid=1747308" title="Ain Taoujdate">
Ain Taoujdate



</doc>
<doc id="1747312" url="https://pl.wikipedia.org/wiki?curid=1747312" title="Herb Kostrzyna">
Herb Kostrzyna

Herb Kostrzyna – jeden z symboli miasta Kostrzyn i gminy Kostrzyn w postaci herbu.
Wygląd i symbolika.
Herb przedstawia wizerunek dwóch ukośnie skrzyżowanych mieczy rękojeściami do góry. Między nimi znajdują się z prawej i lewej strony dwa półksiężyce zwrócone rogami do siebie. U dołu i góry znajdują się dwie gwiazdy o sześciu ramionach. Rękojeści mieczy i półksiężyce są barwy żółtej, natomiast ostrza mieczy i gwiazdy są barwy białej. 
Dwa miecze symbolizowały w średniowieczu władzę świecką i duchową.
Historia.
W 1251 r. książę Przemysł I nadał Kostrzynowi prawa miejskie, ale najstarszy zachowany wizerunek herbowy widniał na miejskiej pieczęci na dokumencie z 1565 roku. Herb został zatwierdzony Uchwałą Rady Miejskiej Gminy Kostrzyn 16 kwietnia 1996 roku.

</doc>
<doc id="1747316" url="https://pl.wikipedia.org/wiki?curid=1747316" title="Al Aaroui">
Al Aaroui



</doc>
<doc id="1747317" url="https://pl.wikipedia.org/wiki?curid=1747317" title="Aourir">
Aourir



</doc>
<doc id="1747318" url="https://pl.wikipedia.org/wiki?curid=1747318" title="Zbigniew Kaszkur">
Zbigniew Kaszkur

Zbigniew Marian Kaszkur (ur. 23 stycznia 1927 w Warszawie, zm. 22 lipca 1999 tamże) – polski autor tekstów piosenek, poeta (autor fraszek, limeryków, wierszy dla dorosłych i dla dzieci), satyryk, scenarzysta, publicysta, także dziennikarz.
Życiorys.
Ukończył studia na Wydziale Elektroniki Politechniki Warszawskiej. Zadebiutował jako satyryk na początku lat 50. w tygodniku "Mucha", później jego utwory drukowano także w "Szpilkach". Do jednego z tekstów tam zamieszczonych, wiersza "Piosenka prawie miłosna", Władysław Radny dopisał muzykę i w ten sposób Kaszkur stał się tekściarzem. Wiele z jego piosenek powstało we współpracy ze Zbigniewem Zapertem, pierwszą była "Piosenka dla nieznajomej". Kolejną spółką autorską była współpraca ze Zbigniewem Adrjańskim sygnowana pseudonimem Marta Bellan.
Piosenki z tekstami Zbigniewa Kaszkura usłyszeć można w wykonaniu m.in. takich artystów jak: Mieczysław Fogg, Janusz Gniatkowski, Bożena Grabowska, Waldemar Kocoń, Helena Majdaniec, Czesław Niemen, Jerzy Połomski, Hanna Rek, Rena Rolska, Ada Rusowicz, Irena Santor, Violetta Villas, Tadeusz Woźniakowski, Natasza Zylska, Halina Żytkowiak, a także zespołu Trubadurzy. W sumie jest autorem kilku tysięcy piosenek. Pochowany na cmentarzu Bródnowskim (kwatera 112S-5-7). 
Wybrane teksty.
Piosenki.
Napisane ze Zbigniewem Adrjańskim
Napisane ze Zbigniewem Zapertem
Teksty samodzielnie napisane

</doc>
<doc id="1747319" url="https://pl.wikipedia.org/wiki?curid=1747319" title="Zagora">
Zagora



</doc>
<doc id="1747320" url="https://pl.wikipedia.org/wiki?curid=1747320" title="Jak kochają czarownice">
Jak kochają czarownice

Jak kochają czarownice (fr. "Un amour de sorcière") – francuska komedia romantyczna w reżyserii René Manzor.
Treść.
Młoda czarownica – Morgan chce odebrać swojemu synkowi dziedziczne magiczne umiejętności, by uchronić go od losu przyszłego czarownika. W tym celu musi znaleźć mu ojca chrzestnego spośród zwyczajnych śmiertelników, ale urodzonego odpowiedniego dnia, w określonej konstelacji planet itd. Warunki te idealnie spełnia pewien przystojny amerykański informatyk Michael, jednak do roli ojca chrzestnego aspiruje również zły czarownik Molok.

</doc>
<doc id="1747321" url="https://pl.wikipedia.org/wiki?curid=1747321" title="Ewgeni Kiriłow">
Ewgeni Kiriłow

Ewgeni Kiriłow, bułg. Евгени Кирилов (ur. 26 stycznia 1945 w Liubiczewie w obwodzie Tyrgowiszte) – bułgarski polityk, parlamentarzysta Zgromadzenia Narodowego (1995–2009), poseł do Parlamentu Europejskiego VI i VII kadencji.
Życiorys.
W 1971 uzyskał tytuł zawodowy inżyniera na Uniwersytecie w Rostocku. Później studiował międzynarodowe stosunki gospodarcze i prawo międzynarodowe na Akademii Dyplomatycznej w Moskwie (1973–1976). Po powrocie do Bułgarii zasiadał m.in. w Krajowej Radzie UNESCO, a od 1990 do 1993 był przedstawicielem kraju przy tej organizacji.
W wyborach w 1995 został wybrany na posła do Zgromadzenia Narodowego 37. kadencji, w którym zasiadał w delegacji do Unii Międzyparlamentarnej oraz Komisji Spraw Zagranicznych. Reelekcję uzyskiwał w latach 1997 (był sekretarzem ds. zagranicznych klubu parlamentarnego Koalicji na rzecz Bułgarii), 2001 (pełnił obowiązki wiceprzewodniczącego Komisji ds. integracji europejskiej oraz członka Komisji Spraw Zagranicznych, Obrony i Bezpieczeństwa) oraz 2005 (kontynuował pracę w Komisji Spraw Zagranicznych).
W 2007 został wybrany w skład Parlamentu Europejskiego, a w 2009 uzyskał reelekcję z listy Koalicji dla Bułgarii. Zasiadł w Komisji Rozwoju Regionalnego.
Związany z Bułgarską Partią Socjalistyczną, stał m.in. na czele komisji spraw zagranicznych i stosunków międzynarodowych BSP (2001–2005). Zasiadał w prezydium Grupy Socjalistycznej Rady Europy (1999–2001).

</doc>
<doc id="1747322" url="https://pl.wikipedia.org/wiki?curid=1747322" title="François Alfonsi">
François Alfonsi

François Alfonsi (ur. 14 września 1953 w Ajaccio) – francuski polityk, matematyk, poseł do Parlamentu Europejskiego VII i IX kadencji.
Życiorys.
Z wykształcenia matematyk, ukończył studia inżynierskie w Grenoble. Pracował jako nauczyciel w korsykańskich szkołach. Brał udział w tworzeniu agencji ekologicznej ADEME, gdzie następnie podjął zatrudnienie. W latach 1987–1998 pełnił funkcję posła do Zgromadzenia Korsyki. Został rzecznikiem prasowym umiarkowanie nacjonalistycznej Partii Narodu Korsykańskiego. W 2002 objął urząd mera miasta Osani, powoływany też na kolejne kadencje.
W wyborach w 2009 z listy "Europe Écologie" uzyskał mandat deputowanego do Parlamentu Europejskiego VII kadencji. Zasiadł w grupie Zielonych – Wolnego Sojuszu Europejskiego oraz Komisji Rozwoju Regionalnego. Mandat wykonywał do 2014. W tym samym roku został przewodniczącym Wolnego Sojuszu Europejskiego (pełnił tę funkcję do 2018). W 2019 z listy ekologów ponownie został wybrany do Europarlamentu.

</doc>
<doc id="1747323" url="https://pl.wikipedia.org/wiki?curid=1747323" title="Francois Alfonsi">
Francois Alfonsi



</doc>
<doc id="1747324" url="https://pl.wikipedia.org/wiki?curid=1747324" title="Bahamasair">
Bahamasair

Bahamasair – bahamskie narodowe linie lotnicze z siedzibą w Nassau. Głównym węzłem jest port lotniczy Nassau.
Agencja ratingowa Skytrax przyznała liniom trzy gwiazdki.

</doc>
<doc id="1747328" url="https://pl.wikipedia.org/wiki?curid=1747328" title="Azemmour">
Azemmour



</doc>
<doc id="1747329" url="https://pl.wikipedia.org/wiki?curid=1747329" title="Azimur">
Azimur



</doc>
<doc id="1747330" url="https://pl.wikipedia.org/wiki?curid=1747330" title="Pieśń świętojańska o Sobótce">
Pieśń świętojańska o Sobótce

Pieśń świętojańska o Sobótce – cykl dwunastu pieśni Jana Kochanowskiego. Wydany po śmierci poety w 1586 roku nakładem Drukarni Łazarzowej razem z "Pieśniami księgi dwoje". Powstanie cyklu przypada na czarnoleski okres twórczości Kochanowskiego: wskazywano na lata 1567–1568 lub 1570–1579.
Kontekst historyczno-literacki.
Jednym z najstarszych mitów antropologicznych, podejmowanych w literaturze, jest mit szczęśliwej, wyidealizowanej krainy. Na przestrzeni wieków kraina ta pojmowana była jako biblijny Eden, Wyspy Szczęśliwe lub Arkadia. W micie tym wyrażano tęsknotę za takim miejscem, w którym człowiek może osiągnąć wieczne szczęście oraz doskonałość. Literacką realizacją tego mitu była m.in. epoda II Horacego ("Beatus ille, qui procul negotiis"), do której często nawiązywano w renesansowej twórczości. W XVI wieku w Polsce powstała jej anonimowa parafraza pt. "Spokojny kąt komu Bóg dał i myśl spokojną", której autor ulokował Arkadię w rodzimej wsi, przeciwstawiając życie ziemiańskie – dworskiemu. Podobną adaptację tego mitu można odnaleźć w "Zwierciadle" Mikołaja Reja.
U Kochanowskiego pochwała życia wiejskiego realizuje się w pieśni Panny XII, zaczynającej się od słów "Wsi spokojna, wsi wesoła...". Utwór ten jest bezpośrednią adaptacją horacjańskiej epody (ziemiański model życia jest przeciwstawiany dworskiemu i kupieckiemu, prace wiejskie, i płynąca stąd przyjemność, są pokazane na tle zmieniających się pór roku, gospodyni zostaje doceniona). Pozostałe pieśni cyklu stanowią nawiązanie do Wergiliusza ("Georgiki") i Tibulla. Całość cyklu wpisuje się także w tradycję literatury sielankowej (bukolicznej).
Tematyka pieśni.
W wierszu poprzedzającym pieśni poszczególnych panien autor zasugerował, ażeby utwory te wykonywać przed publicznością podczas obchodów sobótki (zwanej także Nocą Kupały), a więc od zachodu do wschodu słońca. We wstępie pojawia się także obrona sobótkowego zwyczaju, który był wówczas powszechnie zwalczany przez katolików i protestantów (atakowano przede wszystkim sobótkowe tańce, uznając je za pogańskie). Kochanowski podkreślał przede wszystkim fakt, że tradycję należy kultywować i doceniać. W cyklu pojawiają się obrzędowe realia, np. przepasanie się panien bylicą czy rozpalanie ognisk.
Tematyka poszczególnych pieśni obejmuje: świętowanie po wykonanej pracy (Panna I), pochwałę tańca (Panna II i III), pieśń miłosną (Panna IV i V), mit arkadyjski (Panna VI i XII), zanegowanie myślistwa (Panna VII), tematykę pasterską (Panna VIII), opowiedzenie mitu o Filomeli zamienionej w słowika (Panna IX), zanegowanie wojny (Panna X, parafraza Tibulla) i pochwałę Doroty (Panna XI) – żony Kochanowskiego.
Konstrukcja cyklu.
Wszystkie pieśni należące do tego cyklu mają podobną budowę: czterowersowe strofy o rymach parzystych, w każdym wersie występuje osiem sylab. Rym i intonacja dzielą każdą zwrotkę na dwa symetryczne dystychy. Pieśni oznaczone jako Panna I, Panna II itd. są poprzedzone 16-wersowym wstępem. Autor unikał stosowania przerzutni (występują tylko w pieśni Panny VII i Panny IX), co według Janusza Pelca dowodzi o przeznaczeniu cyklu do śpiewania. Charakterystyczne dla tych utworów jest częste użycie spójnika "a", który występując na początkach wersów, pełni funkcję instrumentacyjną, jest także składnikiem anafory (np. Panna III, w. 37-40).
Recepcja.
Cykl został wydany dopiero w 1586 roku, ale prawdopodobnie przez długi okres krążył pomiędzy czytelnikami w odpisach. Niektóre pieśni Panien były wydawane osobno w XVII-wiecznych śpiewnikach. Na literaturę polską największy wpływ miała pieśń ostatnia, która aż do XVIII wieku stanowiła kanon określający sposób opisywania wsi. Do niej nawiązywali w swojej twórczości Andrzej Zbylitowski, Daniel Naborowski, Samuel Twardowski, Wespazjan Kochowski, Ignacy Krasicki, Kajetan Koźmian. W 1818 roku Teodor Narbutt opublikował w "Tygodniku Wileńskim" parodię ostatniej pieśni.

</doc>
<doc id="1747331" url="https://pl.wikipedia.org/wiki?curid=1747331" title="LA Women’s Tennis Championships 2009">
LA Women’s Tennis Championships 2009

LA Women’s Tennis Championships 2009 – tenisowy turniej WTA z cyklu LA Women’s Tennis Championships rozgrywany w dniach 1–9 sierpnia 2009 roku w Los Angeles na kortach twardych o puli nagród 700 000 dolarów amerykańskich.

</doc>
<doc id="1747332" url="https://pl.wikipedia.org/wiki?curid=1747332" title="Andrew Kehoe">
Andrew Kehoe

Andrew Philip Kehoe (ur. 1 lutego 1872, zm. 18 maja 1927) – amerykański masowy morderca, który zabił 45 ludzi, głównie dzieci, przygotowawszy trzy eksplozje dynamitu w Bath w stanie Michigan, 18 maja 1927 r.
Życiorys.
Kehoe urodził się w Tecumseh, w stanie Michigan, w rodzinie składającej się z trzynaściorga dzieci. Jego matka zmarła, gdy miał pięć lat i jego ojciec ożenił się ponownie; podobno Kehoe często kłócił się ze swoją macochą. W 1911 roku rodzinny piec eksplodował, kiedy kobieta usiłowała rozpalić w nim ogień. Olej napędzający piec oblał ją i kobieta zajęła się ogniem. Kehoe oblał ją wodą, ale mimo to, na skutek odniesionych ran kobieta później zmarła.
Uczęszczał do Tecumseh High School i Michigan State College (później Uniwersytet Stanowy Michigan), gdzie poznał swoją przyszłą żonę, Ellen „Nellie” Price, córkę z bogatej rodziny Lansingów. Pobrali się w 1912 roku, a w 1919 przeprowadzili się do Bath, gdzie para kupiła 75-hektarową farmę od cioci Nellie za 12 tysięcy dolarów, płacąc 6 tysięcy gotówką, a resztę zaciągając pod hipotekę. 

</doc>
<doc id="1747333" url="https://pl.wikipedia.org/wiki?curid=1747333" title="Falcon (rakieta)">
Falcon (rakieta)

Falcon (z ang. Sokół) – rodzina rakiet nośnych wielokrotnego użytku, produkowanych i używanych przez prywatną amerykańską firmę SpaceX.
Do tej rodziny należą rakiety nośne Falcon 1, Falcon 9 oraz Falcon Heavy. Falcon 1 odbył swój pierwszy udany lot 28 września 2008 roku, po kilku nieudanych wcześniejszych próbach. Większa rakieta, należąca do klasy rakiet EELV, czyli Falcon 9, odbyła swój pierwszy lot 4 czerwca 2010 roku, który zakończył się pełnym sukcesem. Falcon 9 jest przeznaczony do wielokrotnego użytku. SpaceX aktualnie ma w produkcji pierwszą rakietę do wynoszenia ciężkich ładunków, czyli Falcon Heavy, której pierwszy start Testowy odbył się z kompleksu startowego nr 39 centrum Kennedy’ego 6 lutego 2018 roku. Ładunkiem był samochód Tesla Roadster.
Nazwa.
Elon Musk, prezes SpaceX, wyjaśnił, że nazwa rakiety Falcon pochodzi od nazwy "Sokoła Millennium" z filmu Gwiezdne wojny.
Aktualnie używane rakiety.
Falcon 9 "Full Thrust".
Falcon 9 Full Thrust jest to zmodernizowana wersja Falcona 9 v1.1. Po raz pierwszy została użyta 22 grudnia 2015 roku podczas misji ORBCOM-2 wystrzelonej z platformy SLC-40 w Cape Canaveral. Pierwszy człon posiada zmodernizowany zbiornik na ciekły tlen, który jest schładzany do bardzo niskich temperatur, co zwiększa jego gęstość i pozwala na zatankowanie większej ilości niż przy poprzedniej wersji rakiety. Drugi człon również posiada większy zbiornik na paliwo. Te modernizacje pozwoliły na zwiększenie osiągów rakiety o 33%.
Falcon Heavy.
Falcon Heavy jest ciężką rakietą nośną. Zbudowana jest z 3 zmodyfikowanych członów rakiety Falcon 9 oraz jednego drugiego członu tejże rakiety. Zadebiutowała 6 lutego 2018 r. wysyłając samochód Tesla Roadster Elona Muska na orbitę heliocentryczną.
Nieużywane rakiety.
Falcon 1.
Falcon 1 jest małą dwustopniową rakietą o udźwigu 570 kg na LEO, Falcon startował z poligonu testowego armii USA, pierwszy lot odbył się 26 marca 2006 roku, lecz był nieudany z powodu pęknięcia przewodu paliwowego. 28 września 2008 rakieta z sukcesem osiągnęła orbitę.
Falcon 1e.
Falcon 1e jest zmodernizowaną wersją Falcona 1, posiada większą owiewkę i może wynieść cięższy ładunek, jest o 6,1 metrów dłuższy od Falcona 1. W grudniu 2010 roku rakieta Falcon 1e widniała na liście rakiet obok Falcona 1. Jednakże wersja 1e nie poleciała, ani nie jest planowany jej lot, SpaceX bardziej skupił się na rozwoju Falcona 9 oraz komercyjnych lotów statku Dragon na ISS.
Falcon 9 v1.0.
Pierwsza wersja rakiety Falcon 9, była projektowana w latach 2005–2010, a pierwszy lot odbył się 4 czerwca 2010 roku. Wersja v1.0 wykonała tylko 5 lotów w latach 2010–2013 i przez ten czas wynosiła tylko statek Dragon, nie wyniesiono żadnego ładunku wymagającego owiewki.
Falcon 9 v1.1.
Falcon 9 v.1.1 był projektowany w latach 2010–2013, swój pierwszy lot odbył we wrześniu 2013 roku. Wersja 1.1 jest o 60% cięższa od wersji 1.0, produkuje też o 60% więcej ciągu. Posiada zmodernizowane silniki Merlin 1D, wprowadzenie tych zmian zwiększyło maksymalny udźwig z 9 do 13,15 ton.
Anulowane projekty rakiet.
Falcon 5.
Pięciosilnikowa wersja rakiety Falcon, jej rozwój został porzucony na rzecz większej rakiety jaką był Falcon 9. Podobnie jak Falcon 9 rakieta byłaby wielokrotnego użytku.
Falcon 9 Air.
W grudniu 2011 Stratolaunch Systems ogłosił, że we współpracy ze SpaceX stworzy wielostopniową rakietę opartą o technologię Falcona 9, która będzie wystrzeliwana ze stratosfery.
27 listopada 2012 roku Stratolaunch ogłosił jednak współpracę z Orbital Sciences Corporation zamiast SpaceX, porzucając tym samym rozwój rakiety Falcon 9 Air.

</doc>
<doc id="1747335" url="https://pl.wikipedia.org/wiki?curid=1747335" title="Wykres Wöhlera">
Wykres Wöhlera

Wykres Wöhlera – wykres zależności pomiędzy wartością naprężeń niszczących próbkę danego materiału i ilością cykli zmian obciążenia tej próbki.
Podstawowymi badaniami zmęczeniowymi są badania mające na celu określenie wytrzymałości zmęczeniowej, tzn. tej wartości zmiennego naprężenia, które materiał może znieść nieskończenie długo. Najprostsze z tego rodzaju badań są badania na trwałość, pozwalające na zbudowanie tzw. wykresu Wöhlera. Przeprowadzane są one na maszynach zmęczeniowych umożliwiających regulowanie wartości naprężenia, przy równoczesnym określeniu liczby cykli potrzebnych do zniszczenia próbki przy z góry zadanych wartościach formula_1 i formula_2 Otrzymane wyniki układają się wówczas w wykres przedstawiony na rysunku. Z przytoczonego wykresu wynika, że naprężenie niszczące R maleje dość szybko do pewnej wartości, nazywanej wytrzymałością zmęczeniową. Dla stali występuje to już po 15 milionach cykli, dla metali kolorowych dopiero przy około 10 razy większej liczbie cykli. Przyjęto do obliczeń uważać, ze jeżeli materiał wykazuje wytrzymałość zmęczeniową (tzn. wykres zbliża się asymptotycznie do pewnej prostej), wówczas nieograniczona liczba zmian naprężeń poniżej tej wartości nie powoduje już zniszczenia badanego elementu. Wytrzymałość zmęczeniowa na obciążenia wahadłowe przy rozciąganiu, skręcaniu i zginaniu oznacza się odpowiednio symbolami formula_3 formula_4 formula_5 i odpowiednio przy obciążeniach tętniących formula_6 formula_7 formula_8 Badania doświadczalne wykazały, że dla stali węglowych istnieją związki pomiędzy tymi wartościami a wytrzymałością na rozciąganie. Związki te mają postać:
Należy jeszcze podkreślić, że związki te oparte są na statystycznych obserwacjach i są przybliżone. Na podstawie wykresu Wöhlera można budować dalsze, bardziej użyteczne wykresy zmęczeniowe.

</doc>
<doc id="1747336" url="https://pl.wikipedia.org/wiki?curid=1747336" title="Marian Chodacki">
Marian Chodacki

Marian Stanisław Chodacki, ps. „Maracz” (ur. 15 lipca 1898 w Nowym Sączu, zm. 26 czerwca 1975 w Nowym Jorku) – major dyplomowany piechoty Wojska Polskiego, polski dyplomata, Komisarz Generalny Rzeczypospolitej Polskiej w Wolnym Mieście Gdańsku (1936–1939), dyrektor wykonawczy Instytutu Józefa Piłsudskiego w Ameryce (1949–1951).
Młodość i służba wojskowa.
Syn Juliusza i Marii z Raczyńskich. Ukończył studia prawnicze na Wydziale Prawa UW. W latach 1912–1914 należał do Związku Strzeleckiego. Następnie służył w Legionach i Wojsku Polskim. 1 czerwca 1921 roku pełnił służbę w Najwyższej Komisji Opiniującej, a jego oddziałem macierzystym był 34 pułk piechoty w Białej Podlaskiej. 3 maja 1922 został zweryfikowany w stopniu porucznika ze starszeństwem z dniem 1 czerwca 1919 i 168. lokatą w korpusie oficerów piechoty. W latach 1922–1924 był słuchaczem Kursu Normalnego Wyższej Szkoły Wojennej w Warszawie. 31 marca 1924 awansował na kapitana ze starszeństwem z dniem 1 lipca 1923 roku i 131. lokatą w korpusie oficerów piechoty. Z dniem 1 października 1924, po ukończeniu kursu i otrzymaniu dyplomu naukowego oficera Sztabu Generalnego, został przeniesiony do Oddziału II Sztabu Generalnego w Warszawie. W czasie studiów i pełniąc służbę sztabową pozostawał oficerem nadetatowym 21 pułku piechoty w Warszawie. Od 1927 do 1931 był "attaché" wojskowym w Finlandii i Szwecji. Z dniem 1 listopada 1931 został przydzielony do 67 pułku piechoty w Brodnicy, w którym odbył praktykę dowódczą na stanowisku kompanii strzeleckiej. Z dniem 10 grudnia 1932 został przeniesiony do dyspozycji Ministra Spraw Zagranicznych na okres 6 miesięcy. Z dniem 30 czerwca 1933 został przeniesiony do rezerwy z równoczesnym przeniesieniem w rezerwie z 21 do 30 pułku piechoty w Warszawie. Z dniem 12 marca 1939 został awansowany na majora rezerwy ze starszeństwem z dniem 19 marca 1939.
Służba w MSZ i Komisariacie Generalnym RP.
W MSZ otrzymał posadę radcy ministerialnego w Departamencie Politycznym. W dniu 24 października 1935 został radcą legacyjnym i pełnił funkcję chargé d’affaires w poselstwie RP w Czechosłowacji. Chodacki cieszył się zaufaniem ministra Józefa Becka, który uważał go za najlepszego polityka spośród oficerów, którzy zostali przeniesieni z Wojska Polskiego do służby zagranicznej.
30 grudnia 1936 Chodacki objął stanowisko Komisarza Generalnego RP w Wolnym Mieście Gdańsku, w trakcie pełnienia tej funkcji uzyskał rangę ministra pełnomocnego i posła nadzwyczajnego. Jego zdecydowana postawa doprowadziła do ponownego zjednoczenia skłóconych organizacji polonijnych w Gdańsku. W stosunku do władz Wolnego Miasta polska polityka nie uległa zmianie i nadal była naznaczona ciągłym oporem wobec postępującej nazyfikacji Gdańska. Komisarz często interweniował u władz Gdańska w obronie Polaków, których życie i zdrowie, w tym czasie, było już coraz bardziej zagrożone. W czasie służby Chodackiego na stanowisku Komisarza uległa nasileniu praca wywiadowcza Komisariatu, a pracownicy placówki zbierali liczne informacje o przygotowaniach wojennych w Wolnym Mieście. Jeszcze w sierpniu 1939 Komisarz, zgodnie z przyjętym zwyczajem, wizytował pancernik „Schleswig-Holstein”. 1 września Chodacki wraz z innymi pracownikami Komisariatu został aresztowany przez Niemców. Na skutek protestów, wydalonego już z terytorium Gdańska, Wysokiego Komisarza Ligi Narodów Carla Jakoba Burckhardta, Niemcy 5 września 1939 wywieźli Chodackiego wraz z częścią pracowników Komisariatu na granicę z Litwą i tam wypuścili.
II wojna światowa i okres powojenny.
W czasie II wojny światowej był żołnierzem Polskich Sił Zbrojnych we Francji i Wielkiej Brytanii, później został przeniesiony do konsulatu RP w Nowym Jorku i od 1 września 1943 stał na czele tajnej placówki wywiadu Estezet w randze ministra pełnomocnego. W latach 1944–1945 był jednocześnie polskim oficerem łącznikowym przy amerykańskiej służbie wywiadowczej Office of Strategic Services. Po wojnie pracował w Nowym Jorku w Instytucie Józefa Piłsudskiego w Ameryce, gdzie w latach 1949–1951 pełnił funkcję dyrektora wykonawczego. Jego grób symboliczny znajduje się na warszawskim cmentarzu Powązkowskim (kwatera J-3-12).
Upamiętnienie.
W 2019 ppłk Marian Chodacki został patronem Centrum Kształcenia SWW.
Decyzją Ministra Obrony Narodowej nr 491 z 11 marca 2019 Marian Chodacki został pośmiertnie awansowany do stopnia podpułkownika. 

</doc>
<doc id="1747337" url="https://pl.wikipedia.org/wiki?curid=1747337" title="Iliana Iwanowa">
Iliana Iwanowa

Iliana Iwanowa, bułg. Илиана Иванова (ur. 14 września 1975 w Starej Zagorze) – bułgarska ekonomistka i polityk, od 2009 do 2012 posłanka do Parlamentu Europejskiego.
Życiorys.
W 1998 ukończyła studia z dziedziny międzynarodowych stosunków gospodarczych na Uniwersytecie Ekonomicznym w Warnie, później obroniła pracę magisterską z finansów międzynarodowych na Arizona State University. Odbyła staże w amerykańskich instytucjach finansowych.
Po powrocie do Bułgarii w 2006 znalazła się w szeregach partii Obywatele na rzecz Europejskiego Rozwoju Bułgarii (GERB), była ekspertem ds. finansów w Ministerstwie Rolnictwa. Z ramienia GERB została w 2007 wybrana w skład Rady Miejskiej w Sofii. W wyborach w 2009 uzyskała mandat posłanki do Parlamentu Europejskiego. Została wybrana w skład Komisji Rynku Wewnętrznego i Ochrony Konsumentów oraz Kontroli Budżetowej, przystąpiła do grupy Europejskiej Partii Ludowej.
W 2012 zgłoszono i zaaprobowano jej kandydaturę na bułgarskiego audytora w Trybunale Obrachunkowym. Objęła to stanowisko 1 stycznia 2013, odchodząc dzień wcześniej z PE.

</doc>
<doc id="1747338" url="https://pl.wikipedia.org/wiki?curid=1747338" title="Ernesto Bentancour">
Ernesto Bentancour

Ernesto Bentancour (także Bentancor lub Bettancourt) - piłkarz urugwajski, napastnik.
Jako piłkarz klubu CA Peñarol wziął udział w turnieju Copa América 1949, gdzie Urugwaj zajął szóste miejsce. Bentancour zagrał we wszystkich siedmiu meczach - z Ekwadorem, Boliwią (zdobył bramkę), Paragwajem, Kolumbią, Brazylią (na boisko wszedł za niego Dagoberto Moll), Peru i Chile.
W reprezentacji Urugwaju Bentancour grał tylko w 1949 roku podczas turnieju Copa América - rozegrał łącznie 7 meczów i zdobył 1 bramkę.

</doc>
<doc id="1747342" url="https://pl.wikipedia.org/wiki?curid=1747342" title="Edit Herczog">
Edit Herczog

Edit Herczog (ur. 5 maja 1961 w Budapeszcie) – węgierska polityk, była posłanka, deputowana do Parlamentu Europejskiego VI i VII kadencji.
Życiorys.
Ukończyła studia inżynierskie na Uniwersytecie Ogrodnictwa, specjalizując się w konserwacji żywności. Kształciła się także na Uniwersytecie im. Loránda Eötvösa w Budapeszcie. Posiada uprawnienia tłumacza języka rosyjskiego. Pracowała jako asystent na Uniwersytecie Ogrodnictwa, następnie w przedsiębiorstwach przemysłowych, w tym w Unilever Węgry.
W połowie lat 80. wstąpiła do partii komunistycznej, w 1989 została działaczką Węgierskiej Partii Socjalistycznej. W 1998 i 2002 uzyskiwała mandat posłanki do Zgromadzenia Narodowego. Od 2002 zasiadała w zarządzie komitatu Fejér.
W 2004 z ramienia socjalistów została wybrana do Parlamentu Europejskiego. W wyborach w 2009 uzyskała reelekcję na okres VII kadencji. Przystąpiła do grupy Postępowego Sojuszu Socjalistów i Demokratów, a także do Komisji Budżetowej.

</doc>
<doc id="1747343" url="https://pl.wikipedia.org/wiki?curid=1747343" title="Zygmunt Chodorowski">
Zygmunt Chodorowski

Zygmunt Chodorowski (ur. 16 lutego 1938 w Święcianach, Litwa, zm. 4 października 2018) – polski profesor zwyczajny medycyny, specjalista chorób wewnętrznych, geriatrii oraz toksykologii klinicznej. Do 2008 roku był kierownikiem Katedry i Kliniki Chorób Wewnętrznych, Geriatrii i Toksykologii Klinicznej Akademii Medycznej w Gdańsku.
Życiorys.
W latach 1940-1946 był wraz z matką deportowany na Syberię. Po powrocie do kraju ukończył szkołę podstawową i średnią w Sierpcu. W 1955 roku rozpoczął studia na Wydziale Lekarskim Akademii Medycznej w Gdańsku (AMG) i ukończył je z wyróżnieniem w 1962 r. Po odbyciu stażu przeddyplomowego i podyplomowego pracował w latach 1963-1970 w II Klinice Chorób Wewnętrznych AMG. W 1968 r. obronił pracę doktorską pt. „Wartość diagnostyczna i prognostyczna próby angiotensynowej Kaplana – Silaha w nadciśnieniu tętniczym o różnej etiologii” (promotor – prof. dr hab.med. Jakub Penson). W 1967 r. i 1971 r. uzyskał I i II stopień specjalizacji z zakresu chorób wewnętrznych. W latach 1970-1990 pracował w Klinice Chorób Nerek Instytutu Chorób Wewnętrznych kolejno na stanowisku starszego asystenta, adiunkta i docenta. W 1980 r. przedstawił Radzie Wydziału AMG pracę habilitacyjną „Niektóre aspekty kliniczne i patofizjologiczne wielotorbielowatego zwyrodnienia nerek” i uzyskał jej aprobatę i zatwierdzenie. Powyższa praca została wyróżniona przez Ministra Zdrowia nagrodą naukową II º.
W 1990 r. po wygraniu konkursu, objął kierownictwo I Kliniki Chorób Wewnętrznych i Ostrych Zatruć AMG. Dwa lata później otrzymał stanowisko profesora nadzwyczajnego. Odtąd stale rozwijał wielokierunkową działalność organizacyjną i kontynuował działalność naukową i dydaktyczną. W 1993 r. uzyskał II º specjalizacji w/dz geriatrii, a w 1998 r. II º w/dz toksykologii klinicznej.
W latach 1996-2001 był Prezesem Gdańskiego Oddziału Towarzystwa Internistów Polskich, a w latach 1985-1998 pełnił funkcję konsultanta wojewódzkiego w dziedzinie chorób wewnętrznych na obszarze województwa elbląskiego, zaś w latach 1995-2002 konsultanta regionalnego w/dz geriatrii. 
Od 1999 r. jest Prezesem Sekcji Geriatrii Polskiego Towarzystwa Lekarskiego, a od 1998 r. zastępcą konsultanta krajowego i konsultantem regionalnym w/dz toksykologii klinicznej.
W latach 1995-1999 był członkiem Komitetu Redakcyjnego Gerontologii Polskiej, od 1996 r. jest członkiem Rady Naukowej Przeglądu Lekarskiego.
W 1997 r. został powołany na recenzenta brytyjskiego czasopisma geriatrycznego Age Ageing, a w 2000 r. na recenzenta Medical Science Monitor.
Łącznie otrzymał 11 rektorskich nagród indywidualnych i zespołowych. Opublikował jedną monografię (4 wydania - poszerzone, aktualizowane), 5 rozdziałów w podręcznikach akademickich i ponad 160 prac pełnotekstowych w czasopismach krajowych i zagranicznych. Zorganizował cztery ogólnopolskie zjazdy Polskiego Towarzystwa Gerontologicznego, Sekcji Geriatrii i Sekcji Toksykologii Klinicznej Polskiego Towarzystwa Lekarskiego. Odznaczony Złotym Krzyżem Zasługi (1985)
Był promotorem 4 prac doktorskich, recenzował 14 prac doktorskich, oceniał dorobek naukowy trzech kandydatów do tytułu profesora oraz na stanowisko profesora nadzwyczajnego i profesora zwyczajnego. Za całokształt dorobku naukowego uzyskał tytuł profesora w 2003 roku.

</doc>
<doc id="1747345" url="https://pl.wikipedia.org/wiki?curid=1747345" title="Kościół św. św. Apostołów Piotra i Pawła w Łapach">
Kościół św. św. Apostołów Piotra i Pawła w Łapach

Kościół św. św. Apostołów Piotra i Pawła w Łapach – rzymskokatolicki kościół położony w dekanacie Łapy w diecezji łomżyńskiej, znajdujący się w Łapach przy ul. 3 Maja 8.
Architektura.
Kościół stanowi połączenie stylu romańskiego z gotykiem o zabarwieniu zakopiańskim.
Obecny kościół jest budowlą trójnawową z prezbiterium i transeptem. Do architektury romańskiej nawiązuje bryła kościoła przypominająca nieco stary zamek obronny z jedną, masywną wieżą, zbudowaną na planie kwadratu, zakończoną niewysokim, stożkowym hełmem. Na przecięciu naw i transeptu znajduje się sygnaturka.
Wewnątrz kościoła sklepienia łukowe oparte są na dwumetrowych grubości ścianach posiadających pierwotnie nisze, później przerobionych na nawy. Główny ołtarz wykonany z żelbetu w formie łukowej. Na tym ołtarzu w górze, oparty o łuk ołtarzowy został umieszczony wieki krzyż dębowy, na nim rozpięta naturalnej wielkości postać Chrystusa, wyrzeźbiona w drzewie lipowym. Po bokach krzyża zostały ustawione dwie pary aniołów wykonanych z drzewa, jedna para klęcząca, druga stojąca. W środku pomiędzy kolumnami znajduje się obraz Matki Boskiej Częstochowskiej, zasłaniany obrazem Matki Boskiej Królowej. Po obu stronach prezbiterium stoją figury św. Franciszka i św. Antoniego z Padwy.
Kontrowersje.
W kwietniu 2021 kontrowersje wywołał zaprezentowany w kościele Grób Pański z przedstawieniem figury Chrystusa na skrzynkach po piwie, wśród opróżnionych butelek i puszek po alkoholu oraz ze zdjęciami Margot, Marty Lempart oraz Bartosza Staszewskiego.

</doc>
<doc id="1747349" url="https://pl.wikipedia.org/wiki?curid=1747349" title="Figówka czerwonobroda">
Figówka czerwonobroda

Figówka czerwonobroda ("Cyclopsitta edwardsii") – gatunek małego ptaka z rodziny papug wschodnich (Psittaculidae). Jest spotykana w wilgotnych lasach w północno-środkowej i północno-wschodniej Nowej Gwinei. Dorosłe samce są zwykle zielone z czerwoną piersią i policzkami, żółtymi piórami na uszach i żółtawym czubkiem głowy.
Taksonomia.
Figówka czerwonobroda została pierwszy raz opisana przez francuskiego zoologa Émile Oustaleta w 1885 i nazwana na cześć francuskiego naturalisty Alphonse Milne-Edwardsa. Jest jednym z siedmiu gatunków w rodzaju "Cyclopsitta". Nie wyróżnia się podgatunków.
Morfologia.
Mała papuga o krępej budowie ciała z krótkim ogonem, mierząca 18 cm długości. Dorosły samiec ma jasnozielone skrzydła, grzbiet i ogon. Pióra na policzkach i pokrywy uszne są długie i wąskie, co nadaje twarzy kryziasty wygląd. Pióra na policzkach są czerwone, natomiast pokrywy uszne złoto-żółte. Gardło i pierś są czerwone z ciemnym niebiesko-czarnym pasmem powyżej piersi. Dziób jest ciemny, szaro-czarny, oczy (tęczówki) czerwone. Stopy są ciemne, szare. Dorosłe samice są podobne do samców, jednak mają szersze niebiesko-czarne pasmo na zielono-żółtej piersi. Młode ptaki są podobne do samic.
Występowanie.
Zasięg występowania figówki czerwonobrodej jest ograniczony do północno-środkowej i północno-wschodniej Nowej Gwinei, gdzie jest znajdowana od Zatoki Yos Sudarso i miasta Vanimo po zatokę Huon na wschodzie. Jej siedlisko to nizinne wilgotne lasy i obszary po wykarczowanych lasach.
Zachowanie.
Ptaki żyją pojedynczo lub w parach, pomimo że mogą zbierać się w grupy do 35 osobników na drzewach owocowych. Ich zielone upierzenie czyni je trudnymi do zauważenia na drzewie wśród bujnych liści. Zaobserwowano, że czasem żywią się razem z figówkami zmiennymi, ptakami z rodzaju "Ptilinopus", miodojadami oraz szpakami. Ich pożywienie stanowią głównie owoce, w tym figi. Gnieżdżą się w małych wgłębieniach, wysoko w dużych drzewach, choć o tym aspekcie ich zachowania wiadomo niewiele.
Wydaje wysokie odgłosy, takie jak "screett" lub "zseet", oraz krótkie, ostre "ks", opisywane jako "odgłos monety rzucanej na beton".
Status.
IUCN uznaje figówkę czerwonobrodą za gatunek najmniejszej troski (LC – "least concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako lokalnie pospolity lub bardzo pospolity. Ze względu na brak dowodów na spadki liczebności bądź istotne zagrożenia dla gatunku, BirdLife International uznaje trend liczebności populacji za stabilny.
Gatunek został wymieniony w II załączniku konwencji CITES.

</doc>
<doc id="1747351" url="https://pl.wikipedia.org/wiki?curid=1747351" title="Obniżenie Liptowsko-Spiskie">
Obniżenie Liptowsko-Spiskie

 
Obniżenie Liptowsko-Spiskie (514.7) - makroregion fizycznogeograficzny w zachodniej Słowacji, w składzie Centralnych Karpat Zachodnich. 
Obniżenie Liptowsko-Spiskie otacza od południa i wschodu pasma Łańcucha Tatrzańskiego, dzieląc je od Niżnych Tatr i od Rudaw Słowackich. W jego skład wchodzą: 
Obniżenie Liptowsko-Spiskie jest pochodzenia tektonicznego. Jest wypełnione fliszem, w którym zostały erozyjnie wypreparowane kotliny. W Górach Lewockich przeważają lasy, kotliny są terenami intensywnego rolnictwa. Kotliny Liptowska i Popradzka leżą w zlewni Wagu, Kotlina Hornadzka - w zlewni Hornadu. Przez Obniżenie Liptowsko-Spiskie biegnie główny korytarz komunikacyjny łączący wschodnią i zachodnią Słowację - magistrala kolejowa Bratysława - Koszyce i autostrada D1. 

</doc>
<doc id="1747352" url="https://pl.wikipedia.org/wiki?curid=1747352" title="Psittaculirostris edwardsii">
Psittaculirostris edwardsii



</doc>
<doc id="1747353" url="https://pl.wikipedia.org/wiki?curid=1747353" title="Marija Gabriel">
Marija Gabriel

Marija Gabriel z domu Nedełczewa, bułg. Мария Габриел (ur. 20 maja 1979 w Goce Dełczew) – bułgarska filolog i politolog, posłanka do Parlamentu Europejskiego VII i VIII kadencji, od 2017 członkini Komisji Europejskiej.
Życiorys.
Ukończyła studia licencjackie z filologii bułgarskiej i francuskiej na Uniwersytecie w Płowdiwie, później obroniła pracę magisterską w Bordeaux z dziedziny politologii. Pracowała jako asystentka i wykładowczyni w Instytucie Nauk Politycznych w ramach Université de Bordeaux. Doktoryzowała się na tej uczelni oraz na Vrije Universiteit Brussel. W wyborach do Parlamentu Europejskiego w 2009 wywalczyła jeden z 5 mandatów, które przypadły ugrupowaniu GERB. Zasiadła w Komisjach Rolnictwa i Rozwoju Wsi oraz Petycji, a także w grupie Europejskiej Partii Ludowej. W 2014 z powodzeniem ubiegała się o reelekcję.
W lipcu 2017 powołana w skład Komisji Europejskiej, w której objęła funkcję komisarza do spraw gospodarki cyfrowej i społeczeństwa. W 2019 wybrana ponownie na eurodeputowaną, zrezygnowała jednak z objęcia mandatu, pozostając członkinią KE. W nowej Komisji Europejskiej kierowanej przez Ursulę von der Leyen, która podjęła działalność 1 grudnia 2019, otrzymała stanowisko komisarza do spraw innowacji i młodzieży.
Życie prywatne.
Wyszła za mąż za François Gabriela, doradcę politycznego w gabinecie Josepha Daula, przewodniczącego frakcji EPP.

</doc>
<doc id="1747355" url="https://pl.wikipedia.org/wiki?curid=1747355" title="Diecezja Lismore">
Diecezja Lismore

Diecezja Lismore – diecezja rzymskokatolicka należąca do metropolii Sydney i znajdująca się w północnej części stanu Nowa Południowa Walia. Powstała w 1887 jako diecezja Grafton, wskutek wyłączenia terenu należącego wcześniej do diecezji Armidale. Od 1900 nosi obecną nazwę.

</doc>
<doc id="1747356" url="https://pl.wikipedia.org/wiki?curid=1747356" title="Marek Ziarnik">
Marek Ziarnik

Marek Ziarnik (ur. 12 września 1955 w Wysokiej, zm. 15 września 1997) – polski żużlowiec.
W latach 1973–1988 startował w rozgrywkach o Drużynowe Mistrzostwo Polski, dwukrotnie (1986, 1987) zdobywając w barwach klubu Polonia Bydgoszcz srebrne medale. Do jego największych sukcesów należało zdobycie tytułu Młodzieżowego Indywidualnego Mistrza Polski (Bydgoszcz 1977), srebrnego medalu Mistrzostw Polski Par Klubowych (Gniezno 1979), jak również zajęcie I miejsca w I Kryterium Asów Polskich Lig Żużlowych (Bydgoszcz 1982). W 1980 r. był uczestnikiem rozegranego w Lesznie finału Indywidualnych Mistrzostw Polski, w którym zajął XIV miejsce.
Jego bracia (Kazimierz, Krzysztof i Mirosław) również byli żużlowcami.

</doc>
<doc id="1747357" url="https://pl.wikipedia.org/wiki?curid=1747357" title="Ryby konsumpcyjne">
Ryby konsumpcyjne

Ryby konsumpcyjne, ryby jadalne – gatunki ryb poławiane przez człowieka w celu natychmiastowego spożycia lub do dalszego przetworzenia poprzedzającego spożycie przez ludzi. Są stosunkowo łatwym do pozyskania źródłem mięsa, wykorzystywanym przez około 60% populacji, zwłaszcza w krajach nadmorskich. Odrębnym produktem pozyskiwanym z ryb jest kawior. Pozyskiwanie ryb konsumpcyjnych i owoców morza ("frutti di mare") jest głównym zadaniem rybołówstwa i rybactwa śródlądowego.
Połów ryb jest również celem wędkarstwa. Przetwarzaniem ryb i dystrybucją produktów rybnych zajmuje się przemysł rybny.
Ryby i przetwory rybne.
Mięso ryb szybko ulega procesom gnilnym (psuciu), dlatego w celu wydłużenia okresu przydatności do spożycia konieczne jest jego chłodzenie, mrożenie lub przetworzenie.
Ryby przeznaczone do spożycia są oferowane do sprzedaży w handlu detalicznym w postaci ryb żywych, świeżych, mrożonych lub w postaci przetworzonej – wędzonych, solonych, marynowanych, suszonych oraz w postaci prezerw i konserw rybnych. W zależności od pochodzenia wyróżniane są ryby morskie (w Polsce rozróżniane są na bałtyckie oraz dalekomorskie) i słodkowodne. W obydwu kategoriach występują ryby poławiane w warunkach naturalnych oraz ryby hodowlane. Pod względem zawartości tłuszczu ryby dzielone są na tłuste, średnio tłuste i chude.
Ryby żywe są przechowywane w specjalnie do tego przystosowanych basenach.
Ryby świeże są to ryby śnięte i ryby zabite, nadające się do spożycia, które nie zostały poddane utrwalaniu lub zostały utrwalone przez ochłodzenie. Są oferowane w całości lub w postaci filetów.
Ryby mrożone to te, których temperatura w głębi ciała nie jest wyższa niż –8 °C, zamrażane metodą szybką, tzn. obniżenie temperatury ciała ryb do –9 °C następuje w czasie nie dłuższym niż 2 godziny.
Ryby solone zostały utrwalone działaniem soli kuchennej, wędzone poddano procesowi wędzenia, a marynowane utrwalono za pomocą octu.
Prezerwy rybne to prezerwy sporządzone z ryb całych, obrobionych lub częściowo przetworzonych, nie poddane sterylizacji – mają krótki okres przydatności do spożycia. Konserwy rybne to produkty w hermetycznych opakowaniach, poddane sterylizacji cieplnej lub innym procesom, powodującym zniszczenie mikroorganizmów w takim stopniu, aby uniemożliwić ich rozwój, niezależnie od temperatury, w jakiej te konserwy mają być przechowywane; nadają się do bezpośredniego spożycia.
Produktami ubocznymi przetwórstwa ryb konsumpcyjnych są mączki rybne, oleje lecznicze i techniczne.
Wartości odżywcze ryb.
Skład chemiczny rybiego mięsa jest zależny od gatunku i wieku ryby, miejsca jej występowania, spożytego pokarmu oraz czynników związanych z połowem, przechowywaniem i przygotowaniem do spożycia.
Wartość odżywcza mięsa z ryb jest zależna od zawartości białka, tłuszczu oraz występujących w nim kwasów tłuszczowych i witamin, a ponadto od zawartości aminokwasów i składników mineralnych. Jest porównywalna do wartości odżywczej mięsa zwierząt rzeźnych. Mięśnie ryb zawierają pełnowartościowe, lekkostrawne i łatwo przyswajalne (96–97%) białka, witaminy A, E oraz witaminy z grupy B, sód, potas, wapń, magnez, fosfor oraz tłuszcze, w tym niezbędne nienasycone kwasy tłuszczowe (EPA, DHA) o dużym znaczeniu w organizmie człowieka, a u ryb morskich również jod.
Uregulowania prawne w Unii Europejskiej.
Ryby oraz produkty rybne mogą być oferowane do sprzedaży detalicznej na terenie Unii Europejskiej pod warunkiem, że ich oznakowanie lub etykieta wskazują:
Wymagania te nie dotyczą niewielkich ilości produktów zbywanych bezpośrednio konsumentom przez rybaków bądź producentów akwakultury.
Na opakowaniach produktów rybołówstwa powinien być również umieszczony znak weterynaryjny.
Szczegółowy zakres informacji, które powinny znajdować się na etykiecie produktów w opakowaniach jednostkowych, zbiorczych i bez opakowań dostarczanych konsumentowi finalnemu na terenie Polski określa Rozporządzenie Ministra Rolnictwa i Rozwoju Wsi z dnia 23 grudnia 2014 r. w sprawie znakowania poszczególnych rodzajów środków spożywczych.

</doc>
<doc id="1747358" url="https://pl.wikipedia.org/wiki?curid=1747358" title="Liberia Airways">
Liberia Airways

Liberia Airways – liberyjskie narodowe linie lotnicze z siedzibą w Monrovii. Głównym węzłem jest port lotniczy Monrovia-Roberts.

</doc>
<doc id="1747359" url="https://pl.wikipedia.org/wiki?curid=1747359" title="Ryby jadalne">
Ryby jadalne



</doc>
<doc id="1747360" url="https://pl.wikipedia.org/wiki?curid=1747360" title="Bosten Hu">
Bosten Hu

Bosten Hu, Bagrax Hu (; ujg. باغراش كۆلى / "Baƣrax Kɵli") – największe słodkowodne jezioro w północno-zachodniej części Chin, w regionie autonomicznym Sinciang, w południowo-wschodnim Tienszanie. Położone na wysokości 1048 m, powierzchnia wynosi ok. 1019 km², głębokość maksymalna do 16 m, objętość 99 x108 m³.

</doc>
<doc id="1747361" url="https://pl.wikipedia.org/wiki?curid=1747361" title="Bagrasz-hu">
Bagrasz-hu



</doc>
<doc id="1747363" url="https://pl.wikipedia.org/wiki?curid=1747363" title="Zetor 25A">
Zetor 25A

Zetor 25A – ciągnik rolniczy marki Zetor, produkowany w latach 1949–1961 w czeskiej fabryce Zbrojovka Brno, stanowiący unowocześnienie traktora Zetor 25. W przeciwieństwie od poprzednika posiadał rozrusznik, międzyrzędową oś przednią i podnośnik hydrauliczny. Oznaczenie A pochodzi od czeskiego słowa "agregacni", co znaczy "rolniczy". W Polsce w roku 1960 traktory Zetor 25A, Zetor 25K i Zetor 25T stanowiły 37% parku maszynowego.
Przeznaczenie.
Głównie orka i inne prace rolne wykonywane na szerokich tylnych kołach (np. rozrzucanie obornika czechosłowackim rozrzutnikiem RT-203, kopanie ziemniaków kopaczkami elewatorowymi TEK - 2 i KCE - 2); nie należy agregatować go z kopaczką elewatorową Z 609.

</doc>
<doc id="1747364" url="https://pl.wikipedia.org/wiki?curid=1747364" title="Namu Cuo">
Namu Cuo



</doc>
<doc id="1747366" url="https://pl.wikipedia.org/wiki?curid=1747366" title="Jinling">
Jinling



</doc>
<doc id="1747367" url="https://pl.wikipedia.org/wiki?curid=1747367" title="Arwi">
Arwi



</doc>
<doc id="1747371" url="https://pl.wikipedia.org/wiki?curid=1747371" title="Emił Stojanow">
Emił Stojanow

Emił Stojanow, bułg. Емил Стоянов (ur. 12 lipca 1959 w Płowdiwie) – bułgarski dziennikarz, wydawca i działacz kulturalny, od 2009 do 2012 poseł do Parlamentu Europejskiego.
Życiorys.
Po ukończeniu szkoły średniej w Płowdiwie studiował literaturę na uniwersytecie w tym mieście oraz na Uniwersytecie w Lipsku. W 1990 założył w Płowdiwie wydawnictwo uniwersyteckie specjalizujące się w publikowaniu tłumaczeń z niemieckojęzycznej literatury pięknej. W 1998 został mianowany wiceprezesem telewizji publicznej BNT. W 2000 był jednym z założycieli prywatnej telewizji informacyjnej „Ewropa”.
Na początku lat 90. działał w Związku Sił Demokratycznych, później przystąpił do partii GERB. W wyborach w 2009 został wybrany z jego ramienia w skład Parlamentu Europejskiego. Zasiadł w Komisji Kultury i Edukacji oraz w grupie Europejskiej Partii Ludowej. W listopadzie 2012 złożył mandat poselski.
Brat byłego prezydenta Petyra Stojanowa. Żonaty z Margarytą Rałczewą, dziennikarką telewizyjną.

</doc>
<doc id="1747372" url="https://pl.wikipedia.org/wiki?curid=1747372" title="Pierre-Paulin Andrieu">
Pierre-Paulin Andrieu

Pierre-Paulin Andrieu (ur. 7 grudnia 1849 w Seysses, zm. 15 lutego 1935 w Bordeaux) – francuski duchowny katolicki, kardynał, arcybiskup Bordeaux.
Życiorys.
Święcenia kapłańskie przyjął 30 maja 1874 roku w Tuluzie. W latach 1875 - 1880 sekretarz arcybiskupa Tuluzy. Wikariusz generalny od 1880 roku do 1901 roku. 18 kwietnia 1901 roku otrzymał nominację na biskupa Marsylii, a sakrę biskupia przyjął 25 lipca 1901 roku w katedrze w Tuluzie z rąk arcybiskupa Tuluzy Jean-Augustine Germaina. Na konsystorzu 16 grudnia 1907 roku papież Pius X wyniósł go do godności kardynalskiej z tytułem kardynała-prezbitera S. Onofrio. 2 stycznia 1909 roku przeniesiony na stolicę metropolitalną w Bordeaux. Uczestnik konklawe z 1914 roku, które wybrało na papieża Benedykta XV i uczestniczył także w konklawe w 1922 roku, które wybrało na papieża Piusa XI. Zmarł 15 lutego 1935 roku w Bordeaux.

</doc>
<doc id="1747376" url="https://pl.wikipedia.org/wiki?curid=1747376" title="Ryszard Fabiszewski">
Ryszard Fabiszewski

Ryszard Fabiszewski (ur. 15 maja 1952 w Gorzowie Wielkopolskim) – polski żużlowiec.
Brązowy medalista Młodzieżowych Indywidualnych Mistrzostw Polski (Tarnów 1974), zdobywca II miejsca w turnieju o Srebrny Kask (1975), zwycięzca turnieju o Łańcuch Herbowy Miasta Ostrowa Wielkopolskiego (Ostrów Wielkopolski 1976) oraz zdobywca III miejsca w Memoriale Alfreda Smoczyka (Leszno 1978). Srebrny medalista Drużynowych Mistrzostw Świata (Wrocław 1977). Dwukrotnie awansował do Finałów Kontynentalnych (eliminacji Indywidualnych Mistrzostw Świata): Togliatti 1974 – IX miejsce, Praga 1978 – XIV miejsce.
W rozgrywkach o Drużynowe Mistrzostwo Polski reprezentował kluby Stali Gorzów Wielkopolski (1971–1978, 1980–1982) oraz Polonii Bydgoszcz (1983–1984), zdobywając 9 medali: 5 złotych (1973, 1975, 1976, 1977, 1978), 3 srebrne (1971, 1974, 1981) i brązowy (1982) – wszystkie w barwach gorzowskiej drużyny. Był również dwukrotnym medalistą Drużynowego Pucharu Polski (1979 – srebrnym, 1980 – brązowym).

</doc>
<doc id="1747377" url="https://pl.wikipedia.org/wiki?curid=1747377" title="Teatr im. Aleksandra Sewruka">
Teatr im. Aleksandra Sewruka



</doc>
<doc id="1747379" url="https://pl.wikipedia.org/wiki?curid=1747379" title="AZS Podlasie Biała Podlaska">
AZS Podlasie Biała Podlaska



</doc>
<doc id="1747384" url="https://pl.wikipedia.org/wiki?curid=1747384" title="XL Center">
XL Center

XL Center (wcześniej znany jako Hartford Civic Center) – kompleks sportowo-rozrywkowy w amerykańskim mieście Hartford w stanie Connecticut. Jego właścicielem jest miasto Hartford, a operatorem Northland Investment Corporation/Anschutz Entertainment Group na mocy kontraktu z Connecticut Development Authority (CDA). Arena zajmuje 28. miejsce na liście największych hal, w których rozgrywane są mecze koszykówki drużyn z college'ów. Kompleks został otwarty w 1975 roku i składa się z dwóch budynków: Veterans Memorial Coliseum oraz Exhibition Center.
W grudniu 2007 roku prawa do nazwy areny zostały sprzedane towarzystwu ubezpieczeniowemu XL Capital.
W 2007 roku CDA musiała wybrać, kto będzie operatorem od 2007-08 do 2012-13. Kandydatami byli: Howard Baldwin, były właściciel Hartford Whalers, Northland Investment oraz Madison Square Garden. 21 marca 2007 roku CDA przyjęła ofertę Northland/Anschutz Entertainment Group.
Veterans Memorial Coliseum.
Coliseum jest stałą domową areną drużyny hokejowej Hartford Wolf Pack, a także w części domową halą damskiej i męskiej drużyny koszykarskiej University of Connecticut. W latach wcześniejszych Veterans Memorial Coliseum była domową areną drużyn: New England Sea Wolves (arena football), New England/Hartford Whalers (WHA/NHL), New England Blizzard (ABL) i okazjonalnie Boston Celtics. Pojemność wynosi 15 635 miejsc na meczach hokeja na lodzie, 16 294 na koszykówki, 16 606 na koncertach z centralnym ustawieniem sceny, 16 282 na koncertach ze sceną ustawioną na końcu i 8239 w przypadku występów ze sceną ustawioną na 3/4 odległości. Poza tym arena składa się z 46 luksusowych lóż oraz klubu z 310 miejscami. 
18 stycznia 1978 roku, kilka godzin po meczu koszykówki między drużynami University of Connecticut i University of Massachusetts, dach hali nie wytrzymał obciążenia śniegu i runął. Budynek przeszedł po tym gruntowną renowację i został ponownie otwarty 17 stycznia 1980 roku. 
W dniach 28-29 czerwca 1994 w hali odbył się NHL Entry Draft 1994.
W ostatnich latach w arenie zainstalowano nową tablicę punktową z czterema JumboTronami Sony oraz nowy system nagłośnienia. 
W Veterans Memorial Coliseum odbyła się WrestleMania XI, a także Survivor Series 1990, No Way Out 2000 i Vengeance 2004. Poza tym miały tu miejsce Big East Conference (1982, 2009), America East Conference (1988–1990) i NHL All-Star Game (1986) oraz szereg regionalnych meczów koszykówki.
W hali koncerty zagrało bardzo wielu artystów, a wśród nich m.in.: Elvis Presley, Van Halen, Alice in Chains, U2, Brooks &amp; Dunn, Reba McEntire, Elton John, Fleetwood Mac, Miley Cyrus, Journey, The Rolling Stones, Mark Knopfler, Pink Floyd (dwa koncerty w trakcie trasy A Momentary Lapse of Reason w 1987 roku), Tina Turner, Christina Aguilera, Spice Girls, Michael Jackson, Shania Twain, Nine Inch Nails, Stevie Nicks, Phish, Green Day, Genesis i Madonna. XL Center był również pierwszym przystankiem trasy Bruce'a Springsteena Magic Tour w 2007 roku. W arenie miały miejsca także polityczne wydarzenia; 4 lutego 2008 roku odbyło się wystąpienie Baracka Obamy dla 16 000 ludzi.
Exhibition Center.
Exhibition Center składa się z dwóch hal o powierzchni 6397 m² i 1494 m². Mniejsza z nich wykorzystywana jest do bankietów, spotkań, konferencji i innych podobnych wydarzeń. 
W 2004 roku wyburzone zostało sąsiadujące z budynkiem centrum handlowe, a w jego miejscu powstały pojedyncze sklepy, a także otwarty w 2006 roku apartamentowiec.

</doc>
<doc id="1747385" url="https://pl.wikipedia.org/wiki?curid=1747385" title="José María García">
José María García

José María García - piłkarz urugwajski, napastnik.
Jako piłkarz klubu Montevideo Wanderers wziął udział w turnieju Copa América 1949, gdzie Urugwaj zajął szóste miejsce. García zagrał w sześciu meczach - z Ekwadorem, Paragwajem (zdobył 2 bramki), Kolumbią, Brazylią, Peru (wszedł na boisko za Miguela Martíneza) i Chile (zmienił na boisku Miguela Martíneza).
García w reprezentacji Urugwaju grał tylko w 1949 roku podczas turnieju Copa América - rozegrał łącznie 6 meczów i zdobył 2 bramki.

</doc>
<doc id="1747387" url="https://pl.wikipedia.org/wiki?curid=1747387" title="Kościół św. Jana Chrzciciela w Łapach">
Kościół św. Jana Chrzciciela w Łapach

Kościół św. Jana Chrzciciela w Łapach – rzymskokatolicki kościół położony w dekanacie Łapy w diecezji łomżyńskiej, znajdujący się w Łapach przy ul. Warszawskiej 18 (dzielnica Łapy Osse).
Architektura.
Obecny kościół jest budowlą nowoczesną, trójnawową, z boczną wieżą. W ołtarzu głównym znajduje się obraz patrona świątyni, św. Jana Chrzciciela, a w bocznym Matki Boskiej Płonkowskiej.
Wymiary kościoła:

</doc>
<doc id="1747388" url="https://pl.wikipedia.org/wiki?curid=1747388" title="Jose Maria García">
Jose Maria García



</doc>
<doc id="1747390" url="https://pl.wikipedia.org/wiki?curid=1747390" title="Philadelphia Union">
Philadelphia Union

Philadelphia Union – amerykański klub piłkarski, mający swoją siedzibę w satelickim mieście Filadelfii - Chester, grający w najwyższej klasie rozgrywkowej w USA, Major League Soccer.
Philadelphia Union stała się szesnastym zespołem, który dołączył do MLS w roku 2010. Pierwszym trenerem zespołu był Piotr Nowak, który został zwolniony ze swojego stanowiska w czerwcu 2012 roku. Zastąpił go na tym stanowisku jego asystent, John Hackworth.

</doc>
<doc id="1747391" url="https://pl.wikipedia.org/wiki?curid=1747391" title="Most Kolejowy w Szczecinie">
Most Kolejowy w Szczecinie

Most Kolejowy (do 1945 niem. "Eisenbahnbrücke") – most nad Odrą Zachodnią w Szczecinie, łączący szczecinski dworzec główny z Kepą Parnicką.
Historia.
Most został zbudowany w 1868 roku, w ramach przebudowy dworca szczecińskiego z czołowego na przelotowy. W 1900 r. został wyremontowany na nowoczesny stalowy most obrotowy. W czasie II wojny światowej zniszczony. Odbudowany na początku lat 60. XX wieku.

</doc>
<doc id="1747393" url="https://pl.wikipedia.org/wiki?curid=1747393" title="Szymon Fedorońko">
Szymon Fedorońko

Szymon Fedorońko (ur. 21 sierpnia 1893 w Czerteżu, zm. 1940 w Katyniu) – duchowny prawosławny, protoprezbiter, naczelny kapelan wyznania prawosławnego Wojska Polskiego, ofiara zbrodni katyńskiej. Kawaler Orderu Orła Białego.
Życiorys.
Szymon Fedorońko urodził się 21 sierpnia 1893 w Czerteżu pod Sanokiem. Był synem Michała (tamtejszy rolnik) i Anastazji (wzgl. Anny). Miał brata Stefana (ur. 1879).
Był pochodzenia ukraińskiego i pierwotnie wywodził się z wyznania greckokatolickiego (unickiego). Uczył się w C. K. Gimnazjum w Sanoku, gdzie w roku szkolnym 1906/1907 jako repetent powtarzał I klasę, w 1907/1908 ukończył II klasę, w 1908/1909 ukończył III klasę, w 1909/1910 ukończył IV klasę, w 1910/1911 ukończył V klasę, w 1911/1912 nie ukończył VI klasy, zaś w trakcie roku szkolnego 1912/1913 jako uczeń VI klasy opuścił gimnazjum. Później ukończył prawosławne seminarium duchowne w Żytomierzu i tam uzyskał święcenia kapłańskie w 1914.
Podczas I wojny światowej i wycofaniu się wojsk rosyjskich z Galicji w 1915 wyjechał jako osoba cywilna do Kijowa i tam działał przy metropolicie Eulogiuszu, prowadzącego wówczas "akcję przeciwunicką". Pracę w duszpasterstwie wojskowym rozpoczął w 1922 w stopniu kapelana ze starszeństwem z 1 czerwca 1919. W tym roku został szefem duszpasterstwa prawosławnego w Okręgu Korpusu Nr X w Przemyślu. Następnie służył w Okręgu Korpusu Nr II w Lublinie, gdzie w 1928 był szefem duszpasterstwa, a w 1932 pełnił funkcję dziekana. Później posługiwał w Okręgu Korpusu Nr I w Warszawie, gdzie od 1934 był dziekanem prawosławnym oraz p.o. naczelnego kapelana wyznania prawosławnego. 4 lutego 1934 został mianowany starszym kapelanem w duchowieństwie wojskowym z lokatą 1 w grupie wyznania prawosławnego, z jednoczesnym powierzeniem obowiązków referenta w Głównym Urzędzie Duszpasterstwa Prawosławnego w Biurze Wyznań Niekatolickich Ministerstwa Spraw Wojskowych. Wkrótce potem został szefem tego urzędu. Objął funkcję etatowego naczelnego kapelana wyznania prawosławnegu. Jako ksiądz protoprezbiter w listopadzie 1935 celebrował w garnizonowej cerkwi prawosławnej na warszawskiej Pradze pierwsze w odrodzonej Polsce nabożeństwo w języku polskim. Na stopień dziekana został mianowany ze starszeństwem z 19 marca 1937 i 1. lokatą w duchowieństwie wojskowym wyznania prawosławnego.
Duchowny przewodził utworzonemu w 1935 Stowarzyszeniu Polaków Prawosławnych, a w 1938 z jego inicjatywy powołano Prawosławny Instytut Naukowo-Wydawniczy. Obie struktury wspierały władze II RP w walce z ruchem na rzecz ukrainizacji i białorutenizacji Cerkwi prawosławnej. Od 1937 był protoprezbiterem Wojska Polskiego. Pod koniec lat 30. uchodził za nieformalnego doradcę metropolity Dionizego.
Po wybuchu II wojny światowej w 1939, kampanii wrześniowej i agresji ZSRR na Polskę został wzięty do niewoli radzieckiej. Przebywał więzieniu w Moskwie, po czym 11 kwietnia 1940 trafił do obozu jenieckiego w Kozielsku (według innej wersji on i inny prawosławny kapelan ks. Wiktor Romanowski byli więzieni w Starobielsku). Zamordowany w 1940 w Katyniu. W 1943 jego ciało zostało zidentyfikowane pod numerem 2713 w toku ekshumacji prowadzonych przez Niemców (dosłownie określony jako Szymon Fezazonko; przy zwłokach odnaleziono dokument poświadczający wydany w obozie), gdzie został pochowany na terenie obecnego Polskiego Cmentarza Wojennego w Katyniu.
Rodzina.
W 1914 poślubił Wierę Kislinger (1897–1982), z którą miał trzech synów: Aleksandra (ur. 1918), Wiaczesława (ur. 1920) i Oresta (ur. 1922). Do wybuchu wojny mieszkali w Warszawie przy ulicy Koszykowej). Wszyscy trzej byli wychowankami Praskiego Gimnazjum im. Króla Władysława IV. 
Aleksander przedostał się do armii polskiej na Zachodzie i służył jako lotnik w dywizjonie bombowym nr 300 w Wielkiej Brytanii; zginął wiosną 1944 podczas bombardowania Mannheim w Niemczech. 
Orest i Wiaczesław byli żołnierzami Armii Krajowej. walczyli w Powstaniu Warszawskim: podchorąży Orest (ps. „Fort”) zginął w pierwszym dniu powstania na placu Dąbrowskiego, kpr. pchor. Wiaczesław (ps. „Sławek”) zginął 18 sierpnia. W 1947 przed Obwodowym Urzędem Inwalidzkim w Rzeszowie toczyło się postępowanie w sprawie uznania za zaginionego Szymona Fedorońki po zgłoszeniu przez Wierę Fedorońko roszczenia o zaopatrzenie inwalidzkie. 
Symboliczny grób rodziny Fedorońków znajduje się na cmentarzu prawosławnym na warszawskiej Woli (sektor 42-4-38).
Upamiętnienie.
8 listopada 2008 przy al. „Solidarności” w Warszawie, w pobliżu soboru metropolitalnego Świętej Równej Apostołom Marii Magdaleny i VIII LO im. Władysława IV, został odsłonięty kamień upamiętniający kapelana Szymona Fedorońkę oraz jego synów Aleksandra, Wiaczesława i Oresta. Odsłonięcia dokonali wspólnie córka Wiaczesława Fedorońki, Aleksandra Fedorońko-Adamczewska i Prezydent RP Lech Kaczyński, a poświęcenia pomnika dokonali metropolita Sawa, abp hajnowski Miron Chodakowski i bp siemiatycki Jerzy.
W 2007 pośmiertnie awansowany do stopnia pułkownika.
8 października 2009, w ramach akcji „Katyń... pamiętamy” / „Katyń... Ocalić od zapomnienia”, w tzw. Alei Katyńskiej na Cmentarzu Centralnym w Sanoku został zasadzony Dąb Pamięci poświęcony Szymonowi Fedorońce (zasadzenia dokonali jego krewna Anna 
Słuszkiewicz i ks. Jan Antonowicz). Dąb Pamięci honorujący Szymona Fedorońkę został zasadzony także w Płocku.
Osoba Szymona Fedorońki oraz jego synowie byli wspomniani w treści przemówienia pt. "„Wolność i Prawda”", przygotowanego przez Prezydenta RP, Lecha Kaczyńskiego i zaplanowanego na obchody 70. rocznicy zbrodni katyńskiej 10 kwietnia 2010 w Katyniu, które uniemożliwiła katastrofa polskiego Tu-154 w Smoleńsku.

</doc>
<doc id="1747398" url="https://pl.wikipedia.org/wiki?curid=1747398" title="Turniej o Łańcuch Herbowy Ostrowa Wielkopolskiego">
Turniej o Łańcuch Herbowy Ostrowa Wielkopolskiego



</doc>
<doc id="1747400" url="https://pl.wikipedia.org/wiki?curid=1747400" title="Tony Capaldi">
Tony Capaldi

Anthony Charles Capaldi (ur. 12 sierpnia 1981 w Porsgrunn) – północnoirlandzki piłkarz pochodzenia włoskiego występujący na pozycji pomocnika.
Kariera klubowa.
Capaldi zawodową karierę rozpoczynał w angielskim Birmingham City, do którego trafił w 2001 roku. Na sezon 2001/2002 został wypożyczony do Hereford United, grającego w Conference. Rozegrał tam 12 ligowych spotkań, a potem powrócił do Birmingham. Spędził tam jeszcze rok, ale nie zdołał zadebiutować w jego barwach.
W 2003 roku podpisał kontrakt z Plymouth Argyle występującym w Division One. Zadebiutował tam 3 maja 2003 roku w wygranym 1:0 ligowym meczu z Wycombe Wanderers. 16 sierpnia 2003 roku w przegranym 1:2 spotkaniu z Rushden &amp; Diamonds strzelił pierwszego gola w Division One. W 2004 roku awansował z klubem do Championship. W Plymouth spędził jeszcze 3 lata. W sumie rozegrał tam 141 ligowych spotkań i zdobył 12 bramek.
W 2007 roku Capaldi przeszedł do Cardiff City, również grającego w Championship. W Cardiff zadebiutował 11 sierpnia 2007 w przegranym 0:1 ligowym spotkaniu z Stoke City. W sezonie 2007/2008 dotarł z klubem do finału Pucharu Anglii, ale uległ tam z nim 0:1 zespołowi Portsmouth. Z powodu kontuzji kolana, przez którą był wyłączony z gry przez większą część sezonu 2008/2009, w barwach Cardiff zagrał w sumie 5 razy. 26 listopada 2009 roku Capaldi został wypożyczony do Leeds United, gdzie grał do 4 stycznia 2010 roku.
We wrześniu 2010 roku podpisał kontrakt z zespołem Morecambe z League Two.
Kariera reprezentacyjna.
W reprezentacji Irlandii Północnej Capaldi zadebiutował 31 marca 2004 w wygranym 1:0 towarzyskim meczu z Estonią. Był powoływany do kadry na mecze eliminacji Mistrzostw Świata 2006 oraz Mistrzostw Europy 2008, jednak na oba jego reprezentacja nie awansowała.

</doc>
<doc id="1747401" url="https://pl.wikipedia.org/wiki?curid=1747401" title="Brytyjskie Wyspy Dziewicze na Letnich Igrzyskach Olimpijskich 2008">
Brytyjskie Wyspy Dziewicze na Letnich Igrzyskach Olimpijskich 2008

Brytyjskie Wyspy Dziewicze na Letnich Igrzysk Olimpijskich 2008 reprezentowało 2 zawodników, startujących w lekkoatletyce.
Był to siódmy start reprezentacji Brytyjskich Wysp Dziewiczych na letnich igrzyskach olimpijskich.

</doc>
<doc id="1747403" url="https://pl.wikipedia.org/wiki?curid=1747403" title="Svedectvi">
Svedectvi



</doc>
<doc id="1747405" url="https://pl.wikipedia.org/wiki?curid=1747405" title="Ghazan">
Ghazan



</doc>
<doc id="1747406" url="https://pl.wikipedia.org/wiki?curid=1747406" title="Roberto García (piłkarz)">
Roberto García (piłkarz)

Roberto García – piłkarz urugwajski, pomocnik.
Jako piłkarz klubu Montevideo Wanderers wziął udział w turnieju Copa América 1949, gdzie Urugwaj zajął szóste miejsce. García zagrał we wszystkich siedmiu meczach - z Ekwadorem, Boliwią, Paragwajem, Kolumbią, Brazylią, Peru i Chile.
W reprezentacji Urugwaju García grał tylko w 1949 roku podczas turnieju Copa América - rozegrał w niej łącznie 7 meczów i nie zdobył żadnej bramki.

</doc>
<doc id="1747407" url="https://pl.wikipedia.org/wiki?curid=1747407" title="Pungitius platygaster">
Pungitius platygaster



</doc>
<doc id="1747408" url="https://pl.wikipedia.org/wiki?curid=1747408" title="Svědectví">
Svědectví

“Svědectví” (Świadectwo) – czeski emigracyjny kwartalnik polityczno-kulturalny. 
W 1956 założył go w Nowym Jorku publicysta Pavel Tigrid, przedtem współpracownik innego pisma emigracyjnego, wychodzącej na przełomie lat 40. i 50. “Skutečnosti”, i Radia Wolna Europa. Przez cały czas istnienia kwartalnika był jego redaktorem naczelnym. W 1960 redakcja przeniosła się do Paryża, a po Aksamitnej Rewolucji, w 1990, do Pragi. W 1992 pismo przestało się ukazywać. Wydano 93 numery. Znaczenie “ Svědectví” dla Czechów można porównać ze znaczeniem paryskiej “Kultury” dla Polaków. Celem pisma było stać się trybuną poglądów różnych grup czeskiej emigracji. Pismo śledziło również rozwój wydarzeń w Czechosłowacji i miało tam tajnych współpracowników. Za publikowanie w nim (pod pseudonimem) w 1967 został skazany na 5 lat pozbawienia wolności prozaik Jan Beneš. Mimo to w latach 70. drukowało w “ Svědectví” wielu ważnych pisarzy i publicystów samizdatowych. Duża część każdego numeru poświęcona była literaturze. Choć z czasem zaczęło się ukazywać sporo czeskich i czechosłowackich pism emigracyjnych (m.in. “Listy”, Rzym, od 1979; “Obrys”, Monachium, od 1981; “Paternoster”, Wiedeń, od 1983; “Proměny”, Nowy Jork, od 1964; “Rozmluvy”, Londyn, od 1982; “Studie”, Rzym, od 1958), “Svědectví” miało pozycję wyjątkową.

</doc>
<doc id="1747409" url="https://pl.wikipedia.org/wiki?curid=1747409" title="Roberto Garcia">
Roberto Garcia



</doc>
<doc id="1747410" url="https://pl.wikipedia.org/wiki?curid=1747410" title="Los Angeles Memorial Sports Arena">
Los Angeles Memorial Sports Arena

Los Angeles Memorial Sports Arena – arena sportowa w Los Angeles w Stanach Zjednoczonych, położona obok Los Angeles Memorial Coliseum. Została oficjalnie otwarta 4 lipca 1959 roku przez ówczesnego Wiceprezydenta Richarda M. Nixona. Hala została zburzona w 2016 roku i zastąpiona przez Banc of California Stadium, który został otwarty w 2018 roku.
Historia.
Pierwsze wydarzenie sportowe, walka między Jose Becerrą i Alphonse'em Halimim, odbyło się cztery dni po otwarciu, 8 lipca 1959 roku. Los Angeles Memorial Sports Arena stała się siostrzaną areną Los Angeles Memorial Coliseum i domowym boiskiem drużyn: Los Angeles Lakers (NBA) w latach 1960–1967, Los Angeles Clippers (NBA) w latach 1984–1999, Los Angeles Kings (NHL) w 1967 roku w ich inauguracyjnym sezonie w NBA, USC Trojans (NCAA) w latach 1959–2006, UCLA Bruins (NCAA) w latach 1959-1964, Los Angeles Cobras (AFL) w roku 1988 i Los Angeles Stars (ABA) w latach 1968–1970.
Odkąd drużyny Clippers i Trojans przestały korzystać z areny, stała się ona mniej rozpoznawalna. Mimo to w hali wciąż odbywają się mistrzostwa drużyn licealnych w koszykówce, a także okazjonalnie koncerty i inne wydarzenia, jednak na znacznie mniejszą skalę ze względu na popularność innych obiektów, w tym Staples Center oraz Galen Center.
W Los Angeles Memorial Sports Arena odbyły się do tej pory m.in.: konwencja Partii Demokratycznej w 1960 roku, finały NCAA w latach 1968, 1972 i 1992, NBA All-Star Game w 1963 roku oraz konkurencje związane z boksem podczas Letnich Igrzysk Olimpijskich 1984. Poza tym w hali miały miejsce: finał WrestleManii 2 w 1986 roku, WrestleMania VII w 1991 roku oraz inne wydarzenia organizowane przez WWE. Wśród artystów, którzy koncertowali w arenie, są m.in.: Pink Floyd, Michael Jackson i Bruce Springsteen.
Arena została zburzona, aby zastąpić ją bardziej pożądanym obiektem – stadionem piłkarskim, na którym mieściłby się zespół MLS. 18 maja 2015 Los Angeles Football Club ogłosił zamiar wybudowania na tym terenie za 250 milionów dolarów prywatnie finansowanego stadionu piłkarskiego na 22 000 miejsc. Po ostatnim koncercie Bruce’a Springsteena, hala została zamknięta. Rozbiórka rozpoczęła się we wrześniu 2016 roku pod budowę nowego stadionu. 

</doc>
<doc id="1747412" url="https://pl.wikipedia.org/wiki?curid=1747412" title="Letni Pałac Cesarski">
Letni Pałac Cesarski



</doc>
<doc id="1747413" url="https://pl.wikipedia.org/wiki?curid=1747413" title="Joseph Schröffer">
Joseph Schröffer

Joseph Schröffer (ur. 20 lutego 1903 w Ingolstadt, zm. 7 września 1983 w Norymberdze) – niemiecki duchowny katolicki, kardynał, wysoki urzędnik Kurii Rzymskiej.
Życiorys.
Święcenia kapłańskie przyjął 28 października 1928 roku w Rzymie. Studiował na Papieskim Uniwersytecie Gregoriańskim w Rzymie. W latach 1941–1948 wikariusz generalny diecezji Eichstätt. 23 lipca 1948 roku otrzymał nominację na biskupa Eichstätt, a sakrę biskupią przyjął 21 września 1948 roku w Eichstätt z rąk arcybiskupa Bambergu Josepha Kolb. Brał udział w Soborze Watykańskim II w latach 1962–1965. 17 maja 1967 roku papież Paweł VI mianował go sekretarzem Kongregacji ds. Wychowania Katolickiego i 2 stycznia 1968 roku podniósł go do godności arcybiskupa tytularnego "Volturnum". Na konsystorzu 24 maja 1976 roku wyniósł go do godności kardynalskiej z tytułem kardynała-diakona San Saba. Uczestnik obydwu konklawe z 1978 roku, które wybrało Jana Pawła I i Jana Pawła II. Zmarł 7 września 1983 roku w Norymberdze. Pochowano go na cmentarzu w Eichstätt.

</doc>
<doc id="1747415" url="https://pl.wikipedia.org/wiki?curid=1747415" title="The Philadelphia Union">
The Philadelphia Union



</doc>
<doc id="1747416" url="https://pl.wikipedia.org/wiki?curid=1747416" title="Pic Chaussy">
Pic Chaussy

Pic Chaussy – szczyt w Prealpach Fryburskich, części Alp Zachodnich. Leży w Szwajcarii w kantonie Vaud.

</doc>
<doc id="1747417" url="https://pl.wikipedia.org/wiki?curid=1747417" title="Hans-Jürgen Dörner">
Hans-Jürgen Dörner

Hans-Jürgen Dörner (ur. 25 stycznia 1951 w Görlitz, zm. 19 stycznia 2022 w Dreźnie) – niemiecki piłkarz i trener piłkarski. 
Występował na pozycji obrońcy, w latach 1969–1985 reprezentant Niemieckiej Republiki Demokratycznej w piłce nożnej, złoty medalista Letnich Igrzysk Olimpijskich 1976. Pięciokrotny mistrz NRD w barwach Dynama Drezno (1971, 1973, 1976, 1977, 1978). Trzykrotnie został Piłkarzem Roku w Niemieckiej Republice Demokratycznej (1977, 1984, 1985). 
Kariera klubowa.
Karierę piłkarską rozpoczynał w 1960 w amatorskim klubie BSG Energie WAMA Görlitz, natomiast osiem lat później dołączył do Dynama Drezno. Z tym klubem pięciokrotnie wygrał NRD-Oberligę, jak również puchar kraju. W 1977 został kapitanem zespołu i pełnił tę funkcję do czasu przejścia na emeryturę. W 1999 podczas głosowania, został wybrany najlepszym graczem Dynama Drezno w historii.
Podczas jego pobytu w Dreźnie, klub tylko raz zakończył rozgrywki DDR-Oberligi poza podium (w sezonie 1982/1983 na 7. pozycji).
Dörner nosił opaskę kapitańską na ramieniu podczas udanych sezonów na arenie europejskiej. Dwukrotnie dotarł do ćwierćfinału w Pucharze Mistrzów – w 1977 i 1979. Natomiast jeszcze wcześniej, w sezonie 1975/1976 grał ze swoją drużyną w ćwierćfinale Pucharu UEFA. Następnie, w sezonach 1984/1985 i 1985/1986 grał w Pucharze Zdobywców Pucharów. Na tle innych zespołów z Europy, wyniki Dynama postrzegane były jako wielki sukces. Łącznie zdobył 70 goli w 400 meczach.
Kariera reprezentacyjna.
W barwach reprezentacji NRD zaliczył 100 występów i strzelił 9 goli. W 1976 zdobył złoty medal na igrzyskach olimpijskich w Montrealu.
Kariera trenerska.
W 1985 po raz pierwszy podjął pracę w roli trenera. Do 1990 pracował na stanowisku selekcjonera reprezentacji NRD U-23. Po tym, jak doszły do zjednoczenia kraju, zachował swą pozycję i trenował już zespół pod nazwą Niemcy.
Od 6 stycznia 1996 do 20 sierpnia 1997 był trenerem Werderu Brema. Następnie został trenerem m.in. FSV Zwickau, Al-Ahly, VfB Lipsk i Radebeuler BC 08.

</doc>
<doc id="1747418" url="https://pl.wikipedia.org/wiki?curid=1747418" title="Kościół Świętego Krzyża w Łapach">
Kościół Świętego Krzyża w Łapach

Kościół Świętego Krzyża w Łapach – rzymskokatolicki kościół położony w dekanacie Łapy w diecezji łomżyńskiej, znajdujący się w Łapach przy ul. Jana Matejki 10.
Architektura.
Kościół Świętego Krzyża jest budowlą trójnawową, w układzie promienistym, zbudowanym z cegły klinkierowej, ze schodkowym dachem i z boczną wieżą zbudowaną na planie trójkąta, z zegarem, zwieńczoną trzema krzyżami. W ołtarzu głównym znajduje się rzeźba Chrystusa ukrzyżowanego natomiast w kaplicach są obrazy – św. Józefa (w lewej) i Matki Boskiej Częstochowskiej (w prawej).
Wymiary kościoła:

</doc>
<doc id="1747419" url="https://pl.wikipedia.org/wiki?curid=1747419" title="Synodontis ocellifer">
Synodontis ocellifer



</doc>
<doc id="1747420" url="https://pl.wikipedia.org/wiki?curid=1747420" title="Sierpień 2009">
Sierpień 2009



</doc>
<doc id="1747421" url="https://pl.wikipedia.org/wiki?curid=1747421" title="Tour d’Aï">
Tour d’Aï

Tour d’Aï – szczyt w Prealpach Fryburskich, części Alp Zachodnich. Leży w Szwajcarii w kantonie Vaud.

</doc>
<doc id="1747423" url="https://pl.wikipedia.org/wiki?curid=1747423" title="Ernest I z Saksonii-Altenburga">
Ernest I z Saksonii-Altenburga

Ernst I Friedrich Paul Georg Nikolaus von Sachsen-Altenburg (ur. 16 września 1826 w Hildburghausen, zm. 7 lutego 1908 w Altenburgu) – książę Saksonii-Altenburg z dynastii Wettynów.
Życiorys.
Urodził się jako najstarszy syn przyszłego księcia Saksonii-Altenburg Jerzego i jego żony Marii Ludwiki Meklemburgii-Schwerin. Studiował z bratem Maurycym na Uniwersytecie w Jenie, a następnie kontynuował studia na Uniwersytecie w Lozannie. Na 18 urodziny został odznaczony Saskim Ernestyńskim Orderem Domowym. W 1845 roku rozpoczął szkolenie wojskowe we Wrocławiu. Po ukończeniu nauki na Uniwersytecie w Lipsku Ernest rozpoczął służbę wojskową. Po nominacji na majora 28 kwietnia 1853 w Dessau poślubił księżniczkę Anhalt-Dessau Agnieszkę, córkę księcia Leopolda IV. Anhalt-Dessau. Wśród gości weselnych znalazł się król pruski Fryderyk Wilhelm IV.
Na tron wstąpił 3 sierpnia 1853, kiedy zmarł jego ojciec. Nie był aktywny politycznie, ale otwarty na kwestie społeczne. Doprowadził do uproszczenia administracji i większego rozwoju przemysłowego miasta. Od 1864 roku patronował pracom przy restauracji ratuszu w Altenburgu. W 1873 roku otwarto Muzeum Narodowe. W 9 lutego 1855 wydał zarządzenie o ścisłym porozumieniu wojskowym z Prusami. Tydzień później został mianowany na pruskiego generała "à la suite". W czasie wojny prusko-austriackiej w 1866 roku, mimo osobistej sympatii dla wielu Wettynów i Austrii, zawarł sojusz wojskowy z Prusami. Konsekwencją ścisłego sojuszu z Prusami było przystąpienie Ernesta do Związku Północnoniemieckiego. Księstwo Saksonii-Altenburg w zamian za podporządkowanie się Prusom i przyjęcie narzuconego przezeń nowego porządku federalnego, otrzymało gwarancję niepodległości i nienaruszalności swojego terytorium.
Rodzina.
Ernset i Agnieszka mieli dwoje dzieci:
Po śmierci Ernesta I jego następcą został bratanek Ernest II.

</doc>
<doc id="1747424" url="https://pl.wikipedia.org/wiki?curid=1747424" title="Rochers de Naye">
Rochers de Naye

Rochers de Naye – szczyt w Prealpach Fryburskich, części Alp Zachodnich. Leży w Szwajcarii w kantonie Vaud.

</doc>
<doc id="1747425" url="https://pl.wikipedia.org/wiki?curid=1747425" title="Ryszard Buśkiewicz">
Ryszard Buśkiewicz

Ryszard Buśkiewicz (ur. 13 lutego 1956 w Lesznie) – polski żużlowiec.
W 1982 r. zwyciężył w rozegranym w Częstochowie Memoriale im. Bronisława Idzikowskiego i Marka Czernego. W tym samym roku zajął II m. (za Romanem Jankowskim) w "Pucharze Prezydenta Miasta Leszna", II m. (za Henrykiem Olszakiem) w międzynarodowym turnieju w Gnieźnie, III m. (za Andrzejem Huszczą i Henrykiem Olszakiem) w "Pucharze Winobrania" w Zielonej Górze oraz zdobył (wspólnie z Romanem Jankowskim) srebrny medal Mistrzostw Polski Par Klubowych. W 1984 r. zajął III m. (za Markiem Kępą i Romanem Jankowskim) w "Pucharze Rzemiosła" w Gnieźnie, natomiast w 1986 r, zwyciężył w "Pucharze Prezydenta Miasta Poznania".
W czasie swojej kariery reprezentował następujące kluby: Unia Leszno (1975, 1978–1982), Start Gniezno (1976–1977) oraz Polonia Bydgoszcz (1983–1987). Łącznie zdobył 6 medali Drużynowych Mistrzostw Polski: 2 złote (1979, 1980), srebrny (1982) i 2 brązowe (1975, 1981) – w barwach Unii oraz srebrny (1986) jako zawodnik Polonii.

</doc>
<doc id="1747426" url="https://pl.wikipedia.org/wiki?curid=1747426" title="Moléson">
Moléson

Moléson – szczyt w Prealpach Fryburskich, części Alp Zachodnich. Leży w Szwajcarii w kantonie Fryburg. 

</doc>
<doc id="1747429" url="https://pl.wikipedia.org/wiki?curid=1747429" title="Dent de Jaman">
Dent de Jaman

Dent de Jaman – szczyt w Prealpach Fryburskich, części Alp Zachodnich. Leży w Szwajcarii w kantonie Vaud.

</doc>
<doc id="1747432" url="https://pl.wikipedia.org/wiki?curid=1747432" title="Prządkowate">
Prządkowate



</doc>
<doc id="1747440" url="https://pl.wikipedia.org/wiki?curid=1747440" title="Republika Północnego Peru">
Republika Północnego Peru

Republika Północnego Peru (hiszp. "República Nor-Peruana") – państwo istniejące w Ameryce Południowej w latach 1836–1839, jako część Konfederacji Peruwiańsko-Boliwijskiej.
Po ogłoszeniu niepodległości Południowego Peru 17 marca 1836, 11 sierpnia tego samego roku ogłoszono powstanie Republiki Północnego Peru, zaś 28 października 1836 połączono trzy państwa w Konfederację Peruwiańsko-Boliwijską.
W wyniku wojny narzuconej przez Chile i Argentynę Północne i Południowe Peru ogłosiły zjednoczenie i wystąpienie z konfederacji, co oznaczało jej rozpad.
Władze.
Zgodnie z konstytucją z 1837 Północne Peru było w ramach konfederacji jedną z trzech samorządnych republik. Na czele konfederacji stał protektor, zaś republikom przewodzili prezydenci.

</doc>
<doc id="1747441" url="https://pl.wikipedia.org/wiki?curid=1747441" title="Monts Chevreuils">
Monts Chevreuils

Monts Chevreuils – szczyt w Prealpach Fryburskich, części Alp Zachodnich. Leży w Szwajcarii w kantonie Vaud.

</doc>
<doc id="1747443" url="https://pl.wikipedia.org/wiki?curid=1747443" title="Herb Radymna">
Herb Radymna

Herb Radymna – jeden z symboli miasta Radymno w postaci herbu ustanowiony w 1990 roku.
Wygląd i symbolika.
Herb przedstawia na błękitnej tarczy herbowej statek trójmasztowy, posiadający 10 żagli i brązowy kadłub, płynący na białych falach. 
Symbolika herbu nawiązuje do produkcji lin i powrozów dla polskiej floty przez dawnych obywateli Radymna.

</doc>
<doc id="1747445" url="https://pl.wikipedia.org/wiki?curid=1747445" title="La Berra">
La Berra

La Berra – szczyt w Alpach Fryburskich, części Alp Zachodnich. Leży w Szwajcarii w kantonie Fryburg.
Położenie.
Szczyt La Berra wznosi się w bocznym grzbiecie Alp Fryburskich, biegnącym w kieunku północnym i schodzącym ostatecznie w widły Sarine i Gérine. Leży w granicach dystryktu Gruyère, ok. 15 km na południe od Fryburga. Jego północne zbocza należą do gminy La Roche, natomiast południowe – do gminy Val-de-Charmey.
Nazwa.
Nazwa góry pochodzi z ludowej łaciny, w której określenie berria oznacza „ziemię prawie lub wcale nieuprawianą, nieużytek”.
Charakterystyka.
Szczyt La Berra stanowi kulminację dość rozległego i mocno rozczłonkowanego masywu górskiego. Jego stoki zachodnie są odwadniane przez wiele drobnych cieków wodnych, uchodzących do zbiornika zaporowego Gruyère, a południowe – dopływami potoku Javro. Na północno-wschodnich zboczach masywu znajdują się liczne źródliska wspomnianej Gérine (tu nazywanej z niemiecka Ärgera).
Stoki masywu w większości porastają lasy. Wierzchołek znajduje się powyżej górnej granicy lasu. Pokrywają go alpejskie hale, które podobnie jak szereg rozległych polan w niższych położeniach (zwłaszcza na wschodnich stokach) wykorzystywane są od wielu wieków jako pastwiska dla bydła.
Znaczenie geodezyjne.
Specyficzne położenie szczytu na przedpolu Alp Fryburskich, w pewnym oddaleniu od wyższych gór, a także kształtny, stożkowaty, niezalesiony wierzchołek, od dawna stosunkowo łatwo dostępny dzięki pasterskim dóżkom zadecydowały już w 1811 r. o umieszczeniu na nim znaku triangulacyjnego, który w ciągu kolejnych 12 lat był używany w pracach triangulacyjnych przedsiębranych przez kantony Vaud i Berno. W 1836 r. umieszczono na szczycie reper i specjalny obelisk do obserwacji astronomicznych. W latach 1836-1842 tutejszy punkt znalazł się w sieci triangulacyjnej kantonu fryburskiego, a pomiary przeprowadzone przez F. Lutharda zostały wykorzystane przy tworzeniu przez gen. G. H. Dufora pierwszej nowoczesnej mapy topograficznej Konfederacji w podziałce 1 : 100 000.
W 1864 r. na szczycie postawiono pierwszy drewniany triangul, wymieniany później na nowy w latach 1875 i 1890. W 1868 r. szwajcarska komisja geodezyjna zaliczyła ten punkt do „Szwajcarskiej sieci geodezyjnej 1. rzędu”. W 1903 r. punkt był wykorzystany w trakcie prac tzw. triangulacji federalnej (MN03), której wyniki stanowią do dziś podstawę do wszystkich dalszych prac tego rodzaju w kraju. W 1905 r. ustawiono na szczycie żelazny obelisk, a w 1936 r. stary reper zastąpiono nowym (obecnym). W latach 1912-1917 w oparciu o m.in. tutejszy punkt prowadzone były prace przy tworzeniu sieci triangulacyjnej kantonu Fryburg 2. i 3. rzędu. W 1994 r. punkt został objęty nową, ogólnokrajową triangulacją (MN95) oparta o pomiary satelitarne.
Ośrodek narciarski.
Ze względu na korzystne warunki terenowe i śniegowe góra już w latach międzywojennych przyciągała wielu narciarzy. W 1934 r. zainstalowano tutaj pierwszy zaczepowy wyciąg narciarski, napędzany silnikiem spalinowym z ciężarówki. W 1946 r. nowy wyciąg, zbudowany z inicjatywy inżyniera M. Béda Hefti, zaczął wywozić narciarzy na sam szczyt góry. W latach 80. XX w. kompleks posiadał już kolej krzesełkową (krzesełka 2-osobowe), 7 wyciągów narciarskich oraz 20 km tras zjazdowych, z czego 2 km sztucznie naśnieżane. W 2013 r. nowy „télémixte” (na jednej linie krzesełka 4-osobowe i kabiny 8-osobowe) o przepustowości 1500 osób na godzinę i czynny również w lecie, zastąpił trzy stare instalacje. Jego dolna stacja leży na wysokości 1003 m n.p.m., górna – na wysokości 1635 m n.p.m. Parking przy dolnej stacji może pomieścić 350 samochodów osobowych. Dysponentem ośrodka jest „Société des remontées mécaniques de La Berra” z miejscowości La Roche.

</doc>
<doc id="1747447" url="https://pl.wikipedia.org/wiki?curid=1747447" title="Republika Południowego Peru">
Republika Południowego Peru

Republika Południowego Peru (hiszp. "República Sud-Peruana") – państwo istniejące w Ameryce Południowej w latach 1836–1839, jako część Konfederacji Peruwiańsko-Boliwijskiej.
Republika Południowego Peru ogłosiła niepodległość 17 marca 1836, zaś 28 października 1836 połączono trzy państwa w Konfederację Peruwiańsko-Boliwijską. W wyniku wojny narzuconej przez Chile i Argentynę Północne i Południowe Peru ogłosiły 25 sierpnia 1839 ponowne zjednoczenie i wystąpienie z konfederacji, co oznaczało jej rozpad.
Władze.
Zgodnie z konstytucją z 1837 Południowe Peru było w ramach konfederacji jedną z trzech samorządnych republik. Na czele konfederacji stał protektor, zaś republikom przewodzili prezydenci.

</doc>
<doc id="1747448" url="https://pl.wikipedia.org/wiki?curid=1747448" title="Grêmio Pelotas">
Grêmio Pelotas



</doc>
<doc id="1747449" url="https://pl.wikipedia.org/wiki?curid=1747449" title="Herb Sulęcina">
Herb Sulęcina

Herb Sulęcina – jeden z symboli miasta Sulęcin i gminy Sulęcin w postaci herbu.
Wygląd i symbolika.
Herb przedstawia na czarnej tarczy herbowej białego Baranka Bożego zwróconego w lewo, trzymającego przednią prawą łapą osadzoną na żółtym drzewcu białą flagę z czerwonym krzyżem maltańskim.
Herb nawiązuje do związków miasta z Templariuszami.
Historia.
Wizerunek herbowy z Barankiem Bożym widnieje na pieczęciach miejskich począwszy od XIV wieku.

</doc>
<doc id="1747450" url="https://pl.wikipedia.org/wiki?curid=1747450" title="Sci-Fi Crimes">
Sci-Fi Crimes

Sci-Fi Crimes to piąty album studyjny pochodzącego z Chicago zespołu rockowego Chevelle. Jest następcą wydanego w 2007 roku Vena Sera. Został wydany 1 września 2009 przez Epic Records.
Tło.
Album został nagrany w Nashville w Tennessee w 2009 razem z producentem Bryanem Virtue. 9 kwietnia 2009 na koncercie w Atlancie w Georgii zadebiutowały dwie nowe piosenki: "Letter From A Thief" i "Sleep Apnea". Wokalista Pete Loeffler powiedział, że te utwory mogą zostać przyszłymi singlami. "Jars" jest pierwszym singlem (wyszedł 23 czerwca). Sam Loeffler potwierdził w wywiadzie, że płyta będzie się nazywała "Sci-Fi Crimes" i zostanie wydana 1 września 2009. Lista utworów oraz okładka zostały ujawnione 21 czerwca 2009, w celu wykorzystania ich do trzech możliwych do ściągnięcia utworów: "The Clincher ver. 103" (z albumu "This Type of Thinking (Could Do Us In)"), "Jars" i "This Circus". Okładka albumu przedstawia obraz olejny namalowany na płótnie 14x17 przez basistę grupy, Deana Bernardiniego. Inspiracją dla tytułu albumu był przyjaciel zespołu, wierzący w UFO.

</doc>
<doc id="1747451" url="https://pl.wikipedia.org/wiki?curid=1747451" title="Simón García">
Simón García

Simón García - piłkarz urugwajski, pomocnik.
Jako piłkarz klubu Montevideo Wanderers wziął udział w turnieju Copa América 1949, gdzie Urugwaj zajął szóste miejsce. García zagrał we wszystkich siedmiu meczach - z Ekwadorem, Boliwią (wszedł za niego na boisko Esteban Suárez), Paragwajem, Kolumbią, Brazylią, Peru i Chile.
W reprezentacji Urugwaju García grał tylko w 1949 roku podczas turnieju Copa América - rozegrał w niej łącznie 7 meczów i nie zdobył żadnej bramki.

</doc>
<doc id="1747453" url="https://pl.wikipedia.org/wiki?curid=1747453" title="Flaga Północnego Peru">
Flaga Północnego Peru



</doc>
<doc id="1747454" url="https://pl.wikipedia.org/wiki?curid=1747454" title="Simon Garcia">
Simon Garcia



</doc>
<doc id="1747455" url="https://pl.wikipedia.org/wiki?curid=1747455" title="Bruno Zboralski">
Bruno Zboralski

Bronislaus „Bruno” Zboralski (również Bronislaw Sboralski; ur. 29 września 1921 w Gelsenkirchen, zm. 30 marca 1987 w Brax) – francuski piłkarz polskiego pochodzenia. Grał na pozycji napastnika w takich klubach jak Marsylii i Valenciennes FC. Zakończył karierę jako grający trener w Olympic Hussein Dey w Algierze.

</doc>
<doc id="1747456" url="https://pl.wikipedia.org/wiki?curid=1747456" title="Herb Północnego Peru">
Herb Północnego Peru



</doc>
<doc id="1747462" url="https://pl.wikipedia.org/wiki?curid=1747462" title="Daniele Gangemi">
Daniele Gangemi

Daniele Gangemi (ur. 18 czerwca 1980 w Katanii) – włoski reżyser i scenarzysta filmowy.

</doc>
<doc id="1747463" url="https://pl.wikipedia.org/wiki?curid=1747463" title="Chichester, West Sussex">
Chichester, West Sussex



</doc>
<doc id="1747464" url="https://pl.wikipedia.org/wiki?curid=1747464" title="Klasyczny rachunek zdań">
Klasyczny rachunek zdań

Klasyczny rachunek zdań – najpopularniejszy system formalny logiki matematycznej, w którym formuły reprezentujące zdania logiczne mogą być tworzone z formuł atomowych za pomocą wymienionego niżej zbioru aksjomatów.
Definicja.
Klasyczny rachunek zdań, KRZ, w wersji inwariantnej – rachunek zdaniowy
w języku klasycznego rachunku zdań z regułą odrywania jako jedyną pierwotną regułą wnioskowania oraz aksjomatami następującej postaci:
Związek z intuicjonistycznym rachunkiem zdań.
W tej formie aksjomatyka ta jest rozszerzeniem aksjomatyki intuicjonistycznego rachunku zdań, którą stanowią formuły formula_1 o formułę formula_2
Przykłady dowodu w systemie formalnym klasycznego rachunku zdań znaleźć można w artykule dot.
intuicjonistycznego rachunku zdań. Ponieważ KRZ jest rozszerzeniem INT tylko o jeden aksjomat,
zamieszczone tam dowody są także poprawnymi dowodami w klasycznym rachunku zdań.
Gdyby chcieć uprawiać KRZ w oderwaniu od INT, można zamiast aksjomatów formula_3 przyjąć
Niektórzy autorzy wręcz ograniczają język KRZ np. do formula_4 i formula_5 traktując pozostałe spójniki jako wtórne:
Wówczas np. wykazanie prawa przemienności alternatywy sprowadza się do dowodliwości formuły formula_6 a dowodliwość praw de Morgana, to dowodliwość formuł
oraz
Twierdzenia o dedukcji.
W KRZ podobnie jak w INT prawdziwe są klasyczne Twierdzenie o dedukcji:
oraz uogólnione twierdzenie o dedukcji:
gdzie formula_13 oznacza zbiór formuł dowodliwych w KRZ ze zbioru założeń formula_14
Wynika to z faktu, że w dowodzie obu tych twierdzeń korzysta się z aksjomatów o numerach nie przekraczających liczby formula_15
W odróżnieniu jednak od INT, w przypadku KRZ trzeci punkt ostatniego twierdzenia może także przyjąć postać:
Jako przykład użycia tej wersji twierdzenia o dedukcji, wykażemy dowodliwość w KRZ tzw. silnego prawa kontrapozycji:
oraz prawa wyłączonego środka:
Związek z algebrą Boole’a.
Formuła języka klasycznego rachunku zdań jest tezą KRZ jeśli jest ona prawdziwa dowolnej algebrze Boole’a.
W szczególności jeśli formuła nie jest tezą KRZ, to można ją obalić w dwuelementowej algebrze Boole’a formula_19 czyli nie jest ona tautologią klasyczną.

</doc>
<doc id="1747465" url="https://pl.wikipedia.org/wiki?curid=1747465" title="Lista szkół w Stargardzie">
Lista szkół w Stargardzie

Lista szkół w Stargardzie.

</doc>
<doc id="1747467" url="https://pl.wikipedia.org/wiki?curid=1747467" title="Parafia św. Floriana w Brwinowie">
Parafia św. Floriana w Brwinowie

Parafia św. Floriana w Brwinowie – parafia rzymskokatolicka w Brwinowie, obsługiwana przez księży diecezjalnych.
Parafia została erygowana w XIII wieku. Obecny kościół parafialny pochodzi z lat 1927-1937.

</doc>
<doc id="1747468" url="https://pl.wikipedia.org/wiki?curid=1747468" title="Jorge La Paz">
Jorge La Paz

Jorge La Paz – piłkarz urugwajski, bramkarz.
Jako piłkarz klubu CA Peñarol wziął udział w turnieju Copa América 1949, gdzie Urugwaj zajął szóste miejsce. La Paz zagrał w pięciu meczach – z Ekwadorem (stracił 2 bramki), Boliwią (stracił 3 bramki), Brazylią (stracił 5 bramek), Peru (stracił 4 bramki) i Chile (stracił 3 bramki). W pozostałych dwóch spotkaniach bramki urugwajskiej strzegł Raúl Arizábalo.
W reprezentacji Urugwaju La Paz grał tylko w 1949 roku podczas turnieju Copa América – rozegrał w niej łącznie 5 meczów i przepuścił aż 17 goli.

</doc>
<doc id="1747470" url="https://pl.wikipedia.org/wiki?curid=1747470" title="Tadeusz Jędrzejewski (działacz społeczny)">
Tadeusz Jędrzejewski (działacz społeczny)

Tadeusz Jędrzejewski (ur. 26 grudnia 1930 w Kowalewku koło Płocka, zm. 6 maja 2002) – polski działacz społeczny, aktywny w Polskim Towarzystwie Turystyczno-Krajoznawczym w Płocku.
Życiorys.
Był synem Stanisława i Genowefy. Przez wiele lat pracował w Wojewódzkim Szpitalu Zespolonym w Płocku, uprawnienia emerytalne uzyskał w 1990. W 1953 został członkiem PTTK w Płocku i do końca życia był jego zaangażowanym działaczem. Promował turystykę pieszą, przyczyniając się do założenia Klubu Turystyki Pieszej "KROK". Przy szpitalu w Płocku zorganizował Koło Zakładowe PTTK "Medyki". Miał uprawnienia społecznego opiekuna zabytków oraz strażnika ochrony przyrody. Otrzymał odznaczenia państwowe i turystyczno-krajoznawcze, m.in. w lipcu 1989 odznaczony został Krzyżem Kawalerskim Orderu Odrodzenia Polski. 
Zmarł 6 maja 2002, pochowany został na cmentarzu komunalnym w Płocku.

</doc>
<doc id="1747473" url="https://pl.wikipedia.org/wiki?curid=1747473" title="RCDE Stadium">
RCDE Stadium

RCDE Stadium, znany też jako Estadi Cornellà-El Prat – powstały w 2009 roku stadion piłkarski, na którym swoje mecze rozgrywa hiszpański Espanyol Barcelona. Budowa stadionu zajęła trzy lata i pochłonęła 60 mln euro. Obiekt jest wzorowany na brytyjskich stadionach. Pierwszą drużyną, która zagrała z Espanyolem na Cornellà-El Prat został angielski Liverpool FC. Spotkanie odbyło się 2 sierpnia 2009 roku o godz. 21.

</doc>
<doc id="1747476" url="https://pl.wikipedia.org/wiki?curid=1747476" title="Estadio Cornella-El Prat">
Estadio Cornella-El Prat



</doc>
<doc id="1747479" url="https://pl.wikipedia.org/wiki?curid=1747479" title="Lubygość">
Lubygość



</doc>
<doc id="1747481" url="https://pl.wikipedia.org/wiki?curid=1747481" title="Tadeusz Orlof">
Tadeusz Orlof

Tadeusz Orlof (ur. 4 lipca 1926 w Ołpinach, zm. 8 grudnia 1989) – polski działacz ruchu ludowego, polityk, poseł na Sejm PRL VII i VIII kadencji.
Życiorys.
Syn Władysława i Zofii. Uzyskał tytuł magistra filologii polskiej na Uniwersytecie Jagiellońskim. Od 1947 należał do Związku Młodzieży Wiejskiej RP „Wici”, a następnie do Związku Młodzieży Polskiej i Związku Młodzieży Wiejskiej (w którym był m.in. wiceprzewodniczącym Zarządu Wojewódzkiego w Krakowie). Związany z oświatą – pracował jako nauczyciel (1952–1953), kierownik internatu (1953–1954) oraz zastępca dyrektora Liceum Pedagogicznego w Krzeszowicach (1954–1965).
W 1953 wstąpił do Zjednoczonego Stronnictwa Ludowego. Od 1968 do 1973 był wiceprezesem Zarządu Wojewódzkiego Ligi Obrony Kraju w Krakowie. W latach 1973–1980 był prezesem Wojewódzkiego Komitetu ZSL w Szczecinie. Członek Naczelnego Komitetu ZSL 1976–1980. W latach 1984–1989 wiceprzewodniczący Komisji Propagandy i Prasy NK ZSL. Był radnym Miejskiej i Wojewódzkiej Rady Narodowej w Krakowie (od 1964 do 1973 stał na czele komisji oświaty w WRN), także wiceprzewodniczącym WRN w Szczecinie. W 1976 uzyskał mandat posła na Sejm PRL VII kadencji, w 1980 ponownie na swoją drugą kadencję. Został wybrany w okręgu Stargard Szczeciński z listy ZSL. W latach 1975–1980 zasiadał w Komisji Kultury i Sztuki, podczas VIII kadencji w Komisjach: Gospodarki Morskiej i Żeglugi, Prac Ustawodawczych oraz Spraw Zagranicznych. Był również sekretarzem Zarządu Głównego Towarzystwa Przyjaźni Polsko-Radzieckiej.
Pochowany na Cmentarzu Rakowickim w Krakowie.

</doc>
<doc id="1747482" url="https://pl.wikipedia.org/wiki?curid=1747482" title="Parafia św. Wita w Karczewie">
Parafia św. Wita w Karczewie

Parafia św. Wita w Karczewie – parafia rzymskokatolicka w dekanacie Otwock-Kresy diecezji warszawsko-praskiej powstała w 1488 lub 1541 roku.
Kościół parafialny został zbudowany w latach 1732-1737 w stylu barokowym, najprawdopodobniej według projektu Guido Antonio Longhiego (projekt przypisywano błędnie Jakubowi Fontanie). Mieści się przy ulicy Księdza Władysława Żaboklickiego i znajduje się na osi barokowej z pałacem w Otwocku Wielkim.

</doc>
<doc id="1747489" url="https://pl.wikipedia.org/wiki?curid=1747489" title="Miguel Martínez (piłkarz)">
Miguel Martínez (piłkarz)

Miguel Martínez – urugwajski piłkarz, napastnik.
Jako piłkarz klubu CA Peñarol wziął udział w turnieju Copa América 1949, gdzie Urugwaj zajął szóste miejsce. Martínez zagrał w sześciu meczach - z Ekwadorem, Boliwią, Kolumbią (wszedł za Estebana Suáreza i zdobył bramkę), Brazylią (wszedł za Estebana Suáreza), Peru (zmienił go José María García) i Chile (zmienił go José María García).
W reprezentacji Urugwaju Martínez grał tylko w 1949 roku podczas turnieju Copa América – rozegrał w niej łącznie 6 meczów i zdobył 1 bramkę.

</doc>
<doc id="1747491" url="https://pl.wikipedia.org/wiki?curid=1747491" title="Grand Prix San Marino 1989">
Grand Prix San Marino 1989

Grand Prix San Marino 1989 (oryg. Gran Premio di San Marino) – druga runda Mistrzostw Świata Formuły 1 w sezonie 1989, która odbyła się 23 kwietnia 1989, po raz dziewiąty na torze Imola.
9. Grand Prix San Marino, dziewiąte zaliczane do Mistrzostw Świata Formuły 1.

</doc>
<doc id="1747492" url="https://pl.wikipedia.org/wiki?curid=1747492" title="Lucas Barrios">
Lucas Barrios

Lucas Ramón Barrios Cáceres (ur. 13 listopada 1984 w San Fernando) – paragwajski piłkarz pochodzenia argentyńskiego występujący na pozycji napastnika w argentyńskim klubie Defensa y Justicia.
Kariera klubowa.
Barrios zawodową karierę rozpoczynał w 2003 w klubie Argentinos Juniors z Primera B Nacional. Na początku 2004 został wypożyczony do ekipy Tigre z Primera B Metropolitana. Latem 2004 roku wrócił do zespołu Argentinos Juniors, który awansował do Primera División Argentina. W tych rozgrywkach Barrios zadebiutował 22 września 2004 w przegranym 0:1 pojedynku z Quilmes. Graczem Argentinos Juniors był przez 2 lata.
W styczniu 2005 odszedł do chilijskiego CD Temuco. Spędził tam rok. W tym czasie rozegrał tam 28 ligowych spotkań i zdobył 12 bramek. W styczniu 2006 wrócił do Argentyny, gdzie podpisał kontrakt z Tito Federal (Primera División Argentina). Pierwszy ligowy mecz zaliczył tam 29 stycznia 2006 przeciwko River Plate (0:5). 2 kwietnia 2006 w wygranym 4:3 spotkaniu z Instituto Córdoba strzelił pierwszego gola w Primera División Argentina. Zawodnikiem Tito Federal był przez pół roku.
W lipcu 2006 ponownie trafił do Chile, gdzie został graczem klubu Cobreloa. W ciągu roku rozegrał tam 39 spotkań i zdobył 26 bramek. W lipcu 2007 przeszedł do meksykańskiego Atlasu Guadalajara. W Primera División Mexico zadebiutował 5 sierpnia 2007 w zremisowanym 1:1 meczu z Deportivo Toluca. W styczniu 2008 został wypożyczony do chilijskiego CSD Colo-Colo. Latem 2008 został wykupiony przez Colo Colo. W sumie spędził tam półtora roku. W tym czasie został tam królem strzelców Primera División Chile, a z klubem zdobył mistrzostwo Clausura 2007 oraz 2008 roku.
W lipcu 2009 za 4,2 miliona euro został sprzedany do niemieckiej Borussii Dortmund. W Bundeslidze zadebiutował 8 sierpnia 2009 w wygranym 1:0 pojedynku z 1. FC Köln. 3 października 2009 w wygranym 1:0 spotkaniu z Borussią Mönchengladbach zdobył pierwszą bramkę w Bundeslidze.
2 maja 2012 Borussia ogłosiła, że od sezonu 2012/2013 Barrios będzie grał w chińskim klubie Guangzhou Evergrande. Kwota transferu wyniosła 8,5 mln €.
W sierpniu 2013 roku przeszedł do rosyjskiego Spartaka Moskwa. W sierpniu 2014 roku został wypożyczony do drużyny grającej w Ligue 1 – Montpellier HSC. Od połowy 2015 do 2017 był zawodnikiem brazylijskiego klubu SE Palmeiras.
Kariera reprezentacyjna.
W marcu 2010 Barrios otrzymał obywatelstwo Paragwaju, z którego pochodzi jego matka. W reprezentacji Paragwaju zadebiutował 25 maja 2010 w przegranym 1:2 towarzyskim pojedynku z Irlandią, w którym strzelił także gola.
W tym samym roku został powołany do kadry na Mistrzostwa Świata. Zagrał na nim w 5 meczach: z Włochami (1:1), Słowacją (2:0), Nową Zelandią (0:0), Japonią (0:0, 5:3 w rzutach karnych) i Hiszpanią (0:1). Tamten turniej Paragwaj zakończył na ćwierćfinale.

</doc>
<doc id="1747495" url="https://pl.wikipedia.org/wiki?curid=1747495" title="Parafia Wniebowzięcia Najświętszej Maryi Panny w Iłży">
Parafia Wniebowzięcia Najświętszej Maryi Panny w Iłży

Parafia rzymskokatolicka pw. Wniebowzięcia Najświętszej Maryi Panny w Iłży – jedna z 10 parafii dekanatu iłżeckiego diecezji radomskiej. 
Historia.
Parafia została erygowana przed 1326. Pierwotny Kościół drewniany istniał do 1336, a kolejny murowany notowany był w 1480. Został on odnowiony i powiększony o zakrystię przez ks. Stanisława z Wojczyc, herbu Szeliga, proboszcza Iłży i oficjała sandomierskiego. W 1603 był podupadający, został więc znacznie rozbudowany (przeróbka prezbiterium, budowa nawy głównej), staraniem ks. Marcina Szyszkowskiego, proboszcza tutejszego i potem biskupa krakowskiego. Prace te były na tyle gruntowne, że często uznaje się kościół za całkiem nowy obiekt. Konsekracji świątyni dokonał w 1634 bp Mikołaj Szyszkowski. Kościół został znacznie zniszczony w połowie XVI w. i po gruntownym odnowieniu w 1670 został ponownie konsekrowany. Był też niszczony przez pożary w latach 1744–1831. Restauracji zaś poddawano go w latach 1832, 1850, 1906, 1949, 1964–1968.
Do parafii należy także kościół Matki Bożej Śnieżnej w Iłży.
Zasięg parafii.
Do parafii należą wierni mieszkający w miejscowościach: Białka, Błaziny Dolne, Błaziny Górne, Chwałowice, Iłża, Nowy Jasieniec Iłżecki, Kolonia Seredzice, Małomierzyce, Piłatka i Starosiedlice.

</doc>
<doc id="1747496" url="https://pl.wikipedia.org/wiki?curid=1747496" title="Peter Jahr">
Peter Jahr

Dieter Peter Jahr (ur. 24 kwietnia 1959 w Burgstädt) – niemiecki polityk, były poseł do Bundestagu, deputowany do Parlamentu Europejskiego VII, VIII i IX kadencji.
Życiorys.
Ukończył studia rolnicze na Uniwersytecie w Lipsku, został następnie asystentem na tej uczelni. W 1988 uzyskał stopień naukowy doktora w dziedzinie agronomii. Do końca lat 80. pracował jako ekonom w LPG (odpowiedniku Państwowego Gospodarstwa Rolnego w NRD). Od 1995 prowadzi własne gospodarstwo rolne.
Od 1988 należał do enerdowskiej Demokratycznej Partii Chłopskiej. Po zjednoczeniu Niemiec został działaczem Unii Chrześcijańsko-Demokratycznej. Od 1995 do 2007 przewodniczył strukturom CDU w powiecie Mittweida. W latach 1990–2002 sprawował mandat posła do landtagu Saksonii. W 1994 został także radnym miasta Lunzenau i sejmiku powiatowego. Od 2002 do 2009 zasiadał w Bundestagu.
W wyborach w 2009 z listy CDU uzyskał mandat posła do Parlamentu Europejskiego VII kadencji. Przystąpił do grupy Europejskiej Partii Ludowej, wszedł w skład Komisji Petycji oraz Komisji Rolnictwa i Rozwoju Wsi. W 2014 i 2019 z powodzeniem ubiegał się o europarlamentarną reelekcję.

</doc>
<doc id="1747498" url="https://pl.wikipedia.org/wiki?curid=1747498" title="Gallo crocitanti AMOIBH">
Gallo crocitanti AMOIBH

Gallo crocitanti AMOIBH ("Francuzowi kraczącemu odpowiedź") – satyra polityczna Jana Kochanowskiego w języku łacińskim. Wiersz powstał po 1576, a w 1612 opublikowano go w drugiej edycji zbioru "Lyricorum libellus" (Kraków, oficyna Andrzeja Piotrkowczyka). Utwór zbudowany jest z heksametrów.
Satyra ta była odpowiedzią (słowo ἀμοιβή, "amojbe", użyte w tytule oznacza w języku greckim "odpowiedź") na paszkwil Filipa Desportes'a pt. "Adieu á la Pologne". Paszkwil ten powstał we Francji po ucieczce Henryka Walezego i był zjadliwą krytyką Polski. Niezapowiedziany wyjazd króla został bardzo źle przyjęty przez społeczeństwo polskie, a paszkwilancki wiersz dodatkowo podsycił nastroje antyfrancuskie. Kochanowski poczuł się osobiście dotknięty tą sytuacją, ponieważ był gorącym zwolennikiem wyboru francuskiego księcia na króla Polski – przed elekcją poświęcił mu łacińską odę pt. "Ad Henricum Valesium regem in Galliis morantem". Przypuszcza się także, że brał czynny udział w jego wyborze.
W odpowiedzi na paszkwil Kochanowski posłużył się aluzjami (np. do nocy św. Bartłomieja), oszczerstwem, drwiną i ironią. Użyte w tytule słowo "Gallus" oznaczało zarówno Francuza, jak i koguta oraz eunucha. Poza tą odpowiedzią Kochanowski napisał (także po łacinie) wierszowaną bajkę polityczną pt. "De electione, coronatione et fuga Galli" o podobnej tematyce.

</doc>
<doc id="1747499" url="https://pl.wikipedia.org/wiki?curid=1747499" title="Władysław Pihan">
Władysław Pihan

Władysław Pihan (ur. 25 października 1925 w Zborowie, zm. 11 lutego 2011 w Szczecinie) – polski agronom, działacz ludowy, polityk komunistyczny, poseł na Sejm PRL VII kadencji.
Życiorys.
Syn Józefa i Kseni. Działacz Związku Młodzieży Wiejskiej RP „Wici” i Związku Młodzieży Polskiej. Skończył jednoroczną szkołę rolniczą (później także zaoczne Państwowe Technikum Rolnicze) i został młodszym agronomem, a później głównym agronomem w państwowym gospodarstwie rolnym w Płotnie. W latach 1953–1958 dyrektor Zespołu PGR Żabów. W 1976 uzyskał mandat posła na Sejm PRL VII kadencji. Reprezentował Polską Zjednoczoną Partię Robotniczą w okręgu Stargard Szczeciński. Zasiadał w Komisjach: Obrony Narodowej oraz Rolnictwa i Przemysłu Spożywczego. Delegat na IV i V Zjazd PZPR (członek partii od 1950, zasiadał w jej Komitecie Wojewódzkim w Szczecinie, w egzekutywie Komitetu Powiatowego w Pyrzycach oraz egzekutywach Komitetów Miejsko-Gminnych w Pyrzycach i Gryfinie).
W 2006 podczas otrzymał statuetkę "60-lecia Polskości na Ziemi Pyrzyckiej" za wieloletni wkład w rozwój i działalność lokalnej Ochotniczej Straży Pożarnej.
Pochowany na Cmentarzu Komunalnym w Pyrzycach.

</doc>
<doc id="1747500" url="https://pl.wikipedia.org/wiki?curid=1747500" title="Regina Maciejewska">
Regina Maciejewska

Regina Maciejewska (ur. 18 kwietnia 1934 w Dmitrowiczach) – polska polityk, posłanka na Sejm PRL VI kadencji.
Życiorys.
W latach 1947–1949 była harcerką Związku Harcerstwa Polskiego w Gdańsku, a w okresie 1949–1956 działała w Związku Młodzieży Polskiej. Ukończyła studia na Wydziale Budownictwa Lądowego Politechniki Gdańskiej. Posiada tytuł inżyniera budownictwa lądowego. Pracowała w Miejskim Przedsiębiorstwie Gospodarki Komunalnej w Myśliborzu jako inspektor nadzoru i zastępca dyrektora ds. technicznych. W 1962 na własną prośbę oddelegowana do pracy w Myśliborskim Przedsiębiorstwie Budowlanym z siedzibą w Barlinku na stanowisko kierownika budowy (w 1965 uzyskała uprawnienia budowlane). Od 1958 działała w Lidze Kobiet, w której była członkinią Zarządu Powiatowego w Myśliborzu. W latach 1972–1976 pełniła mandat posła na Sejm PRL VI kadencji. Reprezentowała okręg Stargard Szczeciński jako bezpartyjna. Zasiadała w Komisjach: Budownictwa i Gospodarki Komunalnej oraz Prac Ustawodawczych. Była w prezydium Miejskiej Rady Narodowej (przewodnicząca Komisji Budownictwa i Gospodarki Komunalnej) i w Wojewódzkim Komitecie Frontu Jedności Narodu.
W 1969 odznaczona Brązowym Krzyżem Zasługi.

</doc>
<doc id="1747503" url="https://pl.wikipedia.org/wiki?curid=1747503" title="Gallo crocitanti">
Gallo crocitanti



</doc>
<doc id="1747504" url="https://pl.wikipedia.org/wiki?curid=1747504" title="Parafia św. Mikołaja w Chorzelach">
Parafia św. Mikołaja w Chorzelach

Parafia pw. św. Mikołaja w Chorzelach – rzymskokatolicka parafia należąca do dekanatu Chorzele, diecezji łomżyńskiej, metropolii białostockiej.
Historia.
Parafia została erygowana w 1551 roku przez biskupa płockiego Andrzeja Noskowskiego z fundacji królowej Bony. Kościół parafialny murowany pw. Trójcy Przenajświętszej. Zbudowany w latach 1872-1878 według projektu architekta Adolfa Schimelfeniga z Warszawy, staraniem księdza Pawła Laguny.
Zasięg parafii.
Do parafii należą wierni z następujących miejscowości: Chorzele, Bagienice, Budki, Brzeski-Kołaki, Łaz, Poścień-Wieś, Poścień-Zamion, Pruskołęka, Przątalina, Raszujka i Sosnówek.

</doc>
<doc id="1747505" url="https://pl.wikipedia.org/wiki?curid=1747505" title="Henryk Olszak">
Henryk Olszak

Henryk Olszak (ur. 22 października 1957 w Czerwieńsku, zm. 11 czerwca 2021 w Zielonej Górze) – polski żużlowiec. Trzykrotny mistrz Polski (dwa razy w drużynie i raz w parach).
Kariera sportowa.
Sport żużlowy uprawiał od 1976 roku. W 1978 r. awansował do finału Indywidualnych Mistrzostw Świata Juniorów, zajmując w Lonigo IX miejsce, zajął również II m. (za Andrzejem Huszczą) w finale turnieju o Srebrny Kask, rozegranego w Opolu. W 1979 r. zdobył (wspólnie z Andrzejem Huszczą) tytuł Mistrza Polski Par Klubowych, natomiast w 1980 r. odniósł największy sukces w karierze, zdobywając w Lesznie brązowy medal Indywidualnych Mistrzostw Polski. Dwukrotnie (1980, 1981) uczestniczył w eliminacjach Indywidualnych Mistrzostw Świata, w 1981 r. odnosząc kolejny sukces w postaci VI m. w rozegranym w Pradze Finale Kontynentalnym. Wynik ten dał mu w Finale Światowym na stadionie Wembley pozycję rezerwowego (w turnieju tym wystąpił w jednym biegu, nie zdobywając punktów). W 1982 r. odniósł jeden z ostatnich indywidualnych sukcesów, zwyciężając w międzynarodowym turnieju w Gnieźnie.
W swojej karierze reprezentował dwa kluby: Falubaz Zielona Góra (1976–1983) i Start Gniezno (1984–1985, 1989). W barwach zielonogórskiej drużyny zdobył trzy medale Drużynowych Mistrzostw Polski: dwa złote (1981, 1982) oraz brązowy (1979).
W 2015 roku został uhonorowany tablicą pamiątkową na zielonogórskim stadionie żużlowym. Pochowany na Cmentarzu Junikowo w Poznaniu.

</doc>
<doc id="1747506" url="https://pl.wikipedia.org/wiki?curid=1747506" title="Ryf Mew">
Ryf Mew



</doc>
<doc id="1747510" url="https://pl.wikipedia.org/wiki?curid=1747510" title="Dagoberto Moll">
Dagoberto Moll

Dagoberto Moll – urugwajski piłkarz, napastnik.
Jako piłkarz klubu Miramar Misiones wziął udział w turnieju Copa América 1949, gdzie Urugwaj zajął szóste miejsce. Moll zagrał w sześciu meczach – z Ekwadorem (wszedł za Nelsona Moreno), Boliwią (wszedł za Nelsona Moreno i zdobył bramkę), Kolumbią (wszedł za Nelson Moreno), Brazylią (wszedł za Ernesto Bentancoura), Peru (wszedł za Nelsona Moreno i zdobył bramkę) i Chile (zmienił go Nelson Moreno).
W reprezentacji Urugwaju Moll grał tylko w 1949 roku podczas turnieju Copa América – rozegrał w niej łącznie 6 meczów i zdobył 2 bramki.

</doc>
<doc id="1747511" url="https://pl.wikipedia.org/wiki?curid=1747511" title="Bohuslav Matěj Černohorský">
Bohuslav Matěj Černohorský

Bohuslav Matěj Černohorský (ur. 16 lutego 1684 w Nymburku, zm. 1 lipca 1742 w Grazu) − czeski kompozytor i organista okresu baroku.
Życie.
Pochodził z rodziny o bogatych tradycjach muzycznych, jego ojciec Samuel Černohorský był w Nymburku kantorem i organistą. Od roku 1700 do 1702 studiował na uniwersytecie w Pradze a następnie w 1703 roku wstąpił do Zakonu Braci Mniejszych. Święcenia kapłańskie przyjął w 1708 roku. Ponieważ przełożeni Černohorskiego nie chcieli wyrazić zgody na podjęcie przez niego dalszych studiów muzycznych we Włoszech, udał się w podróż samowolnie. Został za to surowo ukarany - zakazano mu powrotu do Czech na okres dziesięciu lat. Czas ten spędził jako organista w minoryckich klasztorach w Asyżu oraz Padwie. Wtedy też dokończył studia uzyskując tytuł doktora. Podjął również działalność pedagogiczną: sztuki komponowania uczył się od niego późniejszy słynny wirtuoz skrzypiec i kompozytor Giuseppe Tartini. Od roku 1720 działał w Pradze jako organista, kompozytor oraz nauczyciel, stając się jedną z ważniejszych osobistości tamtejszego życia muzycznego. Jego uczniami byli m.in. późniejsi czescy kompozytorzy Česlav Vaňura, František Tůma, Josef Seger oraz Jan Zach. Według niektórych przekazów wśród jego uczniów miał się też znajdować młody Christoph Willibald Gluck, jednak informacje o ich wzajemnych kontaktach nie znalazły, jak dotąd, potwierdzenia w źródłach. Kompozytor udzielał się również w życiu zakonnym. Wrocławski konwent minorytów obdarzył go w roku 1723 tytułem "magister musicae". Jako przedstawiciel młodszej i liberalnie ukierunkowanej grupy minorytów kandydował Černohorský na wyższe stanowiska zakonne, niestety, bez powodzenia. Zwycięzcy - zwolennicy konserwatywnych porządków - wykorzystywali byle pretekst by uprzykrzyć życie przedstawicielowi opozycji. Po śmierci ojca kompozytor nie zgodził się na przekazanie zakonowi należnej mu części spadku (nie chciał uszczuplenia majątku rodzeństwa), za co pozbawiono go wszystkich tytułów i nakazano trzyletni pobyt w małym klasztorze na prowincji. Przebywał tam w latach 1727 - 1730. Po powrocie do Pragi podjął starania o uzyskanie zgody na wyjazd do Włoch, na co zezwolono mu w 1731 roku. Do 1742 roku działał we Włoszech jako organista, zmarł w trakcie podróży do Czech w tym samym roku.
Twórczość.
Z twórczości Bohuslava Matěja Černohorskiego zachowało się niewiele utworów. Przede wszystkim są to wokalno-instrumentalne dzieła sakralne oraz kompozycje organowe. Najważniejsze z nich to:

</doc>
<doc id="1747512" url="https://pl.wikipedia.org/wiki?curid=1747512" title="Piotr Majer">
Piotr Majer

Piotr Majer (ur. 1950 w Łodzi) – polski historyk, profesor nauk humanistycznych, nauczyciel akademicki, zajmujący się historią najnowszą, historią administracji oraz dziejami policji.
Życiorys.
Studia ukończył na Wydziale Filozoficzno-Historycznym Uniwersytetu Łódzkiego. Stopień doktora uzyskał w 1985 w Wojskowym Instytucie Historycznym, a stopień doktora habilitowanego w 2006 na Wydziale Humanistycznym Akademii Świętokrzyskiej, na podstawie dorobku naukowego oraz rozprawy pt. "Milicja Obywatelska 1944-1957. Geneza, organizacja, działalność, miejsce w aparacie władzy." Postanowieniem z dnia 9 września 2013 r. Prezydent Rzeczypospolitej Polskiej nadał mu tytuł profesora nauk humanistycznych.
W roku 1990 był jednym z organizatorów Centralnej Biblioteki Policyjnej w Legionowie, kierował nią w latach 1990-1992. W latach 1993-2003 był adiunktem w Instytucie Badań nad Policją Wyższej Szkoły Policji w Szczytnie. W latach 1998-2003 pełnił funkcję redaktora naczelnego „Policyjnego Biuletynu Szkoleniowego”, zaś w latach 2000-2003 – kwartalnika policyjnej kadry kierowniczej „Policja”. Od 2000 zatrudniony Wydziale Prawa i Administracji Uniwersytetu Warmińsko-Mazurskiego, obecnie na stanowisku kierownika Katedry Bezpieczeństwa i Porządku Publicznego, a w tym w latach 2013-2016 pełnił na tymże wydziale funkcję prodziekana ds. nauki.
W 2007 otrzymał Medalion Pieta Miednoje 1940, przyznany przez Warszawskie Stowarzyszenie Rodzina Policyjna 1939 roku.
Zainteresowania badawcze.
Przedmiotem jego zainteresowań naukowych jest historia najnowsza, ze szczególnym uwzględnieniem organizacji i działalności służb policyjnych, za co został m.in. uhonorowany Medalionem Pamięci Pieta Miednoje 1940. W sumie opublikował 15 książek, w tym 5 jako współautor, kilkanaście artykułów naukowych i recenzji oraz podobną ilość tekstów popularnonaukowych, głównie na łamach "Gazety Policyjnej". Przez wiele lat był redaktorem naczelnym periodyku „Policja – kwartalnik kadry kierowniczej Policji”. Zainicjował w 2008 – wspólnie z Z. Judyckim, wydawanie „Policyjnego Magazynu Historycznego”, pełniąc w nim rolę zastępcy redaktora naczelnego.

</doc>
<doc id="1747513" url="https://pl.wikipedia.org/wiki?curid=1747513" title="Quicken Loans Arena">
Quicken Loans Arena

Rocket Mortgage FieldHouse (W przeszłości znana jako Quicken Loans Arena lub The Q) - arena znajdująca się w amerykańskim mieście Cleveland w stanie Ohio. Do sierpnia 2005 roku nazywała się Gund Arena, ponieważ prawa do nazwy posiadał Gordon Gund, były właściciel drużyny koszykarskiej Cleveland Cavaliers. Obiekt jest domową areną drużyn: Cavaliers (NBA), Lake Erie Monsters (AHL) i Cleveland Gladiators (AFL), a w przeszłości: Cleveland Lumberjacks (IHL), Cleveland Barons (AHL) i Cleveland Rockers (WNBA).
Arena została otwarta koncertem Billy'ego Joela 17 października 1994 roku; Cavaliers zagrali swój pierwszy mecz w Quicken Loans Arena kilka tygodni później.
16 maja 2006 roku nieaktywna drużyna Utah Grizzlies ogłosiła, iż powróci do Quicken Loans Arena. 25 stycznia 2007 ujawniona została jej nowa nazwa, Lake Erie Monsters. 16 października 2007 roku swój powrót ogłosiła również inna drużyna arena footballowa, Las Vegas Gladiators.
Arena zastąpiła Richfield Coliseum w wyniku projektu zakładającego rewitalizację śródmieścia Cleveland. Środki na ten cel uzyskano m.in. poprzez podniesienie podatku od alkoholu i tytoniu. W 2005 roku Dan Gilbert, właściciel Cavaliers oraz Quicken Loans, przeprowadził gruntowną renowację areny. Zainstalowano nowe siedzenia, tablice punktowe i ekrany, systemy wideo i audio, oznaczenia i banery, systemy bezpieczeństwa, zmodernizowano loże, szatnie, a także wnętrze hali.
Pojemność Quicken Loans Arena wynosi 20 562 w przypadku meczów koszykówki, włączając w to 2000 miejsc dla członków klubu i 92 luksusowe loże. 
W hali miało miejsce wiele wydarzeń, w tym WWF SummerSlam 1996, US Figure Skating Championships 2000, WWF No Mercy 1999, WWF Invasion, Survivor Series 2004, Raw, Friday Night SmackDown!, ECW, WWE Unforgiven 2008. Poza tym w Quicken Loans odbyły się m.in. 1997 NBA All-Star Game, finał NCAA Women Four 2007 oraz United States Figure Skating Championships 2009. Od 18 do 21 lipca 2016 odbywała się tu Konwencja Krajowa Partii Republikańskiej podczas której Donald Trump przyjął nominację na Prezydenta Stanów Zjednoczonych.
29 października 2008 roku obecność LeBrona Jamesa przyciągnęła do hali niemal 20 000 ludzi, którzy wspólnie obejrzeli trzydziestominutową reklamę American Stories, American Solutions Baracka Obamy, kandydata Demokratów w wyborach prezydenckich. Była ona wyświetlana na ogromnym ekranie ponad sceną, na której później dał darmowy koncert Jay-Z.

</doc>
<doc id="1747519" url="https://pl.wikipedia.org/wiki?curid=1747519" title="Werner Kuhn">
Werner Kuhn

Werner Kuhn (ur. 19 maja 1955 w Zingst) – niemiecki polityk i inżynier, były poseł do Bundestagu, deputowany do Parlamentu Europejskiego VII i VIII kadencji.
Życiorys.
Ukończył studia inżynierskie w zakresie technologii morskiej na Uniwersytecie w Rostocku. W latach 1989–1990 pracował w przemyśle stoczniowym. Po zjednoczeniu Niemiec zaangażował się w działalność Unii Chrześcijańsko-Demokratycznej. Od 1990 do 1992 był burmistrzem swojego rodzinnego miasta, a do 1994 radnym Ribnitz-Damgarten. W latach 1994–1998 i ponownie w okresie 2001–2005 zasiadał w Bundestagu. W 2006 został wybrany w skład landtagu Meklemburgii-Pomorza Przedniego.
W wyborach w 2009 z listy CDU uzyskał mandat posła do Parlamentu Europejskiego VII kadencji. Przystąpił do grupy Europejskiej Partii Ludowej, wszedł w skład Komisji Transportu i Turystyki. W 2014 z powodzeniem ubiegał się o europarlamentarną reelekcję.

</doc>
<doc id="1747520" url="https://pl.wikipedia.org/wiki?curid=1747520" title="Parafia św. Krzysztofa w Podkowie Leśnej">
Parafia św. Krzysztofa w Podkowie Leśnej

Parafia Św. Krzysztofa w Podkowie Leśnej – parafia rzymskokatolicka w Podkowie Leśnej. Obsługiwana jest przez księży diecezjalnych.
Patronem parafii jest św. Krzysztof. W kościele wisi jego imaginacyjny wizerunek pędzla artysty-malarza Jana Rosena (1891–1982).
Na terenie przykościelnym znajduje się okazały ogród z alejami spacerowymi i różnorodnymi gatunkami roślin. Proboszczem parafii jest w 2021 roku ks. kanonik Wojciech Osial.
Parafia została erygowana w 1945, a następnie – jak czytamy w dokumentacji archiwalnej przechowywanej przez Towarzystwo Przyjaciół Miasta Ogrodu Podkowa Leśna – erygował ją „11 listopada 1951 r. metropolita gnieźnieński i warszawski, prymas Polski abp Stefan Wyszyński.”
Początki parafii datują się od chwili, kiedy w 1932 roku utworzono Komitet Budowy Kościoła w Podkowie. Według cytowanej wyżej dokumentacji archiwalnej – „Kościół św. Krzysztofa w Podkowie Leśnej zbudowany został w centrum powstającego od 1925 r. osiedla miasta ogrodu Podkowa Leśna. Zarząd Dóbr zajmujący się administracją i urządzaniem Podkowy działkę pod budowę kościoła przekazał w listopadzie 1932 r. 11 listopada wmurowano kamień węgielny, a już rok później – 5 listopada 1933 r. – kościół poświęcony został przez ks. bpa Antoniego Szlagowskiego. Od 1 stycznia 1934 r. jego administrację objął ks. rektor Bronisław Kolasiński (1882–1945).” Stąd wynika, że początkowo świątynia była kościołem rektoralnym
Tak więc obecny kościół parafialny pochodzi z lat 1933–1934.
Proboszczami parafii byli: ks. Bronisław Kolasiński (1882–1945) – początkowo rektor kościoła, ks. Franciszek Barański (1896–1969) represjonowany przez władze komunistyczne, ks. Leon Kantorski (1918–2010), ks. dr Leszek Slipek.
Szczególnie głęboko i serdecznie upamiętnił się we wspomnieniach parafian z lat tzw. Polski Ludowej ks. Leon Kantorski, który – po przejściu na emeryturę 1 września 1991 r. – pozostał w parafii jako rezydent i nie zaprzestał aktywności społecznej. Na jego msze w Podkowie – jak wspominała Bożenna Klukowska-Rożniatowska – „ciągnęły tłumy wiernych spoza miasta”, by słuchać jego kazań – i napisała dalej: „Wiedział, że są nagrywane, i zwracał się do ubeków, by słuchali tego, co mówi.”
Ksiądz Kantorski pozostał w serdecznej pamięci parafian także w związku z wprowadzeniem do kościoła muzyki bitowej według kompozycji Katarzyny Gärtner i Kazimierza Grześkowiaka (styczeń 1968), ale przede wszystkim w związku z jego szerokim spojrzeniem na wydarzenia zachodzące w skali miasta ogrodu Podkowa Leśna i kraju.
Następcą ks. Leona Kantorskiego był ks. Leszek Slipek. W 2001 roku proboszczem został ks. kanonik Wojciech Osial, wysoce ceniony przez parafian za jego zaangażowanie nie tylko w służbę duszpasterską (m.in. w grupach modlitewnych, np. „Źródło Życia”), ale i za działalność kulturalną między innymi w formie koncertów z udziałem wybitnych artystów (np. zespołów „Prima Vista”, czy też Zespołu Pieśni i Tańca „Mazowsze”).
Niezależnie od inicjatyw kulturalnych poszczególnych proboszczów na upamiętnienie zasługuje wieloletnie zaangażowanie w prowadzenie chóru parafialnego – wybitnego pianisty, a zwłaszcza pedagoga, mieszkańca Podkowy Leśnej, a następnie Otrębusów – Kazimierza Gierżoda późniejszego rektora warszawskiego Konserwatorium.
Szczególna tradycją w parafii od chwili poświęcenia kościoła w dniu 5 listopada 1933 jest uroczystość poświęcenia pojazdów mechanicznych „Autosacrum”. W zbiorze archiwalnym materiałów pozostałych po ks. Leonie Kantorskim można przeczytać: „Inicjatorzy i organizatorzy budowy kościoła w Podkowie Leśnej Halina i Janusz Regulscy związani byli ze środowiskiem automobilistów – stąd pomysł uczynienia patronem świątyni Św. Krzysztofa – uważanego za opiekuna nie tylko podróżnych, lecz także automobilistów, motocyklistów i lotników – co ułatwiło zbiórkę datków i protektorat Automobilklubu Polskiego, Polskiego Związku Motocyklowego i Aeroklubu RP. Na poświęcenie kościoła św. Krzysztofa 5 listopada 1933 r. przybyli licznie posiadacze pojazdów mechanicznych, które też zostały poświęcone. W następnym roku, 3 maja, święcenie samochodów otwierało sezon automobilowy i było już uroczystością zorganizowaną i w zamierzeniu cykliczną. Tradycja, przerwana przez wydarzenia wojenne, a po wojnie przywoływana niesystematycznie (święcono pojazdy w niedzielę po 25 lipca, dniu św. Krzysztofa), została odnowiona po 1964 r., gdy parafię Podkowa Leśna objął ks. Leon Kantorski. Od 1967 r. uroczystość nosi nazwę Autosacrum i odbywa się corocznie w pierwszą majową niedzielę.”
Na początku lat osiemdziesiątych XX stulecia parafia była ośrodkiem sprzeciwu wobec totalitarnych praktyk ówczesnego reżimu komunistycznego, sprzeciwu, któremu patronował ks. Leon Kantorski. Wyrazem tego protestu była między innymi powszechnie znana podjęta w dniach 7–17 maja 1980 przez krajowe środowiska demokratyczne głodówka. Jak to określił Leszek Budrewicz: „Była to trzecia głodówka protestacyjna zorganizowana przez KSS KOR przy współudziale innych środowisk opozycji, w intencji uwolnienia więzionych działaczy opozycji oraz jako akt solidarności z głodującymi w więzieniu Mirosławem Chojeckim i Dariuszem Kobzdejem”.

</doc>
<doc id="1747521" url="https://pl.wikipedia.org/wiki?curid=1747521" title="Daniel Bogdanović">
Daniel Bogdanović

Daniel Bogdanović (ur. 26 marca 1980 w Misracie) – maltański piłkarz pochodzenia serbskiego występujący na pozycji napastnika. Obecnie jest zawodnikiem Blackpool.
Kariera klubowa.
Bogdanović zawodową karierę rozpoczynał w sezonie 2000/2001 w maltańskim klubie Sliema Wanderers. W debiutanckim sezonie rozegrał tam 7 ligowych spotkań i zdobył 2 bramki, a z klubem wywalczył wicemistrzostwo Malty. W 2001 roku odszedł do węgierskiego Vasasu Budapeszt. Pełnił tam rolę rezerwowego. W ciągu pół roku zagrał tam w lidze jeden raz, a potem powrócił na Maltę, gdzie został zawodnikiem Naxxar Lions. Tam grał przez kolejne pół roku, a latem 2002 podpisał kontrakt z innym zespołem maltańskiej Premier League, Valletta FC. Graczem tego klubu był przez pół roku, a na początku 2003 roku odszedł do bułgarskiego Nafteksu Burgas. Występował tam przez połowę sezonu. W sumie zagrał tam 7 meczach ligi bułgarskiej i zdobył jedną bramkę.
Latem 2003 powrócił do Maltę, gdzie grał w klubach Sliema Wanderers, Marsaxlokk FC oraz ponownie Sliema Wanderers i Marsaxlokk FC. W tym czasie ze Sliemą wywalczył wicemistrzostwo Malty (2006), a z Marsaxlokk Puchar Malty (2004) i mistrzostwo Malty (2007). Ponadto w sezonie 2006/2007 został królem strzelców ligi maltańskiej (31 goli).
Latem 2007 roku podpisał kontrakt z włoskim Cisco Roma, występującym w Serie C2. Spędził tam jeden sezon. W sumie zagrał tam w 16ligowych meczach i zdobył w nich 2 bramki. W 2008 roku odszedł do bułgarskiego Łokomotiwu Sofia. W A PFG zadebiutował 17 sierpnia 2008 w wygranym 1:0 meczu z Pirinem Błagojewgrad. W Lokomotiwie spędził pół roku. Rozegrał tam 13 ligowych spotkań i strzelił 2 gole.
W styczniu 2009 przeszedł do angielskiego Barnsley. W Championship zadebiutował 27 stycznia 2009 w przegranym 1:2 spotkaniu z Ipswich Town. W tamtym meczu strzelił także gola.
3 czerwca 2010 roku podpisał dwuletni kontrakt z Sheffield United.
Kariera reprezentacyjna.
Bogdanović urodził się w Libii, a jego rodzicami są Serbami, jednak zdecydował się na grę w reprezentacji Malty, na której się wychowywał. W drużynie narodowej zadebiutował 9 lutego 2002 w towarzyskim meczu z Jordanią. 12 lutego 2003 w zremisowanym 2:2 towarzyskim spotkaniu z Kazachstanem Bogdanović strzelił pierwszego gola w trakcie gry w kadrze. Był uczestnikiem eliminacji do Mistrzostw Europy 2004 oraz Mistrzostw Europy 2008, jednak na oba jego reprezentacja nie awansowała. Obecnie powoływany jest do kadry na mecze eliminacyjne Mistrzostw Świata 2010.

</doc>
<doc id="1747522" url="https://pl.wikipedia.org/wiki?curid=1747522" title="Daniel Bogdanovic">
Daniel Bogdanovic



</doc>
<doc id="1747524" url="https://pl.wikipedia.org/wiki?curid=1747524" title="Tajemnica prokuratorska">
Tajemnica prokuratorska

Tajemnica prokuratorska – w polskim prawie zasada wynikająca z art. 102 Prawa o prokuraturze z 28 stycznia 2016 roku. Mówi ona, że prokurator jest zobowiązany zachować w tajemnicy okoliczności, o których dowiedział się w postępowaniu przygotowawczym, a także poza jawną rozprawą sądową. Obowiązek ten trwa także po ustaniu stosunku służbowego.
Obowiązek zachowania tajemnicy ustaje jedynie w przypadku, gdy prokurator składa zeznania jako świadek w postępowaniu przygotowawczym lub przed sądem. Wyjątkiem jest sytuacja, gdy ujawnienie tajemnicy zagraża dobru państwa albo ważnemu interesowi prywatnemu niesprzecznemu z celami wymiaru sprawiedliwości (w takich sytuacjach od zachowania tajemnicy może prokuratora zwolnić Prokurator Krajowy, a Prokuratora Krajowego – Prokurator Generalny).
Do 2016 r. tajemnicę prokuratorską regulował art. 48 ustawy z dnia 20 czerwca 1985 r. o prokuraturze.

</doc>
<doc id="1747531" url="https://pl.wikipedia.org/wiki?curid=1747531" title="A¹">
A¹

a¹ – dźwięk A (nazwa solmizacyjna: la) w oktawie razkreślnej, od 1953 przyjęty jako normalny ton odniesienia przez Międzynarodową Organizację Normalizacyjną o częstotliwości 440 Hz i opublikowany jako norma .
Dźwięk ten od „II Międzynarodowej konferencji na temat stroju”, która odbyła się w 1939 w Londynie, wyznacza częstotliwość równą:
Jest to tzw. "strój wiedeński" (w odróżnieniu od dawniej obowiązującego "stroju paryskiego" równego 435 Hz). W praktyce często bywa też stosowany strój nieco wyższy (442-445 Hz).
Relacja a¹ do c¹ wynosi 5:3 natomiast jego rozmiar w centach (przy założeniu c1 = 0): 900.
W minionych wiekach (ale także i dziś) wysokość dźwięku a¹ mogła być wyższa lub niższa od znormalizowanego stroju współczesnego. Zależało to zarówno od epoki, jak i praktyki poszczególnych ośrodków muzycznych. Dziś np. w wykonawstwie muzyki dawnej stosuje się najczęściej strój a¹ = 415 Hz (tzw. strój barokowy), dokładnie o pół tonu niżej od a¹ = 440 Hz, oraz a¹ = 394 Hz do wykonywania muzyki starofrancuskiej.
Wynaleziony w 1711 kamerton wydaje przeważnie dźwięk a¹. Przyrząd ten był dawniej powszechnie stosowany do strojenia akustycznych instrumentów muzycznych.

</doc>
<doc id="1747532" url="https://pl.wikipedia.org/wiki?curid=1747532" title="Figówka żółtobroda">
Figówka żółtobroda

Figówka żółtobroda ("Cyclopsitta salvadorii") – gatunek małego ptaka z rodziny papug wschodnich (Psittaculidae). Endemit północnej części indonezyjskiej prowincji Papua (północno-zachodnia Nowa Gwinea). Nie jest zagrożony wyginięciem.
Systematyka.
Figówkę żółtobrodą jako pierwszy opisał francuski zoolog Émile Oustalet; opis ukazał się w 1880 roku na łamach „Bulletin Hebdomadaire de l’Association Scientifique de France”. Autor nadał gatunkowi nazwę "Cyclopsittacus Salvadorii". Figówka żółtobroda była zaliczana do rodzaju "Psittaculirostris", ale w 2022 roku rodzaj ten włączono do "Cyclopsitta". Nie wyróżnia się podgatunków.
Morfologia.
Długość ciała: 19 cm; masa ciała: około 118 g. Mała papuga o krępej budowie ciała z krótkim ogonem. Upierzenie obu płci w większości zielone. Samce mają pomarańczowy pas na piersi i żółte policzki, a samice bladoniebieskie plamy na piersi i zielonkawo-żółte policzki.
U osobników młodocianych upierzenie jak u dorosłej samicy, ale bardziej matowe; bladoniebieska obwódka na piersi słaba lub niewidoczna. Oko czerwone/brązowe.
Ekologia i zachowanie.
Jest spotykana w wilgotnych, nizinnych lasach oraz na ich obrzeżach, a także na obszarach częściowo wylesionych, niekiedy w pobliżu miast i wsi. Występuje na wysokości do 700 m n.p.m.
Ptak towarzyski, spotykany w parach lub małych stadach, w tym także z ptakami innych gatunków. Może gniazdować w koloniach. W zniesieniu 2 jaja. Inkubacja w niewoli trwa około 25 dni, a młode są w pełni opierzone po około 8 tygodniach od wyklucia.
Żywi się owocami, w tym figami, nektarem i kwiatami.
Status.
Międzynarodowa Unia Ochrony Przyrody (IUCN) od 2013 roku uznaje figówkę żółtobrodą za gatunek najmniejszej troski (LC – "least concern"); wcześniej (od 1994 roku) miała ona status gatunku narażonego na wyginięcie (VU – "vulnerable"). Zmiany statusu dokonano w oparciu o nowe informacje, z których wynikało, że gatunek jest liczniejszy, niż wcześniej sądzono, a stopień zagrożenia jest stosunkowo niski. Liczebność populacji, według szacunków, mieści się w przedziale 20 000–49 999 dorosłych osobników. Trend liczebności populacji uznaje się za spadkowy ze względu na utratę i degradację siedlisk, a także chwytanie w pułapki przez ludzi.
Gatunek został ujęty w II załączniku konwencji CITES.

</doc>
<doc id="1747533" url="https://pl.wikipedia.org/wiki?curid=1747533" title="Nelson Moreno">
Nelson Moreno

Nelson Moreno - piłkarz urugwajski, napastnik.
Jako piłkarz klubu CA Peñarol wziął udział w turnieju Copa América 1949, gdzie Urugwaj zajął szóste miejsce. Moreno zagrał we wszystkich siedmiu meczach - z Ekwadorem (zdobył bramkę, potem zmienił go Dagoberto Moll), Boliwią (zmienił go Dagoberto Moll), Paragwajem, Kolumbią (zmienił go Dagoberto Moll), Brazylią, Peru (zmienił go Dagoberto Moll) i Chile (wszedł za Dagoberto Molla).
W reprezentacji Urugwaju Moreno grał tylko w 1949 roku podczas turnieju Copa América - rozegrał w niej łącznie 7 meczów i zdobył 1 bramkę.

</doc>
<doc id="1747534" url="https://pl.wikipedia.org/wiki?curid=1747534" title="Psittaculirostris salvadorii">
Psittaculirostris salvadorii



</doc>
<doc id="1747535" url="https://pl.wikipedia.org/wiki?curid=1747535" title="Golf na Island Games 2009">
Golf na Island Games 2009

Turniej golfowy na Island Games 2009 trwał od 28 czerwca do 3 lipca. Wszystkie rundy odbyły się w miejscowości Sund, opodal zamku Kastelholm, na obiekcie Ålands Golfklubb wybudowanym w roku 1983.
Konkurencje indywidualne.
Mężczyźni indywidualnie.
W męskiej klasyfikacji indywidualnej wzięło udział siedemdziesięciu dziewięciu zawodników z dwudziestu dwóch reprezentacji: Alderney, Bermudów, Falklandów, Frøyi, Gotlandii, Guernsey, Hebrydów Zewnętrznych, Hitry, Jersey, Kajmanów, Minorki, Orkadów, Rodos, Saremy, Szetlandów, Świętej Heleny, Wight, Wysp Alandzkich, Wysp Owczych, Wyspy Księcia Edwarda, Wyspy Man oraz Ynys Môn.
Wyniki przedstawiały się następująco:
Kobiety indywidualnie.
W konkurencji żeńskiej wzięło udział czterdzieści pięć pań z czternastu reprezentacji: Alderney, Bermudów, Gotlandii, Guernsey, Jersey, Kajmanów, Minorki, Orkadów, Rodos, Wight, Wysp Alandzkich, Wysp Owczych, Wyspy Księcia Edwarda oraz Wyspy Man.
Wyniki przedstawiały się następująco:
Konkurencje drużynowe.
Mężczyźni drużynowo.
W drużynowej konkurencji męskiej wzięło udział dziewiętnaście reprezentacji, z których każda liczyła czterech zawodników. Były to następujące reprezentacje: Alderney, Bermudów, Falklandów, Gotlandii, Guernsey, Hebrydów Zewnętrznych, Hitry, Jersey, Kajmanów, Minorki, Orkadów, Rodos, Saremy, Świętej Heleny, Wight, Wysp Alandzkich, Wysp Owczych, Wyspy Man oraz Ynys Môn.
Wyniki konkurencji przedstawiały się następująco:
Kobiety drużynowo.
W drużynowej konkurencji żeńskiej wzięło udział dziesięć reprezentacji, z których każda liczyła cztery zawodniczki. Były to następujące reprezentacje: Alderney, Bermudów, Gotlandii, Guernsey, Jersey, Minorki, Rodos, Wight, Wysp Alandzkich oraz Wyspy Man.
Wyniki konkurencji przedstawiały się następująco:

</doc>
<doc id="1747536" url="https://pl.wikipedia.org/wiki?curid=1747536" title="Parafia Przemienienia Pańskiego w Radzyminie">
Parafia Przemienienia Pańskiego w Radzyminie

Parafia pw. Przemienienia Pańskiego w Radzyminie – parafia rzymskokatolicka w dekanacie radzymińskim diecezji warszawsko-praskiej.
Kościół.
Kościół parafialny został zbudowany w latach 1779–1780 w stylu klasycystycznym, według projektu Jana Chrystiana Kamsetzera, rozbudowany w latach 1897–1919 o dwie boczne nawy i dwie wieże. Mieści się przy ulicy Polskiej Organizacji Wojskowej.

</doc>
<doc id="1747539" url="https://pl.wikipedia.org/wiki?curid=1747539" title="David Casa">
David Casa

David Casa (ur. 16 listopada 1968 w Valletcie) – maltański polityk i urzędnik państwowy, poseł do Parlamentu Europejskiego VI, VII, VIII i IX kadencji.
Życiorys.
Początkowo zaangażowany w działalność związkową w ramach CMTU, konfederacji maltańskich związków zawodowych. Pracował w instytucji finansowej Bank of Valletta, najstarszym i największym banku na Malcie. W 1987 został członkiem komitetu wykonawczego Union of Bankers. Od 1990 zatrudniony w administracji rządowej, blisko współpracował z późniejszym prezydentem Guido de Marco, będąc jego osobistym asystentem i doradcą, gdy ten pełnił funkcje ministra spraw zagranicznych i wicepremiera. W 2001 założył ruch Yes to Europe Movement, który prowadził szeroką kampanię mającą na celu zachęcanie do poparcia członkostwa Malty w Unii Europejskiej w referendum przedakcesyjnym. Prowadził też programy publicystyczne w stacji radiowej Radio 101 poświęconej problematyce Unii Europejskiej. Był koordynatorem do spraw europejskich w Ministerstwie Spraw Zagranicznych.
W 2004 uzyskał mandat deputowanego do Parlamentu Europejskiego VI kadencji z listy Partii Narodowej. W wyborach w 2009, 2014 i 2019 skutecznie ubiegał się o reelekcję. W PE dołączył do grupy Europejskiej Partii Ludowej.

</doc>
<doc id="1747540" url="https://pl.wikipedia.org/wiki?curid=1747540" title="Kościół Serca Jezusowego w Wilnie">
Kościół Serca Jezusowego w Wilnie

Kościół Serca Jezusowego w Wilnie, zwany zwyczajowo kościołem Wizytek – kościół położony przy ul. Rasų (pol. Rossa), w wileńskiej dzielnicy Rossa. Wybudowany w stylu późnobarokowym w latach 1717–1756 dla zakonu Wizytek.
Historia kościoła i zakonu Wizytek w Wilnie.
Siostry wizytki przybyły do Wilna w 1694 i niezwłocznie przystąpiły do budowy klasztoru. Budowę klasztoru rozpoczęły dzięki fundacji Anny Dezelsztowej w 1717, dzięki wsparciu króla Augusta II Mocnego i biskupa wileńskiego Konstantego Kazimierza Brzostowskiego w 1729 wmurowano kamień węgielny pod kościół, jego budowę zakończono w 1756. Wileński kościół Wizytek był pierwszym w Rzeczypospolitej, któremu nadano wezwanie Serca Jezusowego.
Siostry wizytki, podobnie jak i w innych miastach Europy, prowadziły przy kościele szkołę dla panien szlachetnie urodzonych. Do zakonu wstępowały przedstawicielki najlepszych domów Litwy i Korony. W 1772 w klasztorze żyło 20 zakonnic.
W 1863 w ramach polityki rusyfikacji i niszczenia struktur Kościoła katolickiego po stłumionym powstaniu styczniowym władze rosyjskie skonfiskowały zespół kościelno-klasztorny i w 1864 urządziły w nim prawosławny monaster św. Marii Magdaleny. Wspólnotę monastyczną sformowały zakonnice z monasteru św. Aleksego w Moskwie. Kościół przebudowano na cerkiew św. Marii Magdaleny, zmieniając architekturę na styl rosyjsko-bizantyjski: odmienny kształt uzyskała kopuła kościelna, dobudowano drugą wieżę; pierwsza utraciła hełm z sercem z brązu na szczycie. Zmieniono też wystrój wnętrza świątyni, dostosowując je do wymogów liturgii prawosławnej.
W 1919, po odzyskaniu przez Polskę niepodległości, siostry wizytki powróciły od Wilna i do swego kościoła, który poddany został renowacji. Wznowiły również działalność szkoły dla panien szlachetnie urodzonych.
Po II wojnie światowej władze komunistyczne zamknęły kościół i urządziły w nim więzienie.
Po odzyskaniu przez Litwę niepodległości kościół nadal służył jako więzienie (do 2007 roku).
W 2018 rząd litewski przekazał Kościołowi wszystkie budynki na terenie zespołu kościelno-klasztornego przy ul. Rasų w Wilnie.
Architektura.
Kościół jest dziełem późnego baroku dawnej Rzeczypospolitej. Zbudowany został jako budowla centralna o planie zbliżonym do koła wpisanego w obrys krzyża greckiego o krótkich ramionach. Bryłę kościoła pokrywa duża ośmioboczna kopuła, zwieńczona smukłą latarnią, dzieło Jana Krzysztofa Glaubitza; była to jedna z jego pierwszych prac wykonanych w Wilnie. Na gzymsie wspierającym bęben kopuły jest żelazna, pozłacana balustrada o fantazyjnie powyginanych liniach.
Świątynia została bogato ornamentowana w stylu rokoko; z eleganckimi, lekkimi fasadami na zakończeniach ramion krzyża. Fasady są zdobne w pilastry, gzymsy i wnęki; zwieńczone wolutowymi szczytami. Przed wejściem do kościoła została po 1865 dobudowana kruchta, przypominająca kształtem sam kościół w miniaturze. W ciągu zabudowy kościelno-klasztornej, na wschód od kościoła, była wzniesiona wysmukła wieża-dzwonnica. Przed przebudową na cerkiew jej szczyt zdobiło wielkie serce z pozłacanego brązu.
Wnętrze kościoła, zbliżone kształtem do rotundy, zostało bogato ozdobione delikatnymi, rokokowymi stiukami i freskami przedstawiającymi św. Józefa, św. Barbarę, św. Elżbietę i św. Małgorzatę. Potężna kopuła oświetla wnętrze, eksponując liczne zdobienia. Całości wystroju wnętrza dopełniały w przeszłości cenne obrazy Szymona Czechowicza, zniszczone w okresie władzy sowieckiej.

</doc>
<doc id="1747541" url="https://pl.wikipedia.org/wiki?curid=1747541" title="Borut Božič">
Borut Božič

Borut Božič (ur. 8 sierpnia 1980 w Idrii) – słoweński kolarz szosowy.
Największym sukcesem zawodnika jest zwycięstwo w wyścigu Tour de Wallonie w 2007 roku. Dwa lata później wygrał 6. etap w Vuelta a España 2009 i 1. etap Tour de Pologne.
Dwukrotnie startował w igrzyskach olimpijskich.

</doc>
<doc id="1747542" url="https://pl.wikipedia.org/wiki?curid=1747542" title="Borut Bozic">
Borut Bozic



</doc>
<doc id="1747543" url="https://pl.wikipedia.org/wiki?curid=1747543" title="Natalie Ramsey">
Natalie Ramsey

Natalie Ramsey (ur. 10 października 1975 r. w Milton w stanie Massachusetts, USA) – amerykańska aktorka telewizyjna i filmowa, kojarzona jednak przede wszystkim ze szklanym ekranem.
Od 2006 roku występuje w roli Lacey Farmer w serialu młodzieżowym stacji The N "Beyond the Break", wcześniej, w latach 1999-2002, grała postać Jody Garrow w komediowo-dramatycznym serialu FOX "Luzik Guzik" ("Get Real"). Jako Sheila Wright pojawiła się w thrillerze "Szkoła uwodzenia 3" ("Cruel Intentions 3", 2004), wystąpiła też w drugoplanowej roli Sandy w slasherze "Krew niewinnych" ("Cherry Falls", 2000).

</doc>
<doc id="1747545" url="https://pl.wikipedia.org/wiki?curid=1747545" title="Figówka tęczowa">
Figówka tęczowa

Figówka tęczowa ("Cyclopsitta desmarestii") – gatunek małego ptaka z rodziny papug wschodnich (Psittaculidae). Zamieszkuje Nową Gwineę i kilka wysp na zachód od niej, a tereny, na których występuje, należą do dwóch państw – Indonezji i Papui-Nowej Gwinei.
Morfologia.
Długość ciała: 18 cm, masa ciała: 108–126 g. Samice są podobne do samców.
Systematyka.
Systematyka "P. desmarestii" jest kwestią sporną. Międzynarodowy Komitet Ornitologiczny (IOC) wyróżnia obecnie (2022) pięć podgatunków:
Inne ujęcie systematyczne od 2014 roku stosuje Międzynarodowa Unia Ochrony Przyrody (IUCN), która za osobne gatunki uznaje figówkę żółtouchą ("C. godmani") i figówkę niebieskoszyją ("C. cervicalis").
Środowisko.
Figówka tęczowa zamieszkuje wilgotne lasy nizinne i górskie, lasy nadrzeczne, obrzeża lasów, namorzyny, a czasem sawannę. Występuje na wysokości do 1300 m n.p.m., lokalnie do 1650 m n.p.m.
Status.
IUCN, która rozdzieliła "C. desmarestii" na trzy gatunki, każdy z nich uznaje za gatunek najmniejszej troski (LC – "least concern"). Trend liczebności populacji każdego z tych taksonów uznaje się za spadkowy.

</doc>
<doc id="1747546" url="https://pl.wikipedia.org/wiki?curid=1747546" title="Psittaculirostris desmaresti">
Psittaculirostris desmaresti



</doc>
<doc id="1747547" url="https://pl.wikipedia.org/wiki?curid=1747547" title="Czufut Kale">
Czufut Kale



</doc>
<doc id="1747548" url="https://pl.wikipedia.org/wiki?curid=1747548" title="Chorzele (stacja kolejowa)">
Chorzele (stacja kolejowa)

Chorzele – nieczynna stacja kolejowa w Chorzelach, w województwie mazowieckim, w Polsce. Znajdują się tu 2 perony.

</doc>
<doc id="1747550" url="https://pl.wikipedia.org/wiki?curid=1747550" title="Antoni Franciszek Wolski">
Antoni Franciszek Wolski

Antoni Franciszek Wolski (ur. 29 stycznia 1875 w Zakroczymiu, zm. 11 kwietnia 1954 w Bieżuniu) – polski lekarz, działacz społeczny.
Życiorys.
Był synem Arkadiusza i Aliny z Kozłowskich. Ojciec, potomek arystokratycznego rodu Dunin-Wolskich, jako liberał odrzucił przydomek szlachecki; pracował jako komornik w Zakroczymiu. Po jego śmierci rodzina zamieszkała w Płocku, gdzie Alina Wolska prowadziła stancję, dodatkowo udzielając prywatnych lekcji muzyki. Antoni Wolski, wychowany w trudnych warunkach materialnych, ukończył płockie Gimnazjum Gubernialne; podjął następnie studia medyczne na Cesarskim Uniwersytecie Warszawskim, uwieńczone dyplomem lekarza 9 listopada 1902. W 1903 zamieszkał w Żurominie, prowadząc tamże przez pięć lat praktykę lekarską. W 1908 osiadł w Bieżuniu, z którym pozostał związany do końca życia.
W Bieżuniu prowadził w charakterze lekarza obwodowego lecznicę (na dziesięć łóżek), występował jako internista, położnik-ginekolog, rzadziej chirurg. Zaangażował się także w działalność społeczną; był od 1904 członkiem Rady Nadzorczej Oddziału w Bieżuniu Towarzystwa Kredytowego miasta Płocka, w 1910 współorganizował Kasę Oszczędnościowo-Pożyczkową w Bieżuniu i objął funkcję prezesa. W 1908 przy jego dużym udziale powstało Towarzystwo Ochotniczej Straży Ogniowej w Bieżuniu, dwa lata później Wolski został prezesem zarządu i pozostawał na tym stanowisku przez kilkadziesiąt lat – do 1945. Wolski podejmował również inicjatywy kulturalne, założył w Bieżuniu orkiestrę (1910) oraz zespół dramatyczny miejscowej inteligencji, w którym sam zazwyczaj pełnił obowiązki reżysera i odtwarzał główne role.
Po odzyskaniu przez Polskę niepodległości i przekształceniach organizacyjnych w służbie zdrowia bieżuński szpitalik został zlikwidowany, co skutkowało utratą stałej pensji przez miejscowego lekarza. Utrzymywał się on w tym czasie z praktyki prywatnej, dodatkowo uzupełnionej o obowiązki lekarza domowego Ubezpieczalni Społecznej w Płocku. W ramach tej ostatniej funkcji sprawował opiekę nad 81 ubezpieczonymi i ich rodzinami.
W latach okupacji został wysiedlony z mieszkania, ale mógł pozostać w Bieżuniu, a jego umiejętności lekarskie wykorzystywali również Niemcy w ambulatorium w Sierpcu. Oficjalnie leczył ubezpieczonych pracowników polskich, udzielał jednocześnie pomocy medycznej i materialnej członkom ruchu oporu, aczkolwiek sam do żadnej podziemnej organizacji nie należał. Po wojnie, mimo podeszłego wieku kontynuował pracę w Bieżuniu, także po 1949, kiedy ze względu na ciężką chorobę zmuszony był pozostawać w łóżku; będąc jedynym lekarzem w miejscowości przyjmował pacjentów w bezruchu, w pozycji półsiedzącej. Dopiero w 1952 podjął pracę w Bieżuniu inny lekarz.
Od 1902 był żonaty (żona Janina Małkiewicz), miał jedną córkę Jadwigę, zmarłą na gruźlicę w 1936. Odznaczony był Srebrnym Krzyżem Zasługi oraz szeregiem odznak strażackich. Zmarł 11 kwietnia 1954 w Bieżuniu i tamże został pochowany.

</doc>
<doc id="1747551" url="https://pl.wikipedia.org/wiki?curid=1747551" title="Cochin">
Cochin

Cochin – rasa kur mięsnych typu ciężkiego.
Pochodzenie.
Ojczyzną tej rasy jest Szanghaj, w związku z czym ptaki na początku były nazywane „kurami szanghajskimi”. Do Anglii pierwsze osobniki dotarły z Azji w 1843 roku. Już w 1860 r. wykształcono główne cechy cochina. Pierwsze wzmianki dotyczące rasy zostały umieszczone w publikacji Williama Bernhardta Tegetmeiera pod tytułem „Standard of Excellence in Exhibition Poultry” w 1865 roku. Tytuł stanowi obecnie podstawę do oceniania ptactwa podczas wystaw kur rasowych.
Wygląd.
Cochiny charakteryzują się szerokim, masywnym tułowiem, wyraźnie głębiej osadzonym niż u brahmy, bujnym upierzeniem ud oraz mocnymi skokami. Posiadają niewielką głowę, mały grzebień pojedynczy, delikatne dzwonki i pomarańczowoczerwone oczy. Kury te posiadają masywne i dobrze umięśnione piersi. Ze względu na ich budowę, nie potrafią latać.
Hodowla.
Ptaki te cechują się łagodnym usposobieniem. Są powolne i małoruchliwe, co powoduje, że nie potrzebują dużej przestrzeni do chodzenia ani wysokich ogrodzeń. Ich gęste upierzenie, szczególnie w okolicach nóg, sprawia, że dbałość o utrzymanie czystości na wybiegu jest niezwykle istotna.
Masa ciała.
Koguty odmiany olbrzymiej, pochodzącej z Chin, mogą osiągać wagę od 3,5 do 5,5 kilogramów. Kury charakteryzują się niższą masą, wynoszącą od 3,0 do 4,5 kilogramów.

</doc>
<doc id="1747553" url="https://pl.wikipedia.org/wiki?curid=1747553" title="Rząd Kazimierza Bartla">
Rząd Kazimierza Bartla

 

</doc>
<doc id="1747554" url="https://pl.wikipedia.org/wiki?curid=1747554" title="Psittaculirostris">
Psittaculirostris



</doc>
<doc id="1747555" url="https://pl.wikipedia.org/wiki?curid=1747555" title="Jizera">
Jizera



</doc>
<doc id="1747557" url="https://pl.wikipedia.org/wiki?curid=1747557" title="Polanów (stacja kolejowa)">
Polanów (stacja kolejowa)

Polanów – nieistniejąca stacja kolejowa w Polanowie, w powiecie koszalińskim, w województwie zachodniopomorskim, w Polsce.

</doc>
<doc id="1747561" url="https://pl.wikipedia.org/wiki?curid=1747561" title="Szczep 62. WDHiGZ im. Króla Bolesława Chrobrego">
Szczep 62. WDHiGZ im. Króla Bolesława Chrobrego



</doc>
<doc id="1747566" url="https://pl.wikipedia.org/wiki?curid=1747566" title="Robert Atkins">
Robert Atkins

Robert James Atkins (ur. 5 lutego 1946 w Londynie) – brytyjski polityk, deputowany do Parlamentu Europejskiego V, VI i VII kadencji (1999–2014).
Życiorys.
Ukończył studia w Highgate School w Londynie. Od 1979 do 1997 z ramienia Partii Konserwatywnej sprawował mandat posła do Izby Gmin, początkowo z okręgu Preston North, następnie od 1983 z South Ribble. W latach 1984-1986 był przewodniczącym związanych z konserwatystami związków zawodowych.
Od 1982 pełnił funkcję sekretarza parlamentarnego różnych ministrów. W okresie 1987–1992 był podsekretarzem stanu kolejno w Ministerstwie Handlu i Przemysłu (ds. przemysłu i przestrzeni powietrznej), Ministerstwie Transportu (ds. dróg i ruchu drogowego), w Ministerstwie Ochrony Środowiska i Ministerstwie Edukacji (ds. sportu). Zajmował następnie stanowisko ministra stanu ds. Irlandii Północnej oraz ministra stanu w resorcie ochrony środowiska (do 1995).
W 1999 został wybrany w skład Parlamentu Europejskiego. W 2004 i 2009 skutecznie ubiegał się o reelekcję.
Otrzymał w latach 90. tytuł szlachecki, powołano go w skład Tajnej Rady. Został wyróżniony tytułem honorowego obywatela Londynu.

</doc>
<doc id="1747568" url="https://pl.wikipedia.org/wiki?curid=1747568" title="Salvatore Peter Tripoli">
Salvatore Peter Tripoli



</doc>
<doc id="1747569" url="https://pl.wikipedia.org/wiki?curid=1747569" title="Pascual Nicolás Pérez">
Pascual Nicolás Pérez



</doc>
<doc id="1747572" url="https://pl.wikipedia.org/wiki?curid=1747572" title="Nagroda Satelita dla najlepszego scenariusza oryginalnego">
Nagroda Satelita dla najlepszego scenariusza oryginalnego

Laureaci Satelity w kategorii najlepszy scenariusz oryginalny:
Lata 90.
1996: nagroda ex aequo:
nominacje:
1997: Ben Affleck, Matt Damon – Buntownik z wyboru
nominacje:
1998: Gary Ross – Miasteczko Pleasantville
nominacje:
1999: M. Night Shyamalan – Szósty zmysł
nominacje:
2000–2009.
2000: Kenneth Lonergan – Możesz na mnie liczyć
nominacje:
2001: Milo Addica, Will Rokos – Czekając na wyrok
nominacje:
2002: Pedro Almodóvar – Porozmawiaj z nią
nominacje:
2003: Sofia Coppola – Między słowami
nominacje:
2004: James L. White – Ray
nominacje:
2005: George Clooney, Grant Heslov – Good Night and Good Luck
nominacje:
2006: Peter Morgan – Królowa
nominacje:
2007: Diablo Cody – Juno
nominacje:
2008: Tom McCarthy – Spotkanie
nominacje:
2009: Scott Neustadter, Michael H. Weber – 500 dni miłości
nominacje:
2010–2019.
2010: David Seidler – Jak zostać królem
nominacje:
2011: Terrence Malick – Drzewo życia
nominacje:
2012: Mark Boal – Wróg numer jeden
nominacje:
2013: Eric Warren Singer, David O. Russell – American Hustle
nominacje:

</doc>
<doc id="1747573" url="https://pl.wikipedia.org/wiki?curid=1747573" title="Tadeusz Wański">
Tadeusz Wański

Tadeusz Wański (ur. 27 października 1894 w Środzie Wielkopolskiej, zm. 17 grudnia 1958 w Gdyni) – polski fotografik, jeden z najwybitniejszych polskich przedstawicieli piktorializmu.
Życiorys.
W 1912 roku ukończył gimnazjum w Wągrowcu. Jego pasja fotograficzna rozpoczęła się w 1922 roku w Poznaniu, gdzie też zajmował się przedsiębiorczością. Był współwłaścicielem firmy handlującej kawą i herbatą (od 1936 roku kierował oddziałem tej firmy w Gdyni). W 1923 roku później zdobył brązowy medal na wystawie fotograficznej „Światłocień” w Poznaniu. W 1926 roku został członkiem Towarzystwa Miłośników Fotografii w Poznaniu, a w 1930 roku został jego prezesem. Był także współzałożycielem i członkiem dożywotnim Fotoklubu Polskiego. 
Tworzył przede wszystkim romantyczne pejzaże o charakterystycznym, miękkim rysunku. Ponadto interesował się fotografią architektury (fotogramy z Poznania, Gdańska, Gdyni, Kazimierza i Warszawy). Stosował tzw. szlachetne techniki fotograficzne: gumę, pigment i bromolej. Zdobył wiele wyróżnień, dyplomów i nagród na polskich i zagranicznych wystawach fotograficznych (m.in. w Lucernie, Bostonie, Budapeszcie, Wiedniu, Ottawie i Zagrzebiu) w latach 1926–1937.
W czasie okupacji przebywał w Gdyni, działalność konspiracyjna sprawiła, że musiał opuścić miasto, do którego powrócił w roku 1945.
W 1947 roku został członkiem Polskiego Towarzystwa Fotograficznego w Warszawie i Gdańsku, a od 1949 roku był członkiem Związku Polskich Artystów Fotografików. Razem z dwójką innych fotografów: Tadeuszem Cyprianem oraz Bolesławem Gardulskim założył ugrupowanie o nazwie „Trójlistek”. Za działalność na polu fotografii wyróżniony zaszczytnym tytułem Honoraire Excellence FIAP (HonEFIAP) w 1957.
Zmarł po ciężkiej chorobie 17 grudnia 1958 roku w Gdyni i został pochowany na cmentarzu witomińskim (sektor 61-3-2).

</doc>
<doc id="1747576" url="https://pl.wikipedia.org/wiki?curid=1747576" title="Anatolij Bułakow">
Anatolij Bułakow

Anatolij Nikołajewicz Bułakow (ros. "Анатолий Николаевич Булаков"; ur. 3 lutego 1930 w Moskwie, zm. 19 września 1994 w Moskwie) − radziecki bokser, brązowy medalista igrzysk olimpijskich w Helsinkach oraz mistrzostw Europy w Warszawie, a także mistrz ZSRR w latach 1949-1954 w wadze muszej. W czasie swojej kariery zwyciężył w 126 spośród 130 walk.

</doc>
<doc id="1747577" url="https://pl.wikipedia.org/wiki?curid=1747577" title="Anatolij Nikołajewicz Bułakow">
Anatolij Nikołajewicz Bułakow



</doc>
<doc id="1747579" url="https://pl.wikipedia.org/wiki?curid=1747579" title="Ivans Lukjanovs">
Ivans Lukjanovs

Ivans Lukjanovs, (ros. Иван Лукьянов, "Iwan Łukjanow"; ur. 24 stycznia 1987 w Dyneburgu) – łotewski piłkarz rosyjskiego pochodzenia występujący na pozycji napastnika, reprezentant kraju.
Kariera piłkarska.
Kariera klubowa.
W 2005 roku Lukjanovs rozpoczął swoją karierę piłkarską w drugiej drużynie Skonto Ryga. Potem występował w Olimps Ryga, FK Szawle i Sūduvie Mariampol, przechodząc do tych klubów na zasadzie wypożyczenia.
W 2009 roku Łotysz przeniósł się do Lechii Gdańsk. Cena transferu wyniosła ok. 600 tys. złotych. W "biało-zielonych" zadebiutował 31 lipca 2009 roku w wygranym meczu przeciwko Arce Gdynia (2:1), notując asystę przy golu Karola Piątka. Pierwszą bramkę zdobył 25 listopada, również w pojedynku z Arką. Lechię reprezentował do końca sezonu 2011/2012, rozgrywając w Ekstraklasie 77 spotkań i strzelając 5 goli.
17 sierpnia 2012 roku Lukjanovs trafił do ukraińskiego Metałurha Zaporoże. Podczas przerwy zimowej sezonu 2012/2013 odszedł z klubu. Obecnie występuje w zespole Wołgar-Gazprom Astrachań, grającego w rosyjskiej Dywizji 1 (II poziom rozgrywek). Latem 2013 roku został zawodnikiem klubu Rotor Wołgograd.
Kariera reprezentacyjna.
W reprezentacji Łotwy Lukjanovs zadebiutował 22 stycznia 2010 roku w meczu z Koreą Południową, wchodząc na boisko w 64. minucie za Andrejsa Perepļotkinsa.

</doc>
<doc id="1747580" url="https://pl.wikipedia.org/wiki?curid=1747580" title="Maxophone">
Maxophone

Maxophone to włoski progresywno-rockowy zespół założony w 1973 roku w Mediolanie. Zespół wydał tylko jeden album studyjny zatytułowany "Maxophone". Na długo po zakończeniu swojej krótkiej kariery zespół uzyskał status kultowego w pewnych kręgach i obecnie jest zaliczany do czołówki włoskiego rocka progresywnego. 
Muzyka zespołu charakteryzuje się wysokim poziomem umiejętności muzycznych oraz złożonymi aranżacjami, inspirowanymi zarówno przez jazz, jak i muzykę poważną. Połowa członków zespołu miała wykształcenie w zakresie muzyki poważnej, reszta zaś lata doświadczeń w innych zespołach rockowych. Zespół wykorzystywał wiele instrumentów, w tym tak niecodzienne w muzyce rockowej jak klarnet, wibrafon czy harfa.

</doc>
<doc id="1747583" url="https://pl.wikipedia.org/wiki?curid=1747583" title="Autódromo do Estoril">
Autódromo do Estoril

Autódromo do Estoril – portugalski tor wyścigowy położony w pobliżu miasta Estoril. Gospodarz GP Portugalii w latach 1984–1996.
Tor wybudowany został w 1972. Początkowo miał on długość 4350 metrów. Pierwszą oficjalną imprezą na tym obiekcie był wyścig Formuły 2 w 1975 roku. Wyścig wygrał Jacques Laffite.
Formuła 1.
W latach 1975–1978 tor został poddany gruntownej przebudowie w celu przygotowania go do organizacji wyścigu Formuły 1. Udało się to osiągnąć w sezonie 1984. Zwyciężył Alain Prost, który wygrywał tu trzykrotnie z McLarenem. Rok później swój pierwszy wyścig wygrał tu Ayrton Senna w barwach zespołu Lotus. W kolejnych latach zwycięzcami GP Portugalii na tym torze byli Nigel Mansell (trzykrotnie), Riccardo Patrese, Gerhard Berger, Michael Schumacher, Damon Hill (rekordzista toru), David Coulthard i jako ostatni w 1996 Jacques Villeneuve.
Po Formule 1.
Po zaprzestaniu organizowania wyścigów Formuły 1 rozpoczęto organizację innych serii: MotoGP, WTCC, DTM, A1 Grand Prix, Superleague Formula.

</doc>
<doc id="1747584" url="https://pl.wikipedia.org/wiki?curid=1747584" title="Podcienia">
Podcienia



</doc>
<doc id="1747585" url="https://pl.wikipedia.org/wiki?curid=1747585" title="Parafia św. Michała Archanioła w Gnieźnie">
Parafia św. Michała Archanioła w Gnieźnie

Parafia św. Michała Archanioła w Gnieźnie – rzymskokatolicka parafia znajdująca się w dekanacie Gniezno II, w archidiecezji gnieźnieńskiej.
Historia.
Pierwsze wzmianki o powstałej przy kościele wybudowanym ok. 1040 parafii pochodzą z 1316. Nowy kościół wzniesiono po drugiej połowie XIV w. Po jego spaleniu w 1316, odnowili Go parafianie. W 1806 wojska francuskie zmieniły kościół w magazyn siana i słomy. Kościół groził upadkiem, a w 1810 magistrat Gniezna, uznał kościół niezdatnym do reperacji. Kościół uratował proboszcz Michał Jasieniecki, a jego odbudowa trwała do 1815. Od dawna kościół był siedzibą dekanatu. Świątynia należała do dawnego przedmieścia Wójtostwa będącego do 1659, samodzielną jednostką administracyjną, istniejącą poza jurysdykcją miasta królewskiego, dopiero w XIX w. komunalnie z Gnieznem połączonej.
Obecny kościół pochodzi z epoki rozkwitu sztuki gotyckiej, tj. z przełomu XIX/XX w. Podobieństwo szczegółów, zachowanego w pierwotnym kształcie sklepienia prezbiterium, do naw bocznych katedry gnieźnieńskiej, uprawnia do wniosku, że kościół ten budowano w tym samym mniej więcej czasie, co nawy katedry gnieźnieńskiej, tj. w drugiej połowie XIV w.
Kościół w bryle gotyckiej, jest budowlą trzynawową, halową, orientowaną. Murowany z cegły w układzie polskim. Układ cegieł, na skutek wielokrotnych przeróbek, zatarty.
W prezbiterium, sklepienie krzyżowo-żebrowe, o żebrach zwornikach i wspornikach za sztucznego kamienia i dekoracją rzeźbiarską ze scenami polowań i figuralno-roślinną. Oba zworniki posiadają herb Jastrzębiec, być może abp. Gnieźnieńskiego Wojciecha Jastrzębca (+ 1436), drugiego prymasa Polski. Reszta świątyni otrzymała obecny kształt przy restauracji w latach 1811–1815. W nawach sklepienie korytkowe. Chór muzyczny wsparty na dwóch kolumnach z XIX w.
Na dachu kościoła znajduje się sygnaturka. Ślady gotycyzmu zachowały się, poza prezbiterium, tylko ostrołukiem nad kruchtą południową, która była otwartym przedsionkiem, i na zewnętrznych ścianach kościoła, od północy jednouskokowymi, a od południa dwuuskokowymi szkarpami. W zewnętrznej południowej ściany nawy i prezbiterium znajdują się dołki wiercone w cegle, pochodzące od tak zwanych świdrów ogniowych, w średniowieczu służących do krzesania rytualnego ognia w Wielką Sobotę.
W XIV w. przy kościele istniał szpital, a w pobliżu położony był targ skórny i ratusz.
W miejscu dawnej kruchty zachodniej, w 1900, staraniem ks. proboszcza A. Ussorowskiego, została dobudowana wieża neobarokowa, na której znajdują się trzy dzwony, jeden z 1820 i dwa z 1838. Nowszą kruchtę dobudowano od południa. Należy odnotować, że dnia 6 marca 1795 był w kościele abp. gnieźnieński Ignacy Krasicki, poeta i powieściopisarz.
Na zewnętrznej ścianie południowej i wschodniej kościoła, tablice upamiętniające pochowanych tu kapłanów i dobrodziejów kościoła, a pod krucyfiksem tablica upamiętniająca ks. Franciszka Napierałę, proboszcza tego kościoła, zamęczonego w 1942 w Dachau.
Kościół został poświęcony w 1521, a pamiątkę jego poświęcenia obchodzi się w ostatnią niedzielę października.
Uroczystości odpustowe, ku czci świętego Michała Archanioła, patrona tej parafii, są obchodzone 29 września.
Corocznie podczas uroczystości odpustowych św. Wojciecha przenosi się w procesji relikwie tego świętego, z Bazyliki Prymasowskiej, do tego kościoła, które nazajutrz po całonocnej adoracji Najświętszego Sakramentu, wracają w uroczystej procesji, na swoje miejsce. Od dawna była siedzibą dekanatu, którą w 1999 przeniesiono do parafii na Winiarach.

</doc>
<doc id="1747593" url="https://pl.wikipedia.org/wiki?curid=1747593" title="MKS Podlasie Biała Podlaska">
MKS Podlasie Biała Podlaska



</doc>
<doc id="1747595" url="https://pl.wikipedia.org/wiki?curid=1747595" title="Dillingen">
Dillingen



</doc>
<doc id="1747596" url="https://pl.wikipedia.org/wiki?curid=1747596" title="Antonio Pacenza">
Antonio Pacenza

Antonio Pacenza (ur. 18 marca 1928 zm. 7 lutego 1999) – były argentyński bokser kategorii półciężkiej, srebrny medalista letnich igrzysk olimpijskich w Helsinkach.

</doc>
<doc id="1747597" url="https://pl.wikipedia.org/wiki?curid=1747597" title="Diecezja Broken Bay">
Diecezja Broken Bay

Diecezja Broken Bay – diecezja Kościoła rzymskokatolickiego w metropolii Sydney. Nazwa diecezji pochodzi od regionu Broken Bay w stanie Nowa Południowa Walia, rozciągającego się na północ od Sydney. Powstała w 1986 w wyniku wyłączenia części terytorium z archidiecezji Sydney. W latach 1986-2008 rolę katedry diecezjalnej pełnił kościół Najświętszego Ciała i Krwi Pańskiej. Od 2008 rolę tę przejęła katedra Naszej Pani Różańcowej. Obie świątynie – podobnie jak i kuria biskupia – zlokalizowane są w północnym Sydney.

</doc>
<doc id="1747606" url="https://pl.wikipedia.org/wiki?curid=1747606" title="MKS PODLASIE Biała Podlaska">
MKS PODLASIE Biała Podlaska



</doc>
<doc id="1747607" url="https://pl.wikipedia.org/wiki?curid=1747607" title="Wojna krasnoludów z orkami">
Wojna krasnoludów z orkami



</doc>
<doc id="1747610" url="https://pl.wikipedia.org/wiki?curid=1747610" title="Keban (zbiornik wodny)">
Keban (zbiornik wodny)

 
Keban - sztuczny zbiornik wodny w Turcji na rzece Eufrat, powierzchnia wynosi 2 500 km² (inne źródła podają - 750 km²). Długość zbiornika wynosi 145 km. Powstał w 1974 r. na potrzeby elektrowni wodnej w wyniku przegrodzenia rzeki łukową zaporą o wysokości 207 m.

</doc>
<doc id="1747611" url="https://pl.wikipedia.org/wiki?curid=1747611" title="Jim Garrison">
Jim Garrison

Jim Garrison, właśc. Earling Carothers Garrison (ur. 20 listopada 1921, zm. 21 października 1992) – amerykański polityk i prawnik członek Partii Demokratycznej, prokurator okręgowy Nowego Orleanu w okresie 1962–1973.
Znany ze śledztwa w sprawie zabójstwa prezydenta Johna F. Kennedy’ego.
Garrison pozostaje osobą kontrowersyjną. Opinie różnią się na temat tego, czy odkrył spisek na życie Kennedy’ego, ale jego działania zostały zablokowane przez rząd federalny gdy miał szansę odkryć prawdę, czy też całe śledztwo było po prostu bezproduktywnym marnowaniem środków publicznych.
Życiorys.
Earling Carothers Garrison urodził się w Denison, Hrabstwie Crawford w stanie Iowa. Przeprowadził się w dzieciństwie do Nowego Orleanu, gdzie wychowywała go jego samotna matka. Podczas II wojny światowej służył w Gwardii Narodowej Stanów Zjednoczonych. Po wojnie studiował prawo na Tulane University. Pracował dla FBI przez dwa lata, następnie wrócił do służby w Gwardii Narodowej.
Po piętnastu miesiącach, jeden z wojskowych lekarzy zdiagnozował psychonerwicę (dawna nazwa; używana najczęściej jako synonim nerwic), która mogła „zakłócać jego zdolności społeczne i zawodowe do tego stopnia, że niemożliwe jest pełnienie przez niego służby wojskowej”. Jak się okazało, Garrison cierpiał na nerwicę, która była prawdopodobnie skutkiem 35 niebezpiecznych lotniczych misji rozpoznawczych nad Francją i Niemcami, przeprowadzonych w czasie II wojny światowej. Garrison był również świadkiem Holocaustu, gdy jego jednostka znalazła się w obozie koncentracyjnym Dachau dzień po jego wyzwoleniu. Chociaż jeden z lekarzy rekomendował, by zwolnić Garrisona ze służby oraz przyznać mu 10% rentę, Garrison nie chciał o tym słyszeć. Zamiast tego zgłosił się do Gwardii Narodowej, gdzie jego akta zostały zweryfikowane przez chirurga i został „"uznany za fizycznie zdolnego do służby w narodowych siłach zbrojnych"”.
Kariera prawnicza.
Garrison pracował dla nowoorleańskiej kancelarii prawniczej Deutsch, Kerrigan &amp; Stiles od 1954 do 1958 roku. Stał się dobrze znaną postacią w Nowym Orleanie, ale popularność nie pomogła mu wygrać wyborów na sędziego w 1959 roku. W roku 1961 został prokuratorem okręgowym, wygrywając wybory z przewagą 6 tys. głosów nad konkurentem, Richardem Dowlingiem. Pomimo braku poważnego poparcia politycznego, jego charyzma podczas telewizyjnej debaty przyczyniła się w dużej mierze do jego zwycięstwa.
Na stanowisku prokuratora, zaczął zwalczać prostytucję oraz kluby ze striptizem na Bourbon Street. Oskarżył jednego ze swoich asystentów o malwersacje, jednak zarzuty zostały oddalone z powodu braku dowodów. Garrison nie składał apelacji.
Garrison zwrócił uwagę opinii publicznej szeregiem nalotów na French Quarter, często w porze nocnej. Gazety w 1962 roku chwaliły wysiłki Garrisona. Krytycy zwracają uwagę, że wiele aresztowań było dokonywanych w wyniku przeczucia, co oznacza, że mógł być to nawyk aresztowań bez dowodów.
Po konflikcie dotyczącym budżetu biura, Garrison oskarżył lokalnych sędziów o gangsterstwo i konspirowanie przeciwko niemu. Ośmiu sędziów wniosło sprawę o zniesławienie; Garrison został uznany za winnego i skazany w styczniu 1963 roku (w 1965 roku, Sąd Najwyższy zakwestionował stanowy statut jako niekonstytucyjny). W tym samym czasie, Garrison oskarżył sędziego Bernarda Cocke’a o malwersacje. Po dwóch procesach wytoczonych przez Garrisona, Cocke został uniewinniony.
Garrison oskarżył również dziewięciu policjantów o brutalność, jednak dwa tygodnie później wycofał zarzuty. Podobnie na konferencji prasowej oskarżył policję stanową o przyjmowanie łapówek. Jednak z braku dowodów nie mógł ich postawić w stan oskarżenia.
W 1965 roku uzyskał reelekcję, otrzymując 60 procent głosów; jego kontrkandydatem był sędzia Malcolm O’Hara.
Śledztwo nad zamachem na Kennedy’ego.
Jim Garrison rozpoczął dochodzenie w sprawie zabójstwa prezydenta Kennedy’ego na jesieni 1966 roku, po otrzymaniu wskazówki od Jacka Martina, że pewien człowiek, David Ferrie mógł brać udział w zamachu. W rezultacie dochodzenia, Garrison aresztował i doprowadził do procesu nowoorelańskiego biznesmena – Claya Shawa. Kluczowym świadkiem oskarżenia był Perry Russo, dwudziestopięcioletni agent ubezpieczeniowy z Baton Rouge, w stanie Luizjana. Podczas procesu, Russo zeznał, że brał udział w „zabójczej imprezie” w mieszkaniu Davida Ferrie, gdzie Shaw, Ferrie i Oswald dyskutowali o zabójstwie Kennedy’ego. Wersja Russo została zakwestionowana przez niektórych historyków i badaczy, takich jak Patricia Lambert, gdy okazało się, że część jego zeznań została spisana podczas hipnozy, czy pod wpływem pentotalu sodu (pot.”"serum prawdy"”).
Wcześniejsza wersja zeznań Russo, zanim został poddany hipnozie i narkotyzacji, nic nie wspominała „"zabójczej imprezie"”, a do dwóch spotkań z Clayem Shawem miało dojść okazjonalnie, a nie na żadnej „"imprezie"”.
Jednak Jim Garrison w swojej książce "On the Trail of the Assassins", twierdzi że Russo wspominał o imprezie u Davida Ferrie przed podaniem „serum”.
Ława przysięgłych nie znalazła wystarczających dowodów do skazania Shawa, został oczyszczony z zarzutów.
Następstwa.
Garrison wymógł na magazynie „Life” przekazanie filmu Zaprudera oraz pokazał go po raz pierwszy publicznie. Do czasu procesu film był rzadko pokazywany publicznie, a jego pirackie kopie wykonane przez współpracowników Garrisona doprowadziły do jego szerszej dystrybucji.
W 1978 roku, House Select Committee on Assassinations stwierdziła, że Lee Harvey Oswald działał w nowoorleańskim Cywilnym Patrolu Lotniczym (CAP), w tym samym czasie co Dawid Ferrie. Komitet dotarł do sześciu świadków, którzy potwierdzili że Oswald był obecny na posiedzeniach CAP, kierowanego przez Davida Ferrie.
W 1993 roku, telewizja PBS zdobyła grupową fotografię, zrobioną osiem lat przed zamachem, na której widnieje Oswald i Ferrie wraz z innymi kadetami CAP. Ferrie przed swoją śmiercią zaprzeczył by kiedykolwiek widział na oczy Oswalda czy Shawa, pomimo kilku świadków, którzy twierdzili, że widzieli ich we trojkę w 1963 roku.
Edward Haggerty, sędzia w procesie Claya Shawa, w wywiadzie udzielonym 1992 roku powiedział: „Wierzę, że on [Shaw] okłamywał ławę przysięgłych. Naturalnie przysięgli prawdopodobnie uwierzyli mu”.
Późniejsza kariera.
W 1973 roku, Garrison został oskarżony o przyjmowanie łapówek zapewniających ochronę nad nielegalnymi operacjami w automatach do gier. Pershing Gervais, były główny śledczy, zeznał, że Garrison otrzymywał około 3000 dolarów co dwa miesiące przez okres dziewięciu lat. Garrison nazwał zarzuty bezpodstawnymi, broniąc się, zarzucał, że część skorumpowanego rządu USA stara się go zniszczyć, ponieważ starał się wyjaśnić zamach na Kennedy’ego. Przysięgli uniewinnili Garrisona. W 1973 roku, Garrison został pokonany w wyborach przez Harry’go Connicka Sr. W 1978 roku został wybrany sędzią Okręgowego Sądu Apelacyjnego i pozostał nim aż do śmierci.
Po procesie Shaw, Garrison napisał trzy książki o zabójstwie Kennedy’ego: "A Heritage of Stone" (1970), "The Star Spangled Contract" oraz bestseller "On The Trail of The Assassins" (1988).
W 1991 roku Oliver Stone nakręcił film JFK, oparty w dużej mierze na książce "On The Trail of The Assassins" oraz "Crossfire: The Plot That Killed Kennedy" Jima Marrsa. Kevin Costner w filmie odegrał fikcyjną wersję osoby Garrisona. On sam miał małą i ironiczną rolę w filmie, przewodniczącego Sądu Najwyższego USA, sędziego Earla Warrena.

</doc>
<doc id="1747614" url="https://pl.wikipedia.org/wiki?curid=1747614" title="Latvijas Radio">
Latvijas Radio

Latvijas Radio (LR, Radio Łotewskie) – łotewski publiczny nadawca radiowy, działający od 1 listopada 1925, z siedzibą w Rydze. Od 2002 nadaje pięć ogólnokrajowych kanałów radiowych i Miejskie Radio Studenckie "Naba", dostępnych w przekazie naziemnym i przez Internet. Od początku roku 1993 LR należy do Europejskiej Unii Nadawców.
Stacje.
Latvijas Radio 1.
Główna ogólnokrajowa stacja radiowa na Łotwie, prezentująca wiadomości, rozmowy, programy dotyczące spraw bieżących i analizy ekonomii, łotewskiej polityki i kultury, a także programy dla dzieci.
Liner tej stacji: „Vienmēr Pirmais” ("Zawsze pierwsi").
Latvijas Radio 2.
Pierwotnie pomyślana jako młodzieżowa stacja radiowa, dziś specjalizuje się w nadawaniu łotewskiej muzyki pop i country. Wystartowało w 1995 roku.
Liner tej stacji: „Dziesmas dzimtajā valodā” ("Pieśni w naszym języku").
Latvijas Radio 3 — Klasika.
Jedyna stacja na Łotwie nadająca muzykę klasyczną i jazz. Członkostwo Latvijas Radio w Europejskiej Unii Nadawców (EBU) oznacza, że dorobek stacji obejmuje transmisje międzynarodowych koncertów i innych transmisji na żywo. Ta stacja wystartowała 6 stycznia 1996 roku.
Liner tej stacji: Mode mainās - klasika paliek ("Zmienia się moda - klasyka zostaje").
Latvijas Radio 4 — Doma laukums.
Program integracji w języku rosyjskim i innych językach mniejszości narodowych zamieszkujących Łotwę. Informacje i analizy dotyczące łotewskiego życia politycznego, społecznego, gospodarczego i kulturalnego, muzyki i spraw młodzieży. Po 15:00 - Program muzyczno-informacyjny: rosyjskie i zagraniczne piosenki pop, a także komunikaty prasowe cztery razy na godzinę.
Liner tej stacji: „Ваше пространство и Ваше время” (latviešu: "Jūsu telpa un Jūsu laiks") (polski: "Twoja przestrzeń i twój czas")
Latvijas Radio 5 - Pieci.lv.
Ogólnokrajowa publiczna stacja radiowa łotewskiego radia dla młodych odbiorców. Gra ogólnie muzykę młodzieżową z Łotwy i innych narodowości. Latvian Radio 5 - Pieci.lv to także młodzieżowe media społecznościowe, które gromadzą liderów subkultury, stylu życia i informacji, tworząc platformę mediów społecznościowych oferującą rozrywkowe, edukacyjne i informacyjne treści. Sieć składa się z dziewięciu stacji internetowych (z których 5 jest także nadawanych w DAB + w Rydze) i jednej ogólnokrajowej stacji FM. Latvijas Radio 5 rozpoczęła nadawanie 14 lipca 2013 r. (rozpoczęcie działalności w internecie). Pierwszą stacją tematyczną, która rozpoczęła działalność, było Pieci Koncerti, które odtwarzały wyłącznie nagrania z tegorocznego festiwalu Positivus w Salacgrivie. W dniu 31 marca 2014 r. Pieci.lv rozpoczął nadawanie na częstotliwości 93,1 megaherca (MHz) FM. 11 stycznia 2015 r. Odbyła się premiera Top 40 na Łotwie, której gospodarzem był Art Wolf. Ta tabela jest opracowywana na podstawie zestawienia cotygodniowych danych dotyczących airplay i najpopularniejszych utworów w strumieniach muzycznych Spotify, Deezer i Draugiem.lv z 40 najlepszych stacji radiowych na Łotwie (European Hit Radio, Radio SWH, Star FM, Capital FM i Pieci.lv). 15 marca 2015 r. Latvijas radio 5 - Pieci.lv wzięło udział po raz pierwszy i zdobyło pierwsze miejsce w Mistrzostwach Europy Radia w Mediolanie. To pierwsza stacja radiowa z Łotwy, która otrzymała tytuł mistrza. Pieci.lv reprezentowali Tom Grēviņš i Marta Līne.
Linery tej stacji: "Uzgriez un ir!" (polski: "Włącz to!") "Šis ir Pieci" (polski: "To jest Piątka")
Latvijas Radio 6 — Latvijas Universitātes Radio NABA.
Stacja radiowa, która po raz pierwszy nadała 1 grudnia 2002 r. Został on utworzony przy wsparciu Uniwersytetu Łotewskiego, Rady Studentów Uniwersytetu Łotewskiego i Radia Łotewskiego jako Łotewskie Radio 5, a początkowo był słyszany w stolicy i wokół niej na częstotliwości 96,2 FM. Od 1 stycznia 2006 roku nadawano na nowej częstotliwości 93,1 FM. Pod koniec marca 2014 r. W łotewskim radiu 5 uruchomiono nową stację radiową Pieci.lv dla młodzieży, która przez kilka godzin dziennie nadaje programy tworzone przez Radio NABA. W lutym 2015 r. Z pełnym programem powrócił do częstotliwości 95,8 FM jako Latvijas Radio 6 — Naba. Program radiowy NABA obejmuje szeroki zakres kierunków muzycznych. NABA to radio dla osób, które są zainteresowane czymś więcej niż standardowym komercyjnym produktem, zarówno w zakresie muzyki, jak i informacji. Można usłyszeć alternatywną muzykę rockową, muzykę światową, klasyczną muzykę rockową, jazz i różne prądy przemienne: industrialną, elektroniczną, eksperymentalną, awangardową. muzyka itp. Około 40 autorskich audycji powstaje na temat różnych dyscyplin muzycznych, a także innych dyscyplin kulturowych – sztuki, kina, teatru, literatury, filozofii, a także audycji poświęconych kwestiom edukacyjnym, środowisku i jego ochronie, nowoczesnym technologiom, prawom człowieka, wydarzeniom. w polityce itp.

</doc>
<doc id="1747617" url="https://pl.wikipedia.org/wiki?curid=1747617" title="ITI Film Studio">
ITI Film Studio

ITI Film Studio – firma ma swoją siedzibę w Warszawie. Zajmuje się produkcją reklam TV oraz dystrybucją filmów, a także tłumaczeniem filmów na język polski. Firma ta należy do Grupy ITI. Dodatkowo współpracuje ze Start International Polska.
Spółka ITI Film Studio produkowała reklamy telewizyjne od 1985 roku, obecnie koncentruje się na produkcji filmów fabularnych, seriali telewizyjnych i filmów dokumentalnych, a także świadczy usługi w zakresie opracowań polskich wersji lektorskich i napisowych (m.in. do telenowel emitowanych na TVN).
Produkcje ITI Film Studio to filmy fabularne „Katyń” (2007), „Wszystko będzie dobrze” (2007), „Wielka wędrówka” (2006), „Mano” (2005), „Powrót tygrysa” (2005), „Rozdroże Cafe” (2005), „Nigdy w życiu!” (2004), film dokumentalny „Ster” (1987). Koprodukcje: „Statyści” (2006), „Vinci” (2004), „Pogoda na jutro” (2003).

</doc>
<doc id="1747620" url="https://pl.wikipedia.org/wiki?curid=1747620" title="Esteban Suárez (piłkarz urugwajski)">
Esteban Suárez (piłkarz urugwajski)

Esteban Suárez – piłkarz urugwajski, napastnik.
Jako piłkarz klubu CA Bella Vista wziął udział w turnieju Copa América 1949, gdzie Urugwaj zajął szóste miejsce. Suárez zagrał w czterech meczach – z Boliwią (wszedł za Simóna Garcíę), Paragwajem, Kolumbią (zmienił go Miguel Martínez) i Brazylią (zmienił go Miguel Martínez).
W reprezentacji Urugwaju Suárez grał tylko w 1949 roku podczas turnieju Copa América – rozegrał w niej łącznie 4 mecze i nie zdobył żadnej bramki.

</doc>
<doc id="1747624" url="https://pl.wikipedia.org/wiki?curid=1747624" title="Nagroda Satelita dla najlepszego aktora w filmie dramatycznym">
Nagroda Satelita dla najlepszego aktora w filmie dramatycznym

Laureaci Satelity w kategorii najlepszy aktor dramatyczny:
Lata 90.
1996: nagroda ex aequo:
nominacje:
1997: Robert Duvall – "Apostoł" jako Euliss Sonny Dewey
nominacje:
1998: Edward Norton – "Więzień nienawiści" jako Derek Vinyard
nominacje:
1999: Terence Stamp – "Angol" jako Wilson
nominacje:
2000–2009.
2000: Geoffrey Rush – "Zatrute pióro" jako Markiz de Sade
nominacje:
2001: Brian Cox – "L.I.E." jako John Harrigan
nominacje:
2002: nagroda ex aequo
nominacje:
2003: Sean Penn – "Rzeka tajemnic" jako Jimmy Markum oraz "21 gramów" jako Paul Rivers
nominacje:
2004: Don Cheadle – "Hotel Ruanda" jako Paul Rusesabagina
nominacje:
2005: Philip Seymour Hoffman – "Capote" jako Truman Capote
nominacje:
2006: Forest Whitaker – "Ostatni król Szkocji" jako Idi Amin
nominacje:
2007: Viggo Mortensen – "Wschodnie obietnice" jako Nikolaj
nominacje:
2008: Richard Jenkins – "Spotkanie" jako Walter Vale
nominacje:
2009: Jeremy Renner − "The Hurt Locker. W pułapce wojny" jako sierżant sztabowy William James
nominacje:
2010–2019.
2010: Colin Firth – "Jak zostać królem" jako Jerzy VI Windsor
nominacje:

</doc>
<doc id="1747625" url="https://pl.wikipedia.org/wiki?curid=1747625" title="Kamelanka">
Kamelanka

Kamelanka – część wsi Zajezierze położona w Polsce, w województwie mazowieckim, w powiecie kozienickim, w gminie Sieciechów. Leży w pobliżu Wisły.
W latach 1975–1998 Kamelanka należała do województwa radomskiego.
Położona jest w dolinie środkowej Wisły na jej lewym brzegu, naprzeciw miasta Dęblin, od którego jest oddzielona dwoma mostami, drogowym i kolejowym.
Kamelanka leży w pobliżu stacji kolejowej Zajezierze na linii kolejowej nr 26 Łuków-Radom.

</doc>
<doc id="1747628" url="https://pl.wikipedia.org/wiki?curid=1747628" title="Twitcher">
Twitcher



</doc>
<doc id="1747631" url="https://pl.wikipedia.org/wiki?curid=1747631" title="Megalopoli">
Megalopoli



</doc>
<doc id="1747633" url="https://pl.wikipedia.org/wiki?curid=1747633" title="Józef Kostek">
Józef Kostek

Józef Kostek (ur. 25 marca 1966) – polski piłkarz i trener piłkarski, występujący na pozycji napastnika oraz środkowego pomocnika. Wychowanek Lechii Dzierżoniów, grał w Śląsku Wrocław przez cztery sezony. Kostka do Śląska sprowadził Stanisław Świerk w sezonie 1994/1995 – ówczesny trener wrocławskiego zespołu. W tym samym sezonie Kostek otrzymał szansę gry w pierwszym zespole po poważnej kontuzji Janusza Kudyby, Śląsk awansował do Ekstraklasy a Kostek strzelając 21 bramek zdobył tytuł króla strzelców II ligi. Po przygodzie w Śląsku, Kostek wraca na krótko do Lechii Dzierżoniów gdzie trenerem jest również Świerk, po czym razem przenoszą się do grającego w A klasie zespołu Czarni Kondratowice i awansują z tym zespołem do Klasy okręgowej. Od 2009 do 2010 Józef Kostek był drugim trenerem w Lechii Dzierżoniów. Następnie trenował Piławiankę Piława. Obecnie jest trenerem w klubie Nefryt Jordanów Śląski.

</doc>
<doc id="1747635" url="https://pl.wikipedia.org/wiki?curid=1747635" title="Kochin">
Kochin



</doc>
<doc id="1747636" url="https://pl.wikipedia.org/wiki?curid=1747636" title="Zdzisław Myrda">
Zdzisław Myrda

Zdzisław Myrda (ur. 29 stycznia 1951 w Siedliskach, zm. 6 lipca 2020 tamże) – polski trener i koszykarz, reprezentant kraju, olimpijczyk. Absolwent warszawskiej AWF (1984).
W drużynie narodowej (1974–1980) rozegrał 139 spotkań i zdobył 1261 pkt. Wystąpił na Letnich Igrzyskach Olimpijskich 1980. 
W barwach Resovii zdobył Puchar Polski edycji 1973/1974 i został wybrany najlepszym zawodnikiem turnieju finałowego. Zdobył tytuł Koszykarza Roku w 1975 roku.
W ramach plebiscytu na najpopularniejszego sportowca Polski południowo-wschodniej, organizowanego przez dziennik „Nowiny”, otrzymał tytuł honorowego sportowca roku 1987.
Działacz.
Wiceprezes ds. sportowych MKS Rzeszów, prezes MKS V LO Rzeszów, prezes Rzeszowskiego Okręgowego Związku Koszykówki (przez rok), wiceprezes ds. organizacyjno-finansowych Podkarpackiego Związku Koszykówki (dwie kadencje), wiceprezes ds. finansowych Podkarpackiego Stowarzyszenia Związków Sportowych, członek zarządu Polskiej Federacji Sportu Młodzieżowego, wiceprezes ds. sportowych KKS Resovia. Pracował jako nauczyciel wf i trener. Kandydat z listy Kandydaci Komitetu Wyborczego Wyborców Tadeusza Ferenca „Rozwój Rzeszowa” w wyborach samorządowych 2006, z 481 głosami mandatu nie uzyskał
Odznaczony Brązowym i Złotym (2005) Krzyżem Zasługi.
Życie prywatne.
Syn Antoniego i Elżbiety Dudek. Żonaty (Irena Kruczek), ma dwóch synów: (zm. 2018) – były koszykarz ligi NCAA i Awtodorożnik Saratow oraz Tomasz. Mieszkał w Rzeszowie.

</doc>
<doc id="1747641" url="https://pl.wikipedia.org/wiki?curid=1747641" title="Abu al-Faradż al-Isfahani">
Abu al-Faradż al-Isfahani

Abu al-Faradż al-Isfahani (897 w Isfahanie – 967 w Bagdadzie) – arabski historyk, poeta, antologista.
Urodził się w Persji, lecz miał arabskie pochodzenie. Studia podjął w Bagdadzie, tam również spędził większą część swojego życia będąc pod opieką członków dynastii Bujjidów. Przez pewien okres przebywał również na dworze Sajf ad-Dauli z dynastii Hamdanidów w Aleppo.
Zgodnie z jego własnym świadectwem do jego nauczycieli lub akademickich kolegów należeli m.in. At-Tabari, Ibn Durajd i As-Suli.
Największym jego dziełem pisanym przez niego przez 55 lat było obszerna encyklopedyczna "Księga pieśni" ("Kitab al-Aghani"). Zgromadzone w antologii teksty zostały podzielone na sto "melodii" (rozdziałów), zawierających informacje biograficzne o danym autorze oraz obszerne cytaty z jego twórczości. W dziele tym zawarte zostały materiały literackie, dokumentujące rozwój literatury arabskiej od okresu przedislamskiego do X wieku. W druku tekst ten liczy ok. 20 tomów objętości.
Inne dzieła wydane przez Abu al-Faradż al-Isfahaniego to:

</doc>
<doc id="1747642" url="https://pl.wikipedia.org/wiki?curid=1747642" title="Obniżenie Nitrzańsko-Turczańskie">
Obniżenie Nitrzańsko-Turczańskie

Obniżenie Nitrzańsko-Turczańskie (514.6) – makroregion fizycznogeograficzny w zachodniej Słowacji, w składzie Centralnych Karpat Zachodnich.
Obniżenie Nitrzańsko-Turczańskie rozciąga się między pasmami Łańcucha Małofatrzańskiego i Łańcucha Wielkofatrzańskiego. W skład makroregionu wchodzą (od południa):
Obniżenie Nitrzańsko-Turczańskie jest pochodzenia tektonicznego. Dna kotlin są wypełnione trzeciorzędowymi osadami jeziornymi i morskimi. Góry Żar są zrębowe, zbudowane ze skał krystalicznych i osadowych z okresu mezozoiku.

</doc>
<doc id="1747643" url="https://pl.wikipedia.org/wiki?curid=1747643" title="Laureano Eleuterio Gómez Castro">
Laureano Eleuterio Gómez Castro

Laureano Eluetrio Gómez Castro (ur. 20 lutego 1889 w Bogocie – zm. 13 lipca 1965 w Bogocie) – prezydent Kolumbii w latach 1950-1953.
Życiorys.
Ukończył się studia inżynieryjne, szybko jednak poświęcił się działalności politycznej i w 1932 roku stanął na czele partii konserwatywnej. Był gorącym zwolennikiem rządów autorytarnych, z uznaniem odnosił się do faszystowskich systemów. Kilkakrotnie z powodu swojej działalności politycznej musiał udawać się na emigrację. W 1946 roku w Kolumbii przejęli władzę konserwatyści i Gómez objął w nowym rządzie stanowisko ministra spraw zagranicznych. Niemniej wkrótce potem oskarżony został o udział w zamachu na życie przywódcy liberałów i zmuszony do udania się na emigrację. Do Kolumbii wrócił w 1950 roku. Przeprowadzone wówczas w warunkach stanu wyjątkowego wybory zapewniły mu urząd prezydenta. Sprawował represyjne rządy, wprowadził cenzurę prasy i prześladował przeciwników politycznych. Polityka ta doprowadziła do wybuchu powstania chłopskiego. W 1953 roku Gómez został zmuszony do rezygnacji ze stanowiska i udania się na emigrację do frankistowskiej Hiszpanii. Jednak następca Gómeza – Gustavo Rojas Pinilla rządził jeszcze brutalniej od niego. W 1957 roku Gómez powrócił do Kolumbii, doprowadzając we współpracy z liberałami do wyboru prezydenta Alberto Lleras Camargo. Odznaczony Krzyżem Wielkim Orderu Izabeli Katolickiej. Zmarł w Bogocie w 1965 roku.

</doc>
<doc id="1747645" url="https://pl.wikipedia.org/wiki?curid=1747645" title="Laureano Gómez">
Laureano Gómez



</doc>
<doc id="1747646" url="https://pl.wikipedia.org/wiki?curid=1747646" title="Esteban Suarez">
Esteban Suarez



</doc>
<doc id="1747647" url="https://pl.wikipedia.org/wiki?curid=1747647" title="Denys Harmasz">
Denys Harmasz

Denys Wiktorowycz Harmasz, ukr. Денис Вікторович Гарма́ш (ur. 19 kwietnia 1990 w Miłowem) – ukraiński piłkarz, grający na pozycji pomocnika, reprezentant Ukrainy.
Kariera piłkarska.
Kariera klubowa.
Wychowanek Szkoły Piłkarskiej w Ługańsku. Występował w juniorskich mistrzostwach Ukrainy (DJuFL) w klubach ŁFUWK Ługańsk (2003-2006), Olimpik-UOR Donieck (2005), RWUFK Kijów (2006-2007). Na początku 2007 został zaproszony do Dynama Kijów. Karierę piłkarską rozpoczął 10 kwietnia 2007 w trzeciej drużynie Dynama, a 29 lipca rozegrał pierwszy mecz w składzie Dynamo-2 Kijów. Występował również w rezerwowej drużynie Dynama. 31 października 2007 debiutował w kadrze Dynama, ale w meczu o Puchar Ukrainy. W mistrzostwach debiutował w podstawowej jedenastce dopiero 31 sierpnia 2009. 5 stycznia 2020 został wypożyczony do Rizesporu.
Kariera reprezentacyjna.
Występował w reprezentacji Ukrainy U-17 oraz U-19. Potem bronił barw młodzieżówki. 7 października 2011 roku debiutował w narodowej reprezentacji Ukrainy w meczu towarzyskim z Bułgarią.

</doc>
<doc id="1747648" url="https://pl.wikipedia.org/wiki?curid=1747648" title="Żerków (stacja kolejowa)">
Żerków (stacja kolejowa)

Żerków – stacja kolejowa we wsi Chrzan, w woj. wielkopolskim, w Polsce. Od miejscowości Żerków oddalona jest o ok. 5 km. Przez stację przebiega linia kolejowa numer 281 Oleśnica – Chojnice.
Stację uruchomiono w 1875 roku. W latach 1974-1975 przeprowadzono elektryfikację linii. Ostatni pociąg pasażerski odjechał z Żerkowa 28 czerwca 2013 roku. 8 czerwca 2018 roku, po pięciu latach przerwy, wznowiono ruch pociągów pasażerskich. Tereny wzdłuż linii oraz w pobliżu stacji objęto ochroną w ramach Żerkowsko-Czeszewskiego Parku Krajobrazowego.

</doc>
<doc id="1747652" url="https://pl.wikipedia.org/wiki?curid=1747652" title="Kyryło Petrow">
Kyryło Petrow

Kyryło Wałentynowycz Petrow (, ur. 22 czerwca 1990 w Kijowie) – ukraiński piłkarz, grający na pozycji środkowego obrońcy lub defensywnego pomocnika w polskim klubie Korona Kielce, do którego jest wypożyczony z Kołosu Kowaliwka.
Kariera piłkarska.
Kariera klubowa.
Wychowanek Szkoły Piłkarskiej Dynama Kijów. Występował w juniorskich mistrzostwach Ukrainy (DJuFL) w Dynamo Kijów (2003-2007). Karierę piłkarską rozpoczął 5 kwietnia 2007 w drugiej drużynie Dynama. 9 maja 2010 debiutował w Premier-lidze w meczu z Metałurhiem Zaporoże. Latem 2010 został wypożyczony do Krywbasa Krzywy Róg. W styczniu 2013 został wypożyczony do Howerły Użhorod. W czerwcu 2013 przeszedł do Arsenału Kijów. 25 lutego 2014 podpisał półroczny kontrakt z Koroną Kielce. Podczas przerwy zimowej sezonu 2014/15 przeszedł do Ordabasy Szymkent. Na początku stycznia 2016 opuścił kazachski klub. 20 lutego 2016 podpisał kontrakt z Olimpikiem Donieck. 5 stycznia 2017 przeszedł do Neftçi PFK. 16 stycznia 2020 zasilił skład Kołosu Kowaliwka.
Kariera reprezentacyjna.
Występował w juniorskich reprezentacjach Ukrainy różnych kategorii wiekowych. Z reprezentacją Ukrainy U-19 zdobył mistrzostwo kontynentu. Jest kapitanem drużyny. Od 2009 jest zawodnikiem młodzieżówki.

</doc>
<doc id="1747655" url="https://pl.wikipedia.org/wiki?curid=1747655" title="Säntis">
Säntis

Säntis – szczyt w Schweizer Voralpen, części Alp Zachodnich. Leży w Szwajcarii w kantonach Sankt Gallen, Appenzell Ausserrhoden i Appenzell Innerrhoden. Jest najwyższym szczytem Appenzeller Alpen.
Historia nazwy.
Nazwa "Säntis" jest używana od IX w. Pochodzi od nazwy "Sambatinus", która w języku romansz oznacza „urodzonego w sobotę”. Pierwotnie używano jej jedynie do oznaczania części zboczy, wykorzystywanych jako górskie pastwisko. Dopiero później zaczęto tą nazwą określać sam szczyt. Z czasem utrwaliła się pisownia niemiecka "Semptis" lub "Sämptis". W okresie Republiki Helweckiej (1798-1803) szczyt użyczył swej nazwy efemerycznemu kantonowi Säntis.
Klimat.
Usytuowanie masywu Alpstein i wyjątkowa ekspozycja samego szczytu decydują o tym, że warunki klimatyczne są tu wyjątkowo trudne i porównywalne do tych, które panują na znacznie wyższych szczytach Alp właściwych. Wieją tu niezwykle silne wiatry. Średnia temperatura roczna wynosi –1,9 °C, a średnia roczna suma opadów 2 487 mm. Znaczna część opadów spada w postaci śniegu, tworząc grubą i długo zalegającą pokrywę, której grubość w kwietniu 1999 r. tuż poniżej szczytu wynosiła 816 cm. W 1882 r. powstała tu pierwsza stacja meteorologiczna.
Turystyka.
Pierwszy obiekt turystyczny na szczycie góry uruchomiono już w 1846 r. Była to prosta oberża, czynna tylko w sezonie letnim. Obecnie z przełęczy Schwägalp na szczyt prowadzi kolej linowa. Przełęcz jest dostępna drogą jezdną, którą kursują autobusy pocztowe zapewniające połączenia ze stacjami kolejowymi kolei Appenzellerbahn w Urnäsch oraz SüdOstBahn w Nesslau-Neu-St.-Johann. Na przełęczy w pobliżu dolnej stacji kolei linowej znajduje się obszerny parking. Na szczycie Säntis, w budynku górnej stacji kolei, znajdują się dwie restauracje z panoramicznymi oknami. Z racji wyjątkowej ekspozycji szczytu oferują one bardzo rozległą panoramę, obejmującą szczyty Szwajcarii, Niemiec (w tym Schwarzwald), Austrii, Liechtensteinu, Włoch i Francji. Piechotą szczyt najłatwiej zdobyć ze schronisk Tierwis (2085 m) lub Schafboden (1729 m).
Kolej linowa.
Pierwszą kolej linową na Säntis zbudowano w 1935 r. Posiadała jedną kabinę kursującą wahadłowo, o pojemności 35 osób. Obecna pochodzi z 2000 r. Jest to kolej kabinowa, z 2 kabinami kursującymi wahadłowo, o dwóch linach nośnych średnicy 47 mm dla każdej kabiny. Dolna stacja leży na wysokości 1350,50 m n.p.m., górna – na wysokości 2472,98 m n.p.m. Różnica wysokości wynosi 1122,48 m. Średnie nachylenie trasy – 55,87%, maksymalne 90,44%. Pojemność kabiny: 85 osób. Przepustowość: 690 osób na godzinę. Prędkość jazdy kabiny: 8 m/s. Czas jazdy: ok. 10 min. Kursy w sezonie letnim od 7.30 do 18.00, co 30 min.

</doc>
<doc id="1747656" url="https://pl.wikipedia.org/wiki?curid=1747656" title="Julio Villarreal">
Julio Villarreal

Julio César Villarreal - piłkarz urugwajski, pomocnik.
Jako piłkarz klubu Liverpool Montevideo wziął udział w turnieju Copa América 1949, gdzie Urugwaj zajął szóste miejsce. Villarreal zagrał we wszystkich siedmiu meczach - z Ekwadorem, Boliwią, Paragwajem, Kolumbią, Brazylią, Peru i Chile.
W reprezentacji Urugwaju Villarreal grał tylko w 1949 roku podczas turnieju Copa América - rozegrał w niej łącznie 7 meczów i nie zdobył żadnej bramki.

</doc>
<doc id="1747657" url="https://pl.wikipedia.org/wiki?curid=1747657" title="Memoriał Maxa Euwego">
Memoriał Maxa Euwego

Memoriał Maxa Euwego – turniej szachowy, rozgrywany w latach 1987–1996, poświęcony pamięci Maxa Euwego.
Pierwszy turniej – jubileuszowy – rozegrano w maju 1976 r., w 75. rocznicę urodzin pełniącego wówczas funkcję prezydenta Międzynarodowej Federacji Szachowej byłego mistrza świata. Pierwszy z turniejów memoriałowych został zorganizowany w 1987 roku. Spośród 10 edycji, jedną rozegrano w Rotterdamie (1990), natomiast pozostałe – w Amsterdamie. W każdym z memoriałowych turniejów uczestniczyli zawodnicy ze ścisłej czołówki światowej, z panującymi ówcześnie mistrzami świata Garrim kasparowem i Anatolijem Karpowem na czele. W dwóch turniejach (1991, 1996) zastosowano system kołowy z udziałem 10 zawodników, we wszystkich pozostałych (włącznie z jubileuszowym) – system dwukołowy z udziałem 4 zawodników.

</doc>
<doc id="1747658" url="https://pl.wikipedia.org/wiki?curid=1747658" title="Palacio de Deportes de la Comunidad de Madrid">
Palacio de Deportes de la Comunidad de Madrid

Palacio de Deportes de la Comunidad de Madrid (2014–2016 Barclaycard Center, od listopada 2016 r. WiZink Center) – hala widowiskowo-sportowa w Madrycie, wybudowana w latach 2002–2005 w miejscu obiektu, który funkcjonował w latach 1960–2001. Maksymalna pojemność jej trybun wynosi 17 453 miejsc siedzących. 
Obiekt został zaprojektowany przez Enrique Hermoso i Palomę Huidobro, a otwarto go 19 lutego 2005. Powstał on w miejscu areny, która spłonęła 29 czerwca 2001.
W Palacio de Deportes de la Comunidad de Madrid odbyły się: EuroBasket 2007 oraz finał Euroligi 2008. Poza tym miały tu miejsce finały koszykarskiego Pucharu Hiszpanii. W 2005 r. obiekt był gospodarzem halowych mistrzostw Europy w lekkoatletyce. W latach 1986–1998 domowe mecze rozgrywał tu Real Madryt, który powrócił do tej hali w 2011 r.
W hali występowali m.in.: 50 Cent, AC/DC, Alicia Keys, Anastacia, Arctic Monkeys, Backstreet Boys, Bee Gees, Beyoncé Knowles, Bruce Springsteen, The Jonas Brothers, Justin Bieber, Joe Cocker, Coldplay, Depeche Mode, Elton John, Enrique Iglesias, Foo Fighters, Gloria Estefan, Green Day, Il Divo, Iron Maiden, Jennifer Lopez, Katy Perry, The Killers, Kiss, Kylie Minogue, Lady Gaga, Laura Pausini, Little Mix, Mariah Carey, Marilyn Manson, Metallica, Miley Cyrus, Muse, Nirvana, Oasis, Laura Pausini, Luciano Pavarotti, Paul McCartney, Pearl Jam, Phil Collins, Pet Shop Boys, Queen, Queen + Paul Rodgers, Rihanna, Shakira, Slipknot, Spice Girls, Sting, Taylor Swift, Tokio Hotel, Roger Waters, Whitney Houston, The Who.

</doc>
<doc id="1747659" url="https://pl.wikipedia.org/wiki?curid=1747659" title="Julio César Villarreal">
Julio César Villarreal



</doc>
<doc id="1747660" url="https://pl.wikipedia.org/wiki?curid=1747660" title="Altmann">
Altmann

Altmann – szczyt w Prealpach Szwajcarskich, części Alp Zachodnich. Leży w Szwajcarii na granicy kantonów Sankt Gallen i Appenzell Innerrhoden. Można go zdobyć ze schroniska Berggasthaus Rotsteinpass (2120 m) lub Zwinglipasshütte (1999 m).

</doc>
<doc id="1747662" url="https://pl.wikipedia.org/wiki?curid=1747662" title="Mistrzostwa Europy w Koszykówce Mężczyzn 1963">
Mistrzostwa Europy w Koszykówce Mężczyzn 1963

Mistrzostwa Europy w koszykówce mężczyzn 1963 – XIII finały Mistrzostw Europy w koszykówce mężczyzn, które odbywały się pierwszy raz w historii w Polsce, od 4 do 13 października we wrocławskiej hali Ludowej. Reprezentacja Polski zdobyła w tym turnieju srebrny medal.
Runda grupowa.
Zespoły zostały podzielone na dwie grupy

</doc>
<doc id="1747663" url="https://pl.wikipedia.org/wiki?curid=1747663" title="Artur Karnoza">
Artur Karnoza

Artur Ołeksandrowycz Karnoza, ukr. Артур Олександрович Карноза (ur. 2 sierpnia 1990 w Dniepropetrowsku) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek DJuSSz „Dnipromajn” w Dniepropetrowsku. W 2002 został zaproszony do Dnipra Dniepropetrowsk, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął w 2005 w drużynie rezerwowej Dnipra Dniepropetrowsk. W Wyższej Lidze debiutował 2 listopada 2008 w meczu przeciwko Krywbasa Krzywy Róg, wygranym 1:0. Na początku 2011 został wypożyczony do końca sezonu do klubu Naftowyk-Ukrnafta Ochtyrka. Latem 2011 Naftowyk wykupił transfer piłkarza. W czerwcu 2012 przeniósł się do FK Sewastopol. 14 lipca 2014 po rozformowaniu sewastopolskiego klubu przeszedł do Karpat Lwów. 13 grudnia 2016 za obopólną zgodą kontrakt został anulowany. 21 lutego 2017 podpisał kontrakt z Czornomorcem Odessa. Latem 2017 opuścił odeski klub. 19 grudnia 2017 został piłkarzem SK Dnipro-1. 17 lipca 2018 wrócił do Czornomorca Odessa. 11 grudnia 2018 opuścił odeski klub. 13 lutego 2019 został piłkarzem FK Mynaj.
Kariera reprezentacyjna.
Występował w reprezentacji Ukrainy U-17 oraz reprezentacji Ukrainy U-19, w której pełnił funkcję kapitana drużyny.

</doc>
<doc id="1747664" url="https://pl.wikipedia.org/wiki?curid=1747664" title="Wildhuser Schafberg">
Wildhuser Schafberg

Wildhuser Schafberg – szczyt w Prealpach Szwajcarskich, części Alp Zachodnich. Leży w Szwajcarii w kantonie Sankt Gallen. Można go zdobyć ze schroniska Schafboden (1729 m), Gamplüt (1354 m) lub Gulmenhütte (1660 m).

</doc>
<doc id="1747669" url="https://pl.wikipedia.org/wiki?curid=1747669" title="Dmytro Korkiszko">
Dmytro Korkiszko

Dmytro Jurijowycz Korkiszko, ukr. Дмитро Юрійович Коркішко (ur. 4 maja 1990 w Czerkasach) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek Szkoły Piłkarskiej Dynama Kijów. Pierwszy trener Serhij Wełyczko. Występował w juniorskich mistrzostwach Ukrainy (DJuFL) w Dynamie Kijów (2003-2007). Karierę piłkarską rozpoczął 5 kwietnia 2007 w drugiej drużynie Dynama. W lutym 2010 został wypożyczony do Arsenału Kijów. 10 lutego 2014 podpisał kontrakt z FK Mińsk. 9 sierpnia 2014 przeszedł do FK Połtawa. W końcu kwietnia 2015 za obopólną zgodą kontrakt został anulowany. 14 września 2015 jako wolny agent zasilił skład Czornomorca Odessa. 23 czerwca 2017 przeszedł do tureckiego Giresunsporu. 28 czerwca 2018 zmienił klub na Hatayspor. 15 lipca 2019 podpisał kontrakt z SK Dnipro-1.
Kariera reprezentacyjna.
Występował w reprezentacji Ukrainy U-17 i U-19 oraz w młodzieżowej reprezentacji Ukrainy.

</doc>
<doc id="1747671" url="https://pl.wikipedia.org/wiki?curid=1747671" title="Hinterrugg">
Hinterrugg

Hinterrugg – szczyt w Prealpach Szwajcarskich, części Alp Zachodnich. Leży w Szwajcarii w kantonie Sankt Gallen. Można go zdobyć ze schroniska Alp Tschingla (1528 m).

</doc>
<doc id="1747674" url="https://pl.wikipedia.org/wiki?curid=1747674" title="Alvier">
Alvier

Alvier – szczyt w Prealpach Szwajcarskich, części Alp Zachodnich. Leży w Szwajcarii w kantonie Sankt Gallen. Można go zdobyć ze schroniska Vorder Palfris (1688 m). Na szczycie znajduje się schronisko Gipfelhütte Alvier (2343 m).

</doc>
<doc id="1747678" url="https://pl.wikipedia.org/wiki?curid=1747678" title="Konsulent">
Konsulent

Konsulent (Austria), w pełnym brzmieniu: "konsulent naukowy rządu kraju związkowego" (niem. "Wissenschaftlicher Konsulent der Landesregierung") – tytuł zawodowy, używany w niektórych landach Austrii i odpowiadający tam prestiżem tytułowi "profesora", z tym, że "profesor" jest tytułem nadawanym przez prezydenta całego kraju i obowiązuje w całej Austrii, podczas gdy "konsulent" jest tytułem nadawanym przez władze kraju związkowego i obowiązuje tylko w danym landzie.
Ponadto osoba otrzymująca tytuł "konsulenta" musi być wprawdzie dla danego landu w jakiś sposób zasłużona, ale niekoniecznie są to zasługi naukowe (pomimo przymiotnika "naukowy" w pełnym brzmieniu tytułu), np. Ladislaus Heller otrzymał je w latach 20. XX w. za praktyczną działalność inżynieryjną, inni dostawali je za pracę artystyczną na terenie danego landu itp.

</doc>
<doc id="1747679" url="https://pl.wikipedia.org/wiki?curid=1747679" title="Koferdam (ujednoznacznienie)">
Koferdam (ujednoznacznienie)



</doc>
<doc id="1747680" url="https://pl.wikipedia.org/wiki?curid=1747680" title="Gamsberg">
Gamsberg

Gamsberg – szczyt w Prealpach Szwajcarskich, części Alp Zachodnich. Leży w Szwajcarii w kantonie Sankt Gallen. Można go zdobyć ze schroniska Ingarnascht (1439 m).

</doc>
<doc id="1747681" url="https://pl.wikipedia.org/wiki?curid=1747681" title="Obserwatorium Roque de los Muchachos">
Obserwatorium Roque de los Muchachos

Obserwatorium Roque de los Muchachos (hiszp. "Observatorio del Roque de los Muchachos") – obserwatorium astronomiczne położone na terenie gminy Garafía na kanaryjskiej wyspie La Palma i zarządzane przez Instituto de Astrofísica de Canarias z siedzibą na sąsiedniej Teneryfie. Obserwatorium jest częścią Europejskiego Obserwatorium Północnego (ang. European Northern Observatory, ENO). Znajduje się na wysokości 2396 m n.p.m. i zajmuje powierzchnię 189 ha.
Statystyki dotyczące seeingu dają podstawy do wyróżnienia terenu, na którym jest położone obserwatorium, jako drugiej najlepszej lokacji do prowadzenia obserwacji astronomicznych na półkuli północnej (zaraz po Obserwatorium Mauna Kea na Hawajach). Punkt jest wyposażony w jedne z najlepszych urządzeń astronomicznych na świecie, m.in. w zaawansowany system optyki adaptacyjnej (dla uniknięcia lokalnych odkształceń zwierciadła), Szwedzki Teleskop Solarny (SST), który umożliwia uzyskanie zdjęć Słońca o najwyższych rozdzielczościach. Znajduje się tu również Gran Telescopio Canarias, który w lipcu 2009 był największym na świecie teleskopem optycznym. Obserwatorium było jednym z głównych kandydatów do umieszczenia na swoim terenie zaprojektowanego przez Europejskie Obserwatorium Południowe największego teleskopu świata – Ekstremalnie Wielkiego Teleskopu.
Historia.
Oficjalna inauguracja działalności obserwatorium odbyła się 29 czerwca 1985 w asyście hiszpańskiej rodziny królewskiej oraz sześciu głów państw europejskich. Aby zapewnić komfortowe warunki lądowania zaproszonych gości, na terenie obiektu wybudowano siedem lądowisk dla helikopterów.
W 1997 pożar, który dotarł aż na zbocze góry, zniszczył jeden z teleskopów gamma. Kolejny pożar (we wrześniu 2005) nie spowodował żadnych poważnych zniszczeń budynków obserwatorium ani znajdujących się tam teleskopów.

</doc>
<doc id="1747682" url="https://pl.wikipedia.org/wiki?curid=1747682" title="Grobla (statek wodny)">
Grobla (statek wodny)



</doc>
<doc id="1747684" url="https://pl.wikipedia.org/wiki?curid=1747684" title="Jutta Rabe">
Jutta Rabe

Jutta Rabe (ur. 1955) – niemiecka dziennikarka, dyrektor Europejskiego oddziału Niemieckiej Federacji Dziennikarzy.
Pracowała jako freelancer dla niemieckiego magazynu Spiegel-TV przez dwa lata, również dla Focus TV, ZDF, ARTE oraz NDR.
W 2003 roku wydała książkę pt. "Die Estonia: Tragödie eines Schiffsuntergangs", w której poruszała wątki związane z zatonięciem promu MS Estonia w 1994 roku i odsłoniła inne fakty i przypuszczenia dotyczące tragedii. Książka Rabe wywołała międzynarodową debatę o zatonięciu promu w parlamentach zarówno Szwecji jak i Estonii. Debatowano także nad wznowieniem śledztwa w tej sprawie. Podczas ekspedycji w 2000 roku naruszyła, chronione międzynarodowymi umowami, miejsce spoczynku wraku i w związku z tym grozi jej aresztowanie w Szwecji.
W 2003 na podstawie swojej książki, wraz z amerykańskim milionerem Gregiem Bemisem, nakręciła film Baltic Storm.

</doc>
<doc id="1747685" url="https://pl.wikipedia.org/wiki?curid=1747685" title="James Elles">
James Elles

James Elles (ur. 3 września 1949 w Londynie) – brytyjski polityk, wieloletni deputowany do Parlamentu Europejskiego (II, III, IV, V, VI i VII kadencji).
Życiorys.
Ukończył studia na Uniwersytecie w Edynburgu. W 1976 został urzędnikiem w Komisji Europejskiej na stanowisku asystenta zastępcy jednego z dyrektorów generalnych.
W 1984 z ramienia Partii Konserwatywnej po raz pierwszy został wybrany do Parlamentu Europejskiego. Od tego czasu odnawiał go w kolejnych wyborach (1989, 1994, 1999, 2004, 2009). W V kadencji pełnił funkcję wiceprzewodniczącego grupy chadeckiej. W VII kadencji przystąpił wraz z torysami do nowej grupy pod nazwą Europejscy Konserwatyści i Reformatorzy. Został też członkiem Komisji Budżetowej.
Zajął się również działaniami na rzecz upowszechniania dostępu do Internetu, współtworzył Sieć Polityki Transatlantyckiej i Europejską Fundację Internetową.

</doc>
<doc id="1747686" url="https://pl.wikipedia.org/wiki?curid=1747686" title="Girenspitz">
Girenspitz

Girenspitz – szczyt w Prealpach Szwajcarskich, części Alp Zachodnich. Leży w Szwajcarii na granicy kantonów Sankt Gallen i Appenzell Innerrhoden. Można go zdobyć ze schroniska Tierwis (2085 m).

</doc>
<doc id="1747689" url="https://pl.wikipedia.org/wiki?curid=1747689" title="Fulfirst">
Fulfirst

Fulfirst – szczyt w Prealpach Szwajcarskich, części Alp Zachodnich. Leży w Szwajcarii w kantonie Sankt Gallen. Można go zdobyć ze schroniska Ingarnascht (1439 m) lub Gipfelhütte Alvier (2343 m).

</doc>
<doc id="1747690" url="https://pl.wikipedia.org/wiki?curid=1747690" title="Nie ma kto pisać do pułkownika">
Nie ma kto pisać do pułkownika

Nie ma kto pisać do pułkownika (tytuł oryg. "El coronel no tiene quien le escriba") – powieść Gabriela Garcii Márqueza opowiadająca dzieje miasta Macondo i żyjącego w nim weterana rewolucji.

</doc>
<doc id="1747693" url="https://pl.wikipedia.org/wiki?curid=1747693" title="Brisi">
Brisi

Brisi – szczyt w Prealpach Szwajcarskich, części Alp Zachodnich. Leży w Szwajcarii w kantonie Sankt Gallen. Można go zdobyć ze schroniska Alp Tschingla (1528 m).

</doc>
<doc id="1747694" url="https://pl.wikipedia.org/wiki?curid=1747694" title="Levanzo">
Levanzo

Levanzo (w języku sycylijskim Lèvanzu, w starożytności znana jako Phorbantia) – wyspa na Morzu Śródziemnym, w archipelagu Egadów, należąca do Włoch.
Levanzo jest najmniejszą z trzech głównych wysp archipelagu. Leży 13 km na zachód od miasta Trapani na północno-zachodnim wybrzeżu Sycylii. Jej powierzchnia wynosi 5,82 km², najwyższym wzniesieniem jest Pizzo dei Monaco, o wysokości 278 m n.p.m. Pomiędzy wyspą a wybrzeżem sycylijskim znajdują się jeszcze dwie małe, niezamieszkane wysepki: Maraone i Formica.
Większość mieszkańców Levanzo mieszka w jedynej miejscowości i porcie wyspy, noszącym tę samą nazwę. Levanzo wraz z wyspami Marettimo i Favignana tworzą gminę Favignana, wchodzącą w skład prowincji Trapani. Głównymi zajęciami ludności wyspy jest rybołówstwo, szczególnie połów tuńczyków, tradycyjne rzemiosło oraz obsługa turystów.
W nadmorskiej grocie La Grotta del Genovese malarka włoska Francesca Minellono odkryła w 1949 neolityczne malowidła naskalne, gruntownie badane przez profesora Paolo Graziosi i datowane na około 9200 lat p.n.e. Grota z malowidłami jest udostępniana turystom. 

</doc>
<doc id="1747695" url="https://pl.wikipedia.org/wiki?curid=1747695" title="9 (album Mercyful Fate)">
9 (album Mercyful Fate)

9 to siódmy album studyjny duńskiej grupy heavymetalowej Mercyful Fate. Wydany przez wytwórnię Metal Blade 15 czerwca 1999 roku.

</doc>
<doc id="1747701" url="https://pl.wikipedia.org/wiki?curid=1747701" title="Brienzer Rothorn">
Brienzer Rothorn

Brienzer Rothorn – szczyt w Prealpach Szwajcarskich, części Alp Zachodnich. Leży w Szwajcarii w kantonach Berno, Obwalden i Lucerna. Można go zdobyć ze schroniska Arnischwand (1373 m).

</doc>
<doc id="1747704" url="https://pl.wikipedia.org/wiki?curid=1747704" title="The Best of Mercyful Fate">
The Best of Mercyful Fate

The Best of Mercyful Fate to składanka duńskiej grupy heavymetalowej Mercyful Fate. Wydana w 2003 roku przez Roadrunner Records. Zawiera utwory z płyt The Beginning, Melissa, Don't Break the Oath oraz Return of the Vampire.

</doc>
<doc id="1747706" url="https://pl.wikipedia.org/wiki?curid=1747706" title="Diecezja Parramatta">
Diecezja Parramatta

Diecezja Parramatta – diecezja Kościoła rzymskokatolickiego w metropolii Sydney. Powstała w 1986 w wyniku wyłączenia części terytorium z archidiecezji Sydney. Siedzibą biskupów jest Parramatta, formalnie będąca niezależnym miasteczkiem, faktycznie zaś stanowiąca jedną z zachodnich dzielnic Sydney.

</doc>
<doc id="1747707" url="https://pl.wikipedia.org/wiki?curid=1747707" title="Bizkaia Arena">
Bizkaia Arena

Bizkaia Arena - największa arena w Hiszpanii, położona w mieście Barakaldo. Jej maksymalna pojemność to 26.000, a w przypadku większości wydarzeń sportowych 18.640. Hala jest częścią Bilbao Exhibition Centre. Została otwarta w listopadzie 2004 roku. 
W Bizkaia Arena wystąpili m.in.: Iron Maiden, AC/DC, Bruce Springsteen, Leonard Cohen, Jonas Brothers i Rammstein.

</doc>
<doc id="1747710" url="https://pl.wikipedia.org/wiki?curid=1747710" title="Ladislav Klima">
Ladislav Klima



</doc>
<doc id="1747713" url="https://pl.wikipedia.org/wiki?curid=1747713" title="Sharon Bowles">
Sharon Bowles

Sharon Margaret Bowles, baronessa Bowles of Berkhamsted (ur. 12 czerwca 1953 w Oksfordzie) – brytyjska polityk, posłanka do Parlamentu Europejskiego VI i VII kadencji, par dożywotni.
Życiorys.
Ukończyła w 1974 studia z zakresu fizyki chemicznej i matematyki na University of Reading. Następnie prowadziła badania naukowe na Uniwersytecie w Oksfordzie. Odbyła kurs agenta patentowego, od 1981 praktykowała jako specjalistka ds. własności przemysłowej (patentów i znaków towarowych).
Zaangażowała się w działalność Liberalnych Demokratów, w pierwszej połowie lat 90. była sekretarzem jednego z regionów partii. Dwukrotnie bez powodzenia kandydowała do Izby Gmin. W 2005 została wiceprzewodniczącą Międzynarodówki Liberalnej. W tym samym roku objęła wakujący mandat deputowanej do Parlamentu Europejskiego. W wyborach w 2009 skutecznie ubiegała się o reelekcję. W VII kadencji przystąpiła ponownie wraz z liberałami do grupy Porozumienia Liberałów i Demokratów na rzecz Europy, została też przewodniczącą Komisji Gospodarczej i Monetarnej. W PE zasiadała do 2014.
W 2015 otrzymała tytuł baronessy Bowles of Berkhamsted i jako par dożywotni zasiadła w Izbie Lordów.

</doc>
<doc id="1747714" url="https://pl.wikipedia.org/wiki?curid=1747714" title="Männlichen">
Männlichen

Männlichen – szczyt w Prealpach Szwajcarskich, części Alp Zachodnich. Leży w Szwajcarii w kantonie Berno. Na szczyt prowadzą dwie kolejki linowe: z Wengen (Luftseilbahn Wengen-Männlichen) oraz z Grindelwaldu (Gondelbahn Grindelwald-Männlichen). Männlichen można także osiągnąć z przełęczy Kleine Scheidegg.
Szczyt jest doskonałym punktem widokowym na dolinę Lauterbrunnental oraz okoliczne szczyty, np.: Eiger, Mönch czy Jungfrau.

</doc>
<doc id="1747719" url="https://pl.wikipedia.org/wiki?curid=1747719" title="Marija Szałajewa">
Marija Szałajewa

Marija Aleksandrowna Szałajewa (ros. "Мария Александровна Шалаева", ur. 15 marca 1981 w Moskwie) - rosyjska aktorka filmowa.
Życiorys.
Urodziła się w Moskwie. Ukończyła studia na wydziale aktorskim Państwowego Instytutu Kinematografii Federacji Rosyjskiej im. Siergieja Gierasimowa.
Na Międzynarodowym Festiwalu Państwowego Instytutu Kinematografii Federacji Rosyjskiej w 2001 otrzymała nagrodę za Najlepszą Rolę Kobiecą w filmie "One day before Birthday".. W 2007 na Sochi Open Russian Film Festival wywalczyła nagrodę dla Najlepszej Aktorki za rolę w filmie "Rusałka". Również za tę kreację w 2008 zdobyła Nagrodę Nika w kategorii Aktorka.

</doc>
<doc id="1747721" url="https://pl.wikipedia.org/wiki?curid=1747721" title="Mediolanum Forum">
Mediolanum Forum

Mediolanum Forum (wcześniej znana jako Fila Forum, Datch Forum i Forum di Assago) – arena położona w Assago, nieopodal Mediolanu, we Włoszech. Odbywają się w niej głównie mecze hokeja na lodzie, koszykówki oraz tenisa. Jest domową halą drużyny koszykarskiej Armani Jeans Milano. Maksymalna pojemność Mediolanum Forum wynosi 12 700.
Historia.
Mediolanum Forum otwarta została w 1990 roku. Poza wydarzeniami sportowymi odbywają się w niej liczne koncerty, a wśród artystów, którzy tu wystąpili są m.in.: Enrique Iglesias, Nirvana, Pearl Jam, Bon Jovi, Deep Purple, Depeche Mode, Cher, Janet Jackson, Céline Dion, Gloria Estefan, U2, Anastacia, Madonna, The Smashing Pumpkins, Spice Girls, Backstreet Boys, Whitney Houston, Mariah Carey, The Offspring, Red Hot Chili Peppers, Lenny Kravitz, Christina Aguilera, Laura Pausini, Eros Ramazzotti, Destiny's Child, Rush, AC/DC, Iron Maiden, Shakira, Robbie Williams, Tiziano Ferro, Kylie Minogue, Britney Spears, Beyoncé, Bruce Springsteen, Take That, Gwen Stefani, KISS, Dream Theater, The Cure, Avril Lavigne i Justin Timberlake. 
W arenie odbyły się organizowane przez WWE RAW i SmackDown!, a także IIHF Continental Cup Superfinal, World Amateur Boxing Championships 2009 i Men's World Ice Hockey Championships 1994.
W styczniu 2009 roku arena zmieniła nazwę z Datch Forum na obecną, Mediolanum Forum.
W 1998 roku w Mediolanum Forum odbyła się gala MTV Europe Music Awards.
12 kwietnia 2010 w Mediolanum Forum zarejestrowano koncert zespołu Tokio Hotel w ramach trasy Welcome to Humanoid City.
W 2015 roku po 17 latach ponownie w arenie została zorganizowana gala MTV Europe Music Awards.

</doc>
<doc id="1747723" url="https://pl.wikipedia.org/wiki?curid=1747723" title="Óscar Marcenaro">
Óscar Marcenaro

Óscar Marcenaro - trener urugwajski.
Marcenaro, który przejął narodową reprezentację w 1949 roku od Juana Lópeza Fontany, kierował kadrą podczas turnieju Copa América 1949, gdzie Urugwaj zajął szóste miejsce. Prowadzony przez niego zespół odniósł dwa zwycięstwa (3:2 z Ekwadorem i 2:1 z Paragwajem), raz zremisował (2:2 z Kolumbią) i cztery razy przegrał (2:3 z Boliwią, 1:5 z Brazylią, 3:4 z Peru i 1:4 z Chile), zdobywając 14 bramek i tracąc aż 20.

</doc>
<doc id="1747724" url="https://pl.wikipedia.org/wiki?curid=1747724" title="Stanisław Zaleski">
Stanisław Zaleski

Stanisław Józef Zaleski (ur. 25 czerwca 1923 we Lwowie, zm. 24 grudnia 1991 we Wrocławiu) – polski uczony, lekarz weterynarii, specjalista mikrobiologii żywności, profesor Akademii Rolniczej w Szczecinie i Akademii Rolniczej we Wrocławiu, rektor uczelni szczecińskiej.
Życiorys.
Do szkół uczęszczał w rodzinnym Lwowie, uzyskując maturę w 1943; w tymże roku podjął naukę w zawodzie weterynarza w szkole wyższej we Lwowie, ówcześnie działającej pod nazwą Tierärztliche Fachkurse. Pracował zarazem w Instytucie Behringa. Po zajęciu Lwowa przez armię radziecką dołączył do 1 Armii Wojska Polskiego, w szeregach której odbył szlak bojowy do Berlina. Zdemobilizowany, we wrześniu 1945 wznowił studia weterynaryjne, początkowo w Lublinie. W styczniu 1946 przeniósł się do Wrocławia, dyplom lekarza weterynarii na Wydziale Medycyny Weterynaryjnej Uniwersytetu i Politechniki we Wrocławiu uzyskując w lutym 1950.
Po studiach związany był zawodowo z Państwowym Zakładem Higieny, początkowo w Zakładzie Badania Żywności i Przedmiotów Użytku Filii Morskiej w Gdyni, potem w centrali warszawskiej. W 1959 obronił rozprawę doktorską, dwa lata później habilitował się we Wrocławiu, przedstawiając dysertację na temat mechanizmów i diagnostyki toksynotwórczości szczepów "Clostridium perfringens", powodujących zatrucia pokarmowe. Jako docent przyjął obowiązki kierownika Katedry Mikrobiologii Rybackiej na Wydziale Rybackim Wyższej Szkoły Rolniczej w Olsztynie. Przypadło mu w udziale zadanie zorganizowanie od podstaw tej katedry; uczestniczył także w tworzeniu Zakładu Higieny Weterynaryjnej w Olsztynie. Od 1962 roku należał do PZPR. W latach 1963–1966 pełnił funkcję prodziekana Wydziału Rybackiego, w 1966 został dziekanem; w tym czasie stanął przed kolejnym znaczącym zadaniem organizacyjnym — przeniesieniem Wydziału na Wyższą Szkołę Rolniczą w Szczecinie, gdzie też kontynuował wykonywanie obowiązków dziekana do końca kadencji w 1969. Był już wówczas profesorem nadzwyczajnym (nominacja w 1968). W latach 1969–1972 był rektorem uczelni szczecińskiej, przemianowanej na Akademię Rolniczą. Te obowiązki łączył z dyrektorowaniem Uczelniano-Przemysłowemu Instytutowi Technologii Żywności Pochodzenia Morskiego (1970–1971). Kierował także do 1979 Zakładem Mikrobiologii Żywności. W 1975 uzyskał tytuł profesora zwyczajnego.
W 1979 przeniósł się na Akademię Rolniczą we Wrocławiu, gdzie był kierownikiem Zakładu Mikrobiologii Żywności i Higieny Przetwórstwa, a od 1984 kierownikiem Katedry Higieny Produktów Zwierzęcych na Wydziale Weterynaryjnym. Na uczelni wrocławskiej pracował do końca życia.
Ogłosił przeszło 160 publikacji z zakresu mikrobiologii żywności. Pierwsze prace, jeszcze w okresie pracy w Państwowym Zakładzie Higieny, pisał wspólnie z profesorem Józefem Borowikiem na temat kryteriów oceny świeżości oraz wydłużenia okresu przechowalności świeżych ryb morskich. Kierował przygotowaniem szeregu prac magisterskich (także rozpraw doktorskich), omawiających rolę mikroorganizmów jako czynnika decydującego o walorach konsumpcyjnych żywności, a także ważnego w kontekście bezpieczeństwa spożycia żywności; większość tematów dotyczyła żywności pochodzenia morskiego. Przez kilka lat toczył (z powodzeniem) spór naukowy z francuskim autorytetem w dziedzinie mikrobiologii Henri Chaftelem na temat ekstremalnej odporności termicznej gronkowca "Staphylococcus aureus". Publikacje Zaleski ogłaszał m.in. „Acta Ichthyologica et Piscatoria”, „Acta Microbiologica Polonica”, „Acta Alimentaria”, „Rocznikach Państwowego Zakładu Higieny”, „Die Nahrung”, „Journal of Food Sciences”, „Annales de'l Institut Pasteur de Lille”. Podręczniki akademickie "Mikrobiologia żywności pochodzenia morskiego" (1978) oraz "Mikrobiologia żywności pochodzenia zwierzęcego" (1985) ugruntowały jego pozycję jako prekursora mikrobiologii żywności w Polsce. W dorobku miał również 18 patentów, wdrażanych w Polsce i za granicą, np. dotyczących przetworu krwi zwierzęcej.
W Szczecinie organizował kilka znaczących spotkań naukowych — Krajową Konferencję „Nowoczesne kierunki i metody badań w mikrobiologii żywności” (maj 1976), sympozjum międzynarodowe „Food as an Ecological Environment for Pathogenic and Index Micro-organisms” (wrzesień 1977), XIX Ogólnopolski Zjazd Polskiego Towarzystwa Mikrobiologów „Drobnoustroje a człowiek. Środowisko i gospodarka narodowa” (wrzesień 1979). Opiekował się około 200 pracami magisterskimi, wypromował 26 doktorów.
Przez wiele lat brał udział w pracach Komitetu Mikrobiologii przy Wydziale II Polskiej Akademii Nauk. Reprezentował Polskie Towarzystwo Mikrobiologów w Komitecie Mikrobiologii Żywności i Higieny Międzynarodowej Unii Towarzystw Mikrobiologicznych oraz był członkiem komitetu redakcyjnego „International Journal of Food Microbiology”.
Przez współpracowników zapamiętany został jako pasjonat eksperymentu naukowego, wizjoner, a zarazem człowiek ciepły i wyrozumiały, także dla studentów, których umiejętnie zachęcał do pracy naukowej oraz potrafił zainteresować swoimi wykładami.
Zmarł we Wrocławiu 24 grudnia 1991. Pochowany na cmentarzu Powązki Wojskowe w Warszawie (kwatera AII-6-24).

</doc>
<doc id="1747725" url="https://pl.wikipedia.org/wiki?curid=1747725" title="Oscar Marcenaro">
Oscar Marcenaro



</doc>
<doc id="1747726" url="https://pl.wikipedia.org/wiki?curid=1747726" title="Rigi">
Rigi

Rigi – szczyt w Prealpach Szwajcarskich, części Alp Zachodnich. Leży w Szwajcarii w kantonie Schwyz. Nazwa stanowi skrót pochodzący od łacińskiego wyrażenia "Regina montium" (pol. "Królowa Gór"). Na szczycie znajduje się stacja przekaźnikowa radiowo-telewizyjna szwajcarskiego operatora SRG SSR idée suisse z wysokim masztem oraz automatyczna stacja meteorologiczna.
Z uwagi na swoje usytuowanie tuż ponad Jeziorem Czterech Kantonów i rozciągającą się ze szczytu imponującą panoramę Rigi już w XVIII w. była celem licznych wycieczek turystycznych. Obecnie prowadzą nań dwie linie kolei zębatej () oraz jedna kolej linowa. W zimie jest tu ruchliwy ośrodek narciarstwa zjazdowego.
Z górą związane są legendarne postacie - Chlyni Lüüt.

</doc>
<doc id="1747747" url="https://pl.wikipedia.org/wiki?curid=1747747" title="Chenopodium urbicum">
Chenopodium urbicum



</doc>
<doc id="1747749" url="https://pl.wikipedia.org/wiki?curid=1747749" title="Kościół Matki Bożej Różańcowej w Rusowie">
Kościół Matki Bożej Różańcowej w Rusowie

Kościół Matki Bożej Różańcowej w Rusowie jest jedną z najstarszych świątyń chrześcijańskich na Pomorzu, dziś liczy sobie ponad 600 lat. Pełni funkcję kościoła filialnego rzymskokatolickiej parafii Podwyższenia Krzyża Świętego w Ustroniu Morskim. 
Jest niewątpliwie cennym zabytkiem a nawet pomnikiem średniowiecznej architektury sakralnej. W kościele prawdopodobnie znajdowały się niewielkie organy piszczałkowe, jednak obecnie brak na ten temat konkretnych informacji.
Lokalizacja.
Kościół usytuowano dokładnie na osi wschód-zachód, czyli jest on zwrócony miejscem przeznaczonym na główny ołtarz, na Jerozolimę - Grób Pański. 
Architektura.
Wieża i nawa są masywne, zbudowane z kamieni polnych i cegieł łączonych na zaprawę wapienną, mury częściowo zostały otynkowane. Obiekt powstał na rzucie prostokąta, jest jednonawowy z niewydzielonym prezbiterium. Uwagę zwraca masywna wieża zwieńczona wysokim hełmem ostrosłupowym przylegająca do nawy od strony zachodniej. Jej wielkość oraz liczne otwory okienne świadczą o tym, że służyła celom obronnym. Wnętrze świątyni rozświetlają ostrosłupowe okna, do środka prowadzą dwa uskokowe gotyckie portale od strony wieży i południowej ściany. Kościół nie jest sklepiony, mimo że ma przypory i posiada strop drewniany.
Wyposażenie.
Przez pewien czas po wojnie ściany zdobiły trzy stare obrazy olejne: „Chrystus na krzyżu wśród łotrów”, „Pieta” i „Grosz czynszowy”, które obecnie znajdują się w Muzeum Pomorza Środkowego w Słupsku.
Zwiedzanie kościoła.
W kościele odprawiana jest jedna msza w tygodniu – w niedzielę o godzinie 12:00. Nie oznacza to jednak, że obiektu nie można zwiedzać w pozostałym czasie. Klucze do kościoła znajdują się w położonym niedaleko gospodarstwie nr 13, obok sklepu. Jego mieszkańcy chętnie zaprowadzą do kościoła każdego, kto się do nich zgłosi.

</doc>
<doc id="1747755" url="https://pl.wikipedia.org/wiki?curid=1747755" title="Frankie Valli">
Frankie Valli

Frankie Valli (właściwie Francesco Stephen Castelluccio, ur. 3 maja 1934 w Newark w stanie New Jersey) – amerykański piosenkarz, były frontman zespołu The Four Seasons. Karierę solową rozpoczął w 1967, ale jeszcze przez kilka lat współpracował z macierzystym zespołem. Jego najbardziej znanymi utworami solowymi są "Can't Take My Eyes Off You" (1967) oraz "My Eyes Adored You" (1975). Ta druga piosenka dotarła na sam szczyt listy przebojów Billboard Hot 100.
Wystąpił także gościnnie w piątym sezonie Rodziny Soprano jako Rusty Millio.

</doc>
<doc id="1747766" url="https://pl.wikipedia.org/wiki?curid=1747766" title="Nagroda Satelita dla najlepszej aktorki w filmie dramatycznym">
Nagroda Satelita dla najlepszej aktorki w filmie dramatycznym

Laureaci Satelity w kategorii najlepsza aktorka dramatyczna:
Lata 90.
1996: Frances McDormand – "Fargo" jako Marge Gunderson
nominacje:
1997: Judi Dench – "Jej wysokość Pani Brown" jako Wiktoria
nominacje:
1998: Cate Blanchett – "Elizabeth" jako Elżbieta I Tudor
nominacje:
1999: Hilary Swank – "Nie czas na łzy" jako Brandon Teena
nominacje:
2000–2009.
2000: Ellen Burstyn – "Requiem dla snu" jako Sara Goldfarb
nominacje:
2001: Sissy Spacek – "Za drzwiami sypialni" jako Ruth Fowler
nominacje:
2002: Diane Lane – "Niewierna" jako Connie Sumner
nominacje:
2003: Charlize Theron – "Monster" jako Aileen Wuornos
nominacje:
2004: Hilary Swank – "Za wszelką cenę" jako Maggie Fitzgerald
nominacje:
2005: Felicity Huffman – "Transamerica" jako Bree
nominacje:
2006: Helen Mirren – "Królowa" jako Elżbieta II
nominacje:
2007: Marion Cotillard – "Niczego nie żałuję – Edith Piaf" jako Édith Piaf
nominacje:
2008: Angelina Jolie – "Oszukana" jako Christine Collins
nominacje:
2009: Shohreh Aghdashloo − "Ukamienowanie Sorayi M." jako Zahra
nominacja:
2010–2019.
2010: Noomi Rapace – "" jako Lisbeth Salander
nominacje:

</doc>
<doc id="1747771" url="https://pl.wikipedia.org/wiki?curid=1747771" title="Ka-60">
Ka-60

Ka-60 Kasatka (Orka) – rosyjski śmigłowiec wielozadaniowy wyprodukowany przez Kamowa pod koniec lat 90. XX wieku.
Historia.
W 1987 roku zakończono eksploatację śmigłowców Mi-4. Przy braku tej bardzo szeroko wykorzystywanej przez siły zbrojne Związku Radzieckiego maszyny, ładunki o masie od 1000 do 2500 kg musiały być przewożone przez średnie i ciężkie śmigłowce transportowe. Było to nieopłacalne i nieekonomiczne, dlatego już w 1983 roku w biurze Kamowa rozpoczęto pracę nad nowym śmigłowcem, który mógłby przejąć zadania transportowe od Mi-4 i odciążyć w ten sposób również szeroko stosowane do tego typu zadań śmigłowce Mi-8. Projekt nowej maszyny gotowy był w 1990 roku. Kryzys początku lat 90. i upadek Związku Radzieckiego spowodował, że gotowy prototyp po raz pierwszy zademonstrowano publicznie 29 lipca 1998 roku i w tym samym roku, w grudniu, śmigłowiec wykonał swój pierwszy lot.
W kwietniu 2011 roku Rosjanie podpisali porozumienie z francuskim producentem silników Turbomeca na dostawę silników Ardiden 3G. Pierwsze dwa komplety silników i przekładni producent otrzymał w 2013 roku, jednostki przeznaczone są dla latającego prototypu Ka-62 i maszyny do prób naziemnych. Wobec niewprowadzenia do produkcji seryjnej silników RD-600 to właśnie francuskie jednostki napędowe mają zostać zastosowane na ich miejsce. W 2015 roku ma ruszyć produkcja seryjna wersji cywilnej Ka-62 i to ona będzie rozwijana jako pierwsza, dopiero na jej bazie powstaną wersje wojskowe Ka-60. Ka-62 poza nowymi francuskimi silnikami mają również dostać nowe, pięciołopatowe łopaty głównego wirnika oraz nowe wyposażenie kabiny. Również wersja wojskowa Ka-60 ma zostać wyposażona w silniki Ardiden 3G. 14 grudnia 2012 roku, brazylijska firma Atlas Táxi Aéro zamówiła siedem maszyn Ka-62 z opcją na kolejne siedem z rozpoczęciem dostaw w 2015 roku a podczas trwania Salonu Lotniczo Kosmicznego MAKS w 2013 roku, kolumbijska firma Vertical de Aviacion podpisała list intencyjny na dostawę pięciu śmigłowców Ka-62, których dostawa również ma się rozpocząć w 2015 roku.
Konstrukcja.
Śmigłowiec w odróżnieniu od większości maszyn Kamowa wykonany jest w układzie jednowirnikowym z czterołopatowym wirnikiem głównym zbudowanym z kompozytów i jedenastołopatowym śmigłem ogonowym typu wentylatorowego, zabudowanego w stateczniku. Maszyna ma podwozie kołowe, główne zamontowane po obu stronach kadłuba oraz kółko ogonowe pod kadłubem. Z tyłu kadłuba zamontowane są nieruchome stateczniki poziome z dodatkowymi pionowymi powierzchniami stabilizującymi. Ka-60 może wykonywać loty w każdych warunkach pogodowych w dzień i w nocy. Posiada klimatyzowaną kabinę dającą załodze możliwość wykonywania zadań w warunkach skażenia środowiska. Śmigłowiec napędzany jest dwoma silnikami turbinowymi RD-600W. Maszyna ma zwartą budowę w układzie o obniżonej widzialności optycznej i w podczerwieni. Wyloty gorących gazów z silników skierowane są ku górze i dodatkowo rozpraszane przez wirnik główny. Dużą wagę w konstrukcji Ka-60 położono na bezpieczeństwo pracy załogi i pasażerów. W przypadku upadku na ziemię, sterownice, pedały i dźwignie sterujące są automatycznie chowane aby nie doszło do zranienia pilotów przez wystające elementy wyposażenia kabiny. Cięgła systemu sterowania i wały transmisyjne mogą pracować nawet po bezpośrednim trafieniu pociskiem kalibru 12,7 mm. Łopaty wirnika głównego pracują po trafieniu pociskiem kalibru 23 mm.

</doc>
<doc id="1747772" url="https://pl.wikipedia.org/wiki?curid=1747772" title="Hannes Hafstein">
Hannes Hafstein

Hannes Þórður Pétursson Hafstein (ur. 4 grudnia 1861 w Möðruvellir, zm. 13 grudnia 1922 w Reykjavíku) – islandzki polityk i poeta. W 1904 roku został pierwszym premierem Islandii i pierwszym Islandczykiem mianowanym jako członek Gabinetu Danii jako Minister ds. Islandii oraz jako członek Gabinetu Deuntzner odpowiadając za islandzki parlament Althing.
Urodził się na farmie Möðruvellir w dolinie Hörgárdalur na Islandii. Jego rodzicami byli: Pétur Havstein (17 lutego 1812 – 24 czerwca 1875) Gubernator Północnej i Wschodniej Islandii oraz Kristjana Gunnarsdóttir Havstein (20 września 1836 – 24 lutego 1927) siostra dyrektora pierwszego banku na Islandii Tryggvi Gunnarssona.
Ukończył edukację na Islandii (Stúdentspróf) w 1880 roku po czym skończył prawo na Uniwersytecie w Kopenhadze w 1886. Był posłem to Althingu w latach 1900–1901, 1903-1915 i 1916-1922. Brał udział w jego ostatnim posiedzeniu w 1917 roku.
Został premierem Islandii 1 lutego 1904, i pozostał nim do 31 marca 1909. Następnie pełnił funkcję prezesa Banku Islandii. W 1912 został wybrany przewodniczącym Althingu, po czym znów wrócił na stanowisko prezesa Banku Islandii. Był także aktywnym pisarzem i poetą. Współtwórca realizmu w literaturze islandzkiej, od 1882 związany z pismem Verðandi. Niespodziewana śmierć w 1922 roku przerwała jego polityczną karierę. Hannes Hafstein zmarł w Reykjaviku 13 grudnia 1922.

</doc>
<doc id="1747774" url="https://pl.wikipedia.org/wiki?curid=1747774" title="Nemzeti Bajnokság I (2008/2009)">
Nemzeti Bajnokság I (2008/2009)

Sezon 2008/2009 był 106. sezonem Nemzeti Bajnokság I - najwyższej klasy rozgrywkowej na Węgrzech w piłce nożnej. Rozgrywki odbyły się w terminie pomiędzy 25 lipca 2008 a 30 maja 2009. Liga liczyła 16 zespołów. Tytułu nie obroniła drużyna . Nowym mistrzem Węgier został zespół .
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Najlepsi strzelcy.
"Źródło: adatbank.mlsz.hu"

</doc>
<doc id="1747777" url="https://pl.wikipedia.org/wiki?curid=1747777" title="Kolej Leśna Puszczy Białowieskiej – Hajnówka">
Kolej Leśna Puszczy Białowieskiej – Hajnówka

Kolej Leśna Puszczy Białowieskiej – Hajnówka – kolejka wąskotorowa budowana na terenie Puszczy Białowieskiej w latach 1916–1957. Budowę rozpoczęli Niemcy podczas I wojny światowej. Obecnie kolejka ma charakter turystyczny.
Historia.
Celem budowy kolei wąskotorowej była eksploatacja lasów Białowieskich oraz zapewnienie transportu ściętych drzew do tartaku. Budowę rozpoczęli Niemcy w 1916 r., którzy okupowali te tereny. Do budowy wykorzystano przymusową siłę roboczą – jeńców wojennych. Niemcy potrzebowali drewna, wybudowali nawet w Białowieży i innych okolicznych miejscowościach tartaki i stolarnie, a w Hajnówce fabrykę półproduktów chemicznych z drewna. Do zakończenia I wojny światowej wybudowano 85 km torów (na trasach: Hajnówka-Masiewo, Hajnówka-Starzyna, Hajnówka-Stara Białowieża, Białowieża-Czoło i odgałęzienia), oraz kolejki przenośne o łącznej długości 180–200 km. W okresie wojny Niemcy wycięli i wywieźli z puszczy ok. 5 milionów m³ drewna.
Na przestrzeni lat 1920–1939 budowa kolejnych torów i koniecznej infrastruktury nadal trwała i do wybuchu II wojny światowej łączna długość tras wynosiła ok. 360 km, w tym 200 km odcinków stałych, a kolej wąskotorowa dysponowała 24 parowozami. Rocznie z puszczy wywożono ok. 1 mln m³ drewna. W warsztatach naprawczych wykonywano naprawy główne parowozów. Trasa jednotorowej kolei obejmowała prawie całą Puszczę Białowieską.
Podczas II wojny światowej kolejka służyła okolicznej ludności do transportu i łączności, następnie okupanci wykorzystali ją do walki z partyzantami i dalszej wycinki lasów.
Po odzyskaniu niepodległości i ustanowieniu granic, po stronie polskiej pozostało ok. 180 km torów. Zniszczenia wojenne odbudowano i kolejka ponownie stała się środkiem transportu drewna dla miejscowego przemysłu. W okresie lat 60 przewożono nią rocznie ok. 200 000 m³ drewna.
W 1974 r. zakończono eksploatację 12 parowozów i zastąpiono je 9 lokomotywami spalinowymi V10C o mocy 102 KM produkcji wschodnioniemieckiej. W latach 1991–1992 zakończono przemysłową eksploatację kolejki, a na 75. rocznicę utworzenia kolejki uruchomiono trasę osobową o charakterze turystycznym Hajnówka-Topiło. W 1991 roku z okazji rocznicy na trasę wrócił parowóz oraz wydano folder informacyjny. W warsztatach kolejki zbudowano na ten cel tabor do przewozu osób. W 1996 roku otworzono drugą, krótszą trasę Hajnówka-Postołowo.
Obecnie.
Leśna kolejka wąskotorowa może kursować przez cały rok, jednak planowane przejazdy odbywają się w ciągu lata: W okresie od 27 lipca do 30 sierpnia 2020 w każdy wtorek, czwartek, piątek, sobotę i niedzielę o godz.10:00 i 14:00 – i w okresie od 3 września do 29 września 2020 w każdy czwartek i sobotę o godz. 10:00 i 14:00. Kolejka może kursować na 2 trasach w zależności od liczby chętnych. Kolejki leśne oferują również prywatne, komercyjne przejazdy dla zorganizowanych grup. Możliwe jest wówczas podłączenie do pociągu parowozu zamiast lokomotywy spalinowej oraz zainscenizowanie napadu – kontrola dokumentów przez białoruskich pograniczników. Napadająca grupa przebrana jest w odpowiednie stroje, uzbrojona w broń i posługuje się jedynie językiem rosyjskim lub białoruskim.
Trasa kolejki.
Godzinna trasa kolejki przebiega cały czas przez las Białowieski oraz niewielkie polany.
Kolejka kursuje z prędkością 15 km/h. Szerokość toru 600 mm.
Na terenie stacji Hajnówka Wąskotorowa znajduje się zabytkowy parowóz z 1918 typu HF do przewożenia drewna wraz z wagonikami, budynek stacji z kasą, toalety, peron stacji oraz wiata nad peronem.
Na terenie Topiła również znajduje się zabytkowy parowóz Las47 do przewożenia drewna wraz z wagonikami, peron stacji oraz wiata nad peronem.

</doc>
<doc id="1747778" url="https://pl.wikipedia.org/wiki?curid=1747778" title="Elliðaey">
Elliðaey

Elliðaey – trzecia pod względem wielkości wyspa archipelagu Vestmannaeyjar, o powierzchni 0,45 km². "Powstała" w wyniku erupcji wulkanu 5-6 tysięcy lat temu. Znajduje się w północno-wschodniej części archipelagu. W najwyższym punkcie wznosi się 114 m n.p.m.
Około 300 lat temu wyspę zamieszkiwało kilka rodzin, które trudniły się hodowlą bydła, rybołówstwem i polowaniami na maskonury. Ostatni mieszkańcy opuścili wyspę w 1930 roku. Obecnie sezonowo wypasane są tu owce.
W 1953 roku na Elliðaey lokalne stowarzyszenie łowieckie wybudowało na wyspie niewielki domek myśliwski, wykorzystywany przez członków podczas polowań na maskonury. Nie posiada on kanalizacji i elektryczności, za to ma saunę. Woda w saunie pochodzi z systemu zbierania deszczu.
W 2000 roku, ówczesny premier Islandii chciał podarować wyspę islandzkiej piosenkarce Björk, w ramach podziękowania za promowanie kraju na arenie międzynarodowej. Inicjatywa ta nie spodobała się jednak obywatelom Islandii, dlatego polityk wycofał się z tego pomysłu.

</doc>
<doc id="1747779" url="https://pl.wikipedia.org/wiki?curid=1747779" title="Jacek Wiąckowski">
Jacek Wiąckowski

Jacek Przemysław Wiąckowski (ur. 18 czerwca 1931 w Przemyślu, zm. 23 marca 2000 w Warszawie) – polski chemik. Sferą jego zainteresowania była technologia chemiczna, ochrona radiologiczna, technika izotopów promieniotwórczych, ochrona środowiska, profilaktyka pożarowa, ratownictwo chemiczne oraz zarządzanie ryzykiem.
Życiorys.
Jacek Wiąckowski był absolwentem Uniwersytetu Poznańskiego (1953). Naukę kontynuował na Wydziale Rolniczo-Leśnym Akademii Rolniczej w Poznaniu (doktor nauk rolniczo-leśnych 1960), Politechnice Krakowskiej (doktor nauk technicznych 1969).
W 1954 został członkiem Polskiego Towarzystwa Chemicznego.
W latach 1953–1963 pracował w Instytucie Technologii Drewna w Poznaniu. W latach 1963–1965 pracował w Akademii Górniczo-Hutniczej w Krakowie, w Katedrze Fizyki i Studium Technologii Izotopów Promieniotwórczych. Jednocześnie w latach 1963–1969 kierował Pracownią Badań Izotopowych Akademii Rolniczej w Krakowie. Od 1969 był docentem.
W latach 1969–1972 był pełnomocnikiem ds. siarki Ministerstwa Przemysłu Chemicznego.
Był dyrektorem naczelnym Centralnego Laboratorium Kopalnych Surowców Chemicznych (1969–1970), zajmował również kierownicze stanowisko w Zakładach Przemysłu Siarkowego „Siarkopol” w Machowie k. Tarnobrzega (1970–1972).
Następnie kontynuował karierę naukową. Kierował Zespołem Profilaktyki Pożarowej (1972–1974), a następnie Zakładem Ochrony Przeciwpożarowej w Szkole Głównej Służby Pożarniczej. Współpracował z Wydziałem Pożarniczym w Lund (Szwecja). Był założycielem i prezesem Komitetu Naukowo-Technicznego Naczelnej Organizacji Technicznej ds. Zabezpieczeń Przeciwpożarowych i Przeciwwybuchowych.
Od 1974 r. był profesorem nadzwyczajnym Politechniki Warszawskiej. W 1990 r. uzyskał tytuł profesora i został profesorem zwyczajnym Szkoły Głównej Służby Pożarniczej.
Zmarł 23 marca 2000 w Warszawie, został pochowany na cmentarzu wojskowym na Powązkach (kwatera HV-1-5).
Wybrane publikacje.
Profesor Wiąckowski był autorem 197 publikacji naukowych, m.in.:

</doc>
<doc id="1747780" url="https://pl.wikipedia.org/wiki?curid=1747780" title="Wojciech Dąbrowski (filozof)">
Wojciech Dąbrowski (filozof)

Wojciech Dąbrowski – polski XVII-wieczny uczony, dwukrotny rektor Akademii Krakowskiej (1679 i 1681).
Był dziekanem Wydziału Filozoficznego Akademii Krakowskiej w okresie, gdy studiował tam późniejszy król polski Jan Sobieski. Przypisywane mu jest przepowiedzenie studentowi Janowi korony królewskiej. W latach 1679 i 1681 dwukrotnie na krótko rektor Akademii. U schyłku jego życia, w 1683 r., osobiście odwiedził go król Jan III Sobieski, zatrzymując się na krótko w Krakowie w trakcie marszu na Wiedeń.

</doc>
<doc id="1747785" url="https://pl.wikipedia.org/wiki?curid=1747785" title="Erpetosuchus">
Erpetosuchus

Erpetosuchus – rodzaj niewielkiego archozaura o niepewnej pozycji filogenetycznej. Żył w późnym triasie na terenie dzisiejszych Europy i Ameryki Północnej. Został opisany w 1894 roku przez E. T. Newtona w oparciu o kompletną czaszkę wraz z żuchwą oraz fragmenty szkieletu pozaczaszkowego (BMNH R3139) pochodzące z formacji Lossiemouth Sandstone w północno-wschodniej Szkocji. Newton zaklasyfikował "Erpetosuchus" do tekodontów. W 2000 roku Paul Olsen, Hans-Dieter Sues i Mark Norell opisali niekompletną czaszkę (AMNH 29300) należącą do "Erpetosuchus". Odkryto ją w 1995 w datowanych na noryk, około 212 mln lat, osadach formacji New Haven w stanie Connecticut. Długość czaszki opisanej przez Olsena i współpracowników jest szacowana na 65–70 mm. "Erpetosuchus" miał niską, długą czaszkę. Na przodzie szczęk znajdowało się niewiele zębów. Zęby są smukłe, stożkowate i zakrzywione – mierzą od 2 do 6 mm długości. Uzębienie wskazuje, że "Erpetosuchus" był drapieżnikiem polującym prawdopodobnie na niewielkie bezkręgowce. Nie jest pewne, czy kończyny przednie były wykorzystywane do poruszania się. Według Michaela Bentona i Alicka Walkera "Erpetosuchus" mógł być dwunożnym biegaczem. Nie odnaleziono kości kończyn tylnych, więc hipoteza ta nie może zostać potwierdzona. Ogólne proporcje "Erpetosuchus" są jednak podobne, jak u dwunożnych archozaurów, takich jak krokodylomorf "Terrestrisuchus", przedstawiciel grupy Avemetatarsalia "Scleromochlus", dinozauromorfy "Lagerpeton" i "Marasuchus" oraz bazalne dinozaury.
"Erpetosuchus" został przez E. T. Newtona zaklasyfikowany do grupy tekodontów. Po upowszechnieniu się metod kladystycznych w badaniu filogenezy tekodonty zostały uznane za takson parafiletyczny, obejmujący różne grupy bazalnych archozaurów i jako taki nie był wyróżniany przez większość autorów. "Erpetosuchus" był umieszczany na drzewie filogenetycznym w różnych miejscach, jednak przeważnie z analiz wynikało, że był on przedstawicielem kladu Pseudosuchia (obejmującego krokodyle i archozaury bliżej spokrewnione z nimi niż z ptakami), a w obrębie tego kladu należał do najbliższych krewnych krokodylomorfów. Według analizy filogenetycznej przeprowadzonej przez Olsena i współpracowników "Erpetosuchus" stanowi takson siostrzany krokodylomorfów. Podobny wynik przyniosła analiza Bentona i Walkera oraz Brusattego i współpracowników (2010). Bliskiego pokrewieństwa "Erpetosuchus" i krokodylomorfów nie potwierdziła natomiast analiza przeprowadzona przez Nesbitta i Butlera (2012). Według tej analizy "Erpetosuchus" był taksonem siostrzanym do środkowotriasowego afrykańskiego gatunku "Parringtonia gracilis". Na drzewie ścisłej zgodności oba te taksony tworzyły klad (Erpetosuchidae) będący w nierozwikłanej politomii z kladem Avemetatarsalia, rodzajami "Turfanosuchus" i "Gracilisuchus", rodziną Ornithosuchidae, kladem obejmującym aetozaury i rodzaj "Revueltosaurus" oraz z kladem obejmującym rodzaj "Ticinosuchus" i grupę Paracrocodylomorpha (obejmującą "rauizuchy" i krokodylomorfy). Aby Erpetosuchidae stały się siostrzane do krokodylomorfów konieczne jest wydłużenie drzewa filogenetycznego aż o 13 stopni w stosunku do najbardziej parsymonicznego. Gdy w analizie nie uwzględniono rodzajów "Gracilisuchus" i "Turfanosuchus" uzyskano drzewo filogenetyczne, na którym Erpetosuchidae są przedstawicielami Pseudosuchia siostrzanymi do kladu obejmującego "Revueltosaurus" i aetozaury; wsparcie dla takiej ich pozycji filogenetycznej jest jednak słabe. Na drzewie zgodności wygenerowanym metodą konsensusu Adamsa Erpetosuchidae są w nierozwikłanej politomii z kladami Avemetatarsalia i Pseudosuchia.
Paleoekologia.
Późnotriasowe stanowiska zawierające skamieniałości gadów są istotne, gdyż dokumentują zmiany zachodzące w ekosystemach, kiedy synapsydy, bazalne archozaury i rynchozaury były zastępowane przez faunę zdominowaną przez dinozaury. Przykładem takiego stanowiska jest formacja Lossiemouth Sandstone, w której odkryto holotyp "Erpetosuchus granti". Oprócz szczątków skleromochla odkryto tam również skamieniałości przedstawicieli siedmiu innych rodzajów gadów. Najliczniejszymi kręgowcami na terenie formacji Lossiemouth Sandstone w późnym triasie były rynchozaur "Hyperodapedon" i aetozaur "Stagonolepis", będące średniej wielkości roślinożercami, stanowiły po około 25% ogólnej liczby zwierząt. Dominującym drapieżnikiem tamtejszych ekosystemów był "Ornithosuchus" (10%) – duże osobniki prawdopodobnie były w stanie zagrozić obu tym roślinożercom. "Leptopleuron", niewielki przedstawiciel grupy Procolophonidae, także należał do najpospolitszych kręgowców formacji Lossiemouth Sandstone – osobniki należące do tego rodzaju stanowiły 23% tamtejszej fauny kręgowców. Inne nieduże owadożerne gady – mierzące 15–25 cm długości sfenodont "Brachyrhinodon" i "Scleromochlus" również były stosunkowo rzadkie – stanowiły odpowiednio 9% i 5% ogólnej liczby zwierząt. Zagrażały im młode ornitozuchy i bardzo rzadkie archozaury: dinozauromorf "Saltopus" (1%) oraz "Erpetosuchus" (2%). W formacji Lossiemouth nigdy nie odnaleziono skamieniałości żadnych roślin.
Formacja New Haven, w której odkryto czaszkę "Erpetosuchus", jest datowana na noryk. Olsen i współpracownicy spekulują, że obecność szczątków "Erpetosuchus" w noryckich osadach może oznaczać, iż w rzeczywistości pochodzą one nie z noryku, lecz z karniku, tak jak formacja Lossiemouth Sandstone. Ta hipoteza została jednak przez nich uznana za mało prawdopodobną. Innym możliwym wyjaśnieniem jest większy niż wcześniej sądzono zasięg biostratygraficzny "Erpetosuchus" lub pochodzenie osadów Lossiemouth Sandstone z noryku, a nie karniku. W formacji New Haven odkryto również skamieniałości aetozaura "Stegomus", "Hypsognathus" z grupy Procolophonidae oraz niezidentyfikowanych sfenodontów i fitozaurów.

</doc>
<doc id="1747786" url="https://pl.wikipedia.org/wiki?curid=1747786" title="Postcards from America">
Postcards from America



</doc>
<doc id="1747788" url="https://pl.wikipedia.org/wiki?curid=1747788" title="James Gurney">
James Gurney

James Gurney (ur. 14 czerwca 1958) – amerykański rysownik-ilustrator, pisarz, twórca fantastycznego świata Dinotopii i autor poczytnej książki dla dzieci i młodzieży o tej samej nazwie oraz jej kontynuacji "Dinotopia. Wyprawa do Czandary". Na podstawie jego książek powstał serial fabularny "Dinotopia" w reż. Marco Brambilla, oraz film animowany .
Karierę zaczynał jako pomocnik przy animacji pełnometrażowego filmu "Fire an Ice" z 1989 r. Jest autorem blisko 70 okładek do książek, a także autorem ilustracji ukazujących starożytność do artykułów z czasopisma "National Geographic". Jego prace wystawiało Stowarzyszenie Ilustratorów i Park Avenue Atrium w Nowym Jorku, Muzeum Historii Naturalnej Cleveland, National Geographic Society oraz Muzeum Sztuki Delaware. Jest laureatem wielu prestiżowych nagród artystycznych w tym między innymi Best of Show na Światowym Kongresie Science Fiction 1989.
Jest mężem artystki Jenette Gurney.

</doc>
<doc id="1747789" url="https://pl.wikipedia.org/wiki?curid=1747789" title="Radio MEGA">
Radio MEGA



</doc>
<doc id="1747790" url="https://pl.wikipedia.org/wiki?curid=1747790" title="Jan Żółkiewski">
Jan Żółkiewski

Jan Żółkiewski (zm. 26 kwietnia 1623 w Żółkwi) – polski szlachcic, starosta hrubieszowski, jaworowski, syn hetmana Stanisława Żółkiewskiego i Reginy z Herburtów. Pod dowództwem ojca brał udział w wyprawie cecorskiej; ciężko ranny, dostał się do niewoli tureckiej. Wykupiony z niej przez matkę razem ze zwłokami ojca, zmarł krótko po powrocie do Polski. Pochowany w Kolegiacie św. Wawrzyńca w Żółkwi.

</doc>
<doc id="1747791" url="https://pl.wikipedia.org/wiki?curid=1747791" title="Dan Bucatinsky">
Dan Bucatinsky

Daniel „Dan” Bucatinsky (ur. 22 września 1965 w Nowym Jorku) – amerykański aktor, scenarzysta, producent telewizyjny i filmowy. Wystąpił w roli Jamesa Novaka w serialu Shondy Rhimes "Skandal" (2012–2015), za którą zdobył nagrodę Primetime Emmy dla najlepszego aktora gościnnego w serialu dramatycznym w 2013.
Życiorys.
Urodził się w Nowym Jorku jako syn Myriam i Julio. Jego rodzice urodzili się w Argentynie, mieli pochodzenie żydowskie, polskie i rosyjskie. Absolwent prestiżowego Vassar College w Poughkeepsie w stanie Nowy Jork. Biegle mówi po francusku i hiszpańsku.
W połowie lat dziewięćdziesiątych rozpoczął karierę aktorską. Gościnnie występuje w popularnych telewizyjnych serialach, jak "Chirurdzy" ("Grey's Anatomy") czy "Para nie do pary" ("Will &amp; Grace"). W 2001 roku wyprodukował komedię romantyczną "All Over the Guy", do której napisał także scenariusz; w filmie wystąpił w roli głównej, jako neurotyczny syn małżeństwa psychiatrów Eli Wyckoff. Aktualnie zajmuje się produkcją (głównie wykonawczą i pomocniczą) amerykańskich seriali, takich jak "Szminka w wielkim mieście" ("Lipstick Jungle"). W 2010 zadebiutował jako reżyser, zajmując się reżyserią dwóch odcinków serialu internetowego "Web Therapy". Kontynuuje także pracę aktora. Pojawił się jako Jerome Sokoloff w telewizyjnym odpowiedniku "Web Therapy", nadawanym przez stację Showtime. Za gościnną rolę Jamesa Novaka w serialu dramatycznym ABC "Skandal" ("Scandal") wyróżniony został nagrodą Emmy w 2013 roku.
W 1992 związał się z filmowcem Donem Roosem, z którym wspólnie wychowuje dwójkę dzieci: Elizę i Jonaha. Mieszka w Los Angeles w stanie Kalifornia.

</doc>
<doc id="1747794" url="https://pl.wikipedia.org/wiki?curid=1747794" title="Michael Astur">
Michael Astur

Michael Astur, właściwie Michał Czernichow – żydowski poeta piszący w języku hebrajskim.
Pochodził z Wilna; jego ojcem był adwokat Josef Czernichow prowadzący rodzaj salonu artystycznego, w którym gościli między innymi Marc Chagall i Joseph Roth. W młodości był członkiem żydowskiej organizacji skautowskiej "Bin", założonej przez znanego intelektualistę żydowskiego Maxa Weinreicha. W tym czasie nawiązał przyjaźń z przyszłym poetą Abrahamem Suckewerem. W 1937 w żydowskim dzienniku "Der Wilner Tog" ukazały się tłumaczenia wierszy Aleksandra Puszkina na język jidysz autorstwa Astura.
W 1940 trafił wraz z rodziną do gułagu a jego ojca rozstrzelało NKWD. Po II wojnie światowej zajął się twórczością literacką w języku hebrajskim.

</doc>
<doc id="1747795" url="https://pl.wikipedia.org/wiki?curid=1747795" title="Michał Czernichow">
Michał Czernichow



</doc>
<doc id="1747797" url="https://pl.wikipedia.org/wiki?curid=1747797" title="Bin (organizacja skautowska)">
Bin (organizacja skautowska)

Bin (z jid. "Pszczoła") – żydowska organizacja skautowska istniejąca w Wilnie w okresie dwudziestolecia międzywojennego, dążąca do integracji ludności żydowskiej. Ideologicznie nie opowiadała się za żadnym stanowiskiem w sprawach społecznych. Jej twórcą był znany intelektualista żydowski Max Weinreich.
Bin organizował różnego rodzaju wycieczki i obozy oraz spotkania młodzieżowe. Do organizacji należeli między innymi przyszli poeci Michael Astur, Szmerke Kaczegiński i Abraham Suckewer. 

</doc>
<doc id="1747798" url="https://pl.wikipedia.org/wiki?curid=1747798" title="Aleś Trajanouski">
Aleś Trajanouski

Aleś Trajanouski, Алесь Траяноўскі (ur. 22 września 1925 w rejonie słuckim, zm. 18 marca 2005 w Mińsku) – białoruski pisarz, tłumacz i publicysta. Z języka kaszubskiego na białoruski tłumaczył np. wiersze Alojzego Nagla, Antoniego Peplińskiego i in. Tak powstała antologia poezji kaszubskiej z jego wstępem. Za swój dorobek w 1976 roku otrzymał Medal Stolema. 

</doc>
<doc id="1747799" url="https://pl.wikipedia.org/wiki?curid=1747799" title="Eugene J. Martin">
Eugene J. Martin

Eugene J. Martin (ur. 24 lipca 1938 w Waszyngtonie, zm. 1 stycznia 2005 w Lafayette w stanie Luizjana) – amerykański malarz.

</doc>
<doc id="1747801" url="https://pl.wikipedia.org/wiki?curid=1747801" title="Max Weinreich">
Max Weinreich

Max Weinreich (; ur. 22 kwietnia 1894 w Kuldydze, zm. 29 stycznia 1969 w Nowym Jorku) – żydowski językoznawca, filolog, propagator języka jidysz, działacz społeczny i kulturalny.
Twórca oraz kierownik wileńskiego oddziału Żydowskiego Instytutu Naukowego (YIVO) oraz żydowskiej organizacji skautowskiej Bin. Był autorem fundamentalnej czterotomowej pracy na temat historii języka jidysz pt. "Geszichte fun der jidiszer szprach" („Historia języka jidysz”).
Od 1940 roku mieszkał w Stanach Zjednoczonych, gdzie pracował w tamtejszej filii YIVO. Jego syn Uriel (1926–1967) był językoznawcą na Columbia University.
Weinreich bywa cytowany jako autor kryterium rozróżnienia języka od dialektu: „język to dialekt z armią i flotą wojenną” ( – "a szprach iz a dialekt mit an armej un flot"), choć to nie on te słowa wypowiedział, a jedynie jako pierwszy przytoczył w swoim artykule.

</doc>
<doc id="1747803" url="https://pl.wikipedia.org/wiki?curid=1747803" title="Radlin Wielkopolski">
Radlin Wielkopolski

Radlin Wielkopolski – przystanek kolejowy na linii numer 281 Oleśnica – Chojnice we wsi Radlin, w woj. wielkopolskim, w Polsce. Przystanek uruchomiono w 1875 roku. Obecnie kursuje tutaj siedem par pociągów pasażerskich Kolei Wielkopolskich relacji Jarocin – Gniezno.

</doc>
<doc id="1747806" url="https://pl.wikipedia.org/wiki?curid=1747806" title="Orzechowo (stacja kolejowa)">
Orzechowo (stacja kolejowa)

Orzechowo – stacja kolejowa, posterunek bocznicowy obsługujący fabrykę Sklejka Orzechowo, położona na linii kolejowej numer 281 Oleśnica-Chojnice we wsi Orzechowo, w woj. wielkopolskim, w Polsce.
Historia.
Stację oddano do użytku 30 czerwca 1875 roku, natomiast oficjalne otwarcie nastąpiło 4 lipca 1875 roku. Początkowo linia kolejowa była jednotorowa. W 1906 roku linię przebudowano na dwutorową. Elektryfikację stacji przeprowadzono w latach 1974-1975.

</doc>
<doc id="1747808" url="https://pl.wikipedia.org/wiki?curid=1747808" title="Miłosław (stacja kolejowa)">
Miłosław (stacja kolejowa)

Miłosław – stacja kolejowa na linii numer 281 Oleśnica-Chojnice w Miłosławiu, w woj. wielkopolskim, w Polsce.
Stację oddano do użytku 30 czerwca 1875 roku, natomiast oficjalne otwarcie nastąpiło 4 lipca 1875 roku. Początkowo linia kolejowa była jednotorowa. W 1906 roku linię przebudowano na dwutorową. Elektryfikację stacji przeprowadzono w latach 1974-1975.

</doc>
<doc id="1747813" url="https://pl.wikipedia.org/wiki?curid=1747813" title="Książno (przystanek kolejowy)">
Książno (przystanek kolejowy)

Książno – przystanek kolejowy na linii kolejowej numer 281 Oleśnica-Chojnice we wsi Książno, w woj. wielkopolskim, w Polsce. Położony on jest w południowo-wschodniej części województwa wielkopolskiego. Pierwszy pociąg do Książna dotarł w 1875. Obecnie na przystanku pozostały wyłącznie perony.

</doc>
<doc id="1747814" url="https://pl.wikipedia.org/wiki?curid=1747814" title="Chwalibogowo (przystanek kolejowy)">
Chwalibogowo (przystanek kolejowy)

Chwalibogowo – przystanek kolejowy we wsi Chwalibogowo, w powiecie wrzesińskim, w woj. wielkopolskim, w Polsce. Przez Chwalibogowo przebiega linia kolejowa nr 281 Oleśnica-Chojnice. Dawniej znajdował się tutaj budynek dworcowy, który został rozebrany.

</doc>
<doc id="1747823" url="https://pl.wikipedia.org/wiki?curid=1747823" title="The Eternal">
The Eternal

The Eternal- jest szesnastym albumem studyjnym, amerykańskiego zespołu rockowego Sonic Youth, wydanym 9 czerwca 2009. Jest on pierwszym nagranym dla nowej wytwórni Matador Records. Płyta ukazała się w różnych wariantach: w "zwykłym" CD, na podwójnej płycie winylowej, w wersji do pobrania i w wydaniu na Buy Early Get Now z różnymi dodatkami.
Na okładce umieszczono obraz namalowany przez Johna Faheya. "The Eternal" dedykowany jest, zmarłemu 6 stycznia 2009, gitarzyście Ronemu Ashetonowi.

</doc>
<doc id="1747825" url="https://pl.wikipedia.org/wiki?curid=1747825" title="Marzenin (przystanek kolejowy)">
Marzenin (przystanek kolejowy)

Marzenin – przystanek kolejowy we wsi Marzenin, w powiecie wrzesińskim, w woj. wielkopolskim, w Polsce.
W czerwcu 2013 Przewozy Regionalne zlikwidowały połączenie pasażerskie Jarocin-Września-Gniezno, przez co przystanek został zamknięty dla ruchu pasażerskiego. W 2013 rozbiórce uległ dawny budynek stacji. 10 czerwca 2018 wznowiono przewozy pasażerskie i funkcjonowanie wyremontowanego przystanku.

</doc>
<doc id="1747830" url="https://pl.wikipedia.org/wiki?curid=1747830" title="Wasilis Dimitriadis">
Wasilis Dimitriadis

Wasilis Dimitriadis (gr. Βασίλης Δημητριάδης, ur. 1 lutego 1966 w Salonikach) – grecki piłkarz grający na pozycji napastnika.
Kariera klubowa.
Karierę piłkarską Dimitriadis rozpoczął w klubie o nazwie Aris FC. W 1986 roku zadebiutował w jego barwach w pierwszej lidze greckiej. Już od początku sezonu 1987/1988 był podstawowym zawodnikiem zespołu. Tam grał przez pięć sezonów i należał do najskuteczniejszych zawodników klubu, jednak nie osiągnął większych sukcesów drużynowych.
Latem 1991 roku Dimitraidis odszedł z Arisu i został zawodnikiem AEK-u Ateny. W sezonie 1991/1992 z 28 golami został królem strzelców ligi, a AEK wywalczył tytuł mistrza Grecji. W kolejnym sezonie strzelił 33 gole i ponownie był najlepszym strzelcem Alpha Ethniki, a AEK znów sięgnął po mistrzostwo ligi. W 1994 roku trzeci raz z rzędu Dimitriadis z AEK-iem został mistrzem kraju. Z kolei w 1996 i 1997 roku wywalczył wicemistrzostwo oraz dwukrotnie Puchar Grecji. Przez 5,5 roku gry w AEK-u Dimitriadis rozegrał 154 mecze i zdobył 81 goli.
W sezonie 1996/1997 Dimitriadis stracił miejsce w składzie AEK-u i w rundzie wiosennej wrócił do Arisu Saloniki. Tam zdobył 8 goli w 15 meczach i zdecydował się zakończyć piłkarską karierę.
Kariera reprezentacyjna.
W reprezentacji Grecji Dimitriadis zadebiutował 17 lutego 1988 w wygranym 3:2 towarzyskim spotkaniu z Irlandią Północną. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił w dwóch spotkaniach: przegranych 0:4 z Bułgarią i 0:2 z Nigerią. W kadrze narodowej Grecji grał do końca 1994 roku. Rozegrał w niej 28 meczów i strzelił 2 gole.

</doc>
<doc id="1747831" url="https://pl.wikipedia.org/wiki?curid=1747831" title="Vasilis Dimitriadis">
Vasilis Dimitriadis



</doc>
<doc id="1747832" url="https://pl.wikipedia.org/wiki?curid=1747832" title="Radio BRW">
Radio BRW

Radio BRW 101,1 FM – lokalna stacja radiowa z Dolnego Śląska, nadająca w latach 1995-2005. Jej siedziba mieściła się najpierw w Szczawnie-Zdroju a potem w Wałbrzychu.
Stacja powstała w 1995 roku z koncesją regionalną jako Dolnośląskie Radio BRW (moc docelowa 5 kW) i początkowo mieściła się w Hotelu Skarbek (nadajnik 1,5 kW na Chełmcu). Jej nazwa była akronimem inicjałów pierwszych udziałowców i założycieli spółki, Bolesława Wypycha i Ryszarda Wutzke. Późniejszymi udziałowcami byli: Bronisław Domka i Leszek Stafiej, dzięki którym głównym udziałowcem i energicznym inwestorem spółki została wkrótce warszawska firma leasingowa CTL. Od początku współpracowali z rozgłośnią Dariusz Domagała, później wieloletni prezes rozgłośni, redaktor naczelny Maciej Czajka. W okresie rozkwitu współpracowali z rozgłośnią BRW także Maria Zielińska ("newsroom"), Marek Starybrat, Maciej Karpiński, Grzegorz Ossowski, Krzysztof Chwaliński.
Przez długi czas Radio BRW było jedyną prywatną regionalną stacją radiową Dolnego Śląska i jedyną lokalną stacją radiową dla Wałbrzycha (po zamilknięciu Twojego Radia). Swym zasięgiem (do 150 km) BRW obejmowało nie tylko miasto Wałbrzych, ale także Wrocław, Świebodzice, Świdnicę i Legnicę. Rozgłośnia słyszalna była w dużej części woj. dolnośląskiego i sięgała aż po obrzeża Poznania i Kalisza. 
Radio BRW było muzyczno-informacyjnym radiem środka ("mainstream"). Jego deklaracja pozycjonowania brzmiała: Radio BRW to pozytywistyczne radio środka, które pobudza twórczo mieszkańców regionu.
Prowadziło bogaty serwis regionalny, miało licznych korespondentów w regionie. Potem korzystało z serwisów BBC. Wprowadziło na antenę wiele audycji, które stały się wkrótce popularne w regionie, jak "Remiza" (Czwojdziński), Bitomania (Trynkiewicz ,Karpowicz) program w którym clebrowano nadejście każdego weekendu najlepszym miksem muzyki klubowej. "Strefa Bitu" – program, w którym prezentowana była "Xlista", czyli dwadzieścia gorących klubowych utworów oraz pięć propozycji, "Czadowe Ciastko", "Auto-ruletka", "Akcja – magazyn filmowy", "Radiowy Teatralny Inspektorat Bardzo Kulturalny", "Hip Hop", "Swingofon", "Ogień i woda" (Maciej Karpiński i Aneta Wrona), a także rozmowy i wywiady. Populistka (Jacek Trynkiewicz) codzienna lista przebojów
W późniejszym okresie Radio miało siedzibę w Wałbrzychu przy ul. Broniewskiego 65B. Można go było słuchać w Dzierżoniowie, Wrocławiu, Legnicy czy Jeleniej Górze. Na antenie Radia BRW pojawiały się nadal serwisy lokalne i audycje lokalnych. ale przede wszystkim dużo muzyki. 
Po dziesięciu latach istnienia, w związku z przekształceniami własnościowymi (Spółka Y-Media, RMF FM) w roku 2005 radio regionalne przestało istnieć. Zastąpiło je radio RMF MAXXX z Krakowa, które posiada w Wałbrzychu swój oddział. Aktualnie na falach 101,1FM stacja jest nadawana dla mieszkańców Wałbrzycha i Wrocławia - zasięg rzeczywisty jest jednak znacznie szerszy. Dodatkowo tę samą transmisję usłyszymy na innej częstotliwości w Kotlinie Kłodzkiej. Stacja posiada lokalne przeglądy prasy i serwisy informacyjne kilka minut przed pełną godziną. Diametralnie zmienił się profil muzyczny – grana jest tylko nowsza muzyka, podczas gdy BRW grało również starsze przeboje, przeznaczone dla szerszego spektrum słuchaczy. Radio żegnało się ze słuchaczami długo i powoli, a 10 listopada 2005 roku, Radio BRW przeszło do historii.

</doc>
<doc id="1747835" url="https://pl.wikipedia.org/wiki?curid=1747835" title="Twoje Radio Wałbrzych">
Twoje Radio Wałbrzych

Twoje Radio Wałbrzych – nieistniejąca już lokalna rozgłośnia radiowa z Wałbrzycha.
Historia.
Radio rozpoczęło nadawanie 18 kwietnia 1995. Koncesję otrzymało 5 stycznia 1995 roku – na częstotliwość 91,8 MHz. Było to pierwsze radio w Wałbrzychu. Początkowo nadawało jako Radio Harcówka. W roku 1997 nadawca programu, INFORADIO Sp. z o.o., otrzymał od KRRiTV zgodę na zmianę nazwy z Radio Harcówka na Radio Wałbrzych.
W programie stacji znajdowały się m.in. ogólnopolskie serwisy RMF FM, wiadomości regionalne, "Informator straży pożarnej" i "Kronika policyjna". Jednym z ciekawszych audycji, która jednocześnie promowała stację, była "Wakacyjna jazda na 91,8 FM", w której pracownicy stacji wynajdowali na ulicach samochody oznaczone specjalną naklejką z logo stacji, a ich właścicielom wręczali paliwo lub zaproszenie na weekend do jednego z miast w południowej Polsce.
W 1997 roku właścicielem radia zostało Stowarzyszenie JOWISZ zajmujące się pracą z trudną młodzieżą oraz zwalczaniem narkomanii. Stowarzyszenie to od 1 czerwca 1995 prowadziło jeleniogórskie Radio Jowisz, powstałe z inicjatywy dwóch liderów stowarzyszenia – Macieja Strzeleckiego i Waldemara Weihsa. Jeszcze w 1997 roku Radio Wałbrzych utworzyło wspólnotę reklamowo-programową z Radiem Jowisz. Obydwie stacje nadawały oddzielny, ale identycznie sformatowany program, działały pod wspólnym zarządem i miały ujednoliconą ofertę handlową. roku przed nazwami Radia Jowisz oraz Radia Wałbrzych pojawił się zaimek „Twoje”. Oficjalna nazwa tego drugiego brzmiała więc Twoje Radio Wałbrzych.
Nadajnik Twojego Radia Wałbrzych znajdował się w Radiowo-Telewizyjnym Ośrodku Nadawczym na górze Chełmiec, obejmując swoim zasięgiem Wałbrzych, Świebodzice, Świdnicę, Kamienną Górę, Strzegom i Legnicę.
Ponieważ obie stacje przynosiły straty, postanowiono sprzedać udziały w nich. 8 sierpnia 2001 roku inwestorem strategicznym została Agora – właściciel marki Radio Złote Przeboje. Agora nabyła od Stowarzyszenia JOWISZ 90% udziałów w Agencji Reklamowej Jowisz Sp. z o.o., która z kolei posiadała 77% udziałów w spółce Twoje Radio Sp. z o.o..
Zmienił się profil stacji. Radio grało teraz dużo złotych przebojów, co znacznie zwiększyło jego słuchalność. Twoje Radio Wałbrzych – pomimo iż dysponowało o wiele słabszym nadajnikiem niż Radio BRW, przyciągało .
W grudniu 2001 Krajowa Rada Radiofonii i Telewizji odmówiła przedłużenia koncesji radiowej dla Twojego Radia Wałbrzych. W lipcu 2002 KRRiT odmówiła ponownie. Uzasadniła swoją decyzję tym, że we wniosku nadawca chciał zmienić format stacji z uniwersalnego na muzyczny. W związku z tym Urząd Regulacji Telekomunikacji i Poczty wydał decyzję nakazującą wyłączenie nadajnika rozgłośni. Spółka „Twoje Radio” zaskarżyła do Naczelnego Sądu Administracyjnego obie decyzje (KRRiT oraz URTiP).
Nieoficjalnym powodem odmowy wydania koncesji przez KRRiT miały być powiązania rozgłośni ze spółką Agora SA, będącą wydawcą "Gazety Wyborczej". 30 lipca 2002, dyrektor Twojego Radia Wałbrzych – Maciej Strzelecki – wydał oświadczenie, w którym twierdził, że Włodzimierz Czarzasty (wówczas członek KRRiT) i Witold Graboś (od 2002 prezes URTiP, wcześniej członek KRRiT) wywierali naciski na poprzedniego prowadzącego stacje Twoje Radio Wałbrzych i Twoje Radio Jowisz – Waldemara Weihsa – zmierzające do wybrania innego niż Agora inwestora strategicznego dla stacji. Mieli oni sugerować, że wybranie Agory zagroziłoby ponownemu uzyskaniu koncesji przez obie stacje.
Pod petycją w obronie stacji, skierowaną do KRRiT, zebrano podpisy 12 tysięcy mieszkańców Wałbrzycha. Zaprotestowali także parlamentarzyści z Dolnego Śląska i wałbrzyscy radni. Interweniowali tej sprawie przedstawiciel Komisji Praw Człowieka ONZ oraz organizacja Reporterzy bez Granic.
30 grudnia 2002 roku, po wyczerpaniu prawnych możliwości odwoływania się, Twoje Radio Wałbrzych zamilkło.
W marcu 2003, Maciej Strzelecki złożył w imieniu Twojego Radia wniosek do prokuratury o wszczęcie postępowania karnego przeciw Włodzimierzowi Czarzastemu i Witoldowi Grabosiowi. Domagał się w nim m.in. ustalenia czy nie zostało popełnione przestępstwo z art. 191 § 1 KK (groźba bezprawna w celu zmuszenia innej osoby do określonego działania) i art. 231 KK (działanie funkcjonariusza publicznego na szkodę interesu publicznego lub prywatnego).
Dopiero w październiku 2003 NSA podjął decyzję o wstrzymaniu wykonania decyzji URTiP. Mimo formalnego braku koncesji, 17 listopada 2003 Twoje Radio Wałbrzych wznowiło nadawanie programu. W oczekiwaniu na rozstrzygnięcie przez NSA odwołania od decyzji KRRiTV nadawano jedynie muzykę i wiadomości. 24 listopada 2003 NSA uchylił decyzję KRRiT odmawiającą odnowienia koncesji.
Jeszcze w listopadzie 2003, przewodnicząca KRRiT Danuta Waniek złożyła do prokuratury zawiadomienie o popełnieniu przestępstwa przez nadawców Twojego Radia Wałbrzych, określając jego działalność jako piractwo medialne. W pierwszej fazie postępowanie zostało umorzone.
W lutym 2004 roku Twoje Radio Wałbrzych zakończyło emisję, podając jak powód problemy techniczne. Mimo to, 24 kwietnia 2004 roku KRRiT skierowała do prokuratury zażalenie, które zostało uwzględnione.
W sierpniu 2004 KRRiT podjęła uchwałę o przyznaniu koncesji spółce „Twoje Radio”. W 2005 roku stacja weszła w skład sieci Radio Złote Przeboje i od 31 grudnia 2005 nadaje jako Radio Złote Przeboje 91,8 FM.

</doc>
<doc id="1747840" url="https://pl.wikipedia.org/wiki?curid=1747840" title="Bułgarscy posłowie do Parlamentu Europejskiego 2007–2009">
Bułgarscy posłowie do Parlamentu Europejskiego 2007–2009

Bułgarscy posłowie VI kadencji do Parlamentu Europejskiego zostali wybrani w wyborach przeprowadzonych 20 maja 2007. Ślubowanie złożyli 6 czerwca 2007, zastępując deputowanych delegacji krajowej, wykonujących mandaty od 1 stycznia 2007.

</doc>
<doc id="1747846" url="https://pl.wikipedia.org/wiki?curid=1747846" title="LaToya Jackson">
LaToya Jackson



</doc>
<doc id="1747856" url="https://pl.wikipedia.org/wiki?curid=1747856" title="Rock Radio Mazowsze">
Rock Radio Mazowsze



</doc>
<doc id="1747857" url="https://pl.wikipedia.org/wiki?curid=1747857" title="Rock Radio Wielkopolska">
Rock Radio Wielkopolska



</doc>
<doc id="1747858" url="https://pl.wikipedia.org/wiki?curid=1747858" title="Rock Radio Śląsk">
Rock Radio Śląsk



</doc>
<doc id="1747861" url="https://pl.wikipedia.org/wiki?curid=1747861" title="Ivars Ķezbers">
Ivars Ķezbers

Ivars Jānis Ķezbers (ur. 30 marca 1944 w Wałku, zm. 23 marca 1997) – łotewski historyk i politolog, działacz na rzecz niepodległości Łotwy, przewodniczący Niezależnej Komunistycznej Partii Łotwy (1990–1991), poseł na Sejm (1995–1997). 
Życiorys.
W młodości pracował w grupie geodezyjnej. Po ukończeniu wieczorowej szkoły średniej w Windawie studiował w latach 1962–1967 na Wydziałach Ekonomii i Prawa Łotewskiego Uniwersytetu Państwowego. W 1982 obronił pracę kandydacką w Moskwie za dysertację poświęconą koncepcjom polityki zagranicznej skandynawskiej socjaldemokracji. W 1993 uzyskał stopień doktora nauk historycznych.
Zatrudniony w służbie dyplomatycznej ZSRR. Pełnił obowiązki wiceprzewodniczącego Państwowego Komitetu ds. Radia i Telewizji oraz przewodniczącym analogicznej instytucji w Łotewskiej SRR. Stał na czele Komitetu Kultury Łotewskiej SRR. 
Działał w Komunistycznej Partii Łotwy będąc w latach 1988–1990 sekretarzem jej KC oraz zwolennikiem kursu autonomicznego od Moskwy. W kwietniu 1990 wystąpił z KPZR. Na XXV zjeździe Komunistycznej Partii Łotwy w dniach 6 i 7 kwietnia 1990 1/3 delegatów opuściła salę nie godząc się z polityką uzależnionej od Moskwy KPŁ. Założono nowe grupowanie: Niezależną Komunistyczną Partię Łotwy, której przewodniczącym został Ķezbers. 
Od 1989 do 1990 zasiadał w Radzie Najwyższej ZSRR. Po odzyskaniu przez Łotwę niepodległości w 1991 pracował jako konsultant w Fundacji Społecznej na rzecz Bezpieczeństwa Wewnętrznego Łotwy. W 1995 wybrany posłem na Sejm z listy Partii Demokratycznej "Gospodarz", był przewodniczącym i wiceprzewodniczącym jej Klubu Poselskiego, członkiem Komisji Spraw Zagranicznych oraz przewodniczącym łotewskiej delegacji do Zgromadzenia Bałtyckiego. W latach 1996–1997 zasiadał w Zgromadzeniu Parlamentarnym Rady Europy.

</doc>
<doc id="1747862" url="https://pl.wikipedia.org/wiki?curid=1747862" title="Ivars Kezbers">
Ivars Kezbers



</doc>
<doc id="1747864" url="https://pl.wikipedia.org/wiki?curid=1747864" title="Wałk">
Wałk

Wałk − miasto historyczne, podzielone na dwa:

</doc>
<doc id="1747866" url="https://pl.wikipedia.org/wiki?curid=1747866" title="I Liceum Ogólnokształcące im. Marii Konopnickiej w Suwałkach">
I Liceum Ogólnokształcące im. Marii Konopnickiej w Suwałkach

I Liceum Ogólnokształcące im. Marii Konopnickiej w Suwałkach – suwalska szkoła ponadpodstawowa; dawniej gimnazjum, a obecnie liceum ogólnokształcące. Najstarsza działająca szkoła w mieście i jedna z najstarszych szkół średnich w Polsce.
Historia szkoły.
W październiku 1835 r. z przekształcenia Szkoły Obwodowej w Sejnach powstaje Gimnazjum Sejneńskie. Po dokładnie czterech latach, tj. w październiku 1839, szkoła przeniesiona zostaje do Suwałk i w następnym roku otrzymuje tytuł Gimnazjum Gubernialnego. W lipcu 1843 roku zostaje położony kamień węgielny pod budowę gmachu projektu Antonia Corazziego. Do nowego budynku szkoła przenosi się w sierpniu 1846. Do sierpnia 1866 szkoła działa jako Gimnazjum Męskie – właśnie wtedy utworzone zostało bliźniacze Gimnazjum Żeńskie. Miesiąc luty w roku 1905 zaowocował strajkiem uczniów Gimnazjum Męskiego – żądali oni usunięcia nauczycieli rusyfikatorów i wprowadzenia nauczania języka polskiego. Konsekwencją tych wydarzeń była konspiracyjna działalność niepodległościowa uczniów obu gimnazjów, którzy w latach 1909–1914 wydawali pismo "Przedświt". W roku 1919 Tymczasowa Rada Obywatelska Okręgu Suwalskiego wznawia działalność szkoły, która została przerwana na czas I wojny światowej. Utworzone zostaje gimnazjum koedukacyjne, które jednak ponownie podzielone zostaje na dwie oddzielne placówki – Gimnazjum Żeńskie im. Marii Konopnickiej (dyrektorem zostaje Julian Herdin) i Gimnazjum Męskie im. Karola Brzostowskiego (pod dyrekcją Henryka Tarłowskiego). Do listopada 1925 dyrektorem Państwowego Gimnazjum im. K. Brzostowskiego był Jan Firewicz. Od kwietnia 1926 do października 1938 stanowisko dyrektorskie Gimnazjum Żeńskiego piastuje Maria Ropelewska, zaś od lutego 1927 do wybuchu II wojny światowej dyrektorem Gimnazjum Męskiego jest Wincenty Burakiewicz. We wrześniu 1936 przy poparciu dyrektorów obu placówek odbywa się zjazd absolwentów suwalskich szkół średnich. W związku z reformą oświaty z 1932 r., szkoły w 1938 roku zmieniają nazwy na: „Państwowe Liceum i Gimnazjum im. Marii Konopnickiej” oraz „Państwowe Liceum i Gimnazjum im. Karola Brzostowskiego”.
Na czas wojny szkoła została zamknięta, zaś profesorowie zostali aresztowani przez Wehrmacht. Kiedy Suwałki w dniu 23 listopada 1944 zostały wyzwolone spod okupacji niemieckiej, szkoła w niedługim czasie wznowiła działalność, tym razem jako placówka koedukacyjna. Po roku 1948 w związku ze zmianami w szkolnictwie wprowadzanymi przez władze ludowe szkoła przemianowana została na liceum ogólnokształcące. W czerwcu 1957 odbył się pierwszy po wojnie zjazd absolwentów, podczas którego odsłonięto pamiątkową tablicę poświęconą poległym profesorom i uczniom. W październiku tego samego roku koedukacyjnemu liceum nadano imię Marii Konopnickiej, a "Rota" staje się jego hymnem. W październiku 1959 r. Komitet Rodzicielski i mieszkańcy Suwalszczyzny związani duchowo ze szkołą ufundowali sztandar. Liceum uhonorowano również Medalem Tysiąclecia Państwa Polskiego, w związku z obchodami rocznicowymi w 1966 roku. Grudzień 1973 jest miesiącem, w którym szkoła ponownie otrzymuje odznaczenie – Medal Komisji Edukacji Narodowej.
Od października 1990 do września 1994 trwa kapitalny remont budynku liceum, w związku z czym zajęcia odbywają się w byłym gmachu PZPR na ulicy Noniewicza. We wrześniu 2001 oddana została nowa część szkoły z nowoczesnymi salami wykładowymi, połączona ze starym gmachem łącznikiem. 20 marca 2006 do użytku oddana została nowoczesna hala sportowa, mieszcząca się na tyłach szkoły. Otwarcie obiektu uczczone zostało meczem towarzyskim reprezentacji Polski i Holandii w futsalu.
Złota Księga.
Złota Księga absolwentów szkoły prowadzona jest od jej początków, czyli od 1835 roku. Do Złotej Księgi co roku wpisują się osoby, które uzyskały najlepsze w szkole wyniki egzaminu maturalnego, a w ostatnich latach w związku z maturą przeprowadzaną zewnętrznie – najlepsi abiturienci.
Biblioteka.
Biblioteka I Liceum Ogólnokształcącego w Suwałkach jest największą biblioteką szkolną w województwie podlaskim. W jej księgozbiorze znajduje się 40 tysięcy woluminów, zbieranych od początków szkoły w XIX wieku.
Charakterystyka szkoły.
Profile klas.
Obecnie każdy rocznik składa się z pięciu klas, które dzielą się na następujące profile:
Osiągnięcia.
Wysoki poziom nauczania w Liceum jest potwierdzony przez wysoką zdawalność egzaminu maturalnego. Uczniowie licznie biorą udział w olimpiadach przedmiotowych, zaś co roku kilku z nich zdobywa tytuł laureata lub finalisty finałów krajowych (w roku 2008 było to 7 osób). Wśród uczniów I LO znajdują się również posłowie Sejmu Dzieci i Młodzieży, a także członkowie Rady Dzieci i Młodzieży przy Ministrze Edukacji Narodowej.
Uczniowie otrzymują stypendia Ministra Edukacji Narodowej, Prezesa Rady Ministrów, a także marszałka województwa podlaskiego. Absolwent szkoły, obecnie mieszkający w Kanadzie Piotr Kuryłłowicz, co roku funduje stypendium dla ucznia klas I–III za najwyższe oceny z języka angielskiego, fizyki i matematyki. Stypendium im. prof. Edwarda Szczepanika jest przyznawane absolwentowi, który osiągnął najlepsze wyniki w nauce. Tadeusz Szymańczyk od roku 2008 przyznaje jednemu z uczniów nagrodę „Osobowość roku”.
W roku 2003 za ogrom pracy dydaktycznej i wychowawczej liceum otrzymało wyróżnienie „Zasłużony dla Miasta Suwałk”, zaś prezydent miasta w roku 2006 wręczył nagrodę „Włócznia Jaćwingów” w kategorii „wydarzenie oświatowe”.
Wymiany zagraniczne.
Od roku 1996 systematycznie prowadzona jest wymiana międzynarodowa ze szkołą Vinzentinum w autonomicznej prowincji Bolzano we Włoszech.
Gazeta szkolna "Licealista".
Uczniowie liceum tworzą gazetę "Licealista". Pierwszy numer czasopisma ukazał się w latach 60., a po kilkunastoletniej przerwie periodyk ponownie zaczął ukazywać się w ostatniej dekadzie XX wieku. W "Licealiście" uczniowie poruszają tematy związane ze swoją szkołą, a także publikują felietony naukowe i kulturalne (także w językach obcych – angielskim, niemieckim i francuskim). Co roku, z okazji Konkursu Jednego Wiersza, ukazuje się numer specjalny "Licealisty" zawierający wszystkie nagrodzone prace. W historii gazety znajduje się również wydanie specjalne poświęcone Janowi Pawłowi II.
Ogólnopolski Konkurs Jednego Wiersza.
Redakcja "Licealisty" od 1993 roku organizuje Ogólnopolski Konkurs Jednego Wiersza, którego pomysłodawcą jest opiekun gazety – Marian Malinowski. W konkursie mogą brać udział osoby będące zarówno uczniami szkół średnich, jak i ci, którzy edukację mają już za sobą. Aby wziąć w nim udział, wystarczy przesłać na adres szkoły nigdzie dotąd nie publikowany wiersz opatrzony godłem (symbolem słownym) autora. W każdą ostatnią sobotę maja odbywa się Koncert Laureatów, na który zapraszani są finaliści. Podczas uroczystości uczniowie szkoły recytują wiersze zwycięzców, przeplatają deklamacje występami muzycznymi, a kapituła wręcza laureatom nagrody książkowe i egzemplarze specjalnego wydania "Licealisty" zawierającego wszystkie wyróżnione utwory.
Aktor Paweł Małaszyński, wówczas białostocki licealista, w roku 1995 wziął udział w Ogólnopolskim Konkursie Jednego Wiersza. Zajął wtedy 6. miejsce.
Absolwenci.
Absolwentami suwalskiego gimnazjum i liceum byli m.in.:

</doc>
<doc id="1747869" url="https://pl.wikipedia.org/wiki?curid=1747869" title="Mons Penck">
Mons Penck

Mons Penck – góra na południowo-wschodniej części widocznej strony Księżyca. Leży tuż na wschód-północny wschód od krateru Kant, a na północ od krateru Ibn-Ruszd i klifu Rupes Altai. Na południowy wschód od Mons Penck leżą dobrze widoczne kratery Teofil i Cyryl, na północny zachód krater Zöllner, a na północny wschód małe morze księżycowe Sinus Asperitatis.
Średnica góry u podstawy to około 30 km, wznosi się na wysokość 4 km. Jej nazwa, nadana w 1976 roku upamiętnia niemieckiego geografa i geologa Albrechta Pencka (1858-1945).

</doc>
<doc id="1747873" url="https://pl.wikipedia.org/wiki?curid=1747873" title="Kongres katolików w Monachium">
Kongres katolików w Monachium

Kongres katolików w Monachium – odbyte w dniach 22–24 września 1871 roku, pierwsze generalne i formalne spotkanie przedstawicieli ruchów starokatolickich, mające dać przyczynek do powstania niezależnych krajowych Kościołów katolickich.
Kongres katolików w Monachium zgromadził ponad 300 delegatów z Niemiec, Austrii i Szwajcarii. Obecni byli również goście z Kościołów: rosyjsko–prawosławnego, anglikańskiego i ewangelickiego, a także z Kościoła Utrechckiego. Główny nacisk położono na dyskusję podczas trzech zamkniętych posiedzeń delegatów, natomiast obydwa zgromadzenia publiczne w Pałacu Szklanym, w których uczestniczyło ponad 8 tys. osób miały raczej charaktery manifestacji zewnętrznej.
Ważne znaczenie miał przede wszystkim przyjęty przez zgromadzenie delegatów "Program Monachijski", który zgodnie z oświadczeniami wydanymi w Norymberdze i w Zielone Świątki w Monachium zawierał zasady i wnioski, na których podstawie ruch miał zbudować swą dalszą działalność. Program zawierał siedem następujących punktów:
Problem polegał na tym, jak należy zrealizować ten program. Fryderyk von Schulte postawił wniosek, aby "we wszystkich miejscowościach, gdzie zachodzi taka potrzeba i gdzie znajdują się ludzie, zorganizować regularną pracę duszpasterską (...), a gdy nadejdzie właściwy moment, również regularną jurysdykcję biskupa". Wnioskowi temu, którego celem było zakładanie samodzielnych parafii starokatolickich i własnej diecezji, przeciwstawił się I. von Döllinger, wysuwając zarzut, że w ten sposób przekroczy się granice stanu konieczności. Nie należy stawiać "parafii przeciw parafii, ołtarza przeciw ołtarzowi". Jego zdaniem starokatolicki opór należy kontynuować wewnątrz rzymskokatolickiej struktury jurysdykcyjnej, w formie publicystyczno–literackiego ruchu protestacyjnego. Przyjęto jednak wniosek Fryderyka von Schulte, postulujący zakładanie własnych parafii.

</doc>
<doc id="1747875" url="https://pl.wikipedia.org/wiki?curid=1747875" title="Lejb Najdus">
Lejb Najdus

Lejb (Leon) Najdus (jid. לייב נײַדוס; ur. 6 listopada 1890 w Grodnie, zm. 23 grudnia 1918 tamże) – żydowski poeta piszący w języku jidysz. 
Życiorys.
Urodził się w inteligenckiej rodzinie żydowskiej. Od dzieciństwa posługiwał się kilkoma językami. Już w młodości przyjął poglądy lewicowe. Pierwszy wiersz napisał w języku hebrajskim w wieku 10 lat, niedługo później zaczął pisać po rosyjsku i polsku. W języku jidysz debiutował w 1907 na łamach warszawskiej gazety "Roman Cajtung". Szybko rozpoczęła się błyskotliwa kariera młodego poety – publikował w warszawskich, grodzieńskich i wileńskich czasopismach. Od 1911 pracował w miesięczniku "Lebn un Wisnszaft". Zajmował się tłumaczeniem na język jidysz najwybitniejszych twórców literatury światowej jak Charles Baudelaire, Heinrich Heine, Alfred de Musset, Edgar Allan Poe, Aleksander Puszkin. Był autorem głośnego wiersza "Dos lid fun szklaf" (z jid. "Pieśń niewolnika"). Za życia poety ukazały się dwa jego tomiki "Lider" (z jid. "Wiersze") oraz "Di flejt fun Pan" (z jid. "Fletnia Pana"). 
Zmarł na serce na skutek osłabienia po dyfterycie. Został pochowany na cmentarzu żydowskim w Grodnie. Jego nagrobek, dłuta Abrahama Ostrzegi, został zniszczony około 1950. Jego symboliczny nagrobek wystawiony w 1990 staraniem Fundacji Shalom i Społecznego Komitetu Opieki nad Cmentarzami i Zabytkami Kultury Żydowskiej znajduje się na cmentarzu żydowskim przy ulicy Okopowej w Warszawie. Autorami pomnika są Władysław Klamerus i Hanna Szmalenberg. Już po śmierci poety opublikowano jego tomiki "Intime nigunim" (z jid. "Intymne melodie"), "Poemes" (z jid. "Poematy") i "Litwisze arabeskn" (z jid. "Litewskie arabeski") oraz poemat "Di erd erwacht" (z jid. "Ziemia się budzi").

</doc>
<doc id="1747877" url="https://pl.wikipedia.org/wiki?curid=1747877" title="TCDF">
TCDF



</doc>
<doc id="1747878" url="https://pl.wikipedia.org/wiki?curid=1747878" title="Adam Sędziwój Czarnkowski">
Adam Sędziwój Czarnkowski

Adam Sędziwój Czarnkowski herbu Nałęcz III (ur. w 1555 roku – zm. 18 września 1627 w Kaliszu) – wojewoda łęczycki, starosta generalny Wielkopolski, starosta pyzdrski, starosta międzyrzecki w 1623 roku, starosta kłecki w 1623 roku, starosta powidzki w 1592 roku, komandor komandorii poznańskiej zakonu maltańskiego.
Urodzony w 1555 jako syn Wojciecha Sędziwoja, kasztelana santockiego, starosty generalnego Wielkopolski i Jadwigi z Gulczewa Sierpskiej.
W młodości, za panowania Stefana Batorego, uczestniczył w wojnach z Moskwą z własnym oddziałem liczącym 40 konnych. Politycznie zaliczał się do obozu Jana Zamoyskiego.
W 1587 roku podpisał elekcję Maksymiliana III Habsburga.
Poseł na sejm pacyfikacyjny 1589 roku z województwa poznańskiego, podpisał traktat bytomsko-będziński. Poseł na sejm 1590 roku z województwa kaliskiego i województwa poznańskiego.
W 1593 po Andrzeju Opalińskim został starostą generalnym Wielkopolski i pełnił tę funkcję do śmierci. Po ojcu od 1593 do 1586 sprawował urząd komandora joannitów w Poznaniu. Był posłem na sejm w 1600 roku. W 1605 został wojewodą łęczyckim. W 1611 pełnił funkcję marszałka Trybunału Głównego Koronnego.
7 października 1606 roku podpisał ugodę pod Janowcem. Zwolennik rządów Zygmunta III Wazy. Przeciwny rokoszowi Zebrzydowskiego, organizował konfederację w Wielkopolsce w obronie króla. Brał udział w wojnach przeciwko Turcji i Szwecji wystawiając własnym sumptem nawet kilkusetosobowe oddziały zbrojnych. Walczył pod Chocimiem w 1621. Zwolennik wojny ze Szwecją. W lipcu 1627 zebrał własnych ludzi i ścigał wojska Mansfelda oraz księcia Bernarda Weimarskiego. W 1627 na sejmiku w Środzie zjednał szlachtę wielkopolską do wojny ze Szwedami.
Pełnił stałą funkcję rozjemcy między magnatami a królem, cieszył się zaufaniem, szlachty, często występował w roli mediatora na sejmach i sejmikach. Kilkukrotnie wybierany przez sejm i króla na komisarza w różnych sprawach m.in. w sprawie lenna pruskiego, ziemi wieluńskiej, w kwestii rozwiązania problemu niepłatnego wojska w Wielkopolsce po wojnach z Moskwą w latach 1612-1615, w 1626 powierzono mu przygotowania do obrony Wielkopolski, Pomorza i Śląska.
Jeden z najbogatszych magnatów w Wielkopolsce, posiadał 3 miasta, 49 wsi oraz części 17 wsi i 2 miast. Ponadto trzymał kilka starostw. W 1579 uzyskał starostwo pyzdrskie, następnie wolmińskie, powidzkie, międzyrzeckie (1617-1627), gnieźnieńskie, pietrzykowskie.
Dobrodziej oraz fundator kościołów i klasztorów. Wspierał finansowo Jezuitów w Krakowie u św. Barbary, Karmelitów Bosych w Poznaniu, Paulinów w Częstochowie. W 1611 przyczynił się do erekcji kolegium jezuickiego w Poznaniu. Ukończył budowę obecnego barokowego kościoła parafialnego w Czarnkowie (1570-1580). W 1615 odzyskał z rąk luterańskich kościół w Pleszewie i go odbudował.
Zmarł 18 września 1627 w Kaliszu w wieku 72 lat, ceremonie pogrzebowe odbyły się 3 IV w Poznaniu, natomiast 5 IV został pochowany w kościele farnym w Czarnkowie. Został złożony w podziemiach kaplicy Biczowania Pana Jezusa w cynowym sarkofagu wykonanym przez poznańskiego konwisarza Jakuba Kanadeja. Wyryto na nim 6 medalionów przedstawiających czyny wojenne Czarnkowskiego oraz zamieszczono portret zmarłego namalowany na miedzianej blasze prawdopodobnie przez Macieja, nadwornego malarza Czarnkowskich. W latach 1925-1926 dokonano konserwacji sarkofagu i dorobiono brakujące wieko. Na pogrzebie mowę wygłosił kaznodzieja jezuicki Mateusz Bembus oraz dominikanin Jacek Choryński.
Trzykrotnie żonaty:
Z drugiego małżeństwa miał syna Władysława starostę kłeckiego, pyzdrskiego i bydgoskiego, po którego śmierci, imiennik, Władysław Czarnkowski opublikował w 1623 r. elegijne wiersze; oraz córki: Jadwigę – żona Pawła Działyńskiego, starosty bratiańskiego, Anną – żona Stanisława Przyjemskiego, marszałka nadwornego koronnego.
Z trzeciego małżeństwa miał syna Kazimierza Franciszka, kasztelana poznańskiego, córki: Annę – wyszła za Jana Leszczyńskiego, Teresę – wyszła za Krzysztofa Opalińskiego, wojewodę poznańskiego.

</doc>
<doc id="1747879" url="https://pl.wikipedia.org/wiki?curid=1747879" title="Jan Wyszyński">
Jan Wyszyński

Jan Wyszyński (ps. „Janek”, „Roman Leszczyński”, ur. 1910 w Milanówku, zm. 25 grudnia 1940 w Stanisławowie) – polski agronom, porucznik WP, Komendant Okręgu ZWZ-2 Stanisławów od 1939 do marca 1940. Po aresztowaniu w marcu 1940 osądzony w grupie 24 żołnierzy ZWZ-2 i skazany na śmierć, wyrok wykonano 25 grudnia 1940.

</doc>
<doc id="1747880" url="https://pl.wikipedia.org/wiki?curid=1747880" title="Twierdza Antonia">
Twierdza Antonia

Twierdza Antonia (hebr. מצודת אנטוניה, "Mecudat Antonija") – zespół konstrukcji obronnych wybudowanych przez Heroda w 31 p.n.e. na krańcu wschodniej części murów okalających Jerozolimę, w miejscu wcześniejszych umocnień machabejskich. Miała za zadanie bronić dostępu do Świątyni Jerozolimskiej oraz wzmacniać obronę murów od strony północnej, najbardziej narażonej na ewentualnie szturmy. Wyglądem przypominała wieżę, na której rogach ustawiono cztery inne. Trzy z nich miały 25 m wysokości, a czwarta – 35 m. Jej fundamenty znajdowały się na stromej skale wysokiej również na 25 m. W czasach Jezusa służyła jako koszary dla rzymskich żołnierzy. Nazwa ma ścisły związek z patronem Heroda – Markiem Antoniuszem. Została zniszczona przez wojska Tytusa podczas oblężenia Jerozolimy w roku 70. Istnieją przypuszczenia, iż na jej terenie podczas święta Paschy mógł przebywać Poncjusz Piłat.

</doc>
<doc id="1747890" url="https://pl.wikipedia.org/wiki?curid=1747890" title="Jānis Goldmanis">
Jānis Goldmanis

Jānis Goldmanis (ur. 23 września 1875, zm. 18 listopada 1955 w South Bend USA) – łotewski działacz państwowy i polityk, poseł do IV Dumy Państwowej Imperium Rosyjskiego (1912–1917) i na Sejm Łotwy (1922–1928), minister Rządu Tymczasowego (1920–1922). 
Życiorys.
W 1912 został wybrany do IV Dumy Państwowej jako reprezentant Kurlandii. W 1917 uzyskał mandat posła do rosyjskiej Konstytuanty. Był jednym z założycieli Łotewskiego Pułku Strzelców. Pracował w Centralnym Komitecie Pomocy Łotewskim Uchodźcom. Po powrocie na Łotwę zasiadał w Łotewskiej Radzie Narodowej, która ogłosiła 11 listopada 1918 niepodległość Łotwy. Pełnił obowiązki ministra rolnictwa, a później obrony narodowej Rządu Tymczasowego (1920–1922). W 1922 wybrany posłem na Sejm I kadencji (reelekcja w 1925). Odznaczony Orderem Trzech Gwiazd. W 1944 wyjechał z terenu Łotwy. W 1950 znalazł się w USA. 

</doc>
<doc id="1747893" url="https://pl.wikipedia.org/wiki?curid=1747893" title="Más (singel Nelly Furtado)">
Más (singel Nelly Furtado)

"Más" – drugi singel kanadyjskiej piosenkarki Nelly Furtado promujący jej czwarty album studyjny "Mi Plan", wydany 15 września 2009 roku. Utwór został napisany przez Nelly Furtado, Lester Mendez i Andresa Recio. Teledysk został wydany 18 grudnia 2009 roku.
Teledysk.
Teledysk miał premierę w piątek, 13 listopada 2009 w niemieckiej telewizji. Ukazuje Nelly i jej chłopaka w różnych sytuacjach. Pokazane są również sceny śpiewającej Furtado w pokoju z dużym lustrem i fotelem. Jako pierwsze, artystka i jej chłopak są pokazani podczas śniadania. Nelly podaje mu talerz, ale on na nią nie patrzy. Później wyjeżdża i kiedy w nocy Furtado jest już w łóżku, wraca i również kładzie się spać, ale znowu na nią nie patrzy. W kolejnej scenie siedzą w salonie. Jej chłopak czatuje przez laptopa i kiedy opuszcza pomieszczenie, patrzy na niego. Nelly zdaje sobie sprawę, że on ją zdradza. Jedzie pod wskazay adres, czeka tam, aż jej chłopak wyjdzie z domu. Wysiada z samochodu i krzyczy na oboje. Kłóci się ze swoim chłopakiem i pod koniec teledysku powraca do samochodu oraz śpiewa przed lustrem ostatni wers piosenki.
Słowa piosenki.
"Más" opisuje dynamiczność problemów w związkach, które powoli zanikają. Artystka chce mocniej czuć, żyć i być kochaną. Opisuje, że to jest po prostu piosenka o miłości.

</doc>
<doc id="1747894" url="https://pl.wikipedia.org/wiki?curid=1747894" title="Heinrich Wexler">
Heinrich Wexler

Heinrich Johann Wexler (ur. 15 września 1910 w Mönchengladbach, data śmierci nieznana) – zbrodniarz wojenny, kapo w niemieckim obozie koncentracyjnym Neuengamme.
W trakcie II wojny światowej był więźniem funkcyjnym w podobozie KL Neuengamme - "Hannover-Ahlem". W 1945 mordował więźniów żydowskich zastrzykami fenolu, a także maltretował ich ze skutkiem śmiertelnym. 2 stycznia 1976 został skazany za swoje zbrodnie przez zachodnioniemiecki sąd w Hanowerze na dożywotnie pozbawienie wolności. Wyrok zatwierdził Trybunał Federalny Niemieckiej Republiki Federalnej 19 października 1976. .

</doc>
<doc id="1747896" url="https://pl.wikipedia.org/wiki?curid=1747896" title="II Poznański Hufiec Harcerzy „Gniazdo”">
II Poznański Hufiec Harcerzy „Gniazdo”

II Poznański Hufiec Harcerzy "Gniazdo" – jednostka terytorialna Organizacji Harcerzy ZHR, należąca do Wielkopolskiej Chorągwi Harcerzy ZHR. Zrzesza drużyny i gromady działające na terenie Poznania, Borówca, Konina, Kostrzyna i Wolsztyna.
Historia.
Powołany w dniu 15 kwietnia 1992 rozkazem Naczelnika Harcerzy hm. Tomasza Maracewicza na miejsce działającego wcześniej Poznańskiego Związku Drużyn Harcerzy. W marcu 2012 roku, z liczącego ponad 20 jednostek Gniazda, wyodrębnił się III Poznański Hufiec Harcerzy zrzeszający środowiska wywodzące się z poznańskiego Bractwa Wędrowniczego oraz Murowanej Gośliny.

</doc>
<doc id="1747903" url="https://pl.wikipedia.org/wiki?curid=1747903" title="Polskie Forum Akademicko-Gospodarcze">
Polskie Forum Akademicko-Gospodarcze

Polskie Forum Akademicko-Gospodarcze – stowarzyszenie utworzone w 1992 r. w celu wspierania i promowania współpracy między środowiskiem akademickim i gospodarczym.
Członkami rzeczywistymi stowarzyszenia są osoby fizyczne kierujące jednostkami obu reprezentowanych środowisk (rektorzy uczelni i prezesi firm).
Założycielem i pierwszym prezesem stowarzyszenia był Marek Dietrich. Od 15 czerwca 2018 funkcję prezesa pełni Krzysztof Pietraszkiewicz, a wiceprezesa Arkadiusz Mężyk..

</doc>
<doc id="1747911" url="https://pl.wikipedia.org/wiki?curid=1747911" title="Cannet (Alpy Nadmorskie)">
Cannet (Alpy Nadmorskie)



</doc>
<doc id="1747913" url="https://pl.wikipedia.org/wiki?curid=1747913" title="Nagroda Satelita dla najlepszego aktora w filmie komediowym lub musicalu">
Nagroda Satelita dla najlepszego aktora w filmie komediowym lub musicalu

Laureaci Satelity w kategorii najlepszy aktor w komedii lub musicalu:
Lata 90.
1996: Tom Cruise – Jerry Maguire jako Jerry Maguire
nominacje:
1997: Jack Nicholson – Lepiej być nie może jako Melvin Udall
nominacje:
1998: Ian Bannen – Martwy farciarz jako Jackie O’Shea
nominacje:
1999: Philip Seymour Hoffman – Bez skazy jako Rusty Zimmerman
nominacje:
2000–2009.
2000: Michael Douglas – Cudowni chłopcy jako Prof. Grady Tripp
nominacje:
2001: Ewan McGregor – Moulin Rouge! jako Christian
nominacje:
2002: Kieran Culkin – Ucieczka od życia jako Igby
nominacje:
2003: Bill Murray – Między słowami jako Bob Harris
nominacje:
2004: Jamie Foxx – Ray jako Ray Charles
nominacje:
2005: Terrence Howard – Pod prąd jako Djay
nominacje:
2006: Joseph Cross – Biegając z nożyczkami jako Augusten Burroughs
nominacje:
2007: Ryan Gosling – Miłość Larsa jako Lars Lindstrom
nominacje:
2008: Ricky Gervais – Ghost Town jako Bertram Pincus
nominacje:
2009: Michael Stuhlbarg − Poważny człowiek jako Prof. Lawrence 'Larry' Gopnik
nominacje:
2010–2019.
2010: Michael Cera – Scott Pilgrim kontra świat jako Scott Pilgrim
nominacje:

</doc>
<doc id="1747928" url="https://pl.wikipedia.org/wiki?curid=1747928" title="Okunin (stacja kolejowa)">
Okunin (stacja kolejowa)

Okunin – przystanek kolejowy we wsi Okunin, w woj. lubuskim, w Polsce.

</doc>
<doc id="1747930" url="https://pl.wikipedia.org/wiki?curid=1747930" title="Książka czytana">
Książka czytana



</doc>
<doc id="1747935" url="https://pl.wikipedia.org/wiki?curid=1747935" title="Biały Zawój">
Biały Zawój

Biały Zawój – polski herb szlachecki używany przez rodzinę pochodzenia tatarskiego.
Opis herbu.
Opis z wykorzystaniem klasycznych zasad blazonowania, zaproponowanych przez Alfreda Znamierowskiego:
"W polu czerwonym czapka purpurowa owinięta z dołu tkaniną w złote, błękitne, zielone, czerwone i srebrne paski i ozdobiona z gyry frędzlem złotym, a po prawej stronie trzema piórami, z których środkowe złote, a boczne błękitne. Klejnot: Trzy pióra strusie. Labry: Czerwone, podbite złotem."
Najwcześniejsze wzmianki.
Herb używany przez rodzinę Gembickich, zapisaną 20 września i 17 grudnia 1819 roku do ksiąg w guberni wileńskiej. Jej protoplastą miał być Mustafa Sulimanowicz Gembicki, właściciel folwarków Iskrino i Ostrowno (pow. oszmiański), które 17 października 1635 roku przekazał synom; z nich Bohdan otrzymał dobra Wołokę, a Samuel – Iskrino i Ostrowno; syn Samuela – Chasień w 1683 roku nabył w pow. lidzkim dobra Mierzankę; pozostawił synów Szabana i Dżafara, od których pochodzi liczne potomstwo. Mieszkali m.in. w Mińsku (dość liczni), w zaścianku Jodzieliszkach (pow. Swięciański). W guberni wileńskiej zatwierdzeni przez Departament Heroldii Senatu (spis szlachty tatarskiej), ukaz 11 czerwca 1859 (nr. 5809), następnie w guberni mińskiej, 2 listopada 1882 (spis szlachty tatarskiej) [2, op. 2, nr. 692, k. 23–24 v.; 5, s. 149 (rysunek); 12, s. 103. Stanisław Dziadulewicz błędnie podaje jako herb Gembickich Terebesz, który według niego znajdować się miał na pieczęci użytej w 1585 roku przez Tatara Bohdana Jenbiekowicza, rzekomo ich krewnego.
Herbowni.
Gębicki – Gembicki.

</doc>
<doc id="1747936" url="https://pl.wikipedia.org/wiki?curid=1747936" title="Smolno Wielkie (stacja kolejowa)">
Smolno Wielkie (stacja kolejowa)

Smolno Wielkie – przystanek kolejowy we wsi Smolno Wielkie, w woj. lubuskim, w Polsce.

</doc>
<doc id="1747938" url="https://pl.wikipedia.org/wiki?curid=1747938" title="I Poznański Hufiec Harcerzy „Warta”">
I Poznański Hufiec Harcerzy „Warta”

I Poznański Hufiec Harcerzy „Warta” – jednostka terytorialna Organizacji Harcerzy ZHR, należąca do Wielkopolskiej Chorągwi Harcerzy ZHR. Zrzesza drużyny i gromady działające na terenie Poznania, Koziegłów, Swarzędza i Tarnowa Podgórnego.
Historia.
Powołany w dniu 20 grudnia 1989 rozkazem Naczelnika Harcerzy hm. Krzysztofa Stanowskiego.
W okresie od 15 marca 1992 do 18 października 1996 kilka drużyn harcerskich wydzieliło się z tego hufca i stworzyło III Poznański Hufiec Harcerzy, który po kilku latach samodzielnej pracy został rozwiązany a drużyny powróciły do pracy w I Poznańskim Hufcu Harcerzy.

</doc>
<doc id="1747939" url="https://pl.wikipedia.org/wiki?curid=1747939" title="Maciej Bittner">
Maciej Bittner



</doc>
<doc id="1747940" url="https://pl.wikipedia.org/wiki?curid=1747940" title="Chwalim (przystanek kolejowy)">
Chwalim (przystanek kolejowy)

Chwalim – przystanek kolejowy we wsi Chwalim, w woj. lubuskim, w Polsce.

</doc>
<doc id="1747943" url="https://pl.wikipedia.org/wiki?curid=1747943" title="Andrzej Deka">
Andrzej Deka

Andrzej Deka (ur. 16 kwietnia 1949, zm. 27 kwietnia 2002) – konstruktor, wykładowca Politechniki Łódzkiej, autor wielu artykułów i referatów z zakresu chłodnictwa i klimatyzacji, autor projektów instalacji chłodniczych i klimatyzacyjnych, kierownik oddziału firmy SYSTHERM w Łodzi.
Kariera.
Andrzej Deka urodził się w Łodzi. W 1968 roku ukończył łódzkie Technikum Samochodowe. W tym samym roku rozpoczął studia na Wydziale Mechanicznym Politechniki Łódzkiej, które ukończył w 1975 roku, broniąc pracę dyplomową pt. "Urządzenia chłodnicze dla potrzeb supersamu spożywczego", wykonaną w Instytucie Techniki Cieplnej i Chłodnictwa pod kierunkiem doc. Jana Żelaznego. Bezpośrednio po studiach podjął pracę w tymże Instytucie na stanowisku konstruktora.
Przygotowując się do pracy dydaktycznej kontynuował naukę w Podyplomowym Studium Pedagogicznym. Od 1 października 1978 roku zatrudniony został na stanowisku starszego asystenta, prowadząc zajęcia laboratoryjne i ćwiczenia rachunkowe, pełniąc jednocześnie funkcję opiekuna grup dziekańskich. Pierwsze jego prace naukowe dotyczyły sprężarek hermetycznych, a w szczególności ich konstrukcji, układów smarowania oraz trwałości. Kolejne prace badawcze i projektowe związane były z urządzeniami chłodniczymi w zakresie dużych obiektów przemysłowych, jak również „małego chłodnictwa”.
Na bazie doświadczeń zdobytych w pracy z urządzeniami przemysłowymi, możliwościami zwiększenia ich efektywności, skierował swoje zainteresowania na badania eksperymentalne związane z wymianą ciepła. Efektem tej pracy była w 1986 roku wyróżniona rozprawa doktorska pt. "Przejmowanie ciepła od rur o skończonej długości w przestrzeni przy naturalnym ruchu powietrza", wykonana pod kierunkiem doc. Jacka Kuleszy.
Postępujący rozwój informatyzacji badań naukowych i nowoczesnych technik nauczania stały się bodźcem do pogłębienia wiedzy informatycznej i ukończenia Studium Podyplomowego Inżynierskich zastosowań Informatyki. Kontynuując swoje zainteresowania badawcze w zakresie wymiany ciepła i urządzeń chłodniczych prowadził wykłady, ćwiczenia obliczeniowe i projektowe ze studentami specjalności Maszyny Spożywcze, Chłodnicze i Klimatyzacja. Uzupełnieniem pracy dydaktycznej i chęcią zainteresowania studentów zagadnieniami chłodnictwa była wieloletnia praca w Studenckim Kole Naukowym „ChAK”, którego był opiekunem.
Andrzej Deka znany był w środowisku osób zajmujących się termodynamiką, wymianą ciepła i chłodnictwem i to zarówno wśród pracowników nauki, jak i praktyków. Był autorem lub współautorem wielu artykułów i referatów o charakterze ściśle naukowym, jak również tych skierowanych do praktyków. Wielokrotnie uczestniczył i przedstawiał swój dorobek na konferencjach, sympozjach i zjazdach naukowych. Znaczący dorobek naukowy Andrzeja Deki widoczny jest w skryptach uczelnianych Politechniki Łódzkiej, podręcznikach i fachowych poradnikach.
W czerwcu 1993 roku zorganizował oddział firmy SYSTHERM w Łodzi i objął jego kierownictwo. Jego zasługą był szybki rozwój Oddziału i wykształcenie zatrudnionego pracownika. Jego wiedza fachowa i doświadczenie oraz wysoka kultura osobista sprawiły, że cieszył się wysokim zaufaniem u klientów firmy SYSTHERM, zainteresowanych projektami i produktami z zakresu chłodnictwa i klimatyzacji. Połączenie działalności naukowej i praktyczny kontakt z urządzeniami przemysłowymi dał znakomity efekt zarówno dydaktyczny, jak i projektowy oraz eksploatacyjny dla wielu firm, pracujących w chłodnictwie i klimatyzacji. Andrzej Deka znany był w środowisku chłodników jako autor udanych projektów instalacji chłodniczych i klimatyzacyjnych m.in. dla firm ŁSC Rusałka, Elester SA, Decor SC, Arelan SA, Zakłady Mięsne „Pamso”, ZPH „Wędlinka”, Centrum Handlowe MER, AIP Australian Investments. Był również, w 1999 roku, współwykonawcą bardzo innowacyjnego projektu unikalnego tunelu i instalacji chłodniczej do liofilizacji produktów spożywczych. Jego doświadczenie i wiedza połączona z solidnym przygotowaniem do wielowariantowych obliczeń cieplnych i przepływowych pozwoliły osiągnąć sukces.
W środowisku chłodników znany był dzięki wartościowym publikacjom, referatom na konferencje naukowo – techniczne Dni Chłodnictwa i udziałom w specjalistycznych szkoleniach organizowanych przez firmę SYSTHERM.
Jego zainteresowania nie ograniczały się do zagadnień naukowych i technicznych. Interesował się literaturą i muzyką, był wielkim miłośnikiem przyrody. Był człowiekiem skoncentrowanym nie tylko na pracy naukowej. Nie pozostawał obojętny na problemy środowiska. Wielokrotnie zabierał głos na tematy trudne i kontrowersyjne, głosząc poglądy często niepopularne.
Dla nas, Jego najbliższych kolegów i współpracowników, był przede wszystkim człowiekiem wielkiego taktu, wrażliwym, otwartym na świat i pełnym radości życia.
Andrzej Deka był także wspaniałym mężem i ojcem dwóch synów. Żona Andrzeja miała na imię Mirosława. Starszy syn to Marcin a młodszy – Michał. Żona Mirosława była chemikiem, pracownikiem naukowo-dydaktycznym Uniwersytetu Łódzkiego. Obaj synowie ukończyli Politechnikę Łódzką; starszy Telekomunikację na Wydziale Elektrotechniki i Elektroniki, natomiast młodszy Biotechnologię na Wydziale Chemii Spożywczej. Los okrutnie z nim postąpił. Po ukończeniu rozbudowy domu nie dane Mu było cieszyć się tym. Musiał przeżyć śmiertelną chorobę żony i jej pogrzeb, walcząc równocześnie z własną chorobą. Nie poddał się do końca. Jeszcze kilka dni przed śmiercią kierował Oddziałem firmy SYSTHERM, interesował się wszystkim.
Andrzej Deka 27 kwietnia 2002. Pochowany jest na cmentarzu na Rudzie przy ulicy Farnej. W Jego pogrzebie licznie uczestniczyła rodzina oraz przyjaciele i znajomi, którzy darzyli go sympatią i szacunkiem&lt;ref name="Chłodnictwo nr 4/2008, s.66-67"&gt;Chłodnictwo nr 4/2008, s. 66-67&lt;/ref&gt;
Lista ważniejszych publikacji.
Prace dyplomowe
Ważniejsze prace badawcze

</doc>
<doc id="1747944" url="https://pl.wikipedia.org/wiki?curid=1747944" title="Parafia św. Jakuba w Modliszewku">
Parafia św. Jakuba w Modliszewku

Parafia św. Jakuba w Modliszewku – parafia rzymskokatolicka znajdująca się w dekanacie Gniezno II w archidiecezji gnieźnieńskiej. Zasięgiem obejmuje Modliszewko, Modliszewo, Mielno, Dębłowo, Napoleonowo, Świątniki Wielkie, Nowaszyce.
Historia.
Z początkiem 1906 probostwo objął ksiądz Leon Formanowicz. Ksiądz Formanowicz był sławnym kolekcjonerem, bibliofilem, znawcą starych druków. Ostatnim proboszczem przed II wojną światową, był ksiądz Władysław Cegielski. 6 października 1941 został wywieziony do obozu koncentracyjnego w Dachau, gdzie zginął śmiercią męczennika w lutym 1942.
Życie parafialne po wojnie zorganizował ksiądz Bronisław Śliwiński, który w latach 1947-1950 był miejscowym duszpasterzem. Po nim objął parafię ksiądz Adam Wojtyłło. W 1970 probostwem kierował ksiądz Ludwik Gładyszewski. Kolejnym proboszczem był ksiądz Stanisław Szulc. Przeprowadził on gruntowny remont kościoła wraz z wieżą główną. Pobudował kostnicę na cmentarzu ewangelickim w Mielnie. Zmarł 28 lutego 1986.
21 listopada 1982 uroczyście obchodzono jubileusz 250-lecia budowy kościoła parafialnego w Modliszewku.
Uroczystości tej przewodniczył J.E. Ks. Biskup Jan Michalski. W 1986 proboszczem parafii św. Jakuba Apostoła został ksiądz Władysław Kustra. Wtedy zostały ukończone prace przy ogrodzeniu kaplicy w Mielnie. Otoczono płotem cmentarz w Modliszewku oraz dokonano poświęcenia nowego krzyża cmentarnego i kaplicy w Mielnie. W 1988 spłonął drewniany kościół. Na jego miejscu zbudowano nowy, murowany, według pierwotnego kształtu. Proboszcz zmarł w 1997. Po ks. kanoniku Kustrze parafie objął ks. kanonik Andrzej Panasiuk który pełnił funkcje proboszcza do 1998. Za jego kadencji wymalowany został kościół i zawieszony został obraz patrona parafii św. Jakuba Apostoła i założono ogrzewanie. Zastąpił go ks. Piotr Kotowski i był proboszczem do 2005. W kościele odnowiono prezbiterium. Następnym proboszczem był i jest do dzisiaj Ks. Andrzej Januchowski - z dniem 27 czerwca 2005 zwolniony z obowiązków wikariusza w parafii przy bazylice prymasowskiej Wniebowzięcia Najświętszej Maryi Panny w Gnieźnie i mianowany proboszczem parafii pw. św. Jakuba Ap. w Modliszewku. 
Zrobiono nowy ołtarz boczny, kratę w wejściu i nowe ogrzewanie kościoła. W 2005 obchodzono 10 rocznicę wybudowania nowego kościoła. 
Podczas mszy świętej odpustowej 27 lipca 2015 roku parafia otrzymała relikwie św. Jana Pawła II w postaci włosa.

</doc>
<doc id="1747950" url="https://pl.wikipedia.org/wiki?curid=1747950" title="Calimero">
Calimero

 – serial anime emitowany od 1974 do 1975 roku przez Toei Animation w reżyserii Yūgo Serikawy.
Fabuła.
Bohaterem serialu anime jest mały, antropomorficzny czarny ptaszek zwany Calimero. Jego największym marzeniem jest latać tak jak inne ptaki.
Produkcja.
Calimero był pierwotnie postacią z reklamy. Animacje przedstawiające postać Calimero po raz pierwszy pojawiły się na ekranach włoskich telewizorów 14 lipca 1963 roku za pośrednictwem programu reklamowego zwanego "Carosello". W reklamie tej Calimero był czarnym kurczaczkiem, który nie był akceptowany przez mamę ponieważ był czarny; dzięki umyciu mydłem w proszku firmy Mira Lanza, Calimero, już czyściutki, został ponownie przyjęty przez kury.
Ze względu na swoją popularność, na podstawie reklam utworzono serię animowaną z przygodami Calimero. Produkcją serii zajęło się studio Toei Animation. Producentem serii został Yoshifumi Hatano, za scenariusze odpowiadają m.in. Takeshi Yoshida i Takahisa Inoue, a reżyserem był Yūgo Serikawa.
Seria była emitowana na kanale NET (późniejsze TV Asahi) od 15 października 1974 do 30 września 1975. Seria składa się z 52 odcinków.

</doc>
<doc id="1747951" url="https://pl.wikipedia.org/wiki?curid=1747951" title="Kozia Grań">
Kozia Grań

Kozia Grań (słow. "Kozí hrebeň", niem. "Gemsengrat", węg. "Zerge-gerinc") – długa boczna grań w Tatrach Wysokich, odchodząca od Jagnięcego Szczytu początkowo w południowo-wschodnim kierunku, a potem skręcająca na północny wschód. Grań ta oddziela Dolinę Białych Stawów od Doliny Jagnięcej. Kolejno od Jagnięcego Szczytu znajdują się w niej (słowackie nazwy według czterojęzycznego słownika):
Po stronie Doliny Białych Stawów leżą u stóp Koziej Grani trzy kotliny: Żółta Kotlina, Wyżnia Rzeżuchowa Kotlina i Niżnia Rzeżuchowa Kotlina. W dole grań przekształca się w szeroki grzbiet pokryty kosodrzewiną, oddzielający od siebie Dolinę Białych Stawów i Dolinę Zieloną Kieżmarską.
Dawniej na mniej urwistych stokach często polowano na kozice zwykle przebywające w tej okolicy, od nich też pochodzi nazwa grani. Najwybitniejszym szczytem jest Kozia Turnia, często wspinają się na niej taternicy. Dla turystów normalnie cała grań jest niedostępna, nie prowadzi przez nią żaden szlak turystyczny. Można jednak wejść na nią w towarzystwie uprawnionego przewodnika.

</doc>
<doc id="1747954" url="https://pl.wikipedia.org/wiki?curid=1747954" title="Zviad Endeladze">
Zviad Endeladze



</doc>
<doc id="1747955" url="https://pl.wikipedia.org/wiki?curid=1747955" title="Gmina Norddjurs">
Gmina Norddjurs

Gmina Norddjurs (duń. "Norddjurs Kommune") - gmina w Danii w regionie Jutlandia Środkowa.
Gmina powstała w 2007 roku na mocy reformy administracyjnej z połączenia gmin Grenaa, Nørre Djurs, Rougsø i części gminy Sønderhald.
Siedzibą gminy jest miasto Grenaa.

</doc>
<doc id="1747956" url="https://pl.wikipedia.org/wiki?curid=1747956" title="Mleczaki">
Mleczaki



</doc>
<doc id="1747957" url="https://pl.wikipedia.org/wiki?curid=1747957" title="Stelios Manolas">
Stelios Manolas

Stelios Manolas (gr. Στέλιος Μανωλάς, ur. 13 lipca 1961 w Atenach) – grecki piłkarz grający na pozycji środkowego obrońcy.
Kariera klubowa.
Manolas urodził się w Atenach, a karierę piłkarską rozpoczął w tamtejszym klubie AEK Ateny. W sezonie 1979/1980 zadebiutował w drużynie seniorów i w greckiej pierwszej lidze rozegrał 3 spotkania. Od następnego sezonu, w którym wywalczył z AEK-iem wicemistrzostwo kraju, był podstawowym zawodnikiem zespołu. Kolejny sukces w karierze osiągnął w 1983 roku, gdy zdobył z AEK-iem Puchar Grecji. W 1988 roku, a potem w 1990 roku został wicemistrzem Grecji. Natomiast w 1989 roku po raz pierwszy w karierze wywalczył tytuł mistrza kraju. W latach 1992-1994 trzykrotnie z rzędu AEK z Manolasem w składzie sięgał po tytuł mistrzowski. Z kolei w 1996 i 1997 roku został wicemistrzem oraz zdobywcą krajowego pucharu. Po sezonie 1997/1998 Manolas zdecydował się zakończyć karierę piłkarską. Przez 18 sezonów gry w AEK-u rozegrał 451 meczów i zdobył 34 gole. W tym okresie pełnił też funkcję kapitana zespołu AEK-u.
Kariera reprezentacyjna.
W reprezentacji Grecji Manolas zadebiutował 20 stycznia 1982 w przegranym 2:3 towarzyskim spotkaniu z Portugalią. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił w jednym spotkaniu, przegranym 0:4 z Argentyną, które było zarazem jego ostatnim w kadrze narodowej. Łącznie rozegrał w niej 71 meczów i strzelił 6 goli.

</doc>
<doc id="1747960" url="https://pl.wikipedia.org/wiki?curid=1747960" title="Sopot Festival 1990">
Sopot Festival 1990

Sopot Festival 1990 – 27. edycja festiwalu muzycznego odbywającego się w sopockiej Operze Leśnej. Festiwal odbył się 17 sierpnia 1990 roku. Konkurs prowadzili Alicja Resich-Modlińska i Mark Jones. Konkurs wygrała Lora Szafran z utworem „Trust Me at Once”. Gośćmi specjalnymi koncertu byli: Ronnie Hawkins, Viktor Lazlo, Duo Datz, Izabela Trojanowska, Jolanta Jaszkowska, Mieczysław Szcześniak, Lech Janerka, Curiosity Killed The Cat i Erasure.

</doc>
<doc id="1747964" url="https://pl.wikipedia.org/wiki?curid=1747964" title="Reprezentacja Ukrainy U-18 w piłce nożnej mężczyzn">
Reprezentacja Ukrainy U-18 w piłce nożnej mężczyzn

Reprezentacja Ukrainy U-18 w piłce nożnej jest juniorską reprezentacją Ukrainy, sterowaną przez Ukraiński Związek Piłki Nożnej. Jest powoływana przez selekcjonera, w niej występować mogą wyłącznie zawodnicy posiadający obywatelstwo ukraińskie i którzy w momencie przeprowadzania imprezy docelowej (finałów Mistrzostw Europy) nie przekroczyli 18 roku życia. Zespół jeden raz uczestniczył w Mistrzostwach Europy U-18.
Zbirna U-18 powoływana jest od 1993. Od roku 2002 rozgrywano zawody w klasie U-19.
W 2000 zespół zdobył wicemistrzostwo kontynentu na Mistrzostwach Europy w Niemczech.
Srebrne medale otrzymali:
Występy w ME U-18.
Uwaga: Od 2002 rozgrywano Mistrzostwa Europy U-19

</doc>
<doc id="1747965" url="https://pl.wikipedia.org/wiki?curid=1747965" title="Gmina Gribskov">
Gmina Gribskov

Gmina Gribskov (duń. "Gribskov Kommune") - gmina w Danii w regionie stołecznym.
Gmina powstała w 2007 roku na mocy reformy administracyjnej z połączenia gmin Helsinge i Græsted-Gilleleje.
Siedzibą gminy jest miasto Helsinge.

</doc>
<doc id="1747967" url="https://pl.wikipedia.org/wiki?curid=1747967" title="Benno Baginsky">
Benno Baginsky

Benno Baginsky (ur. 24 maja 1848 w Raciborzu, zm. w grudniu 1919 w Berlinie) – niemiecki lekarz, laryngolog, młodszy brat Adolfa Baginsky'ego.
Studiował w Berlinie, tytuł doktora otrzymał w 1870. W latach 1870-71 jako lekarz-asystent w niemieckiej armii praktykował na froncie francuskim. Od 1880 lekarz specjalista otorynolaryngologii. W 1883 roku został Privatdozentem, a w 1890 profesorem tytularnym. Był asystentem Hermanna Munka w jego laboratorium fizjologicznym w Berlinie.

</doc>
<doc id="1747974" url="https://pl.wikipedia.org/wiki?curid=1747974" title="Reprezentacja Ukrainy U-16 w piłce nożnej mężczyzn">
Reprezentacja Ukrainy U-16 w piłce nożnej mężczyzn

Reprezentacja Ukrainy U-16 w piłce nożnej jest juniorską reprezentacją Ukrainy, sterowaną przez Ukraiński Związek Piłki Nożnej. Jest powoływana przez selekcjonera, w niej występować mogą wyłącznie zawodnicy posiadający obywatelstwo ukraińskie i którzy w momencie przeprowadzania imprezy docelowej (finałów Mistrzostw Europy) nie przekroczyli 16 roku życia.
Zbirna U-16 powoływana jest od 1993.
W 1994 roku "Zbirna" zagrała na Mistrzostwach Europy w Irlandii i dotarła do półfinału. W meczu o 3 miejsce zwyciężyła 2:0 Austrię.
Brązowe medale otrzymali:
Występy w ME U-16.
Uwaga: Od 2002 rozgrywano Mistrzostwa Europy U-17

</doc>
<doc id="1747979" url="https://pl.wikipedia.org/wiki?curid=1747979" title="Dilbert (serial animowany)">
Dilbert (serial animowany)

Dilbert (1999-2000) – amerykański serial animowany stworzony na podstawie komiksu Scotta Adamsa pod tym samym tytułem. Powstało 30 odcinków tej kreskówki. W Polsce ten serial był niegdyś emitowany wyłącznie na nieistniejącym już kanale Wizja Jeden.
Wersja polska.
Na zlecenie Wizji TV wersja polska: Master Film
Reżyseria: Maria Horodecka
Dialogi: Joanna Klimkiewicz i Magdalena Kiesewetter
Dźwięk: Renata Wojnarowska
Montaż: Gabriela Turant-Wiśniewska
Kierownictwo produkcji: Dariusz Falana
Wystąpili:
i inni

</doc>
<doc id="1747980" url="https://pl.wikipedia.org/wiki?curid=1747980" title="Antoni Naumczyk">
Antoni Naumczyk

Antoni Naumczyk (ur. 1925 w Nashua, zm. 2 kwietnia 1969 w Zawoi) – polski duchowny starokatolicki, infułat i wikariusz generalny Kościoła Polskokatolickiego w PRL, doktor teologii, wykładowca Chrześcijańskiej Akademii Teologicznej w Warszawie
Życiorys.
Urodził się w Stanach Zjednoczonych Ameryki. W 1929 roku, jako dziecko, wraz z rodzicami przyjechał do Polski i zamieszkał w Postawach. W 1945 roku zdał maturę w Wilnie i wstąpił do Zgromadzenia Księży Misjonarzy. W latach 1945-1950 studiował w Instytucie Teologicznym Księży Misjonarzy oraz na Wydziale Teologicznym Uniwersytetu Jagiellońskiego w Krakowie.
W latach 1950-1957 był księdzem rzymskokatolickim. Pracował w tym czasie jako wykładowca w Instytucie Teologicznym Księży Misjonarzy. W 1953 roku obronił doktorat z teologii na Uniwersytecie Jagiellońskim.
W 1957 roku został zmuszony do odejścia z zakonu lazarystów, a następnie duchowieństwa Kościoła rzymskokatolickiego. Powodem wykluczenia było ujawnienie jego intymnych kontaktów z kobietami, ale przede wszystkim udowodnienie mu kradzieży cennych dokumentów z biblioteki klasztoru Zgromadzenia Księży Misjonarzy na Stradomiu.
W 1958 roku dzięki pomocy Urzędu do Spraw Wyznań został ponownie duchownym. Przyjęto go do Kościoła Polskokatolickiego w PRL. Ponadto został adiunktem w Chrześcijańskiej Akademii Teologicznej w Warszawie. Kontynuował tam karierę naukową jako teolog starokatolicki. W 1960 roku uzyskał stanowisko docenta. W 1966 roku został kierownikiem Katedry Teologii Praktycznej Sekcji Starokatolickiej Chrześcijańskiej Akademii Teologicznej w Warszawie.
W latach 1960-1965 piastował urząd administratora diecezji warszawskiej Kościoła Polskokatolickiego. W 1965 roku był jednym z inicjatorów usunięcia z funkcji zwierzchnika Kościoła Polskokatolickiego w PRL, Maksymiliana Rode. Typowany na jego następcę odmówił przyjęcia urzędu biskupa na rzecz Juliana Pękali i zadowolił się tytułami infułata oraz wikariusza generalnego Kościoła Polskokatolickiego. Od 1965 roku piastował funkcję sekretarza Rady i Prezydium Rady Kościoła Polskokatolickiego w PRL.
Uważany za szarą eminencję Kościoła Polskokatolickiego w latach 1965-1969. Zginął wraz z rodziną w katastrofie lotniczej samolotu Antonow An-24 na północnym stoku Policy.

</doc>
<doc id="1747983" url="https://pl.wikipedia.org/wiki?curid=1747983" title="Parafia bł. Bogumiła w Gnieźnie">
Parafia bł. Bogumiła w Gnieźnie

Parafia bł. Bogumiła w Gnieźnie – rzymskokatolicka parafia, znajdująca się w dekanacie Gniezno II w archidiecezji gnieźnieńskiej, obejmująca swoim zasięgiem osiedle Róża, Ustronie oraz wieś Jankówko i Wełnica. Wieloletnim, pierwszym proboszczem parafii był ks. kan. Stanisław Pietrzak. Obecnie posługę proboszcza pełni ks. Krzysztof Walkowski, dziekan dekanatu.
Historia.
Parafia została erygowana 15 września 1980 przez kard. Stefana Wyszyńskiego. W 1981 rozpoczęto budowę kościoła według projektu Aleksandra Holasa. W 1984 roku ukończono budowę plebanii, a w 1989 r. kościoła i dzwonnicy. 10 czerwca 1989 kard. Józef Glemp, metropolita gnieźnieński, dokonał konsekracji świątyni.
Z dniem 1 lipca 2012 roku mianowany został nowy proboszcz parafii, ks. Krzysztof Walkowski, który zastąpił na tej funkcji budowniczego parafii, ks. Pietrzaka.
Kościół.
Zbudowany w nowoczesnym stylu w latach 1981–1989 według projektu Aleksandra Holasa. Może pomieścić 2 tysiące osób. Został uroczyście konsekrowany 10 czerwca 1989 przez prymasa Glempa. Swoim kształtem przypomina ścięty stożek. Jest to kościół dwukondygnacyjny jednonawowy – dolna część poświęcona jest NMP Częstochowskiej. W górnej części znajduje się marmurowe prezbiterium i ołtarz oraz nowoczesne witraże. Na wysokiej wieży umieszczony został duży jednotonowy krzyż. W kościele znajduje się pomnik Jana Pawła II oraz relikwiarz i płaskorzeźba bł. Bogumiła.

</doc>
<doc id="1747984" url="https://pl.wikipedia.org/wiki?curid=1747984" title="Kopanica (przystanek kolejowy)">
Kopanica (przystanek kolejowy)

Kopanica – przystanek kolejowy we wsi Kopanica, w woj. wielkopolskim, w Polsce.

</doc>
<doc id="1747985" url="https://pl.wikipedia.org/wiki?curid=1747985" title="Żodyń (przystanek kolejowy)">
Żodyń (przystanek kolejowy)

Żodyń – przystanek kolejowy we wsi Żodyń, w woj. wielkopolskim, w Polsce.

</doc>
<doc id="1747988" url="https://pl.wikipedia.org/wiki?curid=1747988" title="Luís Paulo Alves">
Luís Paulo Alves

Luís Paulo de Serpa Alves (ur. 19 września 1961 w Horcie) – portugalski ekonomista i polityk związany z Azorami, od 2009 do 2014 poseł do Parlamentu Europejskiego.
Życiorys.
Uzyskał licencjat z dziedziny organizacji i zarządzania przedsiębiorstwem na Uniwersytecie Azorów. Naukę kontynuował na kursach podyplomowych w Wyższym Instytucie Ekonomii i Zarządzania w Lizbonie. Od 1989 zatrudniony w rządzie Azorów, a później w Trybunale Obrachunkowym. W 1991 związał się z firmą Unileite.
Sprawował mandat posła do Regionalnego Zgromadzenia Ustawodawczego Azorów. W wyborach w 2009 uzyskał mandat posła do Parlamentu Europejskiego z listy Partii Socjalistycznej. Zasiadł w grupie socjalistycznej oraz w Komisji Rozwoju Regionalnego.

</doc>
<doc id="1747989" url="https://pl.wikipedia.org/wiki?curid=1747989" title="MEiL">
MEiL



</doc>
<doc id="1747990" url="https://pl.wikipedia.org/wiki?curid=1747990" title="Powodowo (przystanek kolejowy)">
Powodowo (przystanek kolejowy)

Powodowo – przystanek kolejowy we wsi Powodowo, w województwie wielkopolskim, w Polsce.

</doc>
<doc id="1747992" url="https://pl.wikipedia.org/wiki?curid=1747992" title="Dyzopiramid">
Dyzopiramid

Dyzopiramid, dizopiramid (łac. "disopyramidum") – lek klasy IA leków przeciwarytmicznych, działający depresyjnie na mięsień sercowy oraz układ bodźcotwórczo-przewodzący. Pod względem właściwości farmakologicznych podobny do chinidyny i prokainamidu. Zwalnia depolaryzację diastoliczną. Blokując kanał sodowy, wydłuża okres repolaryzacji i refrakcji w przedsionkach i komorach, osłabia kurczliwość mięśnia sercowego. Nie działa na receptory adrenergiczne. Wywiera silne działanie cholinolityczne.
Farmakokinetyka.
Lek wchłania się w 70–80% z przewodu pokarmowego, osiągając maksymalne stężenie w osoczu krwi po 2–3 godzinach. Wiązanie z białkami zależy od stężenia leku w osoczu; waha się ono od 60% do 80%. Biologiczny okres półtrwania wynosi 6–8 godzin. Metabolizm dyzopiramidu przebiega w wątrobie. Wydalanie następuje przez nerki.
Działania niepożądane.
Ze względu na działanie cholinolityczne dyzopiramid może wywołać działania niepożądane:
Ponadto mogą wystąpić:
Objawy ustępują po odstawieniu leku.
Dawkowanie.
Dawki dobiera się indywidualnie pod nadzorem kardiologicznym, przy jednoczesnej kontroli EKG i ciśnienia tętniczego.
Doustnie, zazwyczaj 300–600 mg na dobę w 2–4 dawkach podzielonych.
U pacjentów w podeszłym wieku zaleca się ostrożne dobieranie dawki.
Wskazane jest monitorowanie stężenia leku we krwi. Zalecane dawki terapeutyczne to 2–5 µg/ml; dawka powyżej 9 µg/ml jest toksyczna.
Uwagi.
Nie stosować w ciąży i okresie karmienia piersią.
Podczas przyjmowania leku należy przeprowadzać kontrolne badania EKG, gdyż poszerzenie zespołu QRS lub wydłużenie odstępu QT jest wskazaniem do zmniejszenia dawki, bądź zaprzestania podawania leku do czasu normalizacji obrazu EKG.
Leczenie w okresie po zawale mięśnia sercowego należy ograniczyć do przypadków zagrażających życiu niemiarowości pochodzenia komorowego, ponieważ stwierdzono występowanie zwiększenie śmiertelności i nie zakończonych zgonem poważnych zaburzeń rytmu. 
Podczas leczenia może wystąpić upośledzenie zdolności do prowadzenia pojazdów i obsługi maszyn.

</doc>
<doc id="1748000" url="https://pl.wikipedia.org/wiki?curid=1748000" title="Oslo Spektrum">
Oslo Spektrum

Oslo Spektrum – hala widowiskowo-sportowa położona w centrum Oslo w Norwegii. Została otwarta w 1990 roku i pierwotnie miała być domową halą drużyn hokejowych Vålerenga i Furuset, które jednak po kilku latach zrezygnowały z jej użytkowania.
Pojemność Oslo Spektrum wynosi 9.700, przez co spotyka się z krytyką, iż jest zbyt mała na popularne wydarzenia (było to najbardziej widoczne w przypadku koncertu Bruce’a Springsteena w 2007 roku, na który bilety zostały wyprzedane w mniej niż 10 minut).
W budynku odbyły się gale Nordic Music Awards, koncert z okazji przyznania Pokojowej Nagrody Nobla, Spellemannprisen (norweskie Grammy), a także wydarzenia z serii Disney on Ice. W 1996 roku w hali miał miejsce 41. Konkurs Piosenki Eurowizji.
Wśród artystów, którzy wystąpili w arenie są m.in.: Cher, Shakira, Sophie Ellis-Bextor, Oasis, Frank Sinatra, Roxette, Celine Dion, Gwen Stefani, Anastacia, Children of Bodom, In Flames, Iron Maiden, Metallica, Dream Theater, Shania Twain, Sissel, Eminem, Westlife, Elton John, Robbie Williams, Guns N’ Roses, Paul McCartney, Tina Turner, Ozzy Osbourne, Slayer, Bob Dylan, The Cure, Britney Spears, Kylie Minogue, Marcus and Martinus i Muse. Oslo Spektrum była również pierwszą halą, w której, jako kwartet, wystąpił zespół Spice Girls.
Oslo Spektrum znana jest z niebieskich i czerwonych koszulek noszonych przez pracowników. Niebieskie należą do ochrony, a czerwone do członków obsługi.

</doc>
<doc id="1748002" url="https://pl.wikipedia.org/wiki?curid=1748002" title="Marcel de Jong">
Marcel de Jong

Marcel de Jong (ur. 15 października 1986 w Newmarket) – kanadyjski piłkarz pochodzenia holenderskiego występujący na pozycji pomocnika. Od 2016 jest zawodnikiem Vancouver Whitecaps FC.
Kariera klubowa.
De Jong urodził się w Kanadzie, ale karierę piłkarską rozpoczynał jako junior w holenderskim VV De Valk. Potem trenował w juniorskiej ekipie PSV Eindhoven. W 2004 roku trafił do Helmond Sport, występującego w Eerste Divisie. W tych rozgrywkach zadebiutował 20 sierpnia 2004 w przegranym 0:4 meczu z BV Veendam. 22 października 2004 w wygranym 2:0 ligowym spotkaniu z FC Volendam strzelił pierwszego gola w zawodowej karierze. W Helmond Sport grał przez dwa sezony. W sumie zagrał tam w 50 ligowych meczach i zdobył w nich 6 bramek.
Latem 2006 roku podpisał kontrakt z Rodą Kerkrade. W Eredivisie zadebiutował 19 sierpnia 2006 w wygranym 1:0 pojedynku z Excelsiorem Rotterdam. W Rodzie od czasu debiutu jest podstawowym graczem. 28 lutego 2009 w wygranym 3:1 meczu z De Graafschap zdobył pierwszą bramkę w trakcie gry W Eredivisie.
W 2010 roku De Jong przeszedł do FC Augsburg. W 2015 odszedł do Sporting Kansas City. W 2016 najpierw trafił do Ottawa Fury, a następnie do Vancouver Whitecaps FC.
Kariera reprezentacyjna.
W reprezentacji Kanady de Jong zadebiutował 20 listopada 2007 w towarzyskim meczu z RPA. W 2009 roku został powołany do kadry na Złoty Puchar CONCACAF. 10 lipca 2009 w meczu fazy grupowej tego turnieju z Kostaryką (2:2) zdobył pierwszą bramkę w drużynie narodowej. Złoty Puchar CONCACAF Kanada zakończyła na ćwierćfinale, po porażce 0:1 z Hondurasem, a de Jong zagrał na nim 3 razy i strzelił jednego gola.

</doc>
<doc id="1748003" url="https://pl.wikipedia.org/wiki?curid=1748003" title="Raja drobnooka">
Raja drobnooka

Raja drobnooka ("Raja microocellata") – gatunek ryby chrzęstnoszkieletowe z rodziny rajowatych (Rajidae).
Występowanie.
Północny Atlantyk od południowej Irlandii do wybrzeża afrykańskiego (Maroko).
Występuje w wodach przybrzeżnych, maksymalnie do 100 m głębokości, najczęściej na piaszczystych płyciznach. 
Cechy morfologiczne.
Osiąga maksymalnie do 82 cm długości. Ciało spłaszczone grzbietobrzusznie o kształcie rombowatej tarczy z wklęsłą przednią częścią, płetwy piersiowe kanciasto zakończone. Pysk nieco wydłużony, rozwartokątny. Skóra gładka, tylko w przedniej części tarczy ciała pokryta skórnymi kolcami. Wzdłuż linii grzbietu ciągnie się szereg drobnych kolców, podobne rzędy kolców wstępują także po obu stronach trzonu ogonowego. Oczy małe. Dwie małe płetwy grzbietowe o takiej samej wielkości znajdują się obok siebie na końcu trzonu ogonowego. Płetwa ogonowa uwsteczniona. Brak płetwy odbytowej.
Strona grzbietowa w zależności od zasiedlanego rejonu szara lub brązowawa z małymi, białymi punktami i falistymi paskami. Strona brzuszna biała.
Odżywianie.
Żywi się małymi zwierzętami żyjącymi na dnie, głównie skorupiakami oraz małymi rybami z rzędu płastugokształtych i rodziny dobijakowatych. 
Rozród.
Ryba jajorodna. Biologia rozrodu słabo poznana.

</doc>
<doc id="1748004" url="https://pl.wikipedia.org/wiki?curid=1748004" title="Raja microocellata">
Raja microocellata



</doc>
<doc id="1748006" url="https://pl.wikipedia.org/wiki?curid=1748006" title="Biurety">
Biurety

Biurety – w chemii organicznej grupa funkcyjna i klasa związków chemicznych o ogólnej budowie: RHN-CO-NR-CO-NHR, gdzie R = dowolna inna grupa organiczna. Biurety mogą być otrzymywane w reakcji trimeryzacji izocyjanianów. Reakcja trimeryzacji izocyjanianów odgrywa ważną rolę przy otrzymywaniu pianek poliuretanowych.
Reakcja biuretowa jest reakcją charakterystyczną przydatną przy testach na obecność białek.

</doc>
<doc id="1748007" url="https://pl.wikipedia.org/wiki?curid=1748007" title="Sergejs Kožans">
Sergejs Kožans

Sergejs Kožans (ur. 16 lutego 1986 w Rydze) – były łotewski piłkarz, występował na pozycji obrońcy. Grał w młodzieżowych reprezentacjach Łotwy. Obecnie główny trener Audy Ķekava oraz asystent w drużynie U18 Rigi FC.
Kariera klubowa.
Lata juniorskie (1995-2004).
W wieku 9 lat rozpoczął treningi w szkółce piłkarskiej “Rīga” u trenera Anatolijsa Čebansa. Później przekształciła się w akademię Skonto, która zaczęła funkcjonować według systemu i standardów wielokrotnego mistrza Łotwy. Pierwszy profesjonalny kontrakt ze Skonto podpisał w 2004 roku.
Skonto Ryga (2005–2009).
Kožans rozegrał w Virslīdze w barwach Skonto Ryga 51 spotkań, w których zdobył 5 bramek. Występował w tym zespole przez pięć lat.
Lechia Gdańsk (2009-2012).
W przerwie pomiędzy sezonami 2008/2009 a 2009/2010 działacze Lechii Gdańsk postanowili wzmocnić zespół, jednak w przeciwieństwie do wcześniejszych rozgrywek nie chciano wymienić dużej liczby zawodników, a kupić jedynie kilku piłkarzy na najsłabiej obsadzone pozycje. Dość istotny był także młody wiek poszukiwanych zawodników. Podpisano zatem kontrakty z napastnikiem Ivansem Lukjanovsem ze Skonto Ryga, pomocnikiem Pawłem Nowakiem z Cracovii oraz środkowym obrońcą - Sergejsem Kožansem. Łotysz podpisał 3-letnią umowę. Transfery Kožansa i Lukjanovsa zainicjowały podpisanie umowy o współpracę między Lechią a Skonto w październiku 2009 roku.
Debiut Kožansa w Młodej Ekstraklasie (z Arką Gdynia), skończył się jednak jego kontuzją już w 8. minucie gry, przez co stracił on początek sezonu. Po wyleczeniu urazu, zawodnik wystąpił po raz pierwszy w seniorskiej drużynie Lechii w 11. kolejce Ekstraklasy. Od razu stał się podstawowym obrońcą drużyny, rozgrywając niemal wszystkie mecze do końca rozgrywek (oprócz spotkania 25. kolejki, w którym musiał pauzować ze względu na nadmiar kartek). W sezonie 2009/2010 wystąpił łącznie w 18 meczach ligowych - we wszystkich od pierwszej do ostatniej minuty. Zagrał ponadto w pięciu spotkaniach Pucharu Polski.
W przerwie zimowej sezonu 2010/2011 zawodnik dostał oferę przedłużenia umowy, ale wówczas nie zdecydował się na przyjęcie jej. 23 maja 2012 roku władze Lechii poinformowały, iż klub zdecydował się nie przedłużać wygasającego kontraktu z piłkarzem. Kožans rozegrał w sumie 42 mecze w najwyższej klasie rozgrywkowej, zdobywając jednego gola.
Ukraina i Białoruś (2012-2013).
W maju 2012, niedługo po odejściu z Lechii Gdańsk, razem z Ivansem Lukjanovsem udał się na testy do ukraińskiego Metałurha Zaporoże. Przez kontuzję Kožans nie zdążył wrócić do optymalnej formy, i w przeciwieństwie do Lukjanovsa nie dostał angażu. Następnie przebywał na testach w białoruskim Dynamie Mińsk, lecz przez osiągnięty już w drużynie limit obcokrajowców nie miałby szans na grę, więc Łotysz pojechał szukać innego klubu.
Aby nie stracić kondycji Kožans po testach w Dynamie odbył kilka sesji treningowych z rezerwami Skonto Ryga. W październiku 2012 jego nowym pracodawcą został inny białoruski klub Szachcior Soligorsk. Ze względu na dobrze obsadzoną pozycję środkowego obrońcy piłkarz nigdy nie doczekał się debiutu w pierwszej drużynie, ma na koncie jedynie występy w rezerwach. 
W lutym 2013 podpisał kontrakt ze Sławiją Mozyrz. Łotysz nie pograł tam jednak długo, bo w lipcu tego samego roku zerwał umowę z białoruskim klubem. Głównym tego powodem było niedotrzymanie warunków umowy przez klub, który wbrew obietnicom mieszkania zakwaterował zawodników w hotelu. Późniejsze wypłaty Kožansa były pomniejszone o kwotę opłaty hotelowej. W barwach Sławiji rozegrał 5 spotkań ligowych.
Powrót do Skonto, GKS Tychy, FC Šiauliai (2013-2015).
Przed powrotem na Łotwie Sergejs Kožans przebywał na testach w Bogdance Łęczna. Klub jednak nie zagwarantował piłkarzowi lokum, co było dla niego kluczowym warunkiem. W sierpniu 2013 wrócił do Skonto Ryga, gdzie występował przez rok. Klub był coraz bardziej pogrążony w kryzysie finansowo-organizacyjnym, więc w sierpniu 2014 Łotysz przeszedł do GKS-u Tychy. W przeprowadzce do tego zespołu Kožansowi pomagali były prezes Lechii Maciej Turnowiecki oraz były dyrektor generalny klubu Błażej Jenek. W GKS-ie zagrał łącznie 14 spotkań: 11 w lidze i 3 w pucharze. Na początku stycznia 2015 opuścił klub, ponieważ nowy trener Tomasz Hajto nie widział go w swoich planach.
Kolejnym przystankiem w karierze piłkarza był grający w litewskiej A Lydze zespół FC Šiauliai. Pod koniec stycznia 2015 roku podpisał kontrakt, który został zerwany przez zawodnika w czerwcu tego samego roku. W lidze litewskiej obrońca wystąpił w 7 ligowych meczach.
Bytovia Bytów (2015).
Po grze na Litwie Kožans skontaktował się z trenerem Tomaszem Kafarskim, którego znał z czasów Lechii Gdańsk. Kafarski w tamtym czasie prowadził Bytovię, i zgodził się zaoferować Sergejsowi rolę rezerwowego obrońcy w zespole. Zimą zawodnik odszedł z Bytovii na własne życzenie z powodu problemów rodzinnych. W I lidze rozegrał 4 spotkania ligowe, a w ostatnim z nich przeciwko MKS-owi Kluczbork został ukarany czerwoną kartką.
Powrót na Łotwę: Spartaks Jurmała i Riga FC (2016).
Zmęczony zagranicznymi podróżami Kožans postanowił znaleźć klub bliżej domu. Przez pierwszą połowę sezonu 2016 reprezentował barwy Spartaksa Jurmała. We wrześniu tego samego roku syn Sergejsa zaczynał naukę w 1. klasie szkoły podstawowej, więc zawodnik poprosił o zgodę na odejście do klubu z Rygi. W pucharze i lidze rozegrał łącznie 11 spotkań i zdobył asystę. Pod koniec czerwca 2016 związał się z Rigą FC. Tam rozegrał tylko 2 spotkania, potem na treningu zerwał więzadło krzyżowe, rehabilitował się w Moskwie.
Koniec kariery, grający trener (2017).
Po wyleczeniu kontuzji Sergejs planował powrót na boisko, ale w międzyczasie rozpoczął też kursy trenerskie na licencję UEFA B. Od klubu dostał ofertę pracy jako grający trener rezerw. Piłkarz przystał na tę propozycję i został asystentem Mihailsa Koņevsa.
Kariera reprezentacyjna.
Kožans wystąpił w siedmiu spotkaniach w młodzieżowych reprezentacjach Łotwy - 3 razy w kadrze U-17 i 6 razy w reprezentacji U-21. W trakcie gry dla Lechii Gdańsk był obserwowany przez trenera reprezentacji Łotwy, ale nigdy w niej nie zadebiutował.
Styl gry.
Kožans jest środkowym obrońcą, ale mimo tego czasem podłącza się do akcji ofensywnych zespołu. Jest zawodnikiem o dość stabilnej formie i grze, przez co popełnia mało błędów. Gra bardzo spokojnie, twardo, dzięki czemu jest bardzo trudny do przejścia przez rywali. Często jednak bywa za to upominany kartkami oraz powoduje stałe fragmenty gry w pobliżu bramki. Dobrą stroną Łotysza jest również gra głową i współpraca z pozostałymi obrońcami.
Kariera trenerska.
W 2017 rozpoczął pracę jako grający trener rezerw Rigi FC. Później objął także funkcję trenera klubowej drużyny U18. Od marca 2020 łączy tę funkcję z obowiązkami głównego trenera w grającego na drugim poziomie rozgrywek klubu FK Auda.
Uczestnik kursów na licencję UEFA Pro.
Życie prywatne.
Żonaty, ma dwójkę dzieci: syna w wieku 11 lat, oraz 2,5-roczną córkę. Syn amatorsko trenuje siatkówkę. Z kolei rodzice piłkarza pochodzą z Białorusi, oboje poznali się w Rydze. Pierwszym językiem Kožansa jest rosyjski, mówi także po łotewsku, polsku i angielsku. Razem z rodziną mieszka w stolicy Łotwy.

</doc>
<doc id="1748008" url="https://pl.wikipedia.org/wiki?curid=1748008" title="RTVE">
RTVE

Corporación de Radio y Televisión Española, S.A., znana również jako Radiotelevisión Española ("Korporacja Radia i Telewizji Hiszpańskiej S.A.", "Radiotelewizja Hiszpańska") lub pod skrótem RTVE – komitet radiotelewizyjny działający w Hiszpanii od roku 1957. W skład grupy RTVE wchodzą dwie korporacje: Televisión Española i Radio Nacional de España.
Nadawca objął w 2007 roku pośrednie zarządzanie hiszpańską publiczną usługą radiowo-telewizyjną, dawniej znaną jako Ente Público Radiotelevisión Española. RTVE jest członkiem Europejskiej Unii Nadawców.
Kanały telewizyjne.
Własna usługa telewizyjna RTVE jest objęta działem Televisión Española (TVE). Wszystkie kanały TVE są nadawane w języku hiszpańskim, z wyjątkiem audycji w języku katalońskim w La 1 i La 2 na terytorium Katalonii produkowanych przez TVE Catalunya.
Stacje radiowe.
Stacje radiowe RTVE podlegają oddziałowi Radio Nacional de España (RNE).
Korporacja przyczyniła się do produkcji ponad 300 filmów, z których wiele otrzymało nagrody na międzynarodowych festiwalach filmowych na całym świecie. Od 1979 do 1987 roku druga sieć radiowa, znana jako Radiocadena Española była również częścią RTVE. Stacje RCE, w przeciwieństwie do RNE, wyświetlały reklamy. RCE została połączona z RNE w 1989 roku.
Internet.
RTVE oferuje portal internetowy pod adresem "rtve.es". Witryna jest zarządzana przez dział interaktywnych mediów RTVE (Interactivos RTVE) i umożliwia użytkownikom słuchanie i oglądanie transmisji na żywo ze stacji radiowych i telewizyjnych sieci. Portal zawiera również blogi i wiadomości. RTVE oferuje również platformę streamingową skierowaną do nastolatków, "Playz".

</doc>
<doc id="1748010" url="https://pl.wikipedia.org/wiki?curid=1748010" title="Paste (Unix)">
Paste (Unix)

paste – narzędzie unixowe zlepiające linie podanych plików i wypisujące je na standardowym wyjściu. Polecenie codice_1 skleja odpowiadające sobie linie różnych plików w jedną, oddzielając je znakiem tabulacji. 
Użycie.
Jeżeli istnieją dwa pliki o podanych niżej treściach – codice_2:
 1
 3 
 5
oraz codice_3:
 2
 4
 6
to rezultatem wykonania polecenia 
 paste plik1 plik2 &gt; plik3
będzie utworzenie pliku codice_4:
 1 2
 3 4
 5 6

</doc>
<doc id="1748012" url="https://pl.wikipedia.org/wiki?curid=1748012" title="Badaling">
Badaling

Badaling (chin. upr. 八达岭, chin. trad. 八達嶺, pinyin "Bādálǐng") – pasmo wzgórz położone na obszarze miasta wydzielonego Pekin w Chinach, około 70 km na północ od centrum aglomeracji. Miejsce to słynie z biegnącego wzdłuż niego odcinka Wielkiego Muru Chińskiego i jest jedną z największych atrakcji turystycznych Państwa Środka. Całkowita długość muru w tym regionie wynosi 4,8 kilometra. Ufortyfikowany jest on 19 strażnicami. Jest to najlepiej zachowany odcinek Wielkiego Muru.
Przebiegający przez Badaling odcinek Wielkiego Muru położony jest na wysokości ponad 1000 m n.p.m. i strzeże przełęczy Juyongguan. Wzniesiono go za panowania dynastii Ming, około 1505 roku. W XX wieku został on gruntownie odrestaurowany, a w 1957 roku był pierwszym odcinkiem udostępnionym turystom. Obecnie co roku odwiedza go ponad 100 milionów osób.
Badaling jest stałym punktem programu zwiedzania przez zagranicznych przywódców składających wizyty w Chinach. W 1972 roku był tam amerykański prezydent Richard Nixon w czasie swojej historycznej wizyty w Chinach oraz m.in.: Margaret Thatcher, Ronald Reagan, Michaił Gorbaczow, królowa Elżbieta II.

</doc>
<doc id="1748013" url="https://pl.wikipedia.org/wiki?curid=1748013" title="Scarabaeinae">
Scarabaeinae

Scarabaeinae – podrodzina chrząszczy z podrzędu wielożernych (Polyphaga) i rodziny poświętnikowatych (Scarabaeidae). Obejmuje ponad 5 tysięcy opisanych gatunków. Rozprzestrzeniona jest kosmopolitycznie.
Morfologia.
Głowa tych chrząszczy odznacza się rozszerzonym nadustkiem, nakrywającym od góry narządy gębowe. Żuwaczki mają postać blaszkowatą, błoniastą, jedynie na zewnętrznych krawędziach są silniej zesklerotyzowane. Czułki buduje osiem lub dziewięć członów, z których trzy ostatnie formują buławkę. Odnóża środkowej pary maja szeroko odseparowane biodra. Tylna para odnóży prawie zawsze ma tylko jedną ostrogę na wierzchołku goleni; jeżeli ostrogi są dwie, to wówczas stykają się ze sobą i skierowane są dośrodkowo. U niektórych gatunków samice, a rzadziej także samce mają całkowicie zanikłe stopy przedniej pary odnóży. Odwłok ma sześć widocznych sternitów (wentrytów) i nieprzykryte pokrywami pygidium.
Ekologia i występowanie.
Podrodzina kosmopolityczna, przy czym większość plemion ograniczona jest do Nowego Świata. W Polsce stwierdzono występowanie 20 gatunków z 4 rodzajów (zobacz: poświętnikowate Polski).
Najwięcej gatunków żeruje na odchodach ssaków (koprofagia), ale wiele wybiera inny pokarm: odchody innych kręgowców i bezkręgowców, padlinę (nekrofagia), grzyby (mykofagia), przejrzałe owoce czy rozkładającą się materię organiczną (saprofitofagia).
Systematyka.
Do podrodziny tej należy ponad 5 tysięcy opisanych gatunków. Ich podział systematyczny przedstawia się następująco:
Gatunki zaliczane do plemienia Canthonini znajdują się obecnie w Deltochilini

</doc>
<doc id="1748014" url="https://pl.wikipedia.org/wiki?curid=1748014" title="Dichloroetan">
Dichloroetan



</doc>
<doc id="1748015" url="https://pl.wikipedia.org/wiki?curid=1748015" title="Forum Copenhagen">
Forum Copenhagen

Forum Copenhagen (Forum København) – arena w Frederiksberg, dzielnicy Kopenhagi, w Danii. Została wybudowana w 1926 roku, a jej pojemność wynosi 10 000. W latach 1996–1997 przeszła gruntowną renowację.
W arenie wystąpili m.in.: Christina Aguilera, Westlife, Bob Dylan, Anastacia, Pink, Kylie Minogue, U2, Chris Brown, Metallica, Cliff Richard, Red Hot Chili Peppers, Linkin Park, Gwen Stefani, Muse, Take That, Ace of Base, Bruce Springsteen, The Cure, Mark Knopfler, KISS, Leonard Cohen, Oasis, Pearl Jam, The Fugees, David Bowie, Coldplay, Alanis Morissette i Rammstein. 
Forum Copenhagen składa się z hali o powierzchni 5000 m² oraz restauracji z 250 miejscami. Obok budynku znajduje się stacja metra.

</doc>
<doc id="1748017" url="https://pl.wikipedia.org/wiki?curid=1748017" title="Chlorek etylenu">
Chlorek etylenu



</doc>
<doc id="1748018" url="https://pl.wikipedia.org/wiki?curid=1748018" title="1,2-dichloroetan">
1,2-dichloroetan



</doc>
<doc id="1748019" url="https://pl.wikipedia.org/wiki?curid=1748019" title="2,3-bisfosfoglicerynian">
2,3-bisfosfoglicerynian



</doc>
<doc id="1748020" url="https://pl.wikipedia.org/wiki?curid=1748020" title="Festuca valesiaca">
Festuca valesiaca



</doc>
<doc id="1748021" url="https://pl.wikipedia.org/wiki?curid=1748021" title="Vital Moreira">
Vital Moreira

Vital Moreira (ur. 8 listopada 1944 w Vilarinho do Bairro w gminie Anadia) – portugalski prawnik, sędzia Trybunału Konstytucyjnego (1983–1989), deputowany do Parlamentu Europejskiego VII kadencji. Mąż ekonomistki i polityk Marii Manuel Leitão Marques.
Życiorys.
Uzyskał licencjat z dziedziny prawa oraz doktorat z dziedziny nauk politycznych i prawnych na Uniwersytecie w Coimbrze. W latach 70. działał w Portugalskiej Partii Komunistycznej, z ramienia której sprawował mandat posła do Zgromadzenia Konstytucyjnego. W latach 1983–1989 pełnił obowiązki sędziego Trybunału Konstytucyjnego.
Objął stanowisko profesora na wydziale prawa Uniwersytetu w Coimbrze, a także obowiązki dyrektora centrum praw człowieka Ius Gentium Conimbrigae na tej samej uczelni. Stanął również na czele centrum studiów prawa publicznego i regulacji (CEDIPRE). Autor publikacji m.in. w „Diário Económico” i „Público”.
W wyborach 2009 otwierał listę Partii Socjalistycznej do Parlamentu Europejskiego. Uzyskał mandat posła, zasiadł w Komisji Handlu Międzynarodowego.

</doc>
<doc id="1748022" url="https://pl.wikipedia.org/wiki?curid=1748022" title="Tłoki (przystanek kolejowy)">
Tłoki (przystanek kolejowy)

Tłoki – przystanek kolejowy we wsi Tłoki, w woj. wielkopolskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="1748025" url="https://pl.wikipedia.org/wiki?curid=1748025" title="Rakoniewice (stacja kolejowa)">
Rakoniewice (stacja kolejowa)

Rakoniewice – stacja kolejowa w Rakoniewicach, w woj. wielkopolskim, w Polsce.
W roku 2017 stacja obsługiwała 200–299 pasażerów na dobę.

</doc>
<doc id="1748026" url="https://pl.wikipedia.org/wiki?curid=1748026" title="Deltochilini">
Deltochilini

Deltochilini (syn. Canthonini) – plemię chrząszczy z rodziny żukowatych (Scarabaeidae). Obejmuje gatunki endemiczne Madagaskaru grupowane w około 100 rodzajach, m.in.:
Plemię Deltochilini zostało opisane w 1856 roku przez Jean Théodore'a Lacordaire'a. W 2011 ustanowiono synonimem tej nazwy nazwę Canthonini .

</doc>
<doc id="1748028" url="https://pl.wikipedia.org/wiki?curid=1748028" title="Commercial Metals Company">
Commercial Metals Company

Commercial Metals Company – amerykańskie przedsiębiorstwo produkujące stal i metale, założone w 1915 roku. W Stanach Zjednoczonych posiada cztery huty stali (w Teksasie, Alabamie, Arkansas i Karolinie Południowej) oraz jedną hutę miedzi (Howell Metal Company w Wirginii). Jest również właścicielem polskiej Huty Zawiercie (po przejęciu w 2003 roku 71% udziałów huty) oraz chorwackiej Huty Sisak.
Spółka jest notowana na giełdzie NYSE.

</doc>
<doc id="1748030" url="https://pl.wikipedia.org/wiki?curid=1748030" title="Sportpaleis Antwerp">
Sportpaleis Antwerp

Sportpaleis Antwerp – arena w Antwerpii w Belgii. Została otwarta w 1933 roku, a jej pojemność wynosi 17 000.
W latach 2002–2008 odbywał się tutaj turniej tenisowy Diamond Games, a w 2001 zorganizowano tutaj mistrzostwa świata w kolarstwie torowym.
W 2007 roku Sportpaleis została umieszczona na 10. miejscu najlepszych aren w zestawieniu "Billboardu".
10 marca 2007 roku tuż obok Sportpaleis oddano do użytku mniejszą halę widowiskowo-sportową Lotto Arena.
Artyści występujący w Sportpaleis Antwerp.
W Sportpaleis Antwerp występowały następujące gwiazdy światowego formatu: 2 Unlimited, AC/DC, Adele, Alice Cooper, Alicia Keys, Anastacia, André Rieu, Ariana Grande, Bastille, Beyoncé Knowles, The Black Eyed Peas, Bob Dylan, Bon Jovi, Boy George, Britney Spears, Bruce Springsteen, Bruno Mars, Bryan Adams, Céline Dion, Coldplay, Deep Purple, Depeche Mode, Dimitri Vegas &amp; Like Mike, Eagles, Ellie Goulding, Eric Clapton, Faithless, Fleetwood Mac, Gotye, Green Day, Guns N’ Roses, Gwen Stefani, Il Divo, Iron Maiden, Jean-Michel Jarre, Jennifer Lopez, John Fogerty, Jonas Brothers, Justin Bieber, Kings of Leon, Kylie Minogue, Lady Gaga, Lenny Kravitz, Leonard Cohen, Lionel Richie, Madonna, Mark Knopfler, Massive Attack, Metallica, Michael Bublé, Mika, Miley Cyrus, Muse, Neil Diamond, One Direction, Ozzy Osbourne, Paul McCartney, Pink Floyd, Pink, Milk Inc., Placebo, Prince, Queen + Adam Lambert, Queen + Paul Rodgers, Queens of the Stone Age, Rage Against the Machine, Rammstein, Rihanna, The Rolling Stones, Roy Orbison, Sade, Santana, Scorpions, Shakira, Simply Red, Sting, Supertramp, Tiësto, Tina Turner, U2, Whitney Houston, Within Temptation, Hans Zimmer.

</doc>
<doc id="1748033" url="https://pl.wikipedia.org/wiki?curid=1748033" title="European Liver Patients Association">
European Liver Patients Association

ELPA, czyli Europejskie Stowarzyszenie Pacjentów Wątroby (ang. European Liver Patients’ Association) – europejska organizacja zajmująca się chorobami wątroby.
14 czerwca 2004 podczas corocznego spotkania EASL (ang. "European Association for the Study of the Liver", czyli "Europejskie Stowarzyszenia na rzecz Studiów Wątroby") została powołana ELPA. Założycielami było 13 stowarzyszeń pacjentów reprezentujących 10 krajów europejskich i z basenu Morza Śródziemnego. Obecnie do stowarzyszenia należy 20 organizacji z 14 krajów.
ELPA stawia sobie za cel większe zwrócenie uwagi przez społeczeństwo na choroby wątroby, i nadanie im takiego samego statusu rozpoznawalności jak innym schorzeniom np. chorobom serca. ELPA promuje wymianę doświadczeń oraz pomyślnie zakończonych inicjatyw, zapobieganie i uświadamianie opinii publicznej, przy równoczesnym podkreśleniu wagi i rozmiaru tego niedocenionego problemu. Współpracując z Unią Europejską dba by w całej Europie standardy opieki był na tym samym najwyższym poziomie.

</doc>
<doc id="1748037" url="https://pl.wikipedia.org/wiki?curid=1748037" title="Iconv">
Iconv

iconv – narzędzie unixowe konwertujące dany łańcuch znaków do innego zestawu znaków.
Opcje.
Specyfikacja formatu wejścia/wyjścia:
 -f, --from-code=NAZWA kodowanie oryginalnego tekstu
 -t, --to-code=NAZWA kodowanie wyników
Informacje:
 -l, --list wyświetlenie wszystkich znanych zestawów
 znaków
Kontrola wyjścia:
 -c pominięcie nieprawidłowych znaków z wyjścia
 -o, --output=PLIK plik wynikowy
 -s, --silent nie wypisywanie ostrzeżeń
 --verbose wyświetlanie informacji o postępie konwersji
 -?, --help Wyświetlenie tego tekstu pomocy
 --usage Wyświetlenie krótkiej informacji o składni
 polecenia
 -V, --version Wyświetlenie wersji programu
Argumenty obowiązkowe lub opcjonalne dla długich opcji są również
obowiązkowe lub opcjonalne dla odpowiednich krótkich opcji.
Przykład użycia.
Konwersja pliku z kodowania UTF-8 do ISO-8859-1:
 iconv -f UTF-8 -t ISO-8859-1 &lt; input.txt &gt; output.txt

</doc>
<doc id="1748038" url="https://pl.wikipedia.org/wiki?curid=1748038" title="Andy Goldsworthy">
Andy Goldsworthy

Andy Goldsworthy (ur. 26 lipca 1956) to brytyjski rzeźbiarz, fotografik i artysta mieszkających w Szkocji, który tworzy rzeźby i instalacje w przyrodzie. Zaliczany jest do nowej generacji artystów sztuki ziemi. Wykorzystując naturalne i znalezione przedmioty, tworzy zarówno stałe jak i tymczasowe rzeźby i instalacje, które mają na celu badanie relacji ze środowiskiem, podobnie jak, już o dekadę wcześniej, zbliżonymi koncepcjami Sztuki ziemi zajmowali się Brytyjczyk Richard Long i polski artysta konceptualny Jacek Tylicki. Swoje prace Andy Goldsworthy najczęściej utrwala i wystawia przy pomocy dokumentacji fotograficznej.
Życiorys.
Andy Goldsworthy urodził się 26 lipca 1956 w Cheshire i dorastał w Harrogate, Leeds, na farmie przy lesie. W wieku 13 lat pracował w gospodarstwach rolniczych jako robotnik rolny. Już wtedy zaczynał łączyć rutynowe prace w gospodarstwie z próbami tworzenia rzeźb: "Wiele z moich prac jest jak zbieranie ziemniaków, musisz tylko wpaść w ten rytm." Studiował w Bradford College of Art (1974-1975) i na Politechnice Preston (1975-1978) (obecnie University of Central Lancashire). Po opuszczeniu uczelni, Goldsworthy mieszkał w Yorkshire, Lancashire i w Cumbria. W 1985 roku przeniósł się do Szkocji. Obecnie jest profesorem na Cornell University w USA. W 2001 roku reżyser Thomas Riedelsheimer nakręcił o nim dokumentalny film fabularny "Rivers and Tides" ("Rzeki i Przypływy").
Działalność artystyczna.
Materiały wykorzystywane przez Andy'ego Goldsworthy przy tworzeniu sztuki często zawierają jaskrawo kolorowe kwiaty, sople lodu, liście, błoto, śnieg, kamienie, gałęzie i ciernie. Cytuje się jego powiedzenie, "Myślę, że potrzeba dużo odwagi aby tworzyć sztukę z kwiatów i liści". Goldsworthy jest powszechnie uważany za założyciela nowoczesnego balansowania kamieni (rock balancing). Swoje ulotne dzieła Goldsworthy tworzy gołymi rękami, czasem zębami, i znalezionymi narzędziami. Do niektórych stałych rzeźb jak "Dach", "Kamienna Rzeka", "Ścieżka w świetle księżyca" i "Kamienie Wapienne" również używał maszyn.

</doc>
<doc id="1748042" url="https://pl.wikipedia.org/wiki?curid=1748042" title="Hymn Ligi Mistrzów">
Hymn Ligi Mistrzów

Hymn Ligi Mistrzów – oficjalny utwór muzyczny rozgrywek Ligi Mistrzów UEFA.
Hymn Ligi Mistrzów.
Hymn Ligi Mistrzów jest adaptacją hymnu koronacyjnego pt. "Zadok the Priest" autorstwa Georga Fridericha Händla dokonaną przez Tony'ego Brittena w 1992 roku. Został wykonany przez Royal Philharmonic Orchestra. Refren śpiewany jest w trzech oficjalnych językach UEFA: angielskim, francuskim i niemieckim. Pełna wersja utworu trwa około trzech minut. Istnieją również krótsze warianty hymnu poprzedzające i kończące każdy mecz rozgrywany w ramach rozgrywek Ligi Mistrzów UEFA.
Słowa hymnu.
1.
Refren:
2.
Refren:
Refren:

</doc>
<doc id="1748043" url="https://pl.wikipedia.org/wiki?curid=1748043" title="Pittsburgh Spirit">
Pittsburgh Spirit

Pittsburgh Spirit – nieistniejący już amerykański klub futsalowy, mający siedzibę w mieście Pittsburgh (Pensylwania), występował w lidze Major Indoor Soccer League (MISL).
Klub rozpoczął działalność w roku 1978, ale zawiesił grę w sezonie 1979/80. Następnie powrócił do gry rok później i występował do roku 1986. Najlepszy sezon dla klubu przypadł na 1983/84, gdzie średnio na mecze przybywało ok. 8000 kibiców, więcej niż na hokejowe spotkania Pittsburgh Penguins, (liczące około 6 tys. kibiców). Główną halą sportową klubu była "Pittsburgh Civic Arena" znana także jako "Igloo", (obecnie budynek ten nosi miano Mellon Arena). W roku 1986 klub rozwiązał działalność i nie występuje do dziś.

</doc>
<doc id="1748049" url="https://pl.wikipedia.org/wiki?curid=1748049" title="Nikolai (książę Danii)">
Nikolai (książę Danii)



</doc>
<doc id="1748051" url="https://pl.wikipedia.org/wiki?curid=1748051" title="Felix (książę Danii)">
Felix (książę Danii)



</doc>
<doc id="1748054" url="https://pl.wikipedia.org/wiki?curid=1748054" title="Ride wit Us or Collide wit Us">
Ride wit Us or Collide wit Us

Ride Wit Us Or Collide Wit Us – debiutancki album zespołu Outlawz. W nagraniach wzięły udział takie gwiazdy jak Bad Azz. Coolio i Val Young.

</doc>
<doc id="1748055" url="https://pl.wikipedia.org/wiki?curid=1748055" title="Mumia w raciborskim muzeum">
Mumia w raciborskim muzeum



</doc>
<doc id="1748057" url="https://pl.wikipedia.org/wiki?curid=1748057" title="Mumia w muzeum w Raciborzu">
Mumia w muzeum w Raciborzu



</doc>
<doc id="1748058" url="https://pl.wikipedia.org/wiki?curid=1748058" title="António Correia de Campos">
António Correia de Campos

António Fernando Correia de Campos (ur. 14 grudnia 1942 w Torredeicie w gminie Viseu) – portugalski prawnik i polityk, minister zdrowia (2001–2002, 2005–2008), poseł do Parlamentu Europejskiego VII kadencji.
Życiorys.
Uzyskał licencjat na wydziale prawa Uniwersytetu w Coimbrze, a później magisterium z dziedziny zdrowia publicznego na Uniwersytecie Johna Hopkinsa w USA. Po powrocie do kraju wykładał w Krajowej Szkole Zdrowia Publicznego Nowego Uniwersytetu w Lizbonie. Stał na czele Rady Naukowej Europejskiego Instytutu Administracji Publicznej w Maastricht (2000–2001).
Związany z Partią Socjalistyczną był wybierany na posła do Zgromadzenia Republiki w 1991, 1995 i 1999. Pełnił obowiązki sekretarza stanu ds. zdrowia w V gabinecie (1979). W XIV rządzie Antónia Guterresa stał na czele resortu zdrowia (2001–2002), tę samą funkcję pełnił w XVII gabinecie José Sócratesa (2005–2008).
W wyborach 2009 kandydował z listy Partii Socjalistycznej do Parlamentu Europejskiego. Uzyskał mandat posła i zasiadł w Komisji Rynku Wewnętrznego i Ochrony Konsumentów. Członkiem PE był do 2014. W 2016 został przewodniczącym Rady Gospodarczej i Społecznej, kierował tym gremium do 2020.

</doc>
<doc id="1748060" url="https://pl.wikipedia.org/wiki?curid=1748060" title="Odyssey (Belfast)">
Odyssey (Belfast)

The Odyssey – arena w Belfaście w Irlandii Północnej. Została otwarta w 2001 roku.
W arenie odbyło się wiele wydarzeń WWE, w tym m.in. WWE Raw i SmackDown!. Wśród artystów, którzy koncertowali w Odyssey są m.in.: Def Leppard, Kings of Leon, The Eagles, Bon Jovi, Kylie Minogue, Oasis, Gloria Estefan, George Michael, Shania Twain, Rihanna, Beyonce, Kanye West, The Killers, Snow Patrol, Kaiser Chiefs, Bruce Springsteen, Girls Aloud, Cher, Dolly Parton, Avril Lavigne, Gwen Stefani, Anastacia, Britney Spears, The Prodigy, Slipknot, Stereophonics, Pussycat Dolls, Justin Timberlake, 50 Cent, Chris Brown i Christina Aguilera. Zespół Westlife pobił rekord areny, występując w niej 50 razy od 2001 roku.
Odyssey składa się z czterech głównych części:
Wydarzenia.
6 listopada 2011 roku w Odyssey Arena odbyła się gala rozdania muzycznych nagród MTV Europe Music Awards 2011.

</doc>
<doc id="1748076" url="https://pl.wikipedia.org/wiki?curid=1748076" title="Pośredniczka">
Pośredniczka

Pośredniczka (ang. "The Mediator") – seria książek dla nastolatek autorstwa amerykańskiej pisarki Meg Cabot. Seria składa się z ośmiu tomów. Pierwsze cztery tomy Cabot opublikowała pierwotnie w wydawnictwie Simon and Schuster, pod pseudonimem Jenny Carroll. Pozostałe tomy wydane zostały przez wydawnictwo HarperCollins Christian Publishing pod prawdziwym nazwiskiem autorki. W Polsce seria opublikowało wydawnictwo Amber, ale tylko tomy od pierwszego do szóstego. 
Kraina cienia.
"Kraina cienia" (ang. "The Mediator: The Shadowland"; tłum. polskie Aleksandra Januszewska dla wydawnictwa Amber) jest pierwszym tomem z serii "Pośredniczka", wydanym w 2000.
Książka opowiada o nastoletniej Suze, która przeprowadza się z Nowego Jorku do Kalifornii, by tam zamieszkać z mężem swojej matki Andym i jego trzema synami z pierwszego małżeństwa. Cała szóstka zamieszkuje wspólnie odnowiony przez Andy’ego kilkusetletni dom. Suze nie jest jednak normalną nastolatką - potrafi widzieć duchy zmarłych. Nie jest więc zdziwiona, gdy w swoim nowym pokoju zastaje ducha 20-letniego chłopaka. Następnego dnia Suze poznaje dyrektora szkoły - ojca Dominika. Okazuje się, że mężczyzna ma podobne zdolności. Takich jak on i Susannah określa mianem mediatorów. Pod swoją szafką nastolatka spotyka ducha Heather, która kilka dni wcześniej popełniła samobójstwo, po tym jak zerwał z nią jej chłopak Bryce. Dziewczyna ma świadomość, że nie może wrócić do świata żywych, dlatego za wszelką cenę chce zabrać do świata umarłych Bryce’a. Suze postanawia jej w tym przeszkodzić.
Dziewiąty klucz.
"Dziewiąty klucz" ("The Mediator: Ninth Key") jest drugim tomem z serii "Pośredniczka", wydanym w 2001.
Kraksa w górach.
"Kraksa w górach" ("The Mediator: Reunion") jest trzecim tomem z serii "Pośredniczka", wydanym w 2001.
Najczarniejsza godzina.
"Najczarniejsza godzina" ("The Mediator: Darkest Hour") jest czwartym tomem z serii "Pośredniczka", wydanym w 2001.
Nawiedzony.
"Nawiedzony" ("The Mediator: Haunted") jest piątym tomem z serii "Pośredniczka", wydanym w 2003.
Czwarty wymiar.
"Czwarty wymiar" ("The Mediator: Twilight") jest szóstym tomem z serii "Pośredniczka", wydanym w 2004.
The Proposal: Mediator 6.5.
Tom 6.5 z serii "Pośredniczka", wydany w USA w styczniu 2016 roku. Wydawnictwo Amber nie podjęło się jego wydania w Polsce. 
Remembrance: Mediator 7.
Tom siódmy z serii Pośredniczka, wydany w USA w lutym 2016 roku. Wydawnictwo Amber nie podjęło się jego wydania w Polsce.

</doc>
<doc id="1748082" url="https://pl.wikipedia.org/wiki?curid=1748082" title="Sissel Tolaas">
Sissel Tolaas

Sissel Tolaas (ur. 1959 w Stavanger) – norweska badaczka specjalizująca się w olfaktologii, założycielka "International Flavors &amp; Fragrances research Lab" w Berlinie - w zakresie zapachów i komunikacji niewerbalnej (styczeń 2004).
Dorastała w Islandii i Norwegii. Od 1987 mieszka w Berlinie. Studiowała matematykę, nauki chemiczne, lingwistykę oraz sztuki wizualne (Królewska Akademia w Oslo, Uniwersytet w Oslo, Uniwersytet Warszawski, Petersburski Uniwersytet Państwowy, Uniwersytet w Oxfordzie, Princeton University). Dużo podróżowała. Porozumiewa się i pisze w dziewięciu językach.
Jako światowej sławy specjalistka w dziedzinie zapachów (marketing zapachowy, badanie zapachów, komunikacja językowa i zapachowa) pracowała i współpracowała z wieloma przedsiębiorstwami i jednostkami organizacyjnymi na całym świecie, m.in. z: Louis Vuitton, Estée Lauder, miastem Monachium, Portem lotniczym Oslo-Gardermoen, Fundacją Rockefellera, Uniwersytetem Moskiewskim, Massachusetts Institute of Technology, Uniwersytetem Tsinghua w Pekinie, Columbia University. Jest doradcą wielu projektów, firm i organizacji, m.in.: Statoil New Energy Program, BBC Imagineering, Sony Computer Science Lab, IntelligentFastFood Inc., Charité Humboldt University Hospital.
Od października 2006 wykłada komunikację niewidoczną i retorykę w Harvard Business School.

</doc>
<doc id="1748089" url="https://pl.wikipedia.org/wiki?curid=1748089" title="Apoftegmata">
Apoftegmata

Apoftegmata – zbiór 23 anegdot i facecji Jana Kochanowskiego, opublikowanych po śmierci poety w zbiorze "Fragmenta albo pozostałe pisma" nakładem krakowskiej Drukarni Łazarzowej w 1590.
Zbiór obejmuje nieułożone według klucza teksty prozatorskie. Służyły one najprawdopodobniej zabawianiu przyjaciół lub gości odwiedzających Kochanowskiego w Czarnolesie. Charakteryzują się zwięzłością i wyraźną puentą. Poeta spisywał zasłyszane opowieści, traktując je być może jako materiał do powstawania kolejnych fraszek. Większość z nich została spisana w okresie dworskim. Najpóźniejsza aluzja historyczna zawarta w zbiorze dotyczy Unii Lubelskiej w 1569. Kolekcjonowanie anegdot i dowcipów było wówczas bardzo cenione, należało też do dworskiego obyczaju, o czym informuje Łukasz Górnicki w "Dworzaninie polskim" ("Księga wtóra"). Bohaterami zebranych przez Kochanowskiego opowiastek są m.in. król Zygmunt I Stary, arcybiskup Piotr Gamrat, biskup Stanisław Karnkowski, biskup Samuel Maciejowski.
Cechą charakterystyczną "Apoftegmaty" są liczne anakoluty, które w twórczości Kochanowskiego pojawiły się jeszcze tylko w "Odprawie posłów greckich".

</doc>
<doc id="1748090" url="https://pl.wikipedia.org/wiki?curid=1748090" title="Accor Arena">
Accor Arena

Accor Arena (początkowo Palais Omnisports de Paris-Bercy, dawniej znana jako AccorHotels Arena, podczas zawodów w których niedozwolone są nazwy partnerskie używa się nazwę Bercy Arena) – hala sportowa w Paryżu we Francji. Została zaprojektowana przez zespół architektów: Andraulta-Parata, Prouvé'a, Guvana i otwarta w 1984 roku. Jej pojemność wynosi od 7 000 do 20 000.
W hali odbywa się turniej tenisowy BNP Paribas Masters, a w przeszłości europejskie mistrzostwa gimnastyczne (2000), finałowe mecze koszykarskiej Euroligi oraz WWE Raw w 2008 roku (pierwsze wydarzenie WWE we Francji). W obiekcie można rozgrywać zawody lekkoatletyczne – hala dwukrotnie gościła halowe mistrzostwa świata (w 1985 i 1997) oraz halowe mistrzostwa Europy (w 1994 i 2011).
Wśród artystów, którzy wystąpili w Palais Omnisports de Paris-Bercy są m.in.: Garou, U2, Lady Gaga Mylène Farmer, Muse, Janet Jackson, Destiny’s Child, Madonna, Bruce Springsteen, Iron Maiden, CD9, The Cure, Radiohead, Oasis, Kiss, Whitney Houston, Shania Twain, Beyoncé, Ariana Grande, AC/DC, The Cranberries, Shakira, Dire Straits, Spice Girls, Céline Dion, Depeche Mode, Kylie Minogue, Britney Spears, R.E.M., The Smashing Pumpkins, Marilyn Manson, Gwen Stefani, Daft Punk, Björk, Mariah Carey, Pink, Christina Aguilera, Violetta, Korn, Rammstein, Johnny Hallyday, Justin Timberlake, Cher, The Rolling Stones, Green Day, Metallica, Pearl Jam, Deep Purple, Tina Turner, Barbra Streisand, Guns N’ Roses, Fairuz, OV7, Red Hot Chili Peppers, Zazie, Coldplay, The Who, Youssou N’Dour, Lionel Richie i Jean-Michel Jarre. Zespół AC/DC miał wystąpić na Bercy 25 lutego 2009 roku, jednak po tym jak bilety rozeszły się w niecałe dwie minuty, na 27 lutego zaplanowano kolejny koncert. Na arenie również wystąpił południowo-koreański boysband BTS. W arenie nagrane zostały również DVD: "Beneath the Skin" The Cranberries, "One Night in Paris" Depeche Mode, "Soulmates Never Die (Live in Paris 2003)" Placebo, "Live in Paris" Lionela Richiego, Mylène Farmer oraz "iNNOCENCE + eXPERIENCE - Live in Paris" grupy U2 (2015)
W 2017 odbyły się Mistrzostwa Świata Elity w Hokeju na lodzie, hala była również gospodarzem meczów w trakcie Mistrzostw Świata w Piłce Ręcznej Mężczyzn 2017.

</doc>
<doc id="1748091" url="https://pl.wikipedia.org/wiki?curid=1748091" title="Trust Bank Building">
Trust Bank Building

Trust Bank Building – wieżowiec w Johannesburgu, w Południowa Afryka, o wysokości 140 m (460 ft). Budynek został otwarty w 1970 i liczy 31 kondygnacji.

</doc>
<doc id="1748092" url="https://pl.wikipedia.org/wiki?curid=1748092" title="Józef Działyński">
Józef Działyński

Józef Działyński herbu Ogończyk (ur. ok. 1687, zm. 1735) – polski szlachcic. Jego synem był Augustyn Działyński (1715-1759), wojewoda kaliski.

</doc>
<doc id="1748093" url="https://pl.wikipedia.org/wiki?curid=1748093" title="Pentti Olavi Hamalainen">
Pentti Olavi Hamalainen



</doc>
<doc id="1748094" url="https://pl.wikipedia.org/wiki?curid=1748094" title="Kusogonka">
Kusogonka

Kusogonka ("Bolbopsittacus lunulatus") – gatunek małego ptaka z rodziny papug wschodnich (Psittaculidae). Jest endemitem na Filipinach.
Kusogonka została pierwszy raz opisana jako "Psittacus lunulatus" przez tyrolskiego naturalistę Giovanni Antonio Scopoliego w 1786. To monotyp wewnątrz rodzaju Bolbopsittacus, blisko spokrewniony z papugami "Agapornis" i "Loriculus". Wyróżniane są cztery podgatunki.
"B. l. lunulatus" – podgatunek nominatywny – występuje na wyspie Luzon. Ptaki z wysp Leyte i Panaon są ciemniejsze, z bardziej charakterystycznym niebieskim kołnierzem i purpurowo zabarwioną głową, klasyfikuje się je jako podgatunek "intermedius". Osobniki z wyspy Mindanao mają zieleńsze policzki, zalicza się je do podgatunku "mindanensis". Natomiast do czwartego podgatunku – "callainipictus", zamieszkującego wyspę Samar, należą ptaki bardzo podobne do tych z wyspy Leyte, jednak o nieco bardziej żółtym ubarwieniu.
Kusogonka mierzy około 15 cm długości i waży 65–70 g. Jest niewielką, lecz dość grubą papugą z dużym dziobem i krótkim ogonem. Płcie różnią się upierzeniem. Dorosły samiec jest prawie całkowicie zielony powyżej, natomiast dolne części ciała są bardziej żółtawe. Głowa i skrzydła są ubarwione na jasnoniebiesko. Kuper żółto-zielony. Dziób szaroniebieski, z ciemniejszym zakończeniem. Oczy są ciemnobrązowe. Dorosła samica również jest zielonkawa, ma jednak mniej niebieską głowę. Na karku i kuprze widoczne są czarne oznaczenia w kształcie półksiężyca. Jej dziób jest bladoszary.
Siedliskiem tych ptaków są nizinne lasy i obszary przyległe. Żywią się przeważnie owocami. Zachowania rozrodcze, ptaków pozostających na wolności, pozostawały do niedawna nieznane, lecz opierając się na niedawnych obserwacjach można stwierdzić, że kusogonki gniazdują w zrobionych przez nie dziurach, w gniazdach nadrzewnych mrówek lub termitów. W niewoli składa 3–4 jaja.
Międzynarodowa Unia Ochrony Przyrody (IUCN) uznaje kusogonkę za gatunek najmniejszej troski (LC – "least concern") nieprzerwanie od 1988 roku. Liczebność populacji nie została oszacowana; w 1997 roku gatunek opisywany był jako dość pospolity. Trend liczebności populacji uznaje się za stabilny.

</doc>
<doc id="1748095" url="https://pl.wikipedia.org/wiki?curid=1748095" title="Bolbopsittacus lunulatus">
Bolbopsittacus lunulatus



</doc>
<doc id="1748096" url="https://pl.wikipedia.org/wiki?curid=1748096" title="Świątynia Harmonii i Pokoju">
Świątynia Harmonii i Pokoju

Świątynia Harmonii i Pokoju, "świątynia Lamy" () – klasztor buddyjski szkoły gelug, znajdujący się w Pekinie. Jeden z największych i najważniejszych klasztorów buddyzmu tybetańskiego na świecie.
Historia.
Wybudowany w 1694 roku przez cesarza Kangxi jako rezydencja jego czwartego syna, przyszłego cesarza Yongzhenga. Po wstąpieniu Yongzhenga na tron w 1722 roku budynek został podzielony i w jednej z jego części zainstalowano klasztor buddyjski. Nieco później część pałacowa spłonęła; w 1725 część świątynną nazwano Yonghegong, a w 1744 kompleks został oficjalnie ogłoszony klasztorem.
Od 1949 roku uznawany za chroniony zabytek historyczny, gruntownie odrestaurowany po 1979 roku. Dzięki działaniom premiera Zhou Enlaia budynek klasztoru przetrwał nienaruszony czasy rewolucji kulturalnej i w 1981 roku został ponownie otwarty.
Architektura.
Budynek łączy w sobie elementy architektury chińskiej i tybetańskiej, częściowo także mongolskiej. Ze względu na swoją pierwotną funkcję odróżnia się od innych klasztorów buddyjskich, przypominając bardziej pałac. Zajmuje powierzchnię 66,400 metrów kwadratowych. Ściany są koloru czerwonego, zaś dachy pokryto żółtymi płytkami. Po osi północ-południe, świątynia ma 480 m, a po wschód-zachód - 120m.
Yonghegong składa się z pięciu hal, poprzedzonych dziedzińcami. Są to kolejno: Pawilon Niebiańskich Królów, Pawilon Harmonii i Pokoju, Pawilon Nieskończonych Łask, Pawilon Koła Dharmy oraz Pawilon Wiecznej Szczęśliwości.
Wewnątrz świątyni zachowało się wiele cennych mebli i posągów, z których największym jest znajdujący się w Pawilonie Wiecznej Szczęśliwości posąg Buddy Maitrei o wysokości 18 metrów, wyrzeźbiony z jednego pnia sandałowca o łącznej długości 26 m (część wkopana jest w ziemię).

</doc>
<doc id="1748097" url="https://pl.wikipedia.org/wiki?curid=1748097" title="Kościół św. Elżbiety we Lwowie">
Kościół św. Elżbiety we Lwowie

Kościół św. Elżbiety we Lwowie (obecnie cerkiew pw. św. Olgi i Elżbiety) – świątynia katolicka położona przy pl. Kropiwnickiego 1 (ukr. пл. Кропивницького 1; przed 1945 rokiem pl. Bilczewskiego), w najwyższym punkcie Śródmieścia, dokładnie na wododziale Wisły i Dniestru; zwykło się mawiać, że woda z każdej połaci jego dachu spływa do innego morza. Zbudowany w latach 1904–1911 według projektu Teodora Talowskiego, określany jako „największa i zarazem najpiękniejsza świątynia lwowska ery nowożytnej” oraz „najwspanialszy zabytek architektury sakralnej epoki historyzmu na ziemiach dawnej Rzeczypospolitej”, szybko stał się punktem orientacyjnym miasta, a jego trzy strzeliste wieże wkrótce wrosły w folklor lwowski; zostały utrwalone w piosence „Marsz lwowskich dzieci” opisującej moment wymarszu z koszar i wyjazdu na front bałkański żołnierzy lwowskiego batalionu 30 Pułku Piechoty Austriackiej po ogłoszeniu powszechnej mobilizacji przed rozpoczęciem I wojny światowej:
Po 1945 roku kościół został zamieniony na magazyn żywności, popadł w ruinę, a jego wyposażenie uległo zniszczeniu.
Po uzyskaniu przez Ukrainę niepodległości w 1991 roku został przekazany Kościołowi katolickiemu obrządku bizantyjsko-ukraińskiego; dodano też wezwanie św. Olgi do dotychczasowego wezwania św. Elżbiety.
Historia.
1904–1918.
W XIX wieku, pomimo znacznego rozwoju Lwowa, podniesionego do rangi stolicy Galicji, nie powstał w nim żaden większy kościół rzymskokatolicki.
W 1894 roku powstała idea wybudowania kościoła i został powołany pierwszy komitet jego budowy. Ów komitet otrzymał od namiestnika Galicji, za pozwoleniem samego cesarza Franciszka Józefa I, grunt na placu Solnym o powierzchni 1000 sążni kwadratowych dla zbudowania przyszłej świątyni. Była to połowa placu, niewystarczająca do potrzeb przyszłej świątyni. Cztery lata później dokupiono drugą część, o powierzchni 1200 sążni kwadratowych. Na początku zamierzano zbudować kościół i klasztor i zaprosić ojców redemptorystów lub salezjanów, ale później zdecydowano, że świątynia będzie parafialna. W 1898 roku powołano nowy komitet budowy kościoła, który postanowił poświęcić nowy kościół św. Elżbiecie Węgierskiej i upamiętnić zabitą w tym samym roku przez terrorystów cesarzową Elżbietę, popularną Sissi oraz pięćdziesięciolecie zasiadania na tronie cesarza Franciszka Józefa I. W komitecie główną rolę odgrywali namiestnik Galicji Leon hrabia Piniński oraz ks. Józef Bilczewski (od 17 grudnia 1900 roku lwowski arcybiskup metropolita). 20 grudnia 1898 roku metropolita Seweryn Morawski poświęcił miejsce pod budowę kościoła i umieścił tam krzyż. Wtedy też rozpoczęto wśród polskiej społeczności Lwowa zbiórkę pieniędzy na budowę, ale przez długi czas nie prowadzono żadnych robót budowlanych i nawet nie ogłoszono konkursu na projekt kościoła, na który to fakt 8 sierpnia 1901 roku zwróciło uwagę kurii i komitetu Lwowskie Towarzystwo Politechniczne, podejmując odpowiednią decyzję. 5 marca 1902 roku rozpisano konkurs na projekt przyszłej świątyni określając jej styl jako „romański lub tzw. przejściowy, lub wczesnogotycki” i zaznaczając przy tym, że kościół ma pomieścić 2 200 osób, oraz że powinien mieć 500 miejsc siedzących w ławkach. Koszt budowy i dekoracji oszacowano na 700 000 koron. Ogłoszenie konkursu wywołało we Lwowie i Galicji duże zainteresowanie wśród duchowieństwa rzymskokatolickiego i ludności. Udział w konkursie zastrzeżono wyłącznie dla architektów „ze wszystkich ziem polskich”.
Na konkurs wpłynęło 19 prac. W jury konkursu zasiadali m.in. Józef Pius Dziekoński, Adolf Kuhn i Zygmunt Gorgolewski. Decyzję jury ogłoszono 19 marca 1903 roku. Pierwsze miejsce przyznano krakowskim architektom Teodorowi Talowskiemu i Sławomirowi Odrzywolskiemu, drugie natomiast – również krakowskiej spółce Franciszek Mączyński i Tadeusz Stryjeński. Do rozstrzygnięcia potrzebny był więc dodatkowy konkurs. Ponieważ Sławomir Odrzywolski odmówił udziału w nim, jury ostatecznie wybrało do realizacji projekt Talowskiego, projektanta budowli sakralnych, choć najbardziej znanego z projektów krakowskich kamienic. W projekcie kościoła św. Elżbiety Talowski zawarł charakterystyczne cechy swojego stylu architektonicznego: upodobanie do form wczesnogotyckich i romańskich („styl przejściowy”), malownicze kształtowanie brył o często asymetrycznej kompozycji, łączenie cegły i kamienia i liczne akcenty rzeźbiarskie.
Drugi projekt kościoła Talowskiego, przygotowany na ten konkurs został wykorzystany przy budowie kościoła Matki Boskiej Nieustającej Pomocy w Tarnopolu.
W połowie 1900 Helena Mierowa przekazała kwotę 20 tys. koron na budowę jubileuszowego kościoła św. Elżbiety we Lwowie.
7 września 1904 roku arcybiskup Józef Bilczewski podpisał umowę z lwowskim architektem-budowniczym Karolem Richtmanem-Rudniewskim i powierzył mu wykonanie robót budowlanych. Zastępcą technicznym został architekt Bronisław Bauer. Kierownikiem artystycznym wykonania projektu był sam Teodor Talowski, a kierownikiem technicznym budowy został architekt Jan Naworyta. 25 września 1904 roku arcybiskup J. Bilczewski poświęcił rozpoczęcie budowy, a dnia 15 października 1905 roku położył kamień węgielny i wmurował akt fundacyjny. Wszystkie te uroczystości odbywały się w obecności tysięcy ludzi. Budowa kościoła miała również podkreślić „polski i rzymskokatolicki charakter” Lwowa owego czasu, co niejednoznacznie było odbierane przez ukraińską część społeczeństwa. Mury kościoła zbudowano w 1908 roku. W latach 1908–1911 dachy kościoła pokryto miedzianą blachą, wykonano też elementy rzeźbiarskie pod kierownictwem rzeźbiarza Edmunda Pliszewskiego. W 1908 roku rzeźbiarz Tadeusz Błotnicki wykonał projekt i model figury św. Elżbiety, którą w 1911 roku wykonano w kamieniu i umieszczono na najwyższej wieży kościoła. Świętą przedstawiono jako młodą, urodziwą kobietę z koszykiem róż, zgodnie z wyobrażeniem wprowadzonym ok. 1860 przez austriackich i czeskich rzeźbiarzy, nadającym figurom świętej, zgodnie z rekomendacjami Franciszka Józefa I, wygląd swoistego kryptoportretu cesarzowej Elżbiety.
W tym samym roku główną fasadę kościoła ozdobiono rzeźbiarską Grupą Ukrzyżowania z postaciami Matki Boskiej i św. Jana, po bokach, autorstwa Piotra Wójtowicza. Koszt budowy kościoła (w stanie surowym) wyniósł 1 544 376 koron 83 halerzy, co dwukrotnie przekroczyło zaplanowaną sumę. W 1910 roku zakupiono trzy dzwony odlane w Kałuszu w ludwisarni Ludwika i Michała Felczyńskich. 22 października 1911 roku dzwony te zostały poświęcone i otrzymały nazwy: „Jakub Strzemię” (waga: 587 kg) i „Święty Józef” (waga: 890 kg), a największy – „Matka Boska Królowa Korony Polskiej” (waga: 1835 kg, wysokość: ponad 1,5 m, cena: 15 000 koron). Wszystkie dzwony zostały ozdobione ornamentami, napisami i płaskorzeźbami świętych. 3 listopada 1911 roku arcybiskup J. Bilczewski poświęcił nowo wybudowaną świątynię, a 22 listopada oficjalnie przeniósł do niej parafię z kościoła św. Anny. Później decyzję zmieniono i parafię podzielono na dwie, i obydwa kościoły pozostały parafialne. 3 grudnia 1911 roku w kościele odprawiono pierwszą regularną mszę.
Teodor Talowski nie doczekał tych wydarzeń – zmarł wiosną 1910 roku. Kościół, wzniesiony w robotniczej dzielnicy Lwowa, na Gródeckiem, był największą świątynią miasta i wzbudzał powszechne zainteresowanie, pisano o nim jako o ozdobie miasta
Jednak jego architektura nie wszystkim znawcom przypadła do gustu; niektórzy krytycy projektu chętnie widzieliby kościół w stylu modernizmu, ponieważ uważali tradycyjny historyzm za pewien anachronizm tamtych czasów.
W pracach nad wystrojem wnętrza i wyposażeniem wzięło udział wielu artystów. Prace te trwały przez cały okres międzywojenny i nie zostały ukończone.
Jeszcze w 1907 roku ogłoszono konkurs na budowę ołtarza głównego. Jednym z warunków konkursu było zbudowanie ołtarza z drzewa dębowego, z uwzględnieniem sztuki polskiej okresu Wita Stwosza. Wystrój rzeźbiarski i obraz miał przedstawiać postacie świętych Elżbiety, Stanisława Kostki, Stanisława biskupa, bł. Jakuba Strzemię. Z dwóch projektów: Talowskiego i wspólnej pracy J. Malczewskiego i W. Szymanowskiego wybrano projekt Talowskiego, ale śmierć architekta i brak potrzebnych środków, a później rozpoczęcie I wojny światowej, przeszkodziły realizacji tego projektu. 25 października 1911 roku ogłoszono konkurs na projekt budowy dwóch ołtarzy bocznych. Miały one być wykonane również z drzewa dębowego, stylowo odpowiadać architekturze kościoła i ich wartość nie mogła przekroczyć 20 000 koron. Jeden ołtarz miał być poświęcony św. Józefowi, a drugi – Matce Boskiej. Ponieważ konkurs nie wyłonił zwycięzcy, postanowiono 31 października 1913 roku powierzyć wykonanie projektów ołtarzy rzeźbiarzowi lwowskiemu Piotrowi Wojtowiczowi i architektowi Antoniemu Marzewskiemu. I tych projektów nie udało się jednak zrealizować do końca.
Jeszcze w trakcie budowy kościoła w 1908 roku J. Noworyta zwrócił się do Krakowskiego Zakładu Witraży i Mozaiki S. G. Żeleńskiego z prośbą o oszacowanie wartości witraży, zastrzegając, że okna prezbiterium i wielkie okno–rozetę na fasadzie miały ozdobić kompozycje figurowe, a wielkie okna w nawie – geometryczne. W 1909 roku malarz Kazimierz Sichulski na zamówienie arcybiskupa J. Bilczewskiego wykonał dwa wielkie kartony (363×100 cm) witraży figuralnych: „Bogurodzica” i „Dies irae” do okien nawy głównej kościoła, a w 1911 trzeci karton – „Matka Boska Królowa Korony Polskiej”. Projekty zostały wysoko ocenione przez arcybiskupa i historyków sztuki, ale do ich realizacji nigdy nie doszło i wszystkie okna kościoła przed I wojną światową zostały oszklone zwykłym szkłem.
Podczas I wojny światowej austriackie władze wojskowe zarekwirowały blachę miedzianą z dachu kościoła i wszystkie trzy dzwony. Zamiast nich do świątyni przekazano jeden dzwon o wadze 85 kg z kościoła św. Mikołaja. W latach 1918/1919 podczas walk polsko-ukraińskich o Lwów w kościół trafiło kilka pocisków. Zwłaszcza groźne były ostrzały w dniach 6 i 9 marca 1919 roku. Na pamiątkę tych wydarzeń umieszczono tablicę pamiątkową, która zachowała się do czasów współczesnych.
Okres międzywojenny.
Na początku lat 20. XX wieku wewnętrzny wystrój świątyni składał się w większości z przedmiotów mało cennych i przypadkowych. Kościół miał pięć tymczasowych ołtarzy, wśród nich wyróżniał się ołtarz św. Józefa, wykonany przez P. Wojtowicza. W ołtarzu głównym umieszczono tabernakulum i krzyż. W ołtarzach bocznych – obrazy Matki Boskiej Nieustającej Pomocy, Najświętszego Serca Pana Jezusa, „Zesłanie Ducha św. Na apostołów” i św. Stanisława Kostki. W kościele były również dwa wielkie i cztery małe konfesjonały, przeniesione z kościoła św. Anny oraz 52 ławki, w których było 248 miejsc. Ambona była również tymczasowa, drewniana. Na dzwonnicy zawieszono trzy dzwony, z których dwa, wielkie, nowe zostały odlane po wojnie. Ściany kościoła były pomalowane na jasno, bez polichromii.
Lata 20. i 30. XX wieku poświęcono udekorowaniu świątyni. W 1924 roku na wieży umieszczono zegar, wykonany za cenę 16 000 zł w Fabryce Zegarów Wieżowych Michała Mięsowicza w Krośnie. 30 maja 1926 roku arcybiskup Bolesław Twardowski poświęcił nową ambonę, wykonaną w stylu neobarokowym. Żelbetową konstrukcję ambony ozdobiły rzeźby i pozłocone stiuki, wykonane w Zakładzie Artystyczno-Rzeźbiarskim Jana Repichowskiego. Tylną ścianę ozdobiły postacie czterech ojców Kościoła: św. Ambrożego, św. Hieronima, św. Augustyna, św. Grzegorza a balustradę – postacie czterech Ewangelistów. Przy wejściu na ambonę umieszczono neobarokowy wazon i postać anioła z napisem w kartuszu: „Jam Droga, Prawda i Żywot”, autorstwa P. Wójtowicza. Nad amboną umieszczono baldachim zwieńczony kulą z figurą Chrystusa z krzyżem.
Do kościoła zamówiono organy w zakładzie Dominika Bernackiego z Włocławka. Gazeta „Słowo Polskie” pisała:
Organy miały trzy manuały i pedał, trzy bezdźwięczne elektryczne wentylatory, które doprowadzały
powietrze do piszczałek i kilka specjalnych efektów, między innymi naśladowanie bicia dzwonów oraz tzw. echo. Prospekt organowy wykonano z drzewa dębowego w stylu neogotyckim i podzielono na dwie części, dzięki czemu okno centralne nad chórem muzycznym nie było zasłonięte. 11 lipca 1926 roku arcybiskup Twardowski poświęcił organy. Były to wówczas jedne z największych organów w Polsce.
W 1924 roku Małopolskie Towarzystwo Łowieckie powróciło do przedwojennej idei udekorowania bocznej kaplicy św. Huberta i powierzyło opracowanie projektu Kazimierzowi Sichulskiemu, któremu udało się w całości zrealizować swoją koncepcję artystycznego wystroju jej wnętrza – polichromię ścian, ołtarz wraz z tabernakulum, obraz ołtarzowy św. Huberta, sześć lichtarzy, kratę mosiężną przy wejściu do kaplicy, kilim na ścianę i witraż w oknie. Wystrój kaplicy został zakończony przed dniem św. Huberta, 3 listopada 1927 roku. Najważniejszym problemem w wystroju wnętrza kościoła pozostało wykonanie ołtarzy, zwłaszcza ołtarza głównego w prezbiterium. W latach 20. komitet artystyczny, kierownictwo parafii i arcybiskup Twardowski wybrali propozycję architektów Ludomiła Gyurkovicha i Józefa Szostakiewicza. Arcybiskup Twardowski powierzył następnie dopracowanie ich projektu architektowi Wawrzyńcowi Dayczakowi. W 1934 roku ołtarz został wykonany w zakładzie książąt Czartoryskich w Żurawnie, gdzie głównym projektantem i kierownikiem pracowni był Szostakiewicz. Monumentalny ołtarz w stylu art déco wykonano z marmuru i alabastru. Rzeźby aniołów oraz świętych: Elżbiety, św. Stanisława biskupa i błogosławionego Jakuba Strzemię wykonała rzeźbiarka Janina Reichert-Toth. Koszt budowy ołtarza głównego wyniósł 29 658 zł. 8 września 1934 roku arcybiskup Twardowski dokonał konsekracji ołtarza i całego kościoła. W ołtarzu umieszczono relikwie św. Jozafata i św. Wincencji. Marmurową mensę ustawiono na czterech filarach. Antepedium wykonano z białego alabastru i ozdobiono literami IHS z pozłacanego mosiądzu. Na mensie ustawiono alabastrowe tabernakulum, wyłożone wewnątrz złotą blachą i zamykane srebrnymi drzwiczkami. Nad nim umieszczono tron eucharystyczny z baldachimem, zwieńczony złotą koroną z krzyżem. Za tronem, na podwyższeniu, ustawiono figurę św. Elżbiety Węgierskiej, natomiast po bokach ołtarza na mniejszych postumentach – postacie św. Stanisława biskupa i błogosławionego Jakuba Strzemię, patrona archidiecezji Lwowskiej. Po obu bokach tabernakulum umieszczono dwie postacie adorujących aniołów. Nad całością kompozycji zbudowano ozdobny baldachim, wsparty na czterech kolumnach, zakończony krzyżem i ozdobiony figurami aniołów. Po bokach ołtarza umieszczono dwa alabastrowe świeczniki. Wykonanie projektów witraży do siedmiu okien za ołtarzem głównym arcybiskup Twardowski powierzył Dayczakowi. Witraże te wykonano w firmie S. G. Żeleńskiego i wstawiono w 1933 roku. W części górnej każdego okna w maswerkach przedstawiono symbole świętych (m.in. św. Kazimierza, Karola Boromeusza, Bronisławy, Franciszka, Jana Chrzciciela) natomiast część dolną wypełniły ornamenty. W tym samym czasie hrabia Leon Piniński na prośbę proboszcza Adolfa Sigmunda złożył w darze kościołowi wybrany ze swojego zbioru obraz „Biczowanie Chrystusa”, pędzla włoskiego malarza Lodovica Cardiego.
W 1936 roku malarz Wincenty Rawski opracował projekt dekoracji bocznej kaplicy Najświętszego Serca Pana Jezusa i budowę w niej ołtarza, również utrzymanego w stylu art déco. Alabastrowy ołtarz został wykonany w zakładzie Czartoryskich w Żurawnie i składał się z trzech części, z niszami w kształcie ostrołukowych arkad neogotyckich. Przed średnią niszą została ustawiona alabastrowa, trzymetrowa rzeźba Najświętszego Serca Pana Jezusa, wykonana przez rzeźbiarkę Jadwigę Horodyską. Malowidła ścienne według projektu W. W. Rawskiego wykonał Kazimierz Jan Smuczak. Witraż do okna w kaplicy wykonano w Krakowie w firmie S. G. Żeleńskiego. Przedstawiał on św. Małgorzatę Marie Alacogue i błogosławionego Klaudiusza da la Colombière. 24 października 1937 roku arcybiskup Twardowski poświęcił kaplicę i ołtarz. W latach 1935–1936 dachy kościoła ponownie zostały pokryte blachą miedzianą. W 1937 roku według projektu W. W. Rawskiego wykonano żyrandole mosiężne, z witrażowymi wstawkami. W 1938 roku planowano wykonanie nowej, alabastrowej ambony, ale projektu tego nie udało się zrealizować.
1939–1945.
Kościół został uszkodzony już podczas pierwszego niemieckiego bombardowania Lwowa 1 września 1939 roku. Podczas walk o Lwów w kościół trafiło kilka pocisków. Najbardziej została uszkodzona górna część najwyższej wieży. W czasie pierwszej okupacji sowieckiej kościół zamknięto. Otwarto go podczas okupacji niemieckiej. W maju 1946 roku odprawiono w kościele ostatnią rzymskokatolicką mszę.
1946–1989.
Po 1946 roku kościół został zamknięty, później jego wnętrza przeznaczono na magazyn kombinatu cukierniczego Switocz. Wnętrze świątyni ulegało celowej dewastacji, niszczono wyposażenie i dekoracje – spotkało to organy, ołtarze boczne, ozdobienie kaplic, witraże, w kościele wybito też wszystkie okna. Na najwyższej wieży zniszczono mechanizm zegarowy, zdjęto dzwony i usunięto krzyż ze szczytu najwyższej wieży. Podczas jego usuwania zginął żołnierz, niefortunny wykonawca zlecenia. Również usunięto krzyż, który znajdował się po prawej stronie przed wejściem do kościoła. 3 maja 1989 roku odpadły nogi figury Chrystusa na fasadzie. Wtedy cały teren wokół kościoła ogrodzono drewnianym parkanem.
Pomimo uszkodzeń architektura zewnętrzna kościoła zachowała się w stosunkowo dobrym stanie.
Po 1989.
W 1989 roku lwowscy Polacy rozpoczęli remont kościoła mając nadzieję, że kościół będzie przekazany katolikom. Firma Energopol zajęła się odbudową hełmów wież, które znajdowały się w krytycznym stanie. W 1991 roku Lwowska Rada Miejska postanowiła przekazać świątynię Kościołowi greckokatolickiemu (parafia w protoprezbiteracie halickim archieparchii lwowskiej). 24 lipca 1991 roku odprawiono w kościele pierwszą mszę w obrządku wschodnim, a kościół powtórnie poświęcono dodając do dotychczasowego wezwania św. Elżbiety św. Olgę. Od tego też czasu trwają prace nad restauracją wnętrza i nowym wyposażeniem, prowadzone przez lwowskich artystów i konserwatorów. Wewnątrz odrestaurowano ołtarz główny, ambonę, położono nową posadzkę: w nawach i kaplicach – z kamienia sztucznego, a w prezbiterium – z jasnego alabastru. Znajdującą się niegdyś w ołtarzu głównym figurę św. Elżbiety odrestaurowano i umieszczono w zakończeniu prawej nawy bocznej. W lewej nawie ustanowiono nową figurę drugiej patronki świątyni, św. Olgi. Z ołtarza głównego usunięto figury św. Stanisława i bł. Jakuba Strzemię oraz adorujących aniołów i przeniesiono je na galerię absydy za ołtarzem. W ich miejscu ustawiono figurę Najświętszego Serca Pana Jezusa, znajdującą się pierwotnie w kaplicy. Ściany prezbiterium za ołtarzem głównym wyłożono płytami alabastrowymi. W siedem górnych okien absydy oraz w okna kaplic bocznych wstawiono nowe witraże autorstwa lwowskiego witrażysty Walerego Szalenki (1996–1998). W niszach części ołtarzowej umieszczono nowe figury 12 apostołów, wykonane przez studentów college’u im. I. Trusza. W kruchcie przy wejściu do świątyni ustanowiono tablicę pamiątkową dla uczczenia 400-lecia unii brzeskiej (1596–1996) i odrestaurowano dwa krucyfiksy, autorstwa P. Wójtowicza.
Remont kościoła kontynuowano też w pierwszych latach XXI w.
Architektura.
Styl.
Kościół można uznać za orientowany, przy czym główna oś jest odchylona od osi wschód-zachód w kierunku przeciwnym do ruchu wskazówek zegara. Świątynia położona jest na dawnym pl. Solnym (ob. pl. Kropiwnickiego), równolegle do ul. Gródeckiej, z fasadą od ul. Bandery (dawniej Leona Sapiehy).
Kościół został zbudowany w stylu neogotyckim z elementami stylu romańskiego jako kościół halowy, trójnawowy z krótkim transeptem, prezbiterium zamkniętym półkolistą apsydą, flankowanym przez dwie symetrycznie rozmieszczone zakrystie i dwie kaplice i z fasadą flankowaną dwiema wieżami. Wszystkie trzy wieże są nakryte wysokimi, spiczastymi hełmami a ich górne kondygnacje zdobią pinakle umieszczone w czterech narożnikach. Charakter neoromański posiada zwłaszcza prezbiterium z krużgankiem wspartym na ośmiu kolumnach z czerwonego marmuru. Apsydę flankują dwie smukłe wieżyczki z ośmiobocznym zwieńczeniem. Nad absydami zakrystii wznoszą się niskie, cylindryczne wieże ze stożkowatymi hełmami.
Kościół zbudowano z cegły z wykorzystaniem żelbetu w fundamentach i stropach. Cokół budowli, wież i filarów wykonano z bloków kamiennych. W architekturze zewnętrznej zastosowano do dekoracji detal kamienny (ościeża okienne, laskowania i maswerki, portale, pinakle, balustrady i krawędzie przypór) natomiast elewacje oblicowano ciemnoczerwoną cegłą. Ściany i naroża są wzmocnione licznymi skarpami, zwieńczonymi pinaklami. Kościół otrzymał imponujące, prostokątne okna wypełnione w górnej, ostrołukowej części maswerkami.
Fasada.
Odznaczająca się efektownym wystrojem fasada została zwieńczona trójkątnym tympanonem. Jego pole wypełniła monumentalna, kamienna grupa rzeźbiarska „Ukrzyżowanie”, dłuta Piotra Wójtowicza, wykonana w latach 1908–1911. W centrum artysta umieścił postać Chrystusa Ukrzyżowanego flankowanego figurami Maryi i św. Jana Ewangelisty. Posągi zostały umieszczone na mistrzowsko rzeźbionych wspornikach. Nad nimi rozpięto neogotyckie baldachimy zwieńczone pinaklami i krabami.
Wejście główne zbudowano na osi fasady i obramiono trójuskokowym, arkadowym portalem, oflankowanym trzema parami przysadzistych kolumn i dekorowanym archiwoltami z motywem gałązek. Nad portalem umieszczono olbrzymie ostrołukowe okno, nieco zagłębione w murze, ozdobione kamiennym maswerkiem i rozetą w górnej części. Okno również obramiono kolumnami i archiwoltami z bogatym ornamentem roślinnym.
Fasadę świątyni flankują dwie wieże zwieńczone wysokimi ostrosłupowymi hełmami zakończonymi gałkami i krzyżami. Są one zbudowane na planie kwadratu i mają po cztery kondygnacje. Na kondygnacji dolnej znajdują się kruchty (kaplice), w całości oddzielone od naw bocznych. Do krucht z kościoła zbudowano małe drzwi. Kruchty mają również oddzielne wejścia z zewnątrz. Drugie kondygnacje wież dorównują swoją wysokością wysokości naw bocznych i stanowią od wewnątrz przedłużenie chóru muzycznego w postaci empor biegnących wzdłuż tych naw. Od zewnątrz na tych kondygnacjach znajdują się duże, ostrołukowe okna z rozetami w części górnej. Trzecią kondygnację wież stanowią balkoniki z balustradami, w narożnikach których zbudowano po cztery kapliczki, wsparte na wysmukłych kolumnach i zakończone neogotyckimi baldachimami z pinaklami.
Wieża boczna.
W narożniku między lewą nawą i ramieniem transeptu zbudowano trzykondygnacyjną wieżę boczną, nieco wysuniętą poza linię murów korpusu. Jest ona podobna w charakterze do wież w fasadzie, ale znacznie od nich wyższa, o wysokości 85 m (najwyższa we Lwowie). Dwie dolne kondygnacje wieży są zbudowane na planie kwadratu, natomiast trzecia kondygnacja – na planie ośmioboku. W przyziemiu wieży umieszczono wejście boczne do kościoła. Jej drugą kondygnację wypełnia od wewnątrz kwadratowa galeria (empora), otwarta w stronę nawy głównej i bocznej. Empora ta nosiła niegdyś nazwę „loży królewskiej”. Wyżej nad lożą królewską w wieży zbudowano cztery duże, jednakowe okna, zakończone ostrołukowymi arkadami, w górnej części wypełnione maswerkami. Na jednym poziomie z górnymi oknami w narożniku wieży ustawiono na niedużej kolumnie postać św. Elżbiety dłuta Tadeusza Błotnickiego (w okresie powojennym pozbawiono ją głowy), a nad nią baldachim neogotycki zdobiony pinaklami. Trzecia kondygnacja wieży ma, podobnie jak wieże w fasadzie, balkonik z ażurową balustradą. W narożnikach balkoniku zbudowano kapliczki, których kształty są również podobne do kształtów kapliczek wież w fasadzie. Kondygnację tę przepruto czterema dużymi oknami, a w środku zawieszono dzwony i mechanizm zegarowy. Cztery wielkie tarcze zegarowe znajdują się nad oknami między neogotyckimi baldachimami kapliczek. Wieżę zwieńczono wysokim hełmem ostrosłupowym z gałką.
Korpus.
Korpus kościoła o długości 60,5 m i szerokości 22 m składa się z trzech naw o jednakowej wysokości. Taką samą wysokość mają również transept i prezbiterium. Korpus świątyni podparto z zewnątrz przyporami, ozdobionymi pinaklami. W przyziemiu fasady znajduje się kruchta stanowiąca wejście do kościoła. Została ona oddzielona od korpusu trzema ostrołukowymi arkadami, opartymi o filary, które w części dolnej składają się z czterech zgrupowanych kolumn z kapitelami ze stylizowanego liścia. Wśród kolumn wmontowano marmurowe kropielnice. Nad kruchtą zbudowano chór muzyczny z balustradą i trzema ostrołukowymi arkadami z wysmukłymi kolumnami z różowego marmuru.
Wnętrze kościoła (sklepienia i ściany) zostało otynkowane i częściowo pokryte pod „stiuk”, natomiast ściany apsydy wyłożono płytami z alabastru.
Czteroprzęsłowa nawa główna została przekryta sklepieniem gwiaździstym, opartym na pięciu parach monumentalnych filarów, umieszczonych na wysokich cokołach. Ostrołukowe arkady pomiędzy filarami
ozdobione są bogato profilowanymi archiwoltami. Po lewej stronie nawy głównej, przy drugim filarze od prezbiterium, umieszczono ambonę.
Nawy boczne są dwa razy węższe od głównej. Prawa nawa ma cztery duże okna, lewa, ze względu na wieżę boczną – trzy. Sklepienie w nawach bocznych jest krzyżowo-żebrowe.
Transept kościoła ma tę samą wysokość i szerokość jak nawa główna, co sprawia, że skrzyżowanie naw zbudowane jest na planie kwadratu. Długość transeptu wynosi 30 m, jego elewacje boczne są więc nieco wysunięte poza zewnętrzną linię murów kościoła. Ramiona transeptu dzielą się na dwa nierówne przęsła z każdej strony. Jego fasady boczne są oflankowane przyporami i bogato ozdobione pinaklami z fialami i krabami. Wewnątrz kościoła do transeptu przylegają dwie kaplice. Po prawej stronie na osi nawy bocznej znajduje się kaplica św. Huberta, a po lewej – Najświętszego Serca Pana Jezusa. Wejścia do kaplic są zamknięte ostrołukowo i oflankowane kolumnami z kapitelami w kształcie stylizowanego liścia. Sklepienie w kaplicach jest krzyżowe. Niewielkie okna mają zakończenie ostrołukowe z maswerkami. Pierwotnie kaplica św. Huberta była ozdobiona według projektu Sichulskiego, a kaplica Najświętszego Serca Pana Jezusa – według projektu W. Rawskiego juniora (oryginalne dekoracje nie zachowały się).
Prezbiterium.
Prezbiterium ma tę samą wysokość co nawa główna i jest podzielone na dwie części. Część pierwsza od strony nawy jest w stosunku do niej podwyższona o trzy stopnie i oddzielona od niej niewysoką balustradą alabastrową. Druga część, nieco węższa, jest podwyższona o kolejne trzy stopnie i zakończona monumentalną, półkolistą absydą, w której umieszczono ołtarz główny. Apsyda za ołtarzem ma galerię, na którą prowadzą wejścia z zakrystii po obu stronach prezbiterium. Sklepienie apsydy wspiera się na dwunastu smukłych kolumnach, pomiędzy którymi w części dolnej znajduje się taka sama ilość jednakowych, niewysokich, ostrołukowych okien. Do wysokości okien absydę wyłożono płytami alabastrowymi.
W górnej części absydy znajduje się siedem okien, wypełnionych witrażami. Po dwu stronach prezbiterium znajdują się zakrystie. Nad nimi na drugiej kondygnacji mieszczą się skarbce. Na zewnątrz prezbiterium i absyda podparte są przyporami i ozdobione pinaklami i fialami. Okna apsydy wypełniają kamienne maswerki. Po obu stronach absydy dobudowano dwie kruchty, a nad nimi wzniesiono niewielkie, trzykondygnacyjne wieżyczki, oparte w dolnych kondygnacjach na planie kwadratu, natomiast w górnych ośmioboczne. Wieżyczki zwieńczono hełmami ostrosłupowymi z kulami, ale bez krzyży.
Wyposażenie.
Ołtarz główny.
W prezbiterium znajduje się ołtarz główny w stylu art déco, wykonany z marmuru i alabastru w latach 1930–1934 według projektu Ludomiła Gyurkovicha i Józefa Szostakiewicza ze zmianami dokonanymi przez Wawrzyńca Dayczaka. Nad ołtarzem wznosi się baldachim wsparty na czterech kolumnach. Ołtarz przed wojną był oświetlany u góry. Pierwotnie zdobiło go dziewięć rzeźb Janiny Reichert-Toth. Zachowały się jedynie dwie figury aniołów w zwieńczeniu baldachimu. Stojąca na centralnym piedestale pod baldachimem figura św. Elżbiety została przeniesiona do transeptu a jej miejsce zajęła trzymetrowa rzeźba Najświętszego Serca Pana Jezusa z kaplicy bocznej. Figury klęczących aniołów pochodzące z bocznych piedestałów umieszczono w oknach apsydy za ołtarzem.
Ambona.
Z pierwotnego wyposażenia kościoła zachowała się poza ołtarzem głównym tylko ambona, wykonana przed II wojną światową.

</doc>
<doc id="1748098" url="https://pl.wikipedia.org/wiki?curid=1748098" title="Ivan Hind">
Ivan Hind

Ivan Frank Hind (zm. 12 sierpnia 1918 w Brie) – południowoafrykański asów myśliwskich okresu I wojny światowej. Autor 8 zwycięstw powietrznych.
Urodzony w Johannesburgu Ivan Frank Hind dołączył do lotnictwa brytyjskiego w maju 1917 roku. 12 kwietnia 1918 roku odniósł pierwsze zwycięstwo powietrzne odniósł na południe od Estraires nad samolotem Albatros D.V. Jego 7 przedostatnią ofiarą był niemiecki as Josef Raesch z Jasta 43, który przeżył zestrzelenie odnosząc tylko niewielkie obrażenia.
Został zestrzelony 12 sierpnia 1918 roku przez jednego z największych asów niemieckich Ernsta Udeta z Jasta 4.

</doc>
<doc id="1748099" url="https://pl.wikipedia.org/wiki?curid=1748099" title="Bolbopsittacus">
Bolbopsittacus



</doc>
<doc id="1748100" url="https://pl.wikipedia.org/wiki?curid=1748100" title="Yonghe Gong">
Yonghe Gong



</doc>
<doc id="1748102" url="https://pl.wikipedia.org/wiki?curid=1748102" title="Missy Peregrym">
Missy Peregrym

Missy Peregrym, właśc. Melissa Peregrym (ur. 16 czerwca 1982 w Montrealu) – kanadyjska aktorka i modelka (swoją karierę zaczęła w wieku 18 lat). Zagrała obok Jessiki Alby w "Cieniu anioła".

</doc>
<doc id="1748105" url="https://pl.wikipedia.org/wiki?curid=1748105" title="Sergio Caprari">
Sergio Caprari

Sergio Caprari (ur. 12 lipca 1932 w Civita Castellana, zm. 12 października 2015) – włoski bokser kategorii piórkowej, srebrny medalista letnich igrzysk olimpijskich w Helsinkach w kategorii piórkowej.
W 1954 roku został zawodowym bokserem. Wystąpił w 21 walkach. Jego bilans to 17 zwycięstw (w tym 2 przez nokaut) 2 porażki i 2 remisy.

</doc>
<doc id="1748106" url="https://pl.wikipedia.org/wiki?curid=1748106" title="Wyższa Szkoła Nauk Stosowanych w Rudzie Śląskiej">
Wyższa Szkoła Nauk Stosowanych w Rudzie Śląskiej

Wyższa Szkoła Nauk Stosowanych w Rudzie Śląskiej (WSNS) dawniej Wyższa Szkoła Handlowa w Rudzie Śląskiej (WSH) znajduje się w dzielnicy Orzegów przy ulicy Królowej Jadwigi 18. Patronem uczleni jest Jadwiga Andegaweńska.
Oferta.
Uczelnia oferuje zdobycie dyplomów na poziomie licencjata z kierunków tj. Zarządzanie, pielęgniarstwo, czy położnictwo.
Kierunki studiów.
Zarządzanie.
Specjalności:

</doc>
<doc id="1748107" url="https://pl.wikipedia.org/wiki?curid=1748107" title="The Tall Ships' Races 2007">
The Tall Ships' Races 2007



</doc>
<doc id="1748113" url="https://pl.wikipedia.org/wiki?curid=1748113" title="Wyspa Grodzka">
Wyspa Grodzka

Wyspa Grodzka, Grodzka Kępa (do 1945 roku ) – niezamieszkana wyspa rzeczna na Odrze w Szczecinie, naprzeciwko Wałów Chrobrego. Od południa ograniczona jest Duńczycą, a od wschodu Kanałem Grodzkim, które oddzielają ją od Łasztowni i półwyspu Ewa. Połączona jest mostem zwodzonym z Łasztownią. Zajmuje powierzchnię ok. 15 ha. Niegdyś stanowiła zachodni fragment Ostrowa Grabowskiego. 
Z okresu schyłku neolitu pochodzą ślady penetracji tego terenu przez ludność kultury ceramiki sznurowej w postaci pojedynczych narzędzi krzemiennych charakterystycznych dla tej kultury. Już w średniowieczu obszar dzisiejszej wyspy nosił nazwę "Knochen-Hauer-Wiese" (Łąka Rzeźników), która wzięła się od rzeźników dokonujących tam uboju bydła na potrzeby miasta. Na początku XVII wieku pomiędzy Odrą a Duńczycą przekopany został niewielki kanał zwany "Ochsen Graben" (Woli Rów), który nadał pierwszy kształt samodzielnej wyspy. W drugiej połowie XVII wieku niewielkim kanałem odcięto jej południowy cypel, wyłaniając oddzielną wysepkę – Bielawę. W latach 1881-1897 w miejscu "Ochsen Graben" przekopany został nowy kanał żeglugowy – Kanał Grodzki. Wyspę zaczęto wówczas nazywać "Schlächterwiese" (Rzeźnicza).
Od końca XVIII wieku wyspę zaczęto wykorzystywać do celów przemysłowych. W 1784 roku uruchomiona została tu kuźnia wytwarzającą kotwice okrętowe, należąca do kowala Johanna Gotfrieda Seydella. W XIX wieku kuźnia przekształciła się w znaczny zakład produkujący kotwice i wyposażenie żelazne statków, który funkcjonował do początków XX wieku. W okresie międzywojennym tereny wyspy wykorzystywane były częściowo na cele sportowe i rekreacyjne. Miały tu swoje siedziby liczne szczecińskie kluby wioślarskie, m.in. RC Triton Stettin, RV Sport-Germania Stettin, Stettiner Damen-Ruderverein, RC Viadrina i Reichspost Stettin 08. Po II wojnie światowej funkcje wyspy nie zmieniły się – utworzono na niej przystań wioślarską AZS Szczecin i siedziby klubów sportów wodnych, a w północnej części wydzielono ogródki działkowe.
Na zachodnim brzegu wyspy w dno rzeki wbito charakterystyczny rząd dalb tworzący postojową przystań dalbową „Bielawa” o długości 840 metrów. W północnej części wyspa skomunikowana jest ze stałym lądem za pośrednictwem niewielkiego promu osobowego wykorzystywanego do transportu działkowiczów. W 2013 roku w południowo-wschodniej części wyspy rozpoczęła się budowa portu jachtowego ze 150 miejscami postojowymi. Wycięto wówczas wszystkie drzewa i naniesiono piach, by podwyższyć wyspę, która wcześniej regularnie była zalewana podczas cofek i powodzi. W ramach inwestycji powstał most zwodzony na Duńczycy łączącego Wyspę Grodzką z Łasztownią. 
Obecnie na wyspie Grodzkiej funkcjonuje marina oraz Miejska Strefa Letnia w Szczecinie

</doc>
<doc id="1748115" url="https://pl.wikipedia.org/wiki?curid=1748115" title="Ruben Perez">
Ruben Perez



</doc>
<doc id="1748117" url="https://pl.wikipedia.org/wiki?curid=1748117" title="Clásica de San Sebastián 2009">
Clásica de San Sebastián 2009

29. edycja Clásica de San Sebastián odbyła się 1 sierpnia 2009 roku. Trasa tego hiszpańskiego, jednodniowego wyścigu liczyła 237 km ze startem i metą w San Sebastián.
Zwyciężył Hiszpan Carlos Barredo z grupy Quick Step.

</doc>
<doc id="1748118" url="https://pl.wikipedia.org/wiki?curid=1748118" title="Wydział Zarządzania i Nauk o Jakości Uniwersytetu Morskiego w Gdyni">
Wydział Zarządzania i Nauk o Jakości Uniwersytetu Morskiego w Gdyni

Wydział Zarządzania i Nauk o Jakości Uniwersytetu Morskiego w Gdyni – jednostka naukowo-dydaktyczna, będąca jednym z czterech wydziałów Uniwersytetu Morskiego w Gdyni. Jego korzenie sięgają 1938 roku. Kształci kadry do pracy na stanowiskach operacyjnych w przedsiębiorstwach gospodarki morskiej, przedsiębiorstwach turystycznych, hotelarskich, gastronomicznych, przedsiębiorstwach handlowych i handlu zagranicznego oraz zakładach produkcyjnych. Potencjalnymi miejscami pracy absolwentów mogą być w szczególności: administracja morska, agencje morskie, przedsiębiorstwa: transportowe, przeładunkowe, składowe, maklerskie, spedycyjne, frachtowania statków, ubezpieczeniowe, rzeczoznawstwa i kontroli, shipchandlerskie, turystyczne, hotelarskie, gastronomiczne, służb celno-dewizowych, marketingu i reklamy, ochrona środowiska, kontrola jakości, laboratoria badawcze jednostek akredytujących i certyfikujących jakość wyrobów według wymogów norm międzynarodowych ISO. Po uzyskaniu niezbędnej praktyki możliwe jest również samodzielne prowadzenie własnych przedsięwzięć gospodarczych bądź obejmowanie samodzielnych stanowisk kierowniczych.
Działalność naukowo-badawcza Wydziału Przedsiębiorczości i Towaroznawstwa realizowana jest przez poszczególne katedry Wydziału w zakresie i strukturze tematycznej leżącej w ich kompetencjach. Prowadzone prace naukowo-badawcze obejmują następujące dyscypliny naukowe: towaroznawstwo, technologia żywności i żywienia, ekonomia, organizacja i zarządzanie, informatyka, chemia.
Z dniem 01.01.2021 władze uczelni zmieniły nazwę z Wydziału Przedsiębiorczości i Towaroznawstwa na Wydział Zarządzania i Nauk o Jakości.
Kierunki kształcenia.
Wydział prowadzi kształcenie studentów na studiach pierwszego i drugiego stopnia na dwóch kierunkach.
Historia.
W 1938 roku utworzono w Państwowej Szkole Morskiej, obok Wydziału Nawigacyjnego i Mechanicznego trzeci wydział – Transport i Administracja Morska, kształcący intendentów dla statków pasażersko-towarowych (działał wówczas w Gdyni Związek Intendentów Polskiej Marynarki Handlowej).
Gdy w 1945 roku reaktywowano działalność szkoły, utworzono tylko 2 wydziały. Dopiero w PSM w 1967 roku utworzono Wydział Służby Administracyjnej kształcący intendentów okrętowych.
Wydział Administracyjny powstał w 1969 roku wraz z powstaniem Wyższej Szkoły Morskiej. Od 1969/1970 można się tu było kształcić w specjalności intendentura okrętowa, zaś od 1977/1978 – intendentura przedsiębiorstw armatorskich i eksploatacji pasażerskiej. Do 1991 Wydział kształcił intendentów okrętowych. W 1991 roku dokonano ostatniego naboru kandydatów na oficerów w działach hotelowych – ze względu na sytuację na rynku pracy. W latach 1993–2000 Wydział przeszedł zmiany w kierunku kształcenia kadr dla gospodarki morskiej i lądowej regionu. W 2005 roku zmienił nazwę na Wydział Przedsiębiorczości i Towaroznawstwa.
30 listopada 1998 roku, decyzją Centralnej Komisji Kwalifikacyjnej ds. Tytułu Naukowego i Stopni Naukowych Wydział uzyskał prawo nadawania stopnia doktora nauk ekonomicznych w zakresie towaroznawstwa.
Działalność naukowo-badawcza.
Katedry funkcjonujące na Wydziale prowadzą następujące rodzaje badań:

</doc>
<doc id="1748120" url="https://pl.wikipedia.org/wiki?curid=1748120" title="Graffiti Aleksamenosa">
Graffiti Aleksamenosa

Graffiti Aleksamenosa – graffiti wyryte na murze Pałacu Cezarów na Palatynie w Rzymie, uważane za najstarsze znane wyobrażenie ukrzyżowanego Jezusa. Zostało odkryte w 1857 roku. Obecnie jest umieszczone w muzeum Antiquarium Forense e Antiquarium Palatino.
Rysunek przedstawia ukrzyżowanego człowieka z głową osła. Po jego lewej stronie stoi postać z uniesioną – prawdopodobnie w geście religijnym – ręką. Podpis w języku greckim głosi Αλεξαμενος ϲεβετε θεον ("Aleksamenos sebete theon"), czyli „Aleksamenos oddaje cześć bogu”.
W 1870 roku na ścianie sąsiedniego budynku znaleziono dwujęzyczną inskrypcję w łacinie i grece o treści "Aleksamenos fidelis", czyli „Aleksamenos wierzący”. Odnalezione graffiti są zatem szyderstwem z Aleksamenosa i jego religii.
Wiek graffiti jest nieznany; datuje się je na okres między I a III wiekiem. W tym okresie w pismach pogańskich często zarzucano Żydom i chrześcijanom onolatrię (kult osła), a popularnym sposobem ośmieszenia oponentów było przedstawianie ich mistrza jako postaci z oślą głową. Tertulian wspomniał o Żydzie, który w Kartaginie namalował na murze karykaturę chrześcijańskiego Boga jako istotę z oślimi uszami i kopytem u jednej nogi, trzymającego książkę. Niektórzy uważali, że graffiti może mieć związek z gnostycką sektą, której symbolem była głowa osła.
Wśród uczonych nie ma jednomyślności na temat tego, kogo przedstawia rysunek. Na wizerunku z Palatynu widnieje po prawej stronie oślogłowca litera Y, która była symbolem pitagorejczyków i stąd wynika – zdaniem profesora Wunscha – że Aleksamenos z "graffiti" należał do sekty setian. Postać identyfikowana bywa jako egipski bóg Set, czyli grecki Tyfon. Nie jest też wykluczone, że karykatura z Palatynu może mieć związek z egipskim bogiem Anubisem.

</doc>
<doc id="1748124" url="https://pl.wikipedia.org/wiki?curid=1748124" title="Olfaktologia">
Olfaktologia

Olfaktologia - nauka o zapachach. Scala w sobie wiele elementów z zakresu biologii, biochemii, fizykochemii oraz fizjologii i psychologii. Tworzone w niej teorie dążą do wyjaśnienia zależności między odczuciem zapachu, a rodzajem i budową substancji zapachowej (odoranta).

</doc>
<doc id="1748125" url="https://pl.wikipedia.org/wiki?curid=1748125" title="Live and Dangerous">
Live and Dangerous

Live and Dangerous – pierwszy album koncertowy irlandzkiej grupy Thin Lizzy, wydany w 1978 roku w Wielkiej Brytanii nakładem wytwórni Vertigo. Album odniósł wielki sukces artystyczny, a także komercyjny, stając się najlepiej sprzedawaną płytą Thin Lizzy w historii.

</doc>
<doc id="1748126" url="https://pl.wikipedia.org/wiki?curid=1748126" title="Terence Spinks">
Terence Spinks

Terence George Spinks (ur. 28 lutego 1938 w West Ham, zm. 26 kwietnia 2012 w Esseksie) – brytyjski bokser kategorii muszej, złoty medalista letnich igrzysk olimpijskich w Melbourne. Pierwszą zawodową walkę stoczył w kwietniu 1957 z Jimem Loughreyem, wygrywając ją. We wrześniu 1960 zdobył tytuł mistrza Wielkiej Brytanii pokonując Bobby'ego Neilla. W listopadzie tego samego roku pokonał go ponownie w rewanżu. Swoją ostatnią walkę stoczył w grudniu 1962 roku z Johnnym Mantlem. Wygrał przez nokaut techniczny w ósmej rundzie.
Odznaczenia.
W 2002 roku został odznaczony Orderem Imperium Brytyjskiego.

</doc>
<doc id="1748127" url="https://pl.wikipedia.org/wiki?curid=1748127" title="Impeach My Bush">
Impeach My Bush

Impeach My Bush – czwarty studyjny album kanadyjskiej piosenkarki Peaches.

</doc>
<doc id="1748128" url="https://pl.wikipedia.org/wiki?curid=1748128" title="Herbert Ellis">
Herbert Ellis

Herbert Edward Oscar Ellis (ur. 15 lipca 1893 w Hoxton, zm. ?) – angielski as myśliwski okresu I wojny światowej. Wygrał siedem pojedynków powietrznych.
Herbert Edward Oscar Ellis służył w Royal Engineers. W 1916 roku został przeniesiony do RFC i przydzielony do eskadry myśliwskiej No. 40 Squadron RAF, w której służył do 6 maja 1917 roku.
W jednostce tej swoje pierwsze zwycięstwo powietrzne odniósł 13 kwietnia 1917 roku nad niemieckim samolotem Albatros C. Według jego raportu, 4 maja 1917 roku, po zestrzeleniu dwóch niemieckich samolotów Albatros D.III nad lotniskiem w Douai, rozpoczął walkę z trzecim Albatrosem. W jej trakcie w karabinie maszynowym pilotowanego przez Ellisa samolotu Nieuport skończyła się amunicja. Ellis oddał do przeciwnika 7 strzałów ze swojego rewolweru zestrzeliwując trzeciego Albatrosa D.III z niemieckiej eskadry myśliwskiej Jasta 33.
Dwa dni później 6 maja 1917 roku Herbert Ellis został ciężko ranny i musiał zakończyć karierę pilota myśliwskiego. 
19 sierpnia 1916 został odznaczony krzyżem Military Cross. 

</doc>
<doc id="1748129" url="https://pl.wikipedia.org/wiki?curid=1748129" title="Aleksander Sender Herszel Landau">
Aleksander Sender Herszel Landau

Aleksander Sender Herszel Landau (hebr. אלכסנדר סענדיר העשיל לאנדא, zm. 21 lutego 1856 w Krakowie) – polski rabin, w 1856 naczelny rabin Krakowa.
Był synem Saula Rafela. W 1856 został wybrany na stanowisko rabina gminy żydowskiej w Krakowie, jednak zmarł kilka tygodni po objęciu urzędu. Był pierwszym chasydzkim rabinem wybranym na to stanowisko. Jest pochowany na nowym cmentarzu żydowskim przy ulicy Miodowej w Krakowie.

</doc>
<doc id="1748130" url="https://pl.wikipedia.org/wiki?curid=1748130" title="Sarah Katsoulis">
Sarah Katsoulis

Sarah Katsoulis (ur. 10 maja 1984 w Milton) – australijska pływaczka, brązowa medalistka mistrzostw świata.
Jej największym sukcesem jest brązowy medal mistrzostw świata w pływaniu w Rzymie (2009) na dystansie 50 m stylem klasycznym.

</doc>
<doc id="1748131" url="https://pl.wikipedia.org/wiki?curid=1748131" title="Mỹ Sơn">
Mỹ Sơn

Mỹ Sơn − zabytkowy kompleks świątyń hinduistycznych na Południowym Wybrzeżu Centralnym w Wietnamie. Współcześnie opuszczony i częściowo zrujnowany, stanowi pozostałość po istniejącym tu, w okresie między IV a XV wiekiem n.e., sanktuarium religijnym Czamów. W 1999 r. Mỹ Sơn zostało wpisane na listę zabytków światowego dziedzictwa.
Położenie.
Mỹ Sơn jest położone w pobliżu wsi Duy Phú, w dystrykcie Duy Xuyên, w prowincji Quảng Nam, region Południowe Wybrzeże Centralne, ok. 69 km na południowy zachód od Đà Nẵng. Sanktuarium położone jest między dwoma pasmami gór, w dolinie szerokiej na ok. 2 km, u podnóża świętej góry Mahaparvata (obecnie nazywanej "Koci Ząb").
Historycznie Mỹ Sơn leży na terenie dawnych Świętych Ziem Amarawati w dolinie rzeki Thu Bồn ok. 10 km od dawnej stolicy Czampy Simhapura (obecnie miejscowość Trà Kiệu).
Historia.
Sanktuarium Mỹ Sơn zostało ufundowane przez króla Bhadrawarmana I i poświęcone Śiwie nazywanemu tutaj "Bhadreśwara".
Pierwsza świątynia była najprawdopodobniej zbudowana z drewna, o czym świadczy inskrypcja z VII w. według której budowla spłonęła. Nową świątynię, już z cegły, poświęconą Śiwie "Sambhubhadreśwarze" ufundował król Sambhuvarman (świątynia "A1").
W IX i X w. znaczenie sanktuarium nieco się zmniejszyło po wprowadzeniu w Czampie buddyzmu mahajana. W pobliżu powstało założone w 875 r. przez króla Indravarmana II sanktuarium buddyjskie Đồng Dương. Mimo tego Sanktuarium Mỹ Sơn powiększało się o nowe świątynie i do XV w. służyło królom Czampy za miejsce kultu. Po zajęciu Amarawati przez Wietnamczyków w 1471 r. sanktuarium podupadło i zostało z czasem wchłonięte przez dżunglę.
W 1898 r. odkryte przez ruiny zainteresowały francuskich archeologów z Francuskiej Szkoły Dalekiego Wschodu. Podjęto szerokie badania inskrypcji, architektury i sztuki czamskiej, jak również próby restauracji świątyń.
W czasie wojny Wietnamskiej w dolinie Mỹ Sơn założyli swoją kwaterę partyzanci Wietkongu. Najwyższą 28-metrową wieżę świątyni A1 wykorzystywali jako maszt radiostacji. W sierpniu 1969 r. amerykańskie B-52 wykonały nalot dywanowy na sanktuarium, niszcząc i uszkadzając wiele budowli. Ze świątyni A1, najstarszej, zbudowanej w VII w. przez Sambhuvarmana, pozostał jedynie stos potłuczonych cegieł. Bombardowanie wywołało powszechny protest, w wyniku którego dolina została wyłączona z operacji amerykańskiego lotnictwa.
Po wojnie rząd wietnamski postanowił odrestaurować sanktuarium. Teren oczyszczono z niewybuchów i rozminowano. W czasie prac zginęło dziewięć osób, a jedenaście zostało rannych. W 1981 r. wykonania prac konserwatorskich podjął się zespół polskich konserwatorów z lubelskiej Pracowni Konserwacji Zabytków pod kierownictwem Kazimierza Kwiatkowskiego. Obecnie dolina została uporządkowana i zbudowane niewielkie muzeum. W grudniu 2009 r. planowano odsłonięcie pomnika "Kazika", jak nazywają tu Kazimierza Kwiatkowskiego.
Architektura i sztuka Czamów.
Typowa świątynia Czamów składała się zwykle z czterech podstawowych budowli.
Dodatkowo z boku mogła być postawiona "pośa", kapliczka przeznaczona dla steli z inskrypcją fundacyjną, a także kapliczki innych bóstw.
Czamowie nie znali łęku(łuku) sklepiennego. Świątynie były budowane z cegły, przy zastosowaniu łęku pozornego, czego rezultatem były grube mury i niewielkie wnętrza. Charakterystyczne dla Czamów sklepienia ułożone ze zbiegających się na szczycie cegieł, często zakończone były otworem wentylacyjnym. Ornamenty i dekoracje rzeźbiono w cegle już po postawieniu całości. Dodatkowo dekorowano budynki rzeźbami z kamienia.
Na początku XX w. w Mỹ Sơn było ok. 70 budowli w różnym stanie zniszczenia. Obecnie w całości pozostało kilka sztuk. Większość znalezionych rzeźb i elementów dekoracyjnych zgromadzono w Muzeum Czamów w Đà Nẵng. Reszta jest rozproszone po różnych muzeach i zbiorach prywatnych. Niewielkie muzeum w Mỹ Sơn pokazuje historię odkrycia, zniszczenia i ratowania zabytków sanktuarium.

</doc>
<doc id="1748132" url="https://pl.wikipedia.org/wiki?curid=1748132" title="Wiktor Iwanowicz Mednow">
Wiktor Iwanowicz Mednow



</doc>
<doc id="1748134" url="https://pl.wikipedia.org/wiki?curid=1748134" title="Tomasz Jankowski (koszykarz)">
Tomasz Jankowski (koszykarz)

Tomasz Jankowski (ur. 25 lipca 1972 w Poznaniu) – polski koszykarz występujący na pozycji silnego skrzydłowego lub centra. Mistrz Polski z 1990, siedmiokrotny wicemistrz kraju, trzykrotny brązowy medalista mistrzostw Polski w koszykówce. 61-krotny reprezentant Polski i wieloletni kapitan reprezentacji. Siedmiokrotny uczestnik Meczu Gwiazd Polskiej Ligi Koszykówki.
W ciągu całej kariery wystąpił w 456 meczach Polskiej Ligi Koszykówki, w których zdobył w sumie 6518 punktów.
W 1995, podczas meczu gwiazd, uczestniczył także w konkursie wsadów.
Karierę zaczynał w Lechu Poznań. W Polskiej Lidze Koszykówki zadebiutował w 1989 roku. Po pięciu sezonach gry w Poznaniu został koszykarzem Nobilesu Włocławek. W klubie tym, z roczną przerwą w sezonie 1997/98 gdy grał w zespole Bobrów Bytom, występował do 2001. Karierę zakończył w 2003, jako zawodnik Prokomu Sopot. Przyczyniła się do tego głównie przewlekła kontuzja biodra.
W seniorskiej reprezentacji Polski debiutował na początku lat 90. i grał w niej przez dekadę, pełniąc funkcję jej kapitana między innymi na Mistrzostwach Europy w Koszykówce Mężczyzn 1997 (7. miejsce). 11 listopada 1992, podczas spotkania eliminacyjnego do Mistrzostw Europy w Koszykówce Mężczyzn 1995 z reprezentacją Portugalii, po wykonaniu wsadu doznał poważnej kontuzji. Wadliwie wykonana obręcz kosza ucięła mu wówczas pół małego palca lewej dłoni. Mimo urazu, do 2003 kontynuował karierę sportową.
Po jej zakończeniu był komentatorem stacji Polsat Sport. W sezonie 2009/10 był asystentem trenera w klubie PBG Basket Poznań. Po zwolnieniu Eugeniusza Kijewskiego z funkcji głównego trenera poprowadził drużynę z Poznania w jednym spotkaniu ligowym. W lipcu 2010 został asystentem Tomasza Herkta w Zastalu Zielona Góra. W lutym 2011, po zwolnieniu Herkta, Jankowski został pierwszym trenerem Zastalu Zielona Góra, który prowadził do końca rozgrywek ligowych w sezonie 2010/11. W czerwcu 2011 przedłużył z Zastalem kontrakt na kolejne dwa sezony (2011/12 i 2012/13). Z funkcji tej został zwolniony 28 grudnia 2011. Jego następcą został Serb Mihailo Uvalin, a Jankowski ponownie objął posadę asystenta trenera Zastalu Zielona Góra.
Osiągnięcia.
Na podstawie, o ile nie zaznaczono inaczej.

</doc>
<doc id="1748136" url="https://pl.wikipedia.org/wiki?curid=1748136" title="Nadolol">
Nadolol

Nadolol – organiczny związek chemiczny, lek należący do grupy II leków przeciwarytmicznych blokujących receptory adrenergiczne β. Działa w sercu podobnie jak propranolol. Redukuje impulsy nerwowe w mięśniu sercowym oraz naczyniach krwionośnych, powodując tym samym zmniejszenie częstości skurczów. Zmniejsza pojemność minutową serca oraz wydłuża czas przewodzenia w układzie bodźcotwórczo-przewodzącym.
Farmakokinetyka.
Lek wchłania się w ok. 30% z przewodu pokarmowego (pokarm nie wpływa na jego wchłanianie) i osiąga maksymalne stężenie we krwi po 3–4 godzinach. Biologiczny okres półtrwania wynosi 20–24 godziny. Wydalanie nadololu następuje w niezmienionej postaci, głównie przez nerki.
Preparaty.
"Apo Nadolol 80" – tabletki 0,8 g
Dawkowanie.
Wielkość dawki jest ustalana przez lekarza, indywidualnie dla każdego pacjenta. Zwykle jest to u osób dorosłych 40–80 mg w dawce dobowej.
Uwagi.
Zaleca się zachowanie szczególnej ostrożności przy stosowaniu u osób z cukrzycą, niewydolnością nerek oraz niewydolnością wątroby. U chorych z chorobą wieńcową nie należy nagle przerywać leczenia, gdyż może to spowodować zaburzenia rytmu serca oraz nasilić niewydolność krążenia.
Na początku leczenia może wystąpić upośledzenie zdolności do prowadzenia pojazdów i obsługi maszyn.
Nie wolno zażywać leku w okresie ciąży i karmienia piersią.

</doc>
<doc id="1748140" url="https://pl.wikipedia.org/wiki?curid=1748140" title="Sun Yang">
Sun Yang

Sun Yang (; ur. 1 grudnia 1991 w Hangzhou) – chiński pływak karany za doping wydolnościowy, trzykrotnie otrzymał złoty medal olimpijski, otrzymał złoty medal mistrzostw świata w pływaniu, uznano go rekordzistą świata na dystansie 1500 m stylem dowolnym.
Kariera.
Sun najwięcej medali otrzymał podczas zawodów pływackich na Igrzyskach Olimpijskich w Londynie w 2012 roku. Otrzymał wówczas dwa złote medale, na 400 m stylem dowolnym z czasem 3:40.14 uzyskał nowy rekord olimpijski oraz przypłynął pierwszy w wyścigu na 1500 m stylem dowolnym poprawiając własny rekord świata. Chińczyk ukończył konkurencję z czasem 14:31.02. czyli o 2.88 s. szybciej od poprzedniego rekordu. Ponadto ten uczestnik zawodów sportowych otrzymał srebrny medal za uczestnictwo na długości 200 m stylem dowolnym i brązowy medal w sztafecie 4 × 200 m stylem dowolnym.
Sun jest również dwunastokrotnym medalistą mistrzostw świata. Jeden medal, brązowy, otrzymał w 2009 roku w Rzymie, kolejne cztery, w tym dwa złote w wyścigach na 800 i 1500 metrów stylem dowolnym w 2011 roku w Szanghaju, w Barcelona otrzymał kolejne cztery, w tym trzy złote, a w Kazaniu otrzymał kolejne trzy, w tym dwa złote.
Na igrzyskach olimpijskich w Rio de Janeiro otrzymał złoty medal na dystansie 200 m stylem dowolnym i otrzymał srebrny medal na dystansie 400 m w tym samym stylu. Wielce zaskakująco, jak na posiadacza wielu medali nie zakwalifikował się do finału konkurencji 1500 m stylem dowolnym i osiągnął w eliminacjach 16. miejsce.
Doping wydolnościowy.
W maju 2014 roku został zdyskwalifikowany na trzy miesiące, kiedy w jego organizmie wykryto trimetazydynę, która została dodana do listy zakazanych środków dopingujących z początkiem 2014 roku. Sun twierdził, że trimetazydynę przepisał mu lekarz, aby leczyć palpitacje i przyjmował ją od 2008 roku. Pływak powiedział również, że nie wiedział o tym (sic!), że substancja została zakazana. O zawieszeniu zawodnika Chińska Agencja Antydopingowa poinformowała po zakończeniu okresu dyskwalifikacji.
4 września 2018 roku podczas kontroli antydopingowej w domu uczestnika zawodów, pływak najpierw przez około godzinę nie wpuszczał kontrolerów, a następnie dostarczył próbkę moczu, ale nie w obecności kontrolera, co jest niezgodne z przepisami antydopingowymi. Natomiast próbka z krwią zawodnika, na polecenie jego matki, została zniszczona młotkiem przez jego ochroniarza. Matka Yanga stwierdziła, że kontrolerzy nie mieli stosownych uprawnień. 3 stycznia 2019 roku panel antydopingowy Światowej Federacji Pływackiej zdecydował, że pływak nie zostanie zdyskwalifikowany. W marcu 2019 r. Światowa Agencja Antydopingowa poinformowała, że złożyła odwołanie od tej decyzji do Sportowego Sądu Arbitrażowego w Lozannie, który 28 lutego 2020 roku orzekł o dyskwalifikacji Suna na osiem lat. Pływak wniósł apelację do Federalnego Sądu Najwyższego Szwajcarii, który skierował sprawę do ponownego rozpoznania przez nowy panel sędziów Sportowego Sądu Arbitrażowego. Zdecydował on o skróceniu okresu dyskwalifikacji do 4 lat i 3 miesięcy liczonego od 28 lutego 2020 roku.

</doc>
<doc id="1748141" url="https://pl.wikipedia.org/wiki?curid=1748141" title="Yang Sun">
Yang Sun



</doc>
<doc id="1748143" url="https://pl.wikipedia.org/wiki?curid=1748143" title="Aron Elimelech Szneur Zalman z Krosna">
Aron Elimelech Szneur Zalman z Krosna

Aron Elimelech Szneur Zalman z Krosna (hebr. אהרן אלימלך שניאור זלמן מקרוסנו; ur. 1863, zm. 29 października 1923 w Krakowie) – cadyk.
Był synem Mordechaja Dow Bera z Hornistopola, praprawnukiem cadyka Menachema Nachuma Twerskiego (1730-1797), założyciela dynastii czarnobylskiej i zięciem Mojżesza z Rozwadowa. Początkowo był cadykiem w Ajgentówce w Rosji, następnie w Krośnie, a pod koniec życia przeniósł się do Krakowa. Jest pochowany na nowym cmentarzu żydowskim przy ulicy Miodowej.

</doc>
<doc id="1748146" url="https://pl.wikipedia.org/wiki?curid=1748146" title="Epinicjum">
Epinicjum



</doc>
<doc id="1748147" url="https://pl.wikipedia.org/wiki?curid=1748147" title="Opheliac">
Opheliac

Opheliac to trzeci album Emilie Autumn, wydany we wrześniu 2006 przez Trisol Music Group GmbH. Nagrany został w Mad Villain Studios w Chicago. Jest pierwszym albumem artystki dostępnym na całym świecie - poprzednie można było zakupić tylko przez jej niezależną wytwórnię płytową, Traitor Records.
Album poprzedził wydany wiosną 2006 "Opheliac EP", na którym znalazło się sześć pierwszych utworów, "Marry Me" i "Thank God I'm Pretty" jako ukryty utwór.
Poza ścieżkami muzycznymi i mówionymi, na dwupłytowym "Opheliac" znajduje się nagranie koncertu, urywki z wykonania "Misery Loves Company" w WGN Morning Show 12 stycznia 2006, a także trzy krótkie teledyski zatytułowane "Inside The Asylum: Lessons In Being A Wayward Victorian Girl".

</doc>
<doc id="1748148" url="https://pl.wikipedia.org/wiki?curid=1748148" title="I Feel Cream">
I Feel Cream

I Feel Cream – piąty album studyjny kanadyjskiej piosenkarki Peaches.
Premiera płyty miała miejsce 4 maja 2009 w Europie, a 5 maja 2009 w Ameryce Północnej. Album został wyprodukowany przez Jamesa Forda z Simian Mobile Disco, Soulwax, Digitalism i Drums of Death.
"I Feel Cream" zdobył najwyższe notowania wśród albumów Peaches. W USA w pierwszym tygodniu sprzedano ponad 3000 egzemplarzy.
Single.
Pierwszym singlem jest podwójna Strona A z piosenkami "Talk to Me" i "More". Drugim singlem jest utwór "Lose You", który 6 lipca 2009 ukazał się w Wielkiej Brytanii.

</doc>
<doc id="1748149" url="https://pl.wikipedia.org/wiki?curid=1748149" title="Gerhardus Zandberg">
Gerhardus Zandberg

Gerhardus („Gerhard”) Zandberg (ur. 23 kwietnia 1983 w Pretorii) – południowoafrykański pływak, trzykrotny medalista mistrzostw świata.
Jego największym sukcesem jest złoty medal na mistrzostwach świata w Melbourne w 2007 roku w wyścigu na 50 m stylem grzbietowym.

</doc>
<doc id="1748150" url="https://pl.wikipedia.org/wiki?curid=1748150" title="Gerhard Zandberg">
Gerhard Zandberg



</doc>
<doc id="1748153" url="https://pl.wikipedia.org/wiki?curid=1748153" title="Progression">
Progression

Progression – drugi album studyjny Markusa Schulza.

</doc>
<doc id="1748154" url="https://pl.wikipedia.org/wiki?curid=1748154" title="Festiwal Legend Rocka">
Festiwal Legend Rocka

Festiwal Legend Rocka – festiwal rockowy, odbywający się cyklicznie od 2007 roku, nieopodal Słupska, w amfiteatrze położonym na pograniczu miejscowości Strzelinko i Zamełowo, z inicjatywy Mirosława Wawrowskiego, zarządzającego gospodarzem imprezy – kompleksem hotelowym Dolina Charlotty.
Pierwszy Festiwal Legend Rocka powstał na bazie letniej imprezy pod nazwą „Święto Legendy”. Podczas pierwszej edycji, równocześnie z koncertami rockowymi, odbywającymi się w amfiteatrze na 10000 osób, na terenie Doliny Charlotty zorganizowano pokazy rękodzieła i odchodzących do lamusa zawodów, oraz pokazy Bractwa Rycerskiego. Kolejne edycje ukształtowały formułę festiwalu. Zrezygnowano z dodatkowych atrakcji na rzecz zwiększenia liczby występujących gwiazd. 
Formuła „Festiwalu Legend Rocka”.
Festiwal trwa pięć dni: (weekendy) w lipcu i sierpniu. Podczas każdego dnia festiwalu na scenie odbywają się dwa lub trzy koncerty gwiazd lat siedemdziesiątych i osiemdziesiątych. Impreza jest biletowana.

</doc>
<doc id="1748156" url="https://pl.wikipedia.org/wiki?curid=1748156" title="Julia Georges">
Julia Georges



</doc>
<doc id="1748158" url="https://pl.wikipedia.org/wiki?curid=1748158" title="Károly Hornig">
Károly Hornig

Károly Hornig (ur. 10 sierpnia 1840 w Budapeszcie, zm. 9 lutego 1917 w Veszprém) – węgierski duchowny katolicki, kardynał, biskup Veszprém.
Życiorys.
Święcenia kapłańskie przyjął 14 grudnia 1862 roku. Sekretarz kardynała Jánosa Simora arcybiskupa Ostrzyhomia. Rektor seminarium duchownego w Budapeszcie. 1 lipca 1888 roku otrzymał nominację na biskupa Veszprém, a sakrę biskupią przyjął 8 września 1888 roku w Ostrzyhomiu z rąk kard. Jánosa Simora arcybiskupa Ostrzyhomia w asyście Janosa Zalka biskupa Győr i Kornela Hidasy biskupa Szombathely. Na konsystorzu 2 grudnia 1912 roku papież Pius X wyniósł go do godności kardynalskiej z tytułem kardynała prezbiter S. Agnese fuori le mura. Uczestniczył w konklawe z 1914 roku, które wybrało na papieża Benedykta XV. 30 grudnia 1916 roku nałożył korony królewskie na Króla Károla I i Królową Zite. Zmarł 9 lutego 1917 roku w Veszprém. Pochowano go w katedrze w Veszprém.

</doc>
<doc id="1748166" url="https://pl.wikipedia.org/wiki?curid=1748166" title="Vietcong">
Vietcong



</doc>
<doc id="1748170" url="https://pl.wikipedia.org/wiki?curid=1748170" title="Pinus chiapensis">
Pinus chiapensis

Pinus chiapensis (Martínez) Andresen – gatunek drzewa iglastego z rodziny sosnowatych ("Pinaceae"). Występuje w meksykańskim stanie Chiapas i w Gwatemali, na wysokościach od 900 do 1500 m n.p.m. Sosna introdukowana w Kolumbii, Brazylii, Queensland (Australia) i południowej Afryce.
Systematyka i zmienność.
Pozycja gatunku w obrębie rodzaju "Pinus":
Wcześniej traktowano "Pinus chiapensis" jako odmianę sosny wejmutki – "P. strobus" var. "chiapensis" Martínez, klasyfikowaną obecnie najczęściej w randze gatunku. Martínez odróżnił tę odmianę od sosny wejmutki po ładniejszych liściach, innym rozmieszczeniu kanałów żywicznych i cięższych szyszkach tej samej wielkości.
Zagrożenia.
W 1998 r. Międzynarodowa Unia Ochrony Przyrody (IUCN) przyznała temu gatunkowi (ujmując go w randze odmiany sosny wejmutki "Pinus strobus" var. "chiapensis") kategorię zagrożenia VU ("vulnerable") w skali całego świata, uznając za gatunek narażony na wyginięcie. W 2013 r. zmieniono klasyfikację na EN ("endangered") uznając takson za zagrożony.
Głównym zagrożeniem jest nadmierna eksploatacja drzewostanu w celu pozyskania surowca drzewnego, terenów pod uprawy i degradacja siedlisk. Skutkuje to fragmentacją zasięgu i zmniejszaniem się liczby oraz liczebności populacji.

</doc>
<doc id="1748172" url="https://pl.wikipedia.org/wiki?curid=1748172" title="FirstOntario Centre">
FirstOntario Centre

FirstOntario Centre – arena w Hamilton w Kanadzie. Jej maksymalna pojemność wynosi 19 000.
Historia.
Arena została otwarta w 1985 roku, a koszt jej budowy wyniósł 35,8 milionów dolarów (łącznie z 2,3 milionami - kosztem budowy parkingu). Tablica punktowa pochodziła z nieistniejącej już areny Winnipeg i została zakupiona za 214 000 dolarów.
Od 1996 do 2015 Copps Coliseum była areną domową drużyny AHL Hamilton Bulldogs, a od 2015 drużyny OHL o tej samej nazwie.
W 1986 roku Copps Coliseum była główną halą podczas mistrzostw świata juniorów w hokeju na lodzie. Poza tym miały w niej miejsce inne wydarzenia: Canada Cup (1987), Royal Rumble WWE (1988), Memorial Cup (1990), mistrzostwa świata w koszykówce mężczyzn (1994) i The Brier (2007).
W 2007 roku miliarder Jim Balsillie złożył ofertę kupna Nashville Predators za 220 milionów dolarów. Chciał on przenieść zespół do Hamilton i użyć Copps Coliseum jako tymczasowej areny domowej, po czym albo wybudować nowy obiekt, albo odnowić Copps i nadać jej nowoczesnych standardów NHL. Jednak ostatecznie jego propozycja została odrzucona.
W 2009 roku hokejowa drużyna Phoenix Coyotes ogłosiła bankructwo, na co zareagował Jim Balsillie składając ofertę jej kupna w wysokości 212,5 milionów dolarów. Jednocześnie złożył on ofertę dwudziestoletniego wynajmu Copps Coliseum, w której mieliby grać Coyotes. 9 maja 2009 pojawiły się doniesienia, iż burmistrz Hamilton Fred Eisenberger spotkał się z drugim zespołem, którego interesował wynajem areny. Kanadyjscy biznesmeni Tom Gaglardi i Nelson Skalbania mieli bowiem planować przeniesienie Atlanta Thrashers do Coliseum w trakcie sezonu 2010/2011 NHL. Tego samego dnia wiceprezydent Trashers Don Waddell zaprzeczył jednak tym doniesieniom twierdząc, że nie są prawdziwe. Powtórzył to również w telewizji ESPN mówiąc: „Dziś rano ponownie rozmawiałem o tym z właścicielami. Atlanta Trashers jest żywą częścią Atlanty. Posiadamy również Atlanta Hawks i umowę wynajmu Philips Arena. Będziemy częścią tej społeczności jeszcze przez wiele, wiele lat."
13 maja 2009 roku poinformowano, iż Balsillie otrzymał prawa do użytkowania Copps Coliseum. 29 maja 2009 roku ujawnił on swoje plany dotyczące gruntownej renowacji obiektu.
Oryginalnie nazwana na cześć Victor K. Copps, polityka i burmistrza Hamilton. 27 stycznia 2014, zarząd miasta zagłosował na zmianę nazwy na FirstOntario Centre, tak nazwanej na rzecz lokalnej kasy kredytowej.

</doc>
<doc id="1748173" url="https://pl.wikipedia.org/wiki?curid=1748173" title="Aleksander Moszkowski">
Aleksander Moszkowski

Aleksander Moszkowski (ur. 15 stycznia 1851 w Pilicy koło Zawiercia, zm. 26 września 1934 w Berlinie) – niemiecki pisarz i satyryk pochodzenia polsko-żydowskiego. Był bratem kompozytora i pianisty Maurycego Moszkowskiego.
Życiorys.
Moszkowski urodził się w Pilicy, ale od wczesnego dzieciństwa wychował się we Wrocławiu.
Po ukończeniu nauki przeniósł się do Berlina, gdzie w latach 1877-1886 współpracował z czasopismem satyrycznym „Berliner Wespen” (Berlińskie osy).
W wyniku sporu z wydawcą porzucił tę pracę i założył własne czasopismo „Lustige Blätter” (Wesołe stronice) które ukazywało się do czasów Republiki Weimarskiej.
Moszkowski był zaprzyjaźniony z wieloma osobistościami Berlina, m.in. z Albertem Einsteinem. W wyniku rozmów z tym fizykiem powstała książka „Einstein. Einblicke in seine Gedankenwelt” (Einstein. Wgląd w świat jego myśli), będąca jedną z pierwszych prób popularyzacji teorii względności. Książka osiągnęła bardzo wysokie nakłady i jest dotychczas wznawiana.
Ponadto był Moszkowski autorem wielu książek satyrycznych i humorystycznych.
Napisał też w roku 1922 powieść fantastyczno-naukową '„Die Inseln der Weisheit” (Wyspy mądrości), w stylu „Podróży Gulliwera” Jonatana Swifta, w której przewidział m.in. telefony przenośne i holografię. Na wyspach Saragalla, położonych w pobliżu Hawajów, obowiązywał pośpiech, oszczędność czasu i powszechna mechanizacja. W widzeniu świata przyszłości sędziwy pisarz nawiązywał do twórczości futurystów.

</doc>
<doc id="1748174" url="https://pl.wikipedia.org/wiki?curid=1748174" title="Kevin Schindler">
Kevin Schindler

Kevin Schindler (ur. 21 maja 1988 w Delmenhorst) – niemiecki piłkarz grający na pozycji napastnika.
Kariera.
Pierwsze kroki w swojej karierze zawodniczej stawiał w 1993 roku w amatorskim klubie Delmenhorster Turnerbund. Sześć lat później był już członkiem młodzieżowych zespołów Werderu Brema. W drużynach juniorskich tego klubu grał aż do 2006 roku, dopiero wówczas awansował do drużyny rezerw, rozgrywającej swoje spotkania w Regionallidze Nord. 21 października 2006 zadebiutował w drugiej drużynie Werderu, a do końca sezonu wystąpił jeszcze w 12 innych spotkaniach, zdobywając 3 gole.
Od 2006 roku był także członkiem reprezentacji Niemiec do lat 19, w której udało mu się zaliczyć 4 spotkania. W przerwie zimowej sezonu 2006/07, szkoleniowiec Thomas Schaaf włączył Schindlera do pierwszej drużyny Werderu Brema. Jego debiut w Bundeslidze miał miejsce 6 maja 2007, ale pierwszy oficjalny mecz rozegrał dwa miesiące wcześniej – w Pucharze UEFA.
W tym samym roku został powołany do reprezentacji narodowej U-19 na mistrzostwa Europy w Austrii. Nie wziął w nich jednak udziału z powodu kontuzji. Od września 2007 był już członkiem drużyny narodowej do lat 20, w której rozegrał jedynie dwa spotkania. Dwa miesiące później brał już udział w meczach niemieckiej młodzieżówki.
W sezonie 2007/08 w pierwszym zespole Werderu Brema Schindler miał mocną konkurencję w osobach Boubacara Sanogo, Ivana Klasnica i Hugo Almeidy. Wówczas w pierwszym zespole figurował jedynie przez cztery miesiące, po czym został przesunięty do zespołu rezerw. Tam wziął udział w 25 spotkaniach i zdobył 7 bramek, przyczyniając się tym samym do awansu drużyny do nowo utworzonej 3. ligi.
Przed sezonem 2008/09 Schindler udał się na wypożyczenie na zaplecze Bundesligi – do Hansy Rostock. Początek miał w tym klubie całkiem dobry, ponieważ w debiutanckim meczu w DFB Pokal był autorem gola. Z kolei na pierwsze trafienie w lidze musiał poczekać do 4. kolejki. Ogółem wystąpił w 32 meczach Hansy i strzelił przy tym 5 bramek. W czerwcu powrócił do swojego macierzystego klubu i podpisał kontrakt na 4 lata, by za chwilę zostać wypożyczonym do FC Augsburg, a następnie do MSV Duisburg.

</doc>
<doc id="1748175" url="https://pl.wikipedia.org/wiki?curid=1748175" title="Aconitum bucovinense">
Aconitum bucovinense



</doc>
<doc id="1748180" url="https://pl.wikipedia.org/wiki?curid=1748180" title="Aratus z Soli">
Aratus z Soli



</doc>
<doc id="1748181" url="https://pl.wikipedia.org/wiki?curid=1748181" title="Krzysztof Dryja">
Krzysztof Dryja

Krzysztof Dryja (ur. 4 stycznia 1974 w Warszawie) – polski koszykarz, środkowy. Reprezentant Polski.
W swojej karierze reprezentował głównie kluby warszawskie i mazowieckie. Grał w Legii (1991-93) i Skrze Warszawa (1993-94). W latach 1994-2002 był zawodnikiem - występującego pod różnymi nazwami - zespołu z Pruszkowa. W 1995 i 1997 zostawał mistrzem Polski, ma także na koncie dwa puchary Polski. Brał udział w meczach gwiazd ekstraklasy. Później był zawodnikiem Polonii, Legii oraz Znicza Pruszków. Z reprezentacją Polski brał udział m.in. w ME 97 (7. miejsce). 

</doc>
<doc id="1748185" url="https://pl.wikipedia.org/wiki?curid=1748185" title="Sceptycyzm filozoficzny">
Sceptycyzm filozoficzny



</doc>
<doc id="1748186" url="https://pl.wikipedia.org/wiki?curid=1748186" title="Smak życia 2">
Smak życia 2

Smak życia 2 (Les poupées russes) – francusko–brytyjski film z 2005 roku w reżyserii Cédrica Klapischa. Jest to kontynuacja filmu z 2002 roku.
Opis fabuły.
Przyjaciele ze studiów w Barcelonie spotykają się ponownie w Sankt Petersburgu na ślubie Williama, brata Wendy, z Natachą. Xavier, główny bohater oraz narrator filmu, wspomina miniony rok opisując swoją pracę i życie prywatne.

</doc>
<doc id="1748187" url="https://pl.wikipedia.org/wiki?curid=1748187" title="Twierdzenie o ideale pierwszym">
Twierdzenie o ideale pierwszym

Twierdzenie o ideale pierwszym – twierdzenie teorii krat rozdzielnych.
Twierdzenie.
Twierdzenie o ideale pierwszym najczęściej używane jest w kontekście związanym z algebrami Boole’a jednak jego najogólniejsza wersja odnosi się do krat rozdzielnych:
Założenie rozdzielności kraty jest istotne, na przykład w kracie formula_7 potocznie zwanej diamentem, żaden ideał nie jest pierwszy.
Bardziej rozpowszechnioną wersją tego twierdzenia jest tzw. BPI (od ang. "Boolean prime ideal theorem"), które brzmi następująco:
Ponieważ dualizacja algebry Boole’a jest algebrą Boole’a, a ideały i filtry są pojęciami dualnymi, to można sformułować inne, równoważne, wersje BPI:
Dowód (z wykorzystaniem lematu Kuratowskiego-Zorna).
Niech formula_8 będą takie, jak w twierdzeniu. Niech dalej
Jak łatwo sprawdzić, formula_10 domknięta jest na sumy łańcuchów. Wobec tego, na mocy lematu Kuratowskiego-Zorna, istnieje w niej element maksymalny formula_11 Jest on ideałem rozłącznym z formula_5 zawierającym formula_6 Pokażemy, że jest on pierwszy. Przypuśćmy zatem, że dla pewnych formula_14 zachodzi formula_15 Niech teraz formula_16 będą minimalnymi ideałami zawierającymi formula_17 i formula_18 odpowiednio. Wówczas, formula_19 skąd formula_20 Niech zatem formula_21 będą takie, że formula_22 i formula_23 Istnieją wówczas takie formula_24 że formula_25 i formula_26 Wówczas jednak formula_27 skąd
co oznacza, iż formula_29 przecząc wyborowi formula_11 Uzyskana sprzeczność dowodzi tezy twierdzenia.
Dowód (z wykorzystaniem twierdzenia o zwartości).
Dla krat skończonych łatwo to udowodnić za pomocą indukcji matematycznej.
Niech zatem formula_31 będzie kratą nieskończoną i niech formula_32 będzie językiem klasycznego rachunku zdań ze zbiorem formula_33 jako zbiorem zmiennych zdaniowych.
Rozważmy następujący zbiór formula_34 formuł zdaniowych w tym języku:
gdzie formula_40
Niech teraz formula_41 będzie skończonym podzbiorem zbioru formula_42 Możemy założyć, że formula_43 Niech dalej formula_44 będzie zbiorem tych elementów formula_45 zbioru formula_46 dla których formula_47 występuje w formula_48 Wówczas podkrata formula_49 wyznaczona przez zbiór formula_50 będąc skończenie generowaną kratą rozdzielną, jest skończona. Niech dalej formula_51 będzie filtrem wyznaczonym przez formula_52 w kracie formula_53 formula_54 Istnieje więc ideał pierwszy formula_55 kraty formula_56 który jest rozłączny z formula_51 i zawiera formula_6 Niech teraz formula_59 Nietrudno wykazać, że formula_60 spełnia wszystkie formuły ze zbioru formula_48 Wobec dowolności zbioru formula_62 oznacza to, że każdy skończony podzbiór zbioru formula_34 jest spełnialny. Niech zatem formula_64 spełnia wszystkie formuły zbioru formula_42 Wówczas formula_66 jest szukanym ideałem pierwszym kraty formula_67
Uwagi i wnioski.
Dowód twierdzenia o ideale pierwszym zaliczany jest do tzw. dowodów niekonstruktywnych, czyli, w uproszczeniu, wykorzystujących pewne formy aksjomatu wyboru (AC). W tym wypadku, w dowodzie najczęściej korzysta się z lematu Kuratowskiego-Zorna. Chociaż na gruncie teorii mnogości Zermela-Fraenkla BPI jest słabsze od pewnika wyboru (tzn. w ZFC można udowodnić więcej twierdzeń niż na gruncie teorii ZF+BPI), wystarcza on do udowodnienia dużej części twierdzeń z algebry, topologii czy analizy funkcjonalnej.
Na gruncie ZF+BPI można na przykład udowodnić:
Zakładając na gruncie ZF, BPI + twierdzenie Krejna-Milmana można udowodnić AC, to znaczy aksjomat wyboru jest równoważny „BPI + twierdzenie Krejna-Milmana”.

</doc>
<doc id="1748190" url="https://pl.wikipedia.org/wiki?curid=1748190" title="Metalac Gornji Milanovac">
Metalac Gornji Milanovac

Fudbalski klub Metalac Gornji Milanovac (serb. cyr. Фудбалски клуб Металац Горњи Милановац) – serbski klub piłkarski z siedzibą w Gornjim Milanovacu. Obecnie występuje w Prva liga Srbije.

</doc>
<doc id="1748194" url="https://pl.wikipedia.org/wiki?curid=1748194" title="Katecholo-O-metylotransferaza">
Katecholo-O-metylotransferaza

Katecholo-"O"-metylotransferaza, COMT (od ang. "catechol"-O-"methyltransferase") (EC 2.1.1.6) – międzykomórkowy enzym zlokalizowany w postsynaptycznej błonie neuronów, uczestniczący w degradacji katecholamin (dopaminy, adrenaliny, noradrenaliny). Ponieważ nieprawidłowa regulacja stężenia katecholamin prowadzić może do stanów chorobowych, enzym ten jest celem w niektórych terapiach (np. choroby Parkinsona).
Katecholo-"O"-metylotransferazę odkrył biochemik Julius Axelrod w 1957 roku.

</doc>
<doc id="1748195" url="https://pl.wikipedia.org/wiki?curid=1748195" title="9K115 Metys">
9K115 Metys

9K115 Metys (ros. 9К115 Метис, kod NATO: AT-7 Saxhorn) – radziecki system przeciwpancerny.
System 9K115 Metys zaprezentowano armii w 1979 jako uzupełnienie cięższego systemu pocisków przeciwpancernych 9K111 Fagot.
Prace nad przeciwpancernym zestawem rakietowym drugiej generacji 9K115 Metys prowadzono w Związku Radzieckim w tulskim biurze konstrukcyjnym KBP.
Przyjęto założenia: prosta konstrukcja, mała masa i zasięg do około 1 km.
Do uzbrojenia Armii Radzieckiej został wprowadzony w 1980. W Wojsku Polskim w jednostkach desantowo-szturmowych znajdował się od 1984.
Ogólna charakterystyka.
System rakietowy 9K115 Metys przeznaczony jest do zwalczania celów opancerzonych w odległości 40 do 1000 m. Pocisk 9M115 wyposażony w głowicę bojową o działaniu kumulacyjnym wystrzeliwany jest z przenośnej wyrzutni rurowej i kierowany półautomatycznie z przewodowym przesyłaniem sygnałów kierowania. Napęd pocisku stanowi dwukomorowy silnik rakietowy (startowy i marszowy) na paliwo stałe.
Użytkownicy.
Aktualni użytkownicy
Byli użytkownicy
Bibliografia.
Instrukcje:

</doc>
<doc id="1748196" url="https://pl.wikipedia.org/wiki?curid=1748196" title="AT-7 Saxhorn">
AT-7 Saxhorn



</doc>
<doc id="1748198" url="https://pl.wikipedia.org/wiki?curid=1748198" title="9M115 Metys">
9M115 Metys



</doc>
<doc id="1748202" url="https://pl.wikipedia.org/wiki?curid=1748202" title="Konstantin Tretiakoff">
Konstantin Tretiakoff



</doc>
<doc id="1748204" url="https://pl.wikipedia.org/wiki?curid=1748204" title="Cerkiew Opieki Matki Bożej w Bielsku Podlaskim">
Cerkiew Opieki Matki Bożej w Bielsku Podlaskim

Cerkiew pod wezwaniem Opieki Matki Bożej – prawosławna cerkiew parafialna w Bielsku Podlaskim. Należy do dekanatu Bielsk Podlaski diecezji warszawsko-bielskiej Polskiego Autokefalicznego Kościoła Prawosławnego.
Świątynia mieści się przy ulicy Władysława Reymonta 6.
Cerkiew została zaprojektowana przez Jerzego Uścinowicza. Prace budowlane rozpoczęto 1 sierpnia 1999. 14 października 1999 wmurowano kamień węgielny. Poświęcenia cerkwi dokonał metropolita Sawa 24 maja 2010. Wnętrze pokryte jest freskami przedstawiającymi Jezusa Chrystusa, Matkę Bożą, świętych Starego i Nowego Testamentu. Trwają prace przy budowie dzwonnicy, wewnątrz której znajdzie się kaplica pod wezwaniem św. Męczennika Atanazego Brzeskiego.

</doc>
<doc id="1748205" url="https://pl.wikipedia.org/wiki?curid=1748205" title="József Samassa">
József Samassa

József Samassa (ur. 30 września 1828 w Aranyosmarót, zm. 20 sierpnia 1912 w Egerze) – węgierski duchowny katolicki, kardynał, arcybiskup Egeru.
Życiorys.
Święcenia kapłańskie przyjął 23 lipca 1852 w Ostrzyhomiu. Był prefektem studiów w centralnym seminarium duchownym w Peszt w latach 1855–1859. Profesor teologii w seminarium duchownym w Ostrzyhomiu w latach 1859–1861. 26 czerwca 1871 roku otrzymał nominację na biskupa Spiš na Słowacji, a sakrę biskupią przyjął 30 lipca 1871 roku w Ostrzyhomiu z rąk kard. Jánosa Simora arcybiskupa Ostrzyhomia przy asyscie Janosa Zalka biskupa Győr i Jozsefa Szabó biskupa tytularnego Nilopoli i biskupa sufragana ostrzyhomskiego. 25 lipca 1873 roku został przeniesiony na stolicę metropolitalną w Egerze. 30 lipca 1886 roku został asystentem Tronu Papieskiego. Na konsystorzu 11 grudnia 1905 roku papież Pius X wyniósł go do godności kardynalskiej z tytułem kardynała prezbitera San Marco. Zmarł 20 sierpnia 1912 roku w Egerze. Pochowano go w archikatedrze metropolitalnej w Egerze.

</doc>
<doc id="1748207" url="https://pl.wikipedia.org/wiki?curid=1748207" title="Sosna meksykańska">
Sosna meksykańska

Sosna meksykańska ("Pinus ayacahuite" Ehrenb. ex Schltdl.) – gatunek drzewa iglastego z rodziny sosnowatych ("Pinaceae"). Występuje w Meksyku (Jalisco, Querétaro, Michoacán, Hidalgo, Dystrykt federalny, México, Guanajuato, Veracruz, Tlaxcala, Morelos, Puebla, Guerrero, Oaxaca, Chiapas), Gwatemali, Salwadorze i Hondurasie.
Biologia i ekologia.
Igły w przekroju poprzecznym trójkątne, mają po 2–4 kanały żywiczne, rzadko do 7. Siewki wykształcają 11–13 liścieni.
Sosna meksykańska rośnie zazwyczaj w górskich lasach mieszanych z innymi sosnami i jodłami. W parku Los Altos de San Miguel Totonicapán, w Gwatemali, rośnie razem z sosną Montezumy ("Pinus montezumae"), "P. pseudostrobus", "P. hartwegii", "P. oocarpa", "Abies guatemalensis" i "Cupressus lusitanica".
Występuje głównie na wysokościach 2000–3200 m n.p.m., chociaż spotykana już od 1500 m i aż do 3600 m. Odmiana typowa rośnie w całym zakresie wysokości, ale preferuje 1900–3200 m. Rośnie na stanowiskach stosunkowo chłodnych i wilgotnych. Odmiana var. "veitchii" występuje w zakresie 2000–3600 m i preferuje wyżej położone stanowiska (2500-3200 m). Często porasta obszary sporadycznie zaśnieżane. 
Populacje rosnące w meksykańskich stanach Oaxaca i Chiapas oraz w Gwatemali są gospodarzami pasożytniczej rośliny "Arceuthobium guatemalense".
Systematyka i zmienność.
Pozycja gatunku w obrębie rodzaju "Pinus":
Wyróżnia się dwie odmiany:
Wyróżniana wcześniej trzecia odmiana "P. ayacahuite" var. "brachyptera" traktowana jest jako synonim "Pinus strobiformis".
W 1904 r. na terenie angielskiego arboretum Westonbirt w hrabstwie Gloucestershire przypadkiem powstał mieszaniec sosny meksykańskiej ("P. ayacahuite") i himalajskiej ("P. wallichiana"). Mieszaniec otrzymał nazwę sosna Holforda ("Pinus ×holfordiana"). Ma smukłe zielono-niebieskie igły o długości do 18 cm, zebrane po 5 na krótkopędach, jasnobrązowe szyszki pokryte białą żywicą, o długości do 30 cm.
Zagrożenia.
Międzynarodowa organizacja IUCN przyznała temu gatunkowi kategorię zagrożenia w skali całego świata LC ("least concern"), uznając go za gatunek najmniejszej troski, nie spełniający kryteriów gatunków zagrożonych (IUCN 2.3, IUCN 3.1). Odmiana "P. ayacahuite" var. "veitchii" została uznana za bliską zagrożeniu i nadano jej kategorię zagrożenia NT ("near threatened"). Zagrożeniem dla odmiany jest rozwój urbanistyczny na terenach zajmowanych przez populacje wokół miasta Meksyk. Ponadto drewno tej sosny jest poszukiwanym surowcem.
Zastosowanie.
Drewno sosny meksykańskiej jest cenionym i poszukiwanym surowcem. Wykorzystywane jest przede wszystkim w Meksyku, w przemyśle meblarskim i do wykończeń stolarskich.

</doc>
<doc id="1748208" url="https://pl.wikipedia.org/wiki?curid=1748208" title="9M113 Konkurs">
9M113 Konkurs



</doc>
<doc id="1748209" url="https://pl.wikipedia.org/wiki?curid=1748209" title="Gotō">
Gotō

 – grupa japońskich wysp o łącznej powierzchni 689 km² na Morzu Wschodniochińskim u zachodnich wybrzeży wyspy Kiusiu. Wyspy mają dobrze rozwiniętą linię brzegową, ich wnętrze ma charakter górzysto-pagórkowaty. Najwyższą wysokość 460 m n.p.m. ma Tete-ga-take na wyspie Fukue.
Największe wyspy to: Fukue-jima (福江島; 326 km²), Nakadōri-jima (中通島; 168 km²), Hisaka-jima (久賀島), Naru-shima (奈留島), Wakamatsu-jima (若松島). Zamieszkuje je około 50 tys. mieszkańców.
Mnisi.
Wyspy Gotō były przystankiem dla podróżujących w dawnych czasach do Chin. Między innymi zatrzymywali się tu mnisi: Kūkai (774–835), pośmiertnie zwany Kōbō Daishi, i Saichō (766–822; Dengyō Daishi), jedne z najbardziej znanych postaci w historii Japonii. Pierwszy z nich wprowadził do Japonii sektę buddyjską Shingon, a drugi sektę Tendai.
Chrześcijaństwo.
Wyspy są także znane ze swojej historii związanej z chrześcijaństwem. Ze względu na oddalenie, były jednym z kilku obszarów w zachodniej Japonii, gdzie "ukryci chrześcijanie" osiedlali się podczas prześladowań i kontynuowali praktykowanie swojej wiary w tajemnicy przez ponad dwa stulecia.
W 1873 roku zakaz został zniesiony i dziś jest wiele kościołów rozproszonych po wyspach. Cztery z nich zostały wpisane na listę światowego dziedzictwa UNESCO w lecie 2018 roku jako Dziedzictwo „ukrytych chrześcijan” w regionie Nagasaki.

</doc>
<doc id="1748210" url="https://pl.wikipedia.org/wiki?curid=1748210" title="Tarpeda Żodino">
Tarpeda Żodino



</doc>
<doc id="1748212" url="https://pl.wikipedia.org/wiki?curid=1748212" title="ATP-aza ATP7B">
ATP-aza ATP7B

ATP-aza ATP7B (ATP-aza transportująca Cu2+, EC 3.6.3.4) – enzym błonowy obecny głównie w hepatocytach. Jego funkcją jest aktywny transport miedzi w komórkach wątrobowych. Mutacja genu kodującego to białko może doprowadzić do choroby Wilsona.

</doc>
<doc id="1748214" url="https://pl.wikipedia.org/wiki?curid=1748214" title="9K115-2 Metys-M">
9K115-2 Metys-M

9K115-2 Metys-M (kod NATO: AT-13 Saxhorn-2) – rosyjski system przeciwpancerny składający się z przeciwpancernego pocisku kierowanego 9M131 Metys i wyrzutni 9P151.
System 9K115-2 Metys-M zaprezentowano w 1992 roku. Jest on rozwinięciem systemu 9K115 Metys i charakteryzuje się większą głowicą oraz zwiększonym zasięgiem.

</doc>
<doc id="1748215" url="https://pl.wikipedia.org/wiki?curid=1748215" title="Wyspy Gotō">
Wyspy Gotō



</doc>
<doc id="1748216" url="https://pl.wikipedia.org/wiki?curid=1748216" title="AT-13 Saxhorn-2">
AT-13 Saxhorn-2



</doc>
<doc id="1748217" url="https://pl.wikipedia.org/wiki?curid=1748217" title="Harsza">
Harsza

Harsza; Harszawardhana (ur. ok. 590, zm. ok. 647) – władca indyjski, który utworzył na północy tego kraju rozległe państwo.
Harsza był najmłodszym synem króla Tahnesaru - Prabhakarawardhany. Na tronie królewskim zasiadł w 606 roku, po śmierci starszego brata Radżajawardhany, który zginął w czasie wojny z władcą Bengalu - Szaszanką. W tym samym czasie w walce z władcą Malwy poległ Grahawarman, mąż Radżjasri - siostry Harszy. Radżjasri po śmierci męża musiała ratować się ucieczką. Jednym z pierwszych działań Harszy po objęciu władzy było zatem zapewnienie schronienia siostrze. Jednocześnie sprzymierzył się z królem Kamarupy - Kumarabhaskarawarmanem i wystąpił przeciw Szaszance. Harszy nie udało się pokonać Szaszanki, lecz w czasie prowadzonej w latach 606-612 wojny poddał swojej zwierzchności obszar "pięciu Indii", jak to określił chiński pielgrzym Xuanzang. Obszar ten obejmował prawdopodobnie Walabhi, Magadhę, Kaszmir, Gudżarat oraz Sind. W 620 roku Harsza zaatakował Dekan, został jednak powstrzymany przez władcę Ćalukjów - Pulakeszinę II. Harsza prowadził większe lub mniejsze działania wojenne przez niemal cały okres swojego panowania. Nawiązał również kontakty dyplomatyczne z chińską dynastią Tang.
Stworzone przez Harszę imperium składało się z wielu królestw, których władcy uznawali zwierzchność Harszy. W swoich władztwach cieszyli się autonomią, lecz zobowiązani byli do płacenia haraczu. Dzięki temu systemowi zależności Harsza podporządkował sobie ogromne obszary od szczytów górskich na północy po Narmandę na południu, oraz Gandżam na wschodzie i Walabhi na zachodzie. Mimo że jego panowanie znaczą liczne wojny, w tradycji indyjskiej władca ten obok Asioki był uważany za idealnego monarchę. Nawrócony na buddyzm, słynął ze swojej dobroczynności, troski o pielgrzymów, biednych i chorych. Podczas wielkich zgromadzeń, zwoływanych co pięć lat u zbiegu Gangesu i Jamuny rozdawał pieniądze ubogim. Na jego dworze działali liczni uczeni i pisarze. Także sam Harsza jest autorem poematów - "Nagananda", "Ratnawali" i "Prijdarsika".
Mimo wysiłków Harszy stworzone przez niego imperium nie przetrwało swego założyciela. Po jego śmierci pogrążyło się w wewnętrznych walkach i rozpadło się na wiele drobnych królestw.

</doc>
<doc id="1748218" url="https://pl.wikipedia.org/wiki?curid=1748218" title="9M131 Metys-M">
9M131 Metys-M



</doc>
<doc id="1748219" url="https://pl.wikipedia.org/wiki?curid=1748219" title="Algorytm Grovera">
Algorytm Grovera

Algorytm Grovera – algorytm kwantowy przeznaczony do działania na komputerze kwantowym, przedstawiony przez Lova K. Grovera w 1996 i opublikowany w 2001.
Algorytm dotyczy przeszukiwania bazy danych składającej się z "N" elementów w celu znalezienia w niej elementu wyróżnionego. Jest to problem podobny do „odwrotnego” przeszukiwania książki telefonicznej. W książce zawierającej "N" danych chcemy znaleźć nazwisko posiadacza danego numeru.
Złożoność obliczeniowa.
O ile liczba kroków niezbędna do rozwiązania problemu za pomocą algorytmu klasycznego jest rzędu formula_1, o tyle kwantowy algorytm Grovera potrzebuje jedynie około formula_2 kroków, a więc pozwala na kwadratowe przyspieszenie czasu realizacji programu.
Algorytm dotyczy poszukiwania danego elementu w nieposortowanym "N"-elementowym zbiorze. Problem wyszukiwania sprowadza się do wyznaczenia, na drodze przekształceń unitarnych, odpowiedniego indeksu określającego dany element w zbiorze.
Przebieg algorytmu.
1. Zainicjuj rejestr kwantowy "n" kubitów zrównoważoną superpozycją wszystkich "N" stanów kwantowych
2. W kolejnych iteracjach transformuj rejestr operatorem
gdzie formula_5 jest stanem poszukiwanym, a następnie operatorem
Algorytm polega na iteracyjnym wykonywaniu operacji:
3. Przeprowadź pomiar rejestru. Jego rezultatem będzie wartość własna formula_8 z prawdopodobieństwem dążącym do 1 dla "N" ≫ 1. Na jej podstawie można określić stan poszukiwany formula_9

</doc>
<doc id="1748220" url="https://pl.wikipedia.org/wiki?curid=1748220" title="Harsza Vardhana">
Harsza Vardhana



</doc>
<doc id="1748222" url="https://pl.wikipedia.org/wiki?curid=1748222" title="CenturyLink Center Omaha">
CenturyLink Center Omaha

CenturyLink Center Omaha (zwana też Qwest Center Omaha, The Qwest, The Riverfront Center, The Omaha Convention Center &amp; Arena) - arena położona w amerykańskim mieście Omaha w stanie Nebraska. Składa się z areny o pojemności 18 300, pawilonu wystawowego oraz sali konferencyjnej.
Historia.
W 2000 roku władze miasta oraz prywatni inwestorzy przekazali w sumie 291 milionów dolarów na budowę nowej areny, która została zaprojektowana przez DLR Group. Prawa do nazwy zostały zakupione przez operatora telekomunikacyjnego Qwest.
Qwest Center zastąpiła Omaha Civic Auditorium jako główną halę w mieście.
Qwest Center Omaha została otwarta we wrześniu 2003 roku z pojemnością 17 000 na koncertach, 15 500 na meczach koszykówki, 14 700 na meczach hokeja. W 2006 roku rozbududowano arenę zwiększając liczbę miejsc o 1500, co pochłonęło 5,7 milionów dolarów.
W arenie odbył się Judgment Day 2008 WWE.
Fragment dachu areny uległ zniszczeniu podczas sztormu 27 czerwca 2008 roku. Mimo iż uszkodzenia nie były poważne spowodowały zalanie części Qwest Center, w tym basenu wykorzystywanego w przygotowaniach do Letnich Igrzysk Olimpijskich 2008.
W 2011 hala zmieniła nazwę na "CenturyLink Center Omaha" w związku z wykupieniem firmy Qwest przez CenturyLink.

</doc>
<doc id="1748223" url="https://pl.wikipedia.org/wiki?curid=1748223" title="Drzymałowo (przystanek kolejowy)">
Drzymałowo (przystanek kolejowy)

Drzymałowo – przystanek kolejowy we wsi Drzymałowo, w woj. wielkopolskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="1748224" url="https://pl.wikipedia.org/wiki?curid=1748224" title="Ruchocice (przystanek kolejowy)">
Ruchocice (przystanek kolejowy)

Ruchocice – przystanek kolejowy we wsi Ruchocice, w woj. wielkopolskim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="1748226" url="https://pl.wikipedia.org/wiki?curid=1748226" title="Młyniewo Nowotomyskie">
Młyniewo Nowotomyskie

Młyniewo Nowotomyskie (niem. "Südhof") – przystanek kolejowy we wsi Młyniewo, w woj. wielkopolskim, w Polsce. Obecnie nie zatrzymują się tam pociągi osobowe.

</doc>
<doc id="1748227" url="https://pl.wikipedia.org/wiki?curid=1748227" title="Wyspy Kirowa">
Wyspy Kirowa

Wyspy Kirowa (, archipelag Siergieja Kirowa) – grupa rosyjskich wysp arktycznych, znajdującą się na Morzu Karskim na północ od półwyspu Tajmyr. Największą wyspą w grupie jest Isaczenko () o powierzchni 180,6 km².
Nazwę nadano po odkryciu siedmiu wysp archipelagu przez ekspedycję statku Małygin w 1935.

</doc>
<doc id="1748228" url="https://pl.wikipedia.org/wiki?curid=1748228" title="Archipelag Siergieja Kirowa">
Archipelag Siergieja Kirowa



</doc>
<doc id="1748229" url="https://pl.wikipedia.org/wiki?curid=1748229" title="Juan Jose Haedo">
Juan Jose Haedo



</doc>
<doc id="1748230" url="https://pl.wikipedia.org/wiki?curid=1748230" title="Most Ameryk">
Most Ameryk

Most Ameryk (ang. Bridge of the Americas, hiszp. Puente de las Américas, oficjalnie znany jako Thatcher Ferry Bridge) – most drogowy w Panamie, który spina lądy obu kontynentów (Ameryki Północnej i Ameryki Południowej) u wejścia do Kanału Panamskiego od strony Pacyfiku. 
Został wybudowany w 1962 za sumę 20 mln USD. Od czasu inauguracji do 15 sierpnia 2004, kiedy dokonano uroczystego otwarcia Mostu Stulecia, był jedynym nieobrotowym mostem łączącym obie Ameryki (mosty obrotowe znajdują się przy śluzach Miraflores oraz Gatun). Całkowita długość mostu wynosi 1654 m, przy prześwicie oscylującym w granicach 61 m podczas przypływu. Średnioroczne natężenie ruchu w 2004 wynosiło 35 tys. pojazdów na dobę.

</doc>
<doc id="1748231" url="https://pl.wikipedia.org/wiki?curid=1748231" title="Chabo">
Chabo

Chabo – rasa kur ozdobnych z grupy karłów właściwych.
Rys historyczny.
Przywiezione z Chin do Japonii ok. 1630 roku. Do Anglii sprowadzone przez Woodcooka w 1850 r.
Wygląd.
Krótki tułów, bardzo długi ogon i duże dzwonki, a także grzebień. Wyjątkowo krótkie nogi, chabo ledwo się poruszają. Oczy brązowe. Występują w odmianach jedwabistej, szurpatej (lokowanej) i gładkopiórej. Rodzaje chabo to m.in. daruma, japońskie, tajlandzkie i taikan.
Odmiany barwne.
Rozróżnia się wiele odmian barwnych chabo.

</doc>
<doc id="1748232" url="https://pl.wikipedia.org/wiki?curid=1748232" title="Jane Urquhart">
Jane Urquhart

Jane Urquhart (ur. 21 czerwca 1949) - kanadyjska pisarka.
Ukończyła studia licencjackie z zakresu literatury angielskiej (1971) i historii sztuki (1976) na University of Guelph. Otrzymała nagrody: Prix du Meilleur livre etranger i Trillium Book Award (za powieść "The Whirlpool"), Governor General's Award (za powieść "The Underpainter"), także Marian Engel Award. W 1996 została uhonorowana tytułem Chevalier de l'Ordre des Arts et des Lettres, a w 2005 oficera Orderu Kanady.
W 1968 poślubiła Paula Keele'a, artystę który zginął w wypadku samochodowym w 1973. Jej drugim mężem jest Tony Urquhart. Ich ślub odbył się w 1976. Para ma córkę Emily (ur. 1977).

</doc>
<doc id="1748234" url="https://pl.wikipedia.org/wiki?curid=1748234" title="West Auckland Town F.C.">
West Auckland Town F.C.

West Auckland Town F.C. - angielski klub piłkarski pochodzący z West Auckland (hrabstwo Durham), który występuje w Northern League. Klub został założony w 1893 (jako West Auckland) i znany jest jako dwukrotny tryumfator rozrywek o Trofeum Liptona (Sir Thomas Lipton Trophy). Rozgrywki te odbyły się w 1909 i 1911 z inicjatywy Thomasa Liptona.
Wyniki meczów.
1909 rok.
Finał: West Auckland 2:0 FC Winterthur
1911 rok.
West Auckland 6:1 Juventus F.C.
Rozgrywki o Trofeum Liptona uznawane są dziś za jedne z pierwszych w historii klubowych mistrzostw świata.

</doc>
<doc id="1748236" url="https://pl.wikipedia.org/wiki?curid=1748236" title="Tyler Clary">
Tyler Clary

Scott Tyler Clary (ur. 12 marca 1989 w Redlands) – amerykański pływak, mistrz olimpijski, trzykrotny medalista mistrzostw świata na długim basenie, trzykrotny medalista mistrzostw świata na basenie krótkim.
Największym sukcesem w karierze Clary'ego jest wywalczenie złotego medalu w 2012 roku podczas igrzysk olimpijskich w Londynie na długości 200 m stylem grzbietowym. Dystans Amerykanin przepłynął w 1:53.41 ustanawiając rekord olimpijski.
Na Mistrzostwach świata na długim basenie Clary ma w swoim dorobku trzy medale. Pierwszy wygrał w 2009 roku w Rzymie w konkurencji 400 m stylem zmiennym. Dwa lata później w Szanghaju ponownie zdobył srebrny medal na tym dystansie oraz brązowy na 200 m stylem grzbietowym.
W 2010 roku w Dubaju podczas mistrzostw świata na basenie krótkim Clary wywalczył srebrny medal oraz dwukrotnie brązowy. Srebro zdobył na 200 m stylem grzbietowym, natomiast brązowe medale na 200 m i 400 m stylem zmiennym.

</doc>
<doc id="1748238" url="https://pl.wikipedia.org/wiki?curid=1748238" title="Carl Haglund">
Carl Haglund

Carl Christoffer „Calle” Haglund (ur. 29 marca 1979 w Espoo) – fiński polityk, dziennikarz i urzędnik państwowy, reprezentujący mniejszość szwedzkojęzyczną, parlamentarzysta krajowy oraz deputowany do Parlamentu Europejskiego, od 2012 do 2016 przewodniczący Szwedzkiej Partii Ludowej, w latach 2012–2015 minister obrony.
Życiorys.
Ukończył magisterskie studia ekonomiczne na Szwedzkiej Wyższej Szkole Handlowej (Hanken) – szwedzkojęzycznej uczelni ekonomicznej w Helsinkach. Działał w organizacjach studenckich, pełnił funkcję redaktora naczelnego uczelnianej gazety. Pracował jako redaktor Radia Vega, a także wydawca czasopisma. Od 2007 był doradcą jednego z ministrów, a od 2008 sekretarzem stanu w drugim rządzie Mattiego Vanhanena. Przez kilka lat zasiadał także we władzach miejskich Espoo.
Zaangażował się w działalność Szwedzkiej Partii Ludowej, stając się jednym z jej liderów. W 2001 został członkiem Folktingetu, doradczego parlamentu mniejszości szwedzkiej w Finlandii.
W wyborach europejskich w 2009 z listy SFP uzyskał mandat posła do Parlamentu Europejskiego VII kadencji. Przystąpił do frakcji ALDE, wybrano go na wiceprzewodniczącego Komisji Rybołówstwa, zasiadł także w Komisji Budżetowej. W okresie zasiadania w PE (do 2012) wygłosił ponad 60 przemówień plenarnych, zadał około 30 pytań, a także występował jako poseł sprawozdawca.
W 2012 został wybrany na funkcję przewodniczącego Szwedzkiej Partii Ludowej, pokonując minister sprawiedliwości Annę-Maję Henriksson wynikiem 144:106 głosów i zastępując Stefana Wallina. Po wygranej ustąpił z Parlamentu Europejskiego (gdzie zastąpił go Nils Torvalds). 5 lipca 2012 zastąpił swojego poprzednika również na stanowisku ministra obrony w rządzie Jyrkiego Katainena. Pozostał na tym urzędzie również w utworzonym w 2014 gabinecie Alexandra Stubba.
W wyborach w 2015 uzyskał mandat posła do Eduskunty. 29 maja tegoż roku zakończył urzędowanie na stanowisku ministra.
W czerwcu 2016 na funkcji przewodniczącego partii zastąpiła go Anna-Maja Henriksson. Carl Haglund zrzekł się w następnym miesiącu mandatu deputowanego, przechodząc do pracy w sektorze prywatnym. W sierpniu objął funkcję wiceprezesa chińskiej firmy energetycznej Sunshine Kaidi pracującej nad m.in. rafinerią biodieseli w fińskiej Laponii. W grudniu 2017 wybrano go na przewodniczącego rady dyrektorów Instytutu Badawczego Fińskiej Gospodarki (ETLA), gdzie został następcą Jormy Ollili.

</doc>
<doc id="1748240" url="https://pl.wikipedia.org/wiki?curid=1748240" title="Mladi Radnik Požarevac">
Mladi Radnik Požarevac

FK Mladi Radnik (serb. Фудбалски клуб Млади pадник) − serbski klub piłkarski z siedzibą Požarevcu. Został założony w 1926 roku.

</doc>
<doc id="1748241" url="https://pl.wikipedia.org/wiki?curid=1748241" title="Odznaka Naczelnego Polskiego Komitetu Wojskowego">
Odznaka Naczelnego Polskiego Komitetu Wojskowego

Odznaka Naczelnego Polskiego Komitetu Wojskowego lub odznaka pamiątkowa „Naczpol” – odznaka pamiątkowa Naczelnego Polskiego Komitetu Wojskowego w Rosji.
Odznaka ustanowiona została 15 września 1920 przez Naczelnego Wodza Józefa Piłsudskiego. Miała kształt białego krzyża. Pomiędzy ramionami krzyża płomienie. Na ramionach krzyża: górnym – data „1917”, dolnym – data „1918”, lewym – litery „NP” (pierwszy człon skrótu „NPKW”), prawym – litery „KW”. Na środek krzyża nałożona okrągła, czerwona tarcza. Na tarczy orzeł otoczony wieńcem. Odznaka noszona była na lewej piersi.
Oznakę nadawała Komisja Orzekająca, w formie uchwały, "„za wybitne zasługi przy organizacji Wojska Polskiego na terenie byłej Rosji w latach 1917–1918„". Wnioski o przyznanie odznaki miały być składane do 1 stycznia 1921 roku.
Prawo do posiadania odznaki traciło się na podstawie wyroku sądowego orzekającego pozbawienie praw obywatelskich oraz za czyny niehonorowe na mocy orzeczenia Komisji Orzekającej.
Skład Komisji Orzekającej Odznaki Naczelnego Polskiego Komitetu Wojskowego (15 IX 1920 r.):
członkowie – byli członkowie Naczpola:
członkowie – byli współpracownicy Naczpola:

</doc>
<doc id="1748249" url="https://pl.wikipedia.org/wiki?curid=1748249" title="Riikka Pakarinen">
Riikka Pakarinen

Riikka Pakarinen (ur. 24 sierpnia 1981 w Varkaus) – fińska polityk, posłanka do Parlamentu Europejskiego VII kadencji.
Życiorys.
Uzyskała magisterium z nauk społecznych na Uniwersytecie Lapońskim w Rovaniemi. Kształciła się także w zakresie języka portugalskiego. Pracowała na różnych stanowiskach, później była asystentką eurodeputowanych Partii Centrum (Kesk.) i ministra Paava Väyrynena.
W wyborach europejskich w 2009 (jako Riikka Manner) z listy centrystów uzyskała mandat posłanki do Parlamentu Europejskiego VII kadencji. Przystąpiła do frakcji ALDE, zasiadła także w Komisji Rozwoju Regionalnego.

</doc>
<doc id="1748251" url="https://pl.wikipedia.org/wiki?curid=1748251" title="Cate Campbell">
Cate Campbell

Cate Natalie Campbell (ur. 20 maja 1992 w Blantyre, Malawi) – australijska pływaczka specjalizująca się w stylu dowolnym i motylkowym, wielokrotna medalistka igrzysk olimpijskich i mistrzostw świata, rekordzistka świata na dystansie 100 m stylem dowolnym (basen 25 m) i w sztafecie 4 × 100 m stylem dowolnym (basen 50 m).
Kariera pływacka.
2008 – 2012.
Na igrzyskach olimpijskich w Pekinie zdobyła dwa brązowe medale. Rok później podczas mistrzostw świata w Rzymie w 2009 roku zdobyła brązowy medal na 50 m kraulem powtarzając osiągnięcie indywidualne z igrzysk.
Na Letnich Igrzyskach Olimpijskich 2012 w Londynie zdobyła złoty medal w sztafecie 4 × 100 m stylem dowolnym, razem z Alicią Coutts, Brittany Elmslie oraz Melanie Schlanger.
2013.
Podczas mistrzostw świata w Barcelonie w 2013 roku zdobyła złoty medal na dystansie 100 m stylem dowolnym, w finale osiągając czas 52,34. W konkurencji 50 m kraulem była druga z czasem 24,14. Brała także udział w sztafetach 4 x 100 m stylem dowolnym i 4 × 100 m stylem zmiennym, w obu zdobywając srebrny medal.
2015.
Na mistrzostwach świata w Kazaniu w sztafecie 4 × 100 m stylem dowolnym zdobyła złoto. Na dystansie 100 m stylem dowolnym z czasem 52,82 wywalczyła brązowy medal. W konkurencji 50 m kraulem była czwarta z czasem 24,36.
28 listopada 2015 roku na dystansie 100 m stylem dowolnym podczas mistrzostw Australii na krótkim basenie pobiła rekord świata swojej rodaczki Lisbeth Trickett z czasem 50,91.
2016.
W kwietniu podczas mistrzostw Australii w Adelaide na 50 m kraulem uzyskała najlepszy czas w stroju tekstylnym i jednocześnie drugi wynik w historii tej konkurencji (23,84).
2 lipca 2016 r. poprawiła o 0,01 s rekord świata na dystansie dwukrotnie dłuższym na basenie 50-metrowym, uzyskując czas 52,06. Poprzedni rekord był ustanowiony w zakazanym od 2010 roku stroju poliuretanowym.
Podczas igrzysk olimpijskich w Rio de Janeiro wraz z Emmą McKeon, Brittany Elmslie i swoją siostrą Bronte zdobyła złoty medal w sztafecie 4 × 100 m stylem dowolnym. Australijki w eliminacjach ustanowiły nowy rekord olimpijski, a w finale rekord świata (3:30,65 min). W sztafecie 4 × 100 m stylem zmiennym wywalczyła także srebrny medal. Na dystansie 50 m stylem dowolnym była piąta z czasem 24,15. W konkurencji 100 m kraulem w eliminacjach (52,78 s) i półfinale (52,71 s) ustanawiała nowy rekord olimpijski. W finale jednak uzyskała czas 53,24 s i uplasowała się ostatecznie na szóstym miejscu. Jej rekord olimpijski z półfinału został pobity przez zwyciężczynie tego wyścigu Simone Manuel i Penny Oleksiak, które poprawiły go o 0,01 s.
2017.
26 października podczas mistrzostw Australii na krótkim basenie w Adelaide czasem 50,25 ustanowiła nowy rekord świata w konkurencji 100 m stylem dowolnym, poprawiając poprzedni rekord o 0,33 s.
2018.
28 lutego na mistrzostwach Australii w Gold Coast czasem 25,47 s pobiła rekord Oceanii na dystansie 50 m stylem motylkowym. Na 50 m stylem dowolnym poprawiła własny rekord kontynentu, uzyskawszy czas 23,79 s.
Podczas igrzysk Wspólnoty Narodów w Gold Coast pierwszego dnia zawodów wraz z Shayną Jack, Bronte Campbell i Emmą McKeon ustanowiła rekord świata w sztafecie 4 × 100 m stylem dowolnym (3:30,05 min). Na swojej zmianie uzyskała najszybszy międzyczas w historii – 51,00 s. Dwa dni później zwyciężyła w konkurencji 50 m stylem dowolnym, poprawiając rekordy Australii i Oceanii oraz igrzysk (23,78 s). Złoto wywalczyła także na 50 m stylem motylkowym (25,59 s). Na dystansie 100 m stylem dowolnym była druga z czasem 52,69 s.
Życie prywatne.
Urodziła się w Malawi, ale w 2001 roku przeprowadziła się do Australii. Jej młodsza siostra Bronte również jest pływaczką, mistrzynią olimpijską i mistrzynią świata.
W listopadzie 2018 roku poinformowała, że zdiagnozowano u niej czerniaka w I stadium.
Rekordy życiowe.
"Stan na dzień 30 lipca 2021"

</doc>
<doc id="1748260" url="https://pl.wikipedia.org/wiki?curid=1748260" title="Botoki">
Botoki

Botoki (lit. "Batakiai") – miasteczko na Litwie, położone w okręgu tauroskim w rejonie tauroskim, 19 km na północny wschód od Taurogów, 380 mieszkańców (2001). Siedziba starostwa Botoki. Litewski pomnik urbanistyki.
Znajduje się tu kościół parafialny katolicki i luterański, szkoła oraz poczta. 2 km od miasteczka położona jest stacja kolejowa, a przez miasto przebiega droga Taurogi–Skaudwile. Grodzisko w Botokach o rozmiarach 40 × 22 metry i wysokości wałów 8–9 metrów datowane jest na koniec XIII wieku.
W latach 1891–1899 rabinem botockim był Gerszon Lipszyc, w miasteczku funkcjonował żydowski dom modlitewny. Od 1907 roku funkcję rabina pełnił Gerszon-Szalom Kab.
W 1923 roku społeczność żydowska liczyła 88 osób. 
22 czerwca 1941 roku Botoki zajęły wojska niemieckie. 21 lipca 1941 roku Niemcy rozstrzelali w podmiejskim lesie wszystkich Żydów-mężczyzn, starszych niż 14 lat. Kilkaset żydowskich kobiet, dzieci i starców – mieszkańców Botok, Upiny i Skaudwili oraz uchodźców z innych miejscowości, stłoczono w dwóch nieukończonych barakach pozostałych po Armii Czerwonej na stacji kolejowej. Przez dwa miesiące przetrzymywano ich pod strażą policji litewskiej, wysyłając silne kobiety i podrostków do prac w pobliskich gospodarstwach. Wszystkie kobiety i dzieci – łącznie ok. 800 osób – zamordowano w sierpniu 1941 r., po czym pochowano je w zbiorowym grobie w lesie, ok. 5 km od Botok, na brzegu Anczy.
Od 2006 roku miasteczko posiada własny herb nadany dekretem prezydenta Republiki Litewskiej.

</doc>
<doc id="1748261" url="https://pl.wikipedia.org/wiki?curid=1748261" title="Batakiai">
Batakiai



</doc>
<doc id="1748262" url="https://pl.wikipedia.org/wiki?curid=1748262" title="Anneli Jaatteenmaki">
Anneli Jaatteenmaki



</doc>
<doc id="1748265" url="https://pl.wikipedia.org/wiki?curid=1748265" title="Plastic Leaded Chip Carrier">
Plastic Leaded Chip Carrier

PLCC () – plastikowa, 4-stronna obudowa na układy scalone o pinach typu „J” i odległościach między nimi 0,05″ (1,27 mm). Liczba możliwych do wyprowadzenia pinów w obudowie: 18 do 84.
Obudowa stosowana była najczęściej w układach Intel 80286, 80386SX, a następnie w pamięciach Flash z BIOS'em na płytach głównych. Tego typu układy scalone można montować w gnieździe lub metodą powierzchniową, a same gniazda metodą powierzchniową albo przewlekaną. Układy montowane w gniazdach stosuje się, gdyby nie były one w stanie wytrzymać ciepła, które jest dostarczane podczas procesu lutowania bądź kiedy istnieje potrzeba łatwej wymiany lub demontażu PLCC. Taka możliwość jest konieczna w przypadku układów, które wymagają zewnętrznego programowania jak np. niektóre pamięci Flash. Metodę przewlekaną stosuje się głównie przy projektowaniu, korzystając z połączeń owijanych.

</doc>
<doc id="1748270" url="https://pl.wikipedia.org/wiki?curid=1748270" title="Stefan Beinlich">
Stefan Beinlich

Stefan Beinlich (ur. 13 stycznia 1972 w Berlinie Wschodnim) – były niemiecki piłkarz występujący na pozycji pomocnika.
Kariera klubowa.
Beinlich karierę rozpoczynał jako junior w enerdowskim Dynamie Berlin. W 1986 roku przeszedł do juniorskiej ekipy klubu SG Bergmann-Borsig, a w 1990 roku został włączony do jego pierwszej drużyny. Grał w niej przez rok. W 1991 roku podpisał kontrakt z angielską Aston Villą. Spędził tam trzy sezony. W tym czasie rozegrał tam 18 spotkań i zdobył jedną bramkę.
W 1994 roku Beinlich powrócił do Niemiec, gdzie został zawodnikiem drugoligowej Hansy Rostock. W 1995 roku awansował z nią do Bundesligi, a w klasyfikacji strzelców 2. Bundesligi zajął 3. miejsce (15 bramek). W Bundeslidze zadebiutował 12 sierpnia 1995 w przegranym 1:2 spotkaniu z Bayerem 04 Leverkusen. 29 sierpnia 1995 roku w wygranym 3:2 meczu z Borussią Dortmund strzelił dwa gole, które były jego pierwszymi w trakcie gry Bundeslidze.
Latem 1997 roku Beinlich przeszedł do innego pierwszoligowca, Bayeru Leverkusen. Pierwszy ligowy mecz zaliczył tam 1 sierpnia 1997 roku przeciwko FC Schalke 04 (1:2). W 1999 roku oraz w 2000 roku wywalczył z klubem wicemistrzostwo Niemiec. Przez trzy lata w barwach Bayeru rozegrał 80 ligowych spotkań i strzelił w nich 24 gole.
W 2000 roku Beinlich podpisał kontrakt z Herthą Berlin, również występująca w Bundeslidze. W 2001 roku oraz w 2002 roku zdobył z nią Puchar Ligi Niemieckiej. W 2003 roku odszedł do Hamburgera SV, również z Bundesligi. W tym samym roku wygrał z nim rozgrywki Pucharu Ligi Niemieckiej. W 2006 roku zajął z nim 3. miejsce w lidze. W tym samym roku powrócił do Hansy Rostock występującej w 2. Bundeslidze. W 2007 roku wywalczył z nią awans do Bundesligi, a w 2008 roku zakończył karierę.
Kariera reprezentacyjna.
W reprezentacji Niemiec Beinlich zadebiutował 2 września 1998 roku w wygranym 2:1 towarzyskim meczu z Maltą. W drużynie narodowej występował do 2000 roku i w tym czasie zagrał w niej 5 razy.

</doc>
<doc id="1748272" url="https://pl.wikipedia.org/wiki?curid=1748272" title="Atanas Czipiłow">
Atanas Czipiłow

Atanas Czipiłow, bułg. Атанас Чипилов (ur. 6 lutego 1987 w Sandanski, Bułgaria) – bułgarski piłkarz, grający na pozycji napastnika.
Kariera piłkarska.
Kariera klubowa.
Jest wychowankiem Wichren Sandanski, a potem Lewskiego Sofia. W 2003 został zauważony przez skautów Dynama Kijów i przeniósł się do ukraińskiego klubu. W 2004 debiutował w drugiej drużynie Dynama. Występował również w drużynie rezerwowej, jednak nie potrafił przebić się do podstawowej kadry. W 2007 spędził rok na wypożyczeniu w Botew Płowdiw. Kolejne kluby, w których spędził na wypożyczeniu to Czernomorec 919 Burgas i Sportist Swoge. W sierpniu 2009 został piłkarzem PFK Montana. Latem 2011 przeszedł do Beroe Stara Zagora.

</doc>
<doc id="1748273" url="https://pl.wikipedia.org/wiki?curid=1748273" title="Gaurė">
Gaurė



</doc>
<doc id="1748274" url="https://pl.wikipedia.org/wiki?curid=1748274" title="Gaura">
Gaura

Gaura (lit. "Gaurė") – miasteczko na Litwie, położone w okręgu tauroskim w rejonie tauroskim, 16 km na północny wschód od Taurogów, 468 mieszkańców (2001). Siedziba starostwa Gaura.
Znajduje się tu kościół parafialny katolicki, szkoła, poczta, pomnik partyzantów i 2 km od miasteczka grodzisko o wysokości 9 m i rozmiarach 29 × 19 metrów.
Od 2004 roku miasteczko posiada własny herb nadany dekretem prezydenta Republiki Litewskiej.

</doc>
<doc id="1748275" url="https://pl.wikipedia.org/wiki?curid=1748275" title="Nagroda Satelita dla najlepszej aktorki w filmie komediowym lub musicalu">
Nagroda Satelita dla najlepszej aktorki w filmie komediowym lub musicalu

Laureaci Satelity w kategorii najlepsza aktorka w komedii lub musicalu:
Lata 90.
1996: Gwyneth Paltrow – Emma jako Emma Woodhouse
nominacje:
1997: Helen Hunt – Lepiej być nie może jako Carol Connelly
nominacje:
1998: Christina Ricci – Wojna płci jako Dede Truitt
nominacje:
1999: Janet McTeer – Niesione wiatrem jako Mary Jo Walker
nominacje:
2000–2009.
2000: Renée Zellweger – Siostra Betty jako Betty Sizemore
nominacje:
2001: Nicole Kidman – Moulin Rouge! jako Satine
nominacje:
2002: Jennifer Westfeldt – Całując Jessikę Stein jako Jessica Stein
nominacje:
2003: Diane Keaton – Lepiej późno niż później jako Erica Barry
nominacje:
2004: Annette Bening – Julia jako Julia Lambert
nominacje:
2005: Reese Witherspoon – Spacer po linie jako June Carter
nominacje:
2006: Meryl Streep – Diabeł ubiera się u Prady jako Miranda Priestly
nominacje:
2007: Ellen Page – Juno jako Juno MacGuff
nominacje:
2008: Sally Hawkins – Happy-Go-Lucky, czyli co nas uszczęśliwia jako Poppy
nominacje:
2009: Meryl Streep – Julie i Julia jako Julia Child
nominacje:
2010–2019.
2010: Anne Hathaway – Miłość i inne używki jako Maggie Murdock
nominacje:

</doc>
<doc id="1748277" url="https://pl.wikipedia.org/wiki?curid=1748277" title="Wymordowanie kompanii porucznika „Poboga”">
Wymordowanie kompanii porucznika „Poboga”

Wymordowanie kompanii porucznika „Poboga” – domniemana egzekucja 152 powstańców warszawskich ze Zgrupowania AK „Krybar” wziętych do niewoli na Powiślu. Według pierwszego historyka powstania - Adama Borkiewicza - masakra jeńców miała zostać dokonana przez SS-manów z pułku specjalnego SS Dirlewanger w dniu 5 września 1944 r. Przez wiele lat uchodziła za jedną z największych zbrodni popełnionych przez Niemców na wziętych do niewoli żołnierzach AK. Obecnie jednak opisany przez Borkiewicza przebieg wydarzeń jest kwestionowany.
Przebieg masakry według Adama Borkiewicza.
4 września 1944 r. niemieckie oddziały (pułk specjalny SS Dirlewanger oraz 608 pułk zabezpieczenia), które prowadziły wcześniej zaciekłe walki o Stare Miasto. przystąpiły do szturmu na zajęte przez powstańców Powiśle. Atak poprzedziło intensywne bombardowanie dzielnicy. Przeważające siły nieprzyjaciela szybko złamały opór powstańców. Niemieckie bomby obróciły w gruzy elektrownię przy ulicy Elektrycznej. Opanowane przez powstańców dzielnice Warszawy zostały pozbawione prądu, co spowodowało szczególne utrudnienia dla warsztatów produkcji broni i drukarń.
Adam Borkiewicz podał w swej monografii "Powstanie warszawskie. Zarys działań natury wojskowej", że podczas zaciekłych walk w dniu 5 września Niemcy odcięli wśród zabudowań ulicy Leszczyńskiej 152 żołnierzy z 4. kompanii porucznika „Poboga” (Zgrupowanie Krybar). Esesmani z pułku specjalnego SS Dirlewanger mieli następnie rozstrzelać wszystkich wziętych do niewoli AK-owców. Wskazywał w tym kontekście na dzienny raport GA „Środek” z 6 sierpnia, w którym zapisano, iż "…w Warszawie zlikwidowano 152 bandytów na jednym z dziedzińców przez 2 strzelców ckm z grupy Dirlewangera".
Stąd wymordowanie kompanii porucznika „Poboga” stanowiłoby w tym wypadku jedną z największych niemieckich zbrodni popełnionych na wziętych do niewoli powstańcach warszawskich. Masakra kwalifikowałaby się nie tylko jako pogwałcenie prawa międzynarodowego (rządy zachodnich aliantów uznały Armię Krajową za organizację kombatancką i integralną część Polskich Sił Zbrojnych) ale stałaby również w sprzeczności z komunikatem "Deutsche Nachrichtenbüro" z 3 września 1944 r., oficjalnie uznającym prawa kombatanckie żołnierzy AK.
Podważenie wersji mówiącej o wymordowaniu jeńców.
Powyższą interpretację wydarzeń, o których mowa w raporcie dziennym GA „Środek”, powtarzali za Borkiewiczem także inni historycy zajmujący się tematyką powstania warszawskiego - m.in. Władysław Bartoszewski, Hans von Krannhals i Marek Getter. Informacja o wymordowaniu kompanii „Poboga” znalazła się nawet w internetowym kalendarium powstania, opublikowanym na oficjalnej stronie internetowej miasta Warszawy.
Jako pierwszy wersję wydarzeń przedstawioną przez Borkiewicza zakwestionował Włodzimierz Rosłoniec w wydanej w 1989 r. książce pt. "Grupa "Krybar" Powiśle 1944". Opierając się na informacjach zawartych w odnalezionym archiwum Zgrupowania „Krybar”, jak również na relacjach weteranów, Rosłoniec podawał, iż w dniach 5 i 6 września 1944 r. ze składu kompanii „Poboga” ubyło bezpowrotnie nie więcej jak 35 ludzi. Wysunął stąd teorię, iż „152 zlikwidowanych bandytów”, o których mowa w raporcie dziennym GA „Środek” było zapewne rozstrzelanymi gdzieś na Powiślu cywilami, których Niemcy fałszywie zaliczyli do grona zabitych powstańców, aby zawyżyć w ten sposób sukcesy brygady Dirlewangera.

</doc>
<doc id="1748281" url="https://pl.wikipedia.org/wiki?curid=1748281" title="Kawasaki Ninja ZX12R">
Kawasaki Ninja ZX12R



</doc>
<doc id="1748282" url="https://pl.wikipedia.org/wiki?curid=1748282" title="Žygaičiai">
Žygaičiai



</doc>
<doc id="1748283" url="https://pl.wikipedia.org/wiki?curid=1748283" title="Żygajcie">
Żygajcie

Żygajcie (lit. "Žygaičiai") – miasteczko na Litwie, położone w okręgu tauroskim w rejonie tauroskim, 22 km na północny zachód od Taurogów, 643 mieszkańców (2001). Siedziba starostwa Żygajcie. Przez miasteczko przebiega droga KK199 Taurogi-Wojnuta.
Znajduje się tu kościół parafialny katolicki, gimnazjum i poczta.
Od 2005 roku miasteczko posiada własny herb nadany dekretem prezydenta Republiki Litewskiej.

</doc>
<doc id="1748284" url="https://pl.wikipedia.org/wiki?curid=1748284" title="Seydou Doumbia">
Seydou Doumbia

Seydou Doumbia (ur. 31 grudnia 1987 w Abidżanie) – iworyjski piłkarz występujący na pozycji napastnika.
Kariera klubowa.
Wychowanek Centre Formation d’Inter.
W trakcie kariery reprezentował barwy min. japońskiej Kashiwa Reysol, szwajcarskich BSC Young Boys i FC Basel, rosyjskiego CSKA Moskwa, włoskiej AS Romy i angielskiego Newcastle United.
Kariera reprezentacyjna.
W reprezentacji Wybrzeża Kości Słoniowej zadebiutował 24 maja 2008 w meczu towarzyskim przeciwko reprezentacji Japonii.
Sukcesy.
Klubowe.
CSKA Moscow
FC Basel
Sporting CP
Reprezentacyjne.
Wybrzeże Kości Słoniowej

</doc>
<doc id="1748286" url="https://pl.wikipedia.org/wiki?curid=1748286" title="Eurosport 2 HD">
Eurosport 2 HD



</doc>
<doc id="1748290" url="https://pl.wikipedia.org/wiki?curid=1748290" title="John Arthur (bokser)">
John Arthur (bokser)

John Duncan Arthur (ur. 29 sierpnia 1929 w Springs, zm. 19 maja 2005) – południowoafrykański bokser, brązowy medalista letnich igrzysk olimpijskich w Londynie w kategorii ciężkiej.
W latach 1949–1956 stoczył 41 walk zawodowych. Pierwszą zawodową walkę stoczył 12 maja 1949 roku. Jego przeciwnikiem był James J. Britt. Walkę wygrał na skutek technicznego nokautu w 3 rundzie. W tym samym roku stoczył jeszcze 4 walki, które wygrał. W 1950 roku stoczył 4 zwycięskie walki. Pierwszej porażki doznał 1 grudnia 1951. Przegrał przez nokaut w 3 rundzie z Jo Weidinem. Rok później stoczył wygraną walkę z Noelem Reedem. Rok 1952 zakończył porażką z Johnny Williamsem. W 1953 roku trzykrotnie pokonał Louwa Strydoma. W 1954 roku stoczył 1 wygraną i 1 przegraną walkę. W 1955 roku stoczył 6 walk, z których 5 wygrał. Rok 1956 rozpoczął od 3 kolejnych porażek, po których wygrał 2 kolejne walki. Ostatnia walkę w karierze stoczył 11 maja 1957 roku z Buddym Walkerem. Walka zakończyła się jego zwycięstwem po 3 rundach.

</doc>
<doc id="1748291" url="https://pl.wikipedia.org/wiki?curid=1748291" title="Pagramantis">
Pagramantis



</doc>
<doc id="1748292" url="https://pl.wikipedia.org/wiki?curid=1748292" title="Pogromoncie">
Pogromoncie

Pogromoncie (lit. "Pãgra­man­tis") – miasteczko na Litwie, położone w okręgu tauroskim w rejonie tauroskim, 16 km na północny zachód od Taurogów. Przez miasteczko przebiega droga Taurogi-Szyłele. Usytuowane jest w dolinie rzeki Akmena.
Znajduje się tu zabytkowy Kościół Niepokalanego Poczęcia Najświętszej Maryi Panny, szkoła, biblioteka i poczta, a także grodzisko o wysokości kopca około 20 metrów i rozmiarach 75 × 40 metrów.

</doc>
<doc id="1748294" url="https://pl.wikipedia.org/wiki?curid=1748294" title="FK Mladi Radnik">
FK Mladi Radnik



</doc>
<doc id="1748295" url="https://pl.wikipedia.org/wiki?curid=1748295" title="Pancerniki typu Brandenburg">
Pancerniki typu Brandenburg

Pancerniki typu Brandenburg – seria czterech niemieckich pancerników (przeddrednotów) zbudowanych w latach 1890–1894. W 1910 roku dwa okręty zostały sprzedane Turcji. Pozostawały w służbie Kaiserliche Marine i marynarki tureckiej do zakończenia I wojny światowej.
Historia.
Pancerniki (niem. "Panzerschiffe") typu "Brandenburg" były pierwszymi niemieckimi okrętami swojej klasy, skonstruowanymi do działań na otwartym morzu. Były to też jedyne przeddrednoty, posiadające sześć dział artylerii głównego kalibru, umieszczonych w trzech wieżach w osi symetrii okrętu.
Zlecenia na budowę okrętów otrzymały trzy niemieckie stocznie: AG Vulcan Stettin (Szczecin) (dwie jednostki), Germaniawerft w Kilonii i Kaiserliche Werft w Wilhelmshaven (po jednym okręcie). Stępki pod wszystkie pancerniki położono w 1890 roku. Budowę dwóch okrętów ukończono w 1893, dwóch w 1894 roku.
W 1899 roku pancerniki typu "Brandenburg" zostały oficjalnie przeklasyfikowane na okręty liniowe (niem. "Linienschiffe"). W 1900 roku wszystkie cztery pancerniki zostały wysłane na wody chińskie, jako eskorta wojsk interwencyjnych mających na celu stłumienie powstania bokserów i ochronę niemieckich interesów w Azji. W związku z tym, jako pierwsze okręty niemieckie, zostały wyposażone w urządzenia radiotelegraficzne.
W latach 1901–1905 wszystkie okręty przeszły przebudowę w stoczni Kaiserliche Werft w Wilhelmshaven. Zmodernizowano wówczas kotły, pogrubiono i podwyższono kominy, dodano 2 działa kal. 105 mm, zlikwidowano część wyrzutni torpedowych, dobudowano rufowe stanowisko dowodzenia oraz zmieniono konfigurację masztów.
Opis konstrukcji.
Kadłub pancerników typu "Brandenburg" został podzielony grodziami na 13 przedziałów wodoszczelnych. Kadłub został opancerzony pasem pancernym o szerokości 2,5 m i grubości (wraz z podkładką z drewna tekowego) do 600 mm, pokład otrzymał pancerz grubości 60–65 mm, wieże artyleryjskie 50–120 mm, barbety 300 mm (uzupełnione 210 mm drewna tekowego), wieża dowodzenia do 300 mm. Do 1897 roku okręty posiadały sieci przeciwtorpedowe.
Opancerzenie okrętów miało być wykonane ze stali niklowej Kruppa, ale kłopoty z dostawami spowodowały, że część pancerza pancerników wykonano z gorszej jakości pancerza zespolonego, o konstrukcji przekładkowej.
Główne uzbrojenie okrętów składało się z 6 dział kal. 283 mm (nominalnie 28 cm), umieszczonych w trzech dwudziałowych wieżach. Wieże dziobowa i rufowa posiadały działa o długości lufy 40 kalibrów (L/40), wieża na śródokręciu o długości lufy 35 kalibrów (L/35). Artylerię średniego kalibru tworzyło 6 (po przebudowie 8) dział kal. 105 mm i 8 dział kal. 88 mm, umieszczonych w kazamatach. Ponadto uzbrojenie uzupełniało 6–8 karabinów maszynowych oraz 6 nawodnych wyrzutni torped kal. 450 mm: 4 boczne i 2 dziobowe. Po przebudowie pozostawiono tylko dwie boczne wyrzutnie.
Napęd pancerników typu "Brandenburg" stanowiły dwie trzycylindrowe maszyny parowe potrójnego rozprężania i 12 kotłów parowych, opalanych węglem, o łącznej mocy obliczeniowej 10 000 KM, napędzające dwie trójłopatowe śruby o średnicy 5 metrów. Siłownia ta pozwalała osiągać prędkość powyżej 16 węzłów.

</doc>
<doc id="1748297" url="https://pl.wikipedia.org/wiki?curid=1748297" title="Lata ryżu i soli">
Lata ryżu i soli

Lata ryżu i soli (tytuł oryg. "The Years of Rice and Salt") – powieść amerykańskiego pisarza Kima Stanleya Robinsona. Powieść ta otrzymała nagrodę Locusa dla najlepszej powieści science fiction w 2003 roku.
Fabuła.
Alternatywna historia, w której punktem zwrotnym jest Czarna śmierć, która w XIV w. zabija niemal wszystkich mieszkańców Europy. Chrześcijaństwo upada, zaś dominującą rolę na świecie zaczęły odgrywać imperia arabskie i chińskie. Autor maluje panoramę siedmiu wieków owej historii świata aż po czasy współczesne, widziane oczami różnych bohaterów – żołnierzy, niewolników, filozofów, władców. Pisarz porusza kwestie sensu życia i śmierci, wieczności, ludzkich wyborów.

</doc>
<doc id="1748298" url="https://pl.wikipedia.org/wiki?curid=1748298" title="FK Montana">
FK Montana

FK Montana (bułg. ФК Монтана) – bułgarski klub piłkarski z siedzibą w Montanie.
Historia.
Chronologia nazw: 
Klub został założony 20 marca 1947 roku pod nazwą Christo Michajłow.
Od 1990 nazywa się FK Montana. W 1994 klub awansował do I ligi bułgarskiej, jednak w 1997 spadł. W sumie do 2009 na pierwszoligowych boiskach piłkarze PFK Montana grali przez trzy sezony oraz 39 sezonów w drugiej lidze.
W 2009 roku klub zajął pierwsze miejsce w grupie zachodniej II ligi bułgarskiej i ponownie zdobył awans do I ligi bułgarskiej.
Stadion.
Stadion Ogosta w Montanie może pomieścić 8,000 widzów (siedzących miejsc).

</doc>
<doc id="1748307" url="https://pl.wikipedia.org/wiki?curid=1748307" title="Timo Soini">
Timo Soini

Timo Soini (ur. 30 maja 1962 w Raumie) – fiński polityk, poseł do Eduskunty, od 2009 do 2011 deputowany do Parlamentu Europejskiego, wieloletni lider partii Prawdziwi Finowie, od 2015 do 2017 wicepremier, w latach 2015–2019 minister spraw zagranicznych.
Życiorys.
Pracował w koncernie produkującym żywność, a od 1983 do 1992 jako sekretarz generalny Młodzieżowej Ligi Rozwoju Finlandii ("Kehittyvän Suomen Nuorten Liitto"). W międzyczasie (w 1988) ukończył studia na Uniwersytecie Helsińskim.
Należał do partii chłopskiej, od 1992 aż do jej rozwiązania trzy lata później pełnił funkcję sekretarza generalnego. Znalazł się następnie wśród założycieli eurosceptycznego ugrupowania Prawdziwi Finowie ("Perussuomalaiset"), w 1997 objął stanowisko przewodniczącego tej formacji. W 2000 został wybrany do rady miasta Espoo, w latach 2003–2009 zasiadał w Eduskuncie. W 2006 kandydował w wyborach prezydenckich, otrzymując 3,4% głosów.
W wyborach europejskich w 2009 z listy Prawdziwych Finów uzyskał mandat posła do Parlamentu Europejskiego. Został wiceprzewodniczącym grupy Europa Wolności i Demokracji, a także wiceprzewodniczącym Komisji Kultury i Edukacji. W 2011 odszedł z PE w związku z ponownym wyborem do krajowego parlamentu.
W 2012 ponownie był kandydatem w wyborach prezydenckich (w pierwszej turze głosowania otrzymał 9,4% głosów, zajmując 4. miejsce). W 2015 z powodzeniem ubiegał się o poselską reelekcję.
Kierowane przez niego ugrupowanie po raz pierwszy dołączyło następnie do koalicji rządowej. 29 maja 2015 Timo Soini wszedł w skład nowego gabinetu Juhy Sipili jako wicepremier i minister spraw zagranicznych.
W 2017 zrezygnował z ubiegania się o ponowny wybór na przewodniczącego partii. W czerwcu na tej funkcji zastąpił go Jussi Halla-aho, który pokonał ministra Sampa Terho. Kilka dni po tym wyborze Timo Soini dołączył do grupy 20 deputowanych, którzy przeszli do powołanej wówczas frakcji poselskiej Nowa Alternatywa. Pozostał na stanowisku ministerialnym, odchodząc jednak pod koniec czerwca z funkcji wicepremiera. W 2019 znalazł się poza parlamentem, w czerwcu tegoż roku zakończył pełnienie funkcji ministra.
Życie prywatne.
Jest żonaty, ma dwoje dzieci.
W 1988 konwertował się z luteranizmu na katolicyzm. Jest przeciwnikiem aborcji.

</doc>
<doc id="1748314" url="https://pl.wikipedia.org/wiki?curid=1748314" title="Bradley Center">
Bradley Center

BMO Harris Bradley Center - arena w amerykańskim mieście Milwaukee w stanie Wisconsin. Jest domową halą drużyn Milwaukee Bucks (NBA), Milwaukee Admirals (AHL), męskiej drużyny koszykarskiej Marquette Golden Eagles i Milwaukee Iron (af2), a w przeszłości również Milwaukee Wave (MISL) w latach 1988–2003, Milwaukee Mustangs (AFL) w latach 1994–2001 oraz Badger Hockey Showdown w latach 1989–2002.
Historia.
Arena została otwarta 1 października 1988 roku meczem hokejowym pomiędzy Chicago Blackhawks a Edmonton Oilers. Koszt jej budowy wyniósł 90 milionów dolarów, a sam obiekt miał być nowoczesnym następcą U.S. Cellular Arena, zbudowanej w 1950 roku. Bradley Center był prezentem dla stanu Wisconsin od Jane Pettit i Lloyda Pettita powstałym ku pamięci Harry'ego Lynde'a Bradleya z przedsiębiorstwa Allen-Bradley.
20 grudnia 2008 roku ludzie zebrani w Bradley Center ustanowili nowy rekord Guinnessa jako najgłośniejszy tłum w krytej arenie. Ich głosy miały natężenie 106,6 decybeli.
Mimo iż Bradley Center była jedną z głównych aren NBA w momencie otwarcia, obecnie jest 4. na liście najstarszych czynnych aren ligi (za Madison Square Garden (która w 2010 roku przeszła gruntowną renowację), Oracle Arena (która na przestrzeni lat była wielokrotnie remodelowana) i Meadowlands Arena).
Bradley Center jest unikalna w porównaniu z innymi halami, gdyż była podarunkiem od rodziny. Nie pokrywają oni jednak żadnych kosztów związanych z jej utrzymaniem, dlatego jest ona w gorszej sytuacji finansowej niż inne areny NBA. Wyposażenie również stoi na znacznie niższym poziomie, co przyczynia się do tego, iż urzędująca tam drużyna Bucks jest najniżej wycenianym zespołem ligi.
Z propozycją stworzenia nowego obiektu wyszedł właściciel Bucks Herb Kohl, jednak reakcja społeczności na budowę kolejnej areny z funduszy publicznych była w większości negatywna. W 2009 roku Gubernator Wisconsin Jim Doyle przeznaczył 5 milionów dolarów z budżetu stanu na renowację Bradley Center. Zarządcy areny ogłosili, iż koszt renowacji wyniesie w sumie 23 miliony dolarów, i że resztę gotowi są zebrać sami.
W Bradley Center miały miejsce się m.in.: Frozen Four (1993, 1997, 2006), Great Midwest Conference (1995), WWF The Main Event (1988), No Way Out (2002), Taboo Tuesday (2004), a także wiele koncertów.

</doc>
<doc id="1748316" url="https://pl.wikipedia.org/wiki?curid=1748316" title="Malatyaspor Kulübü">
Malatyaspor Kulübü



</doc>
<doc id="1748317" url="https://pl.wikipedia.org/wiki?curid=1748317" title="Szczególne algebry">
Szczególne algebry



</doc>
<doc id="1748319" url="https://pl.wikipedia.org/wiki?curid=1748319" title="Pedagogiczna Biblioteka Wojewódzka im. Józefa Lompy w Katowicach Filia w Pszczynie">
Pedagogiczna Biblioteka Wojewódzka im. Józefa Lompy w Katowicach Filia w Pszczynie

Pedagogiczna Biblioteka Wojewódzka w Katowicach Filia w Pszczynie działa jako część systemu oświaty, służy szeroko rozumianym potrzebom nauki i kształcenia, a tym samym stanowi dla każdego nauczyciela jedno z najważniejszych miejsc w procesie samokształcenia oraz doskonalenia zawodowego.
Historia.
Biblioteka powstała w 1951 r. Jej księgozbiór liczył wówczas 450 woluminów. Mieściła się w jednej z klas Szkoły Podstawowej nr 1 w Pszczynie. Kierownikiem biblioteki został Marian Smoliński, a po jego odejściu Helena Bilińska.
W 1957 r. w oparciu o instrukcję Ministra Oświaty z 26 września 1957 r. biblioteka uzyskała uprawnienia samodzielnej organizacyjnie placówki podlegającej Wydziałowi Oświaty Prezydium Powiatowej Rady Narodowej. Otrzymała wtedy własny lokal w Szkole Podstawowej nr 1 w Pszczynie. Kierowniczką biblioteki została Helena Sierpniewska. Opiekę merytoryczną nad biblioteką zaczęła sprawować Pedagogiczna Biblioteka Wojewódzka im. Józefa Lompy w Katowicach. 
W latach 1962-1969 biblioteka mieściła się w jednym lokalu Powiatowego Domu Kultury w Pszczynie przy ul. Piastowskiej 1. Następnie przeniesiono ją do pomieszczenia przy ul. Sienkiewicza 13 (obecnie Gimnazjum nr 1 w Pszczynie), a w 1974 r. do lokalu o powierzchni 50 m² w budynku przy ul. Dworcowej 36.
W 1976 r. na mocy zarządzenia Ministra Oświaty i Wychowania z dnia 27.03.1976 r. w sprawie resortowej sieci bibliotek pedagogicznych, bibliotekę przekształcono w Filię Pedagogicznej Biblioteki Wojewódzkiej w Katowicach. 
W 1991 r. nastąpiła przeprowadzka do lokalu przy ul. Zamenhofa 5, który składał się z 5 pomieszczeń o łącznej powierzchni 180 m².
W 2009 r. biblioteka została przeniesiona do pomieszczeń przy ul. ks. bpa H. Bednorza 16.
We wrześniu 2012 r. odbyła się kolejna przeprowadzka biblioteki. Obecnie zajmuje ona parter budynku przy ul. ks. bpa Bogedaina 24 w Pszczynie. 
Budynek biblioteki znajduje się 550 m od stacji PKP w Pszczynie (7 minut pieszo), 650 m od Centrum Przesiadkowego w Pszczynie (8 minut pieszo) i 850 m od Rynku (11 minut). 
Zadania.
Do zadań biblioteki należy:
Zbiory.
Biblioteka posiada w swoich zbiorach książki, czasopisma i inne druki obejmujące:
Czytelnicy.
Zbiory biblioteki wypożyczać mogą nauczyciele zatrudnieni we wszystkich typach szkół i placówek oświatowo-wychowawczych w województwie śląskim oraz zamieszkali poza poza obrębem województwa śląskiego, a pracujący lub dokształcający się na terenie województwa śląskiego, nauczyciele emerytowani, studenci uczelni znajdujących się na terenie województwa śląskiego, studenci innych uczelni zamieszkujący na terenie województwa śląskiego, słuchacze szkół pomaturalnych znajdujących się na terenie województwa śląskiego, uczniowie szkół ponadpodstawowych znajdujących się na terenie województwa śląskiego (w przypadku uczniów niepełnoletnich odpowiedzialność za wypełnianie zobowiązań wobec biblioteki ponosi rodzic/opiekun prawny ucznia), osoby zamieszkałe lub zatrudnione na terenie województwa śląskiego : pracownicy naukowi instytutów i innych zakładów naukowych, pedagodzy, psycholodzy, wychowawcy zatrudnieni poza resortem edukacji narodowej, kuratorzy sądowi, pracownicy resortu kultury, pracownicy administracji państwowej i samorządowej związanej z resortem edukacji oraz inne osoby doskonalące się i poszerzające wiedzę.
Z czytelni korzystać mogą wszyscy zainteresowani.
Warsztat Informacyjny.
Warsztat informacyjny biblioteki tworzą:
- alfabetyczny
- rzeczowy
- serii wydawniczych
- czytelni
- czasopism
- Śląsk
- Pszczyna
- CD/VHS
Pracownia komputerowa.
Od stycznia 2006 r. w bibliotece działało Internetowe Centrum Informacji Multimedialnej (ICIM) w 2012 r. przekształcone w Pracownię Komputerową. Do dyspozycji użytkowników są stanowiska komputerowe ze stałym dostępem do Internetu oraz wielofunkcyjne urządzenie sieciowe. Projekt: „Internetowe Centra Informacji Multimedialnej w bibliotekach szkolnych i pedagogicznych”, został zrealizowany przez Ministerstwo Edukacji i Nauki. Środki finansowe pochodzą z Europejskiego Funduszu Społecznego i budżetu państwa. Oferta adresowana jest do wszystkich użytkowników biblioteki pedagogicznej oraz społeczności lokalnej. Głównym celem projektu jest ułatwienie indywidualnego zdobywania i przetwarzania informacji dostępnej przez Internet, zwiększenie potencjału edukacyjnego biblioteki oraz podnoszenie jakości i dostępności kształcenia poprzez wykorzystanie technologii informacyjnej w oświacie. Użytkownicy Pracowni mają ponadto możliwość skorzystania z programów multimedialnych takich jak: encyklopedie, słowniki, atlas świata.
Od 2009 r. w Pracowni Komputerowej udostępniany jest katalog umożliwiający przeglądanie elektronicznej bazy danych biblioteki.
Publikacje.
Wybrane publikacje o bibliotece:
Wydawnictwa własne biblioteki:

</doc>
<doc id="1748320" url="https://pl.wikipedia.org/wiki?curid=1748320" title="Lonka">
Lonka



</doc>
<doc id="1748322" url="https://pl.wikipedia.org/wiki?curid=1748322" title="Tenenie">
Tenenie

Tenenie (lit. "Teneniai") – miasteczko na Litwie, położone w okręgu tauroskim w rejonie szyłelskim, 22 km na zachód od Taurogów, 369 mieszkańców (2001). Siedziba starostwa Tenenie.
Znajduje się tu barokowy kościół katolicki, szkoła i poczta.

</doc>
<doc id="1748323" url="https://pl.wikipedia.org/wiki?curid=1748323" title="Teneniai">
Teneniai



</doc>
<doc id="1748328" url="https://pl.wikipedia.org/wiki?curid=1748328" title="Edmund Becker">
Edmund Becker

Edmund Becker (ur. 18 lipca 1956 w Reichenbach) – niemiecki piłkarz i trener piłki nożnej.
Największym osiągnięciem Beckera w karierze piłkarskiej było zajęcie 10. miejsca w rozgrywkach Bundesligi z Karlsruher SC w 1981 roku. Na boisku najczęściej ustawiany był jako obrońca lub pomocnik. W latach 1977–1986 rozegrał 157 meczów w barwach Karlsruhe 94 w 1. Bundeslidze oraz 63 na jej zapleczu. W barwach tego klubu ustrzelił również 19 bramek. Przez całą swoją karierę zebrał zaledwie 11 żółtych kartek. Becker był również częścią drużyny, która w 1982 roku pod wodzą Maxa Merkela pokonała Bayern Monachium 4:1.
Do 2005 roku Becker był szkoleniowcem drużyny rezerw Karlsruhe. 13 stycznia tego samego roku zaproponowano mu objęcie posady głównego trenera w tym klubie.
Pomimo wielu złych wyników z Karlsruhe, Becker cieszy się bardzo dużym poparciem fanów, co jest związane z jego pochodzeniem z regionu, w którym swą siedzibę ma klub.

</doc>
<doc id="1748329" url="https://pl.wikipedia.org/wiki?curid=1748329" title="Liisa Jaakonsaari">
Liisa Jaakonsaari

Liisa Jaakonsaari (ur. 2 września 1945 w Oulu) – fińska polityk, wieloletnia posłanka do Eduskunty, była minister, deputowana do Parlamentu Europejskiego VII i VIII kadencji.
Życiorys.
Pracowała jako dziennikarka. W latach 1972–1995 była radną Oulu. Od 1979 do 2009 nieprzerwanie zasiadała w krajowym parlamencie jako posłanka do Eduskunty, reprezentując Socjaldemokratyczną Partię Finlandii. W okresie 1995–1999 sprawowała urząd ministra pracy w pierwszym rządzie Paava Lipponena.
W wyborach w 2009 uzyskała mandat posłanki do Parlamentu Europejskiego VII kadencji jako jedna z dwóch kandydatów socjaldemokracji. Przystąpiła do grupy Postępowego Sojuszu Socjalistów i Demokratów oraz do Komisji Zatrudnienia i Spraw Socjalnych. W 2014 z powodzeniem ubiegała się o reelekcję.

</doc>
<doc id="1748331" url="https://pl.wikipedia.org/wiki?curid=1748331" title="Cherona">
Cherona

Cherona – była niemiecka grupa pop wypromowana przez stację TV Super RTL. Ich pierwszy singiel Ching Chang Chong został wydany 24 kwietnia 2009 i osiągnął 36 miejsce w niemieckiej Top 100.
Dyskografia.
Albumy
Single

</doc>
<doc id="1748332" url="https://pl.wikipedia.org/wiki?curid=1748332" title="Nagroda Satelita za najlepsze zdjęcia">
Nagroda Satelita za najlepsze zdjęcia

Laureaci Satelity w kategorii najlepsze zdjęcia:
Lata 90.
1996: John Seale – Angielski pacjent
nominacje:
1997: Janusz Kamiński – Amistad
nominacje:
1998: John Toll – Cienka czerwona linia
nominacje:
1999: Emmanuel Lubezki – Jeździec bez głowy
nominacje:
2000–2009.
2000: John Mathieson – Gladiator
nominacje:
2001: Roger Deakins – Człowiek, którego nie było
nominacje:
2002: Conrad L. Hall – Droga do zatracenia
nominacje:
2003: John Toll – Ostatni samuraj
nominacje:
2004: Zhao Xiaoding – Dom latających sztyletów
nominacje:
2005: César Charlone – Wierny ogrodnik
nominacje:
2006: Tom Stern – Sztandar chwały
nominacje:
2007: Janusz Kamiński – Motyl i skafander
nominacje:
2008: Mandy Walker – Australia
nominacje:
2009: Dion Beebe – Dziewięć
nominacje:
2010–2019.
2010: Wally Pfister – Incepcja
nominacje:

</doc>
<doc id="1748336" url="https://pl.wikipedia.org/wiki?curid=1748336" title="Prva crnogorska liga (2009/2010)">
Prva crnogorska liga (2009/2010)

Sezon 2009/2010 Czarnogórskiej Prvej Ligi był czwartym sezon w historii tych rozgrywek. Mistrz rozgrywek awansował do eliminacji Ligi Mistrzów, zaś wicemistrz oraz trzecia drużyna ligi do Ligi Europa.
Pierwszą kolejkę rozgrywek zaplanowano na dzień 8 sierpnia 2009 roku. Ostatnia trzydziesta trzecia rozegrana została w maju 2010 roku. Sezon zakończono barażami o utrzymanie w lidze, które zostały rozegrane po zakończeniu sezonu zasadniczego.
Obrońcą tytułu mistrzowskiego był Mogren Budva, ale w obecnym sezonie najlepszą drużyną był zespół , który to zdobył po raz pierwszy w swej historii tytuł mistrza Czarnogóry.
Drużyny.
W Prvej lidze występuje 12 zespołów, które walczą o tytuł Mistrza Czarnogóry w piłce nożnej:
Wyniki.
W Czarnogórze rozgrywa się trzy rundy spotkań piłkarskich. Podczas pierwszych dwóch rund wszystkie drużyny grają ze sobą mecz jako gospodarz i rewanż na wyjeździe, w sumie 22 mecze. Po ich zakończeniu wyznacza się mecze w trzeciej rundzie według schematu poniżej w zależności od miejsc które drużyny zajmowały po dwóch rundach. W ten sposób drużyny rozgrywają kolejnych 11 meczów co daje łącznie 33 mecze w sezonie.
Pierwsza i druga runda.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Trzecia runda.
Zestawienie par dla meczów drużyn w trzeciej rundzie (cyfry oznaczają pozycję drużyny po 22 kolejkach):
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże o I ligę.
Drużyna, która zajęła 10 pozycję, gra przeciwko drużynie, która zajęła 3 pozycję w Drugiej lidze. Odpowiednio drugi baraż rozgrywają drużyny z miejsc 11 w pierwszej lidze przeciwko wicemistrzowi drugiej ligi.
Najlepsi strzelcy.
Źródło: fscg.co.me

</doc>
<doc id="1748339" url="https://pl.wikipedia.org/wiki?curid=1748339" title="Ivano Fontana">
Ivano Fontana

Ivano Fontana (ur. 25 listopada 1926 w Lukce, zm. 24 grudnia 1993) – włoski bokser, brązowy medalista letnich igrzysk olimpijskich w Londynie w kategorii średniej. W 1949 roku na Mistrzostwach Europy w Oslo zdobył brązowy medal (również w kat. średniej).

</doc>
<doc id="1748343" url="https://pl.wikipedia.org/wiki?curid=1748343" title="Upyna">
Upyna

Upyna (pol. Upina) – miasteczko na Litwie, położone w okręgu tauroskim w rejonie szyłelskim, 21 km na wschód od Szyłeli, 409 mieszkańców (2001). Siedziba gminy Upyna.
Znajduje się tu kościół katolicki, szkoła, poczta i muzeum.
Na miejscowym cmentarzu w 1904 roku pochowany został Jan Staniewicz
Od 2009 miasteczko posiada własny herb nadany dekretem Prezydenta Republiki Litewskiej.
Zabytki.
Drewniany, trójnawowy kościół świętego Jana i świętej Teresy zbudowany w 1835.

</doc>
<doc id="1748347" url="https://pl.wikipedia.org/wiki?curid=1748347" title="WPIT">
WPIT



</doc>
<doc id="1748348" url="https://pl.wikipedia.org/wiki?curid=1748348" title="Sportist Swoge">
Sportist Swoge

Sportist Swoge (bułg. ПФК Спортист (Своге)) - bułgarski klub piłkarski z siedzibą w Swoge.
Historia.
Klub został założony w 1924 roku pod nazwą Sportist Swoge. 
Do 2007 występował w amatorskiej, czwartej i trzeciej lidze. W 2007 klub awansował do II ligi bułgarskiej.
Stadion.
Stadion Czawdara Cwetkowa w Swoge może pomieścić 1,600 widzów. Otwarty w 1967, do 2007 nazywał się "Iskar". W 2007 nazwany imieniem najlepszego napastnika w historii klubu Czawdara Cwetkowa.

</doc>
<doc id="1748349" url="https://pl.wikipedia.org/wiki?curid=1748349" title="Jadwiga Lech-Skubińska">
Jadwiga Lech-Skubińska

Jadwiga Halina Lech-Skubińska (ur. 17 maja 1924 w Porąbce na Śląsku, zm. 5 lutego 2015 w Łodzi) – polska farmaceutka, radna Łodzi i posłanka na Sejm PRL VII kadencji (1976–1980).
Życiorys.
Była córką Stefana Skubińskiego – w czasie II wojny światowej zamordowanego w obozie Auschwitz-Birkenau. W 1951 uzyskała magisterium z dziedziny farmacji w Akademii Medycznej w Gdańsku i podjęła pracę w aptekach na terenie Trójmiasta, była też inspektorem nadzoru farmaceutycznego Wydziału Zdrowia Prezydium Wojewódzkiej Rady Narodowej w Gdańsku. Po wyjeździe do Łodzi w 1960 zatrudniona jako zastępczyni dyrektora ds. zaopatrzenia w Przedsiębiorstwie Zaopatrzenia Farmaceutycznego „Cefarm”.
W 1962 wstąpiła do Stronnictwa Demokratycznego. W wyborach w 1965 uzyskała mandat radnej Rady Narodowej m. Łodzi, była m.in. wiceprzewodniczącą Komisji Zdrowia i Spraw Socjalnych. W wyborach w 1976 wybrana w okręgu Łódź Śródmieście w skład Sejmu VII kadencji, gdzie zasiadała w Komisji Zdrowia i Kultury Fizycznej.
Była członkiem Związku Zawodowego Pracowników Służby Zdrowia i Polskiego Towarzystwa Farmaceutycznego. Odznaczona m.in. Krzyżem Kawalerskim Orderu Odrodzenia Polski, Złotym Krzyżem Zasługi, Medalem 30-lecia Polski Ludowej oraz Honorową Odznaką miasta Łodzi. Była laureatką Nagrody miasta Łodzi w 1982. Po odejściu z Sejmu wróciła do pracy w zawodzie.
Została pochowana w rodzinnym grobowcu w części komunalnej cmentarza na Zarzewie w Łodzi.

</doc>
<doc id="1748352" url="https://pl.wikipedia.org/wiki?curid=1748352" title="Ideał pierwszy">
Ideał pierwszy



</doc>
<doc id="1748353" url="https://pl.wikipedia.org/wiki?curid=1748353" title="Louis Grech">
Louis Grech

Louis Grech (ur. 22 marca 1947 w Ħamrunie) – maltański polityk i przedsiębiorca, od 2004 do 2013 poseł do Parlamentu Europejskiego, od 2013 do 2017 wicepremier i minister.
Życiorys.
Uzyskał licencjat w zakresie ekonomii na Uniwersytecie Maltańskim. Studia magisterskie w ramach stypendium Rhodes ukończył na Uniwersytecie Oksfordzkim. Zawodowo związany z bankowością, ubezpieczeniami, branżą lotniczą i turystyczną. Był dyrektorem Banku Valletta i Centralnego Banku Maltańskiego. Zajmował kierownicze stanowiska w licznych spółkach prawa handlowego i przedsiębiorstwach, m.in. jako prezes Air Malta PLC, Lufthansa Technik Malta i wielu innych.
W 2004 uzyskał mandat deputowanego do Parlamentu Europejskiego VI kadencji z listy Partii Pracy. W wyborach w 2009 skutecznie ubiegał się o reelekcję. W VII kadencji został członkiem grupy Postępowego Sojuszu Socjalistów i Demokratów, a także Komisji Rynku Wewnętrznego i Ochrony Konsumentów.
W wyborach w 2013 uzyskał mandat posła do Izby Reprezentantów, w konsekwencji odchodząc z PE. 13 marca 2013 objął urząd wicepremiera i ministra ds. europejskich w gabinecie Josepha Muscata. W czerwcu 2017 nie wystartował w kolejnych wyborach, kończąc urzędowanie na stanowiskach rządowych.

</doc>
<doc id="1748355" url="https://pl.wikipedia.org/wiki?curid=1748355" title="Ideał pierwszy (teoria mnogości)">
Ideał pierwszy (teoria mnogości)

Ideał pierwszy – pojęcie teorii mnogości i logiki matematycznej.
Niech formula_1 będzie kratą.
Ideałem w kracie formula_2 jest dowolny właściwy podzbiór formula_3 zbioru formula_4 dla którego
Ideał jest pierwszy, jeśli ponadto
Ideał jest maksymalny, jeśli nie jest podzbiorem właściwym innego ideału.
W kratach rozdzielnych ideałami pierwszymi są ideały maksymalne.
Pojęcie ideału w kracie jest dualne do pojęcia filtra. W algebrach Boole’a
formula_3 jest ideałem wtedy i tylko wtedy, gdy formula_6 jest filtrem.

</doc>
<doc id="1748357" url="https://pl.wikipedia.org/wiki?curid=1748357" title="Paweł Postyszew">
Paweł Postyszew

Paweł Pietrowicz Postyszew (ros. Па́вел Петро́вич По́стышев, ur. w Iwanowo-Wozniesieńsku, zm. 26 lutego 1939 w miejscu egzekucji Kommunarka pod Moskwą) – działacz Komunistycznej Partii (bolszewików) Ukrainy, narodowości rosyjskiej.
Życiorys.
Od 1901 związany z ruchem socjaldemokratycznym, 1904 wstąpił do SDPRR, bolszewik, w kwietniu 1908 aresztowany, od lutego 1910 do grudnia 1912 na katordze we Włodzimierzu, następnie zesłany do guberni irkuckiej. 19 marca 1917 zwolniony z zesłania, od sierpnia 1917 zastępca przewodniczącego rady irkuckiej, w grudniu 1917 członek Irkuckiego Komitetu Wojskowo-Rewolucyjnego, przewodniczący Centralnego irkuckiego Biura Związków Zawodowych, od 1918 przewodniczący Irkuckiego Trybunału rewolucyjnego Syberii, 1919-1920 komisarz tunguskiego oddziału partyzanckiego w Obwodzie Nadmorskim, od 24 listopada 1920 do 1 maja 1921 członek Rady Wojskowo-Rewolucyjnej 2 Armii Amurskiej Republiki Dalekowschodniej, od października do grudnia 1921 członek Rady Wojskowo-Rewolucyjnej Nadamurskiego Okręgu Wojskowego, od 18 grudnia 1921 do 2 maja 1922 członek rady Wojskowo-Rewolucyjnej Frontu wschodniego Republiki Dalekowschodniej, 1923 przewodniczący Komitetu Wykonawczego Nadbajkalskiej Rady Gubernialnej. Od sierpnia 1923 do 1924 kierownik wydziału organizacyjno-instruktorskiego kijowskiego gubernialnego komitetu KP(b)U, od 16 maja 1924 do 6 grudnia 1925 członek Centralnej Komisji Kontrolnej KP(b)U, 1925-1926 sekretarz odpowiedzialny kijowskiego komitetu okręgowego KP(b)U, od 12 grudnia 1925 do 27 maja 1937 członek KC KP(b)U, od 24 listopada 1926 do 22 lipca 1930 sekretarz KC i członek Biura Politycznego KC KP(b)U, równocześnie sekretarz odpowiedzialny charkowskiego komitetu okręgowego KP(b)U. Od 19 grudnia 1927 do 17 lutego 1938 członek KC WKP(b), od 13 lipca 1930 do 26 stycznia 1934 sekretarz KC WKP(b) i członek Biura Organizacyjnego KC WKP(b), 1932-1933 kierownik Wydziału Organizacyjno-Instruktorskiego KC WKP(b).
Od 29 stycznia 1933 do 17 marca 1933 II sekretarz KP(b)U i członek Biura Politycznego i Biura Organizacyjnego KC KP(b)U, równocześnie od 10 czerwca 1934 do 16 stycznia 1937 I sekretarz kijowskiego komitetu obwodowego, w praktyce przywódca partii. Wykonawca stalinowskiego terroru na terenie USRR, w szczególności bezwzględnego wykonywania dyspozycji Moskwy w czasie wielkiego głodu na Ukrainie i masowych represji policyjnych wobec inteligencji ukraińskiej. Odznaczony Orderem Lenina (20 grudnia 1935) i Orderem Czerwonego Sztandaru. W początkach "wielkiego terroru" w marcu 1937 usunięty z Ukrainy, przeniesiony na funkcję I sekretarza Komitetu Obwodowego WKP(b) w Kujbyszewie, 21 lutego 1938 aresztowany, następnie rozstrzelany w jednej sprawie ze Stanisławem Kosiorem. Rozstrzelano również jego żonę i starszego syna; młodszy syn został skazany na dziesięć lat pozbawienia wolności
Śledztwo na Ukrainie w sprawie wielkiego głodu i wyrok sądu w sprawie.
25 maja 2009 Służba Bezpieczeństwa Ukrainy wszczęła oficjalne śledztwo w sprawie wielkiego głodu 1932-1933 jako zbrodni ludobójstwa.
Po zakończeniu śledztwa w listopadzie 2009, w styczniu 2010 Prokuratura Generalna Ukrainy skierowała do sądu akt oskarżenia. 13 stycznia 2010 Sąd Apelacyjny w Kijowie po rozpoznaniu sprawy uznał Józefa Stalina, Wiaczesława Mołotowa, Łazara Kaganowicza, Pawła Postyszewa, Stanisława Kosiora, Własa Czubara i Mendla Chatajewicza za winnych zbrodni ludobójstwa określonych w art. 442 #.1 kodeksu karnego Ukrainy i umorzył jednocześnie postępowanie karne w związku ze śmiercią oskarżonych.

</doc>
<doc id="1748358" url="https://pl.wikipedia.org/wiki?curid=1748358" title="Stanisław Lenczewski">
Stanisław Lenczewski

Stanisław Lenczewski (ur. 2 października 1917 w Warszawie, zm. 10 sierpnia 1986 tamże) – polski rzemieślnik i działacz społeczny, wiceprezydent Gdańska (1946–1947), poseł na Sejm PRL VI kadencji (1972–1976), wicewojewoda gdański. Budowniczy Polski Ludowej.
Życiorys.
Był synem Jana i Jadwigi. W latach 1936–1939 studiował na Wydziale Elektrotechniki Politechniki Gdańskiej, uzyskując wykształcenie wyższe niepełne. Po powrocie do Warszawy zatrudniony w warsztacie elektrotechnicznym. Pomagał w montowaniu nielegalnych radioodbiorników. W 1944 walczył w powstaniu warszawskim, podczas którego został ranny, a później aresztowany.
W 1945 ponownie znalazł się w Gdańsku, gdzie podjął pracę w Ministerstwie Administracji Publicznej. Mianowano go wiceprezydentem Gdańska, a później zatrudniono w Urzędzie Wojewódzkim, którego był współorganizatorem. Sprawował funkcję wicewojewody gdańskiego.
W 1947 wrócił do Warszawy i założył prywatny warsztat radiotechniczny. Kontynuował naukę w Studium Ekonomicznym Polskiego Towarzystwa Ekonomicznego. Działał w samorządzie rzemieślniczym: w 1972 objął funkcję prezesa Zarządu Związku Izb Rzemieślniczych, później był przewodniczącym Rady Centralnego Związku Rzemiosła.
Od maja 1951 działał w Stronnictwie Demokratycznym. Był m.in. wiceprzewodniczącym Stołecznego Komitetu partii (1967–1968) i wiceprzewodniczącym Centralnego Komitetu (1973–1981), a także członkiem prezydium CK (1969–1973, 1981–1986). Od 1961 do 1969 zasiadał w Stołecznej Radzie Narodowej. W 1972 uzyskał mandat posła na Sejm z okręgu Warszawa–Wola. Był członkiem Komisji Drobnej Wytwórczości, Spółdzielczości Pracy i Rzemiosła oraz Komisji Handlu Wewnętrznego. W 1981 został wybrany na honorowego przewodniczącego Krajowej Rady Rzemiosła. Był członkiem zarządu Cechu Elektryków.
Odznaczony Orderem Budowniczych Polski Ludowej (1984), Orderem Sztandaru Pracy II klasy, Krzyżami Kawalerskim i Komandorskim Orderu Odrodzenia Polski, Złotym Medalem im. Jana Kilińskiego, Złotą Honorową Odznaką Rzemiosła i Odznaką „Zasłużonemu Działaczowi Stronnictwa Demokratycznego”.
Żonaty z Zofią Lenczewską. Został pochowany na cmentarzu Bródnowskim (kwatera 59B-VI-10).
W czasie studiów przyjęty do Polskiej Korporacji Akademickiej „Z.A.G. Wisła” w Gdańsku.

</doc>
<doc id="1748359" url="https://pl.wikipedia.org/wiki?curid=1748359" title="Elżbieta Charlotta Orleańska">
Elżbieta Charlotta Orleańska

Elżbieta Charlotta Burbon Orleańska "mademoiselle de Chartres" (ur. 13 września 1676, w Saint-Cloud, zm. 23 grudnia 1744, w Commercy) – księżniczka orleańska, księżna lotaryńska i cieszyńska.
Córka księcia Orleanu Filipa I i jego drugiej żony Elżbiety Charlotty Wittelsbach. Jej dziadkami byli: król Francji Ludwik XIII i arcyksiężniczka austriacka Anna Habsburg oraz elektor Palatynatu Reńskiego Karol Ludwik Wittelsbach i Charlotta Hessen-Kassel. Miała starszego dwóch starszych braci: Aleksandra zmarłego w dzieciństwie oraz Filipa, regenta Francji w latach 1715–1723. Miała również przybrane siostry, z pierwszego małżeństwa ojca z Henriettą Stuart, księżniczką angielską: Marię Ludwikę, królową Hiszpanii oraz Marię Annę, królową Sabaudii i Sardynii.
Matka Elżbiety Charlotty chciała, aby jej córka poślubiła kuzyna – Wilhelma III Orańskiego, króla Anglii i wdowca po Marii II Stuart. Małżeństwo nie doszło do skutku, ponieważ Wilhelm był protestantem, a Elżbieta Charlotta – katoliczką. Innym kandydatem do jej ręki był cesarz Józef I, małżeństwo to pogodziłoby dwa odwiecznie rywalizujące rody Burbonów i Habsburgów. Do ślubu nie doszło, a pogodzenia dwóch rodów dokonano w 1756 żeniąc księcia Ludwika Augusta z arcyksiężniczką Marią Antoniną. Matka Elżbiety Charlotty brała pod uwagę nawet brata ciotecznego córki – owdowiałego Wielkiego Delfina, jego syna księcia Burgundii i legitymizowanego księcia Maine. Ku uldze matki, ostatni z kandydatów w maju 1692 ożenił się z mademoiselle de Charolais, czym wywołał skandal.
W 1696 francuski pisarz Charles Perrault dedykował 19-letniej Elżbiecie Charlotcie swoje "Bajki Babci Gąski" ("Les Contes de ma Mère l'Oie").
Ostatecznie Elżbieta Charlotta 13 października 1698 w Fontainebleau poślubiła księcia Lotaryngii Leopolda I Józefa Lotaryńskiego, syna księcia Karola V i arcyksiężniczki Eleonory Habsburg. Małżeństwo to było rezultatem traktatu z Rijswijk. Na jego mocy księstwo Lotaryngii, które od kilku lat znajdowało się w rękach Francji zostało przekazane Leopoldowi Józefowi. Elżbieta Charlotta była dla swojego męża doskonałą partią, ale dla niej samej – jako wnuczki króla francuskiego – to małżeństwo było mezaliansem. Ród Lotaryński otrzymał 900.000 liwrów posagu.
Para miała 13 dzieci, pięcioro z nich przeżyło okres dziecięcy, a troje z nich zmarło w maju 1711 na ospę, która zaatakowała zamek w Lunéville:
Małżeństwo zaskoczyło wszystkich. Para żyła w miłości i szczęścu. Elżbieta Charlotta wraz z narodzinami kolejnych dzieci ukazywała swój wrodzony instynt opiekuńczy I macierzyński. Jednak po 10 latach małżeństwa, jej mąż znalazł sobie kochankę – Anne-Marguerite de Lignéville, księżniczkę de Beauvau-Craon. Zakłopotana Elżbieta Charlotta za namową matki, nie protestowała i żyła dalej w zamku Lunéville razem z mężem i jego metresą. Leopold Józef zakończył romans i doczekał się z żoną jeszcze pięciorga dzieci – m.in. urodził im się syn, który w przyszłości został ojcem Marii Antoniny.
W czerwcu 1701 w Marly-le-Roi, po kłótni ze swoim królewskim bratem, zmarł ojciec Elżbiety Charlotty. Jej brat został nowym księciem Orleanu. Jej matka została na łasce Ludwika XIV, który zakazał jej opuszczać kraj. Elżbieta Charlotta mogła zobaczyć się z matką, tylko podczas swoich wizyt w Wersalu, ale regularnie komunikowały się listownie. Ich korespondencja została zniszczona w czasie pożaru w Lunéville w 1719.
Jej wuj Ludwik XIV zmarł w 1715, a jej brat – książę Orleanu, został regentem w imieniu 5-letniego Ludwika XV. W 1718, podczas krótkiej wizyty na dworze francuskim w Paryżu, jej siostrzenica – księżna-wdowa de Berry, wyprawiła na jej cześć ogromne przyjęcie w Pałacu Luksemburskim. W październiku 1722 Ludwik XV został koronowany. Elżbieta Charlotta gościła we Francji razem z rodziną. Wtedy jej najmłodsza córka – Anna Charlotta po raz pierwszy i ostatni spotkała swoją babcię, która zmarła w grudniu tego samego roku. Książę Orleanu zmarł w grudniu następnego roku. Siedem lat później, w 1729 zmarł Leopold Józef, a Elżbieta Charlotta została regentką Lotaryngii w imieniu swojego syna Franciszka Stefana. Próbowała Annę Charlottę z królem Ludwikiem XV, a później z nowym księciem Orleanu – owdowiałym Ludwikiem. Nie mogła zapobiec oddaniu Lotaryngii Stanisławowi Leszczyńskiemu. Kiedy jej syn ożenił się z Marią Teresą Habsburg przeniosła się do zamku Haroué niedaleko Commercy. Franciszek Stafan otrzymał tytuł wielkiego księcia Toskanii, a przez małżeństwo z Marią Teresą został cesarzem.
Elżbieta Charlotta została pochowana w krypcie książęcej w kościele Saint-François-des-Cordelier w Nancy.

</doc>
<doc id="1748363" url="https://pl.wikipedia.org/wiki?curid=1748363" title="Minjor Pernik">
Minjor Pernik

Futbolen Kłub Minjor Pernik () - bułgarski klub piłkarski z siedzibą w Pernik.
Historia.
Chronologia nazw: 
Klub został założony w 1919 roku pod nazwą "Krakra Pernik". W 1944 cztery małe kluby z Pernika połączono w jeden klub, który otrzymał nazwę "Rudniczar Pernik".
W latach 1951-1962, 1966-1970, 1972-1977, 1979-1981, 1984-1985, 1987-1989, 1990-1992, 1996-2001 oraz od 2008 występował w I lidze bułgarskiej.
Stadion.
Stadion Minjor w Perniku może pomieścić 20 000 widzów.

</doc>
<doc id="1748366" url="https://pl.wikipedia.org/wiki?curid=1748366" title="Halina Kiliś">
Halina Kiliś

Halina Kiliś (ur. 1 sierpnia, 6 września lub 6 października 1929 w Sienicach Daćbogach, zm. 21 lipca 2022 w Ostrowi Mazowieckiej) – polska pedagog, posłanka na Sejm PRL VI i VII kadencji.
Życiorys.
W 1956 ukończyła studia z dziedziny historii. Pracowała w Kuratorium Oświaty i Wychowania w Opolu. W 1961 wstąpiła do Stronnictwa Demokratycznego, pełniąc obowiązki wiceprzewodniczącej Wojewódzkiego Komitetu w Opolu (od 1972). Zasiadała również we władzach centralnych partii, m.in. w latach 1973–1976 jako członek Centralnego Komitetu. Od 1965 do 1969 reprezentowała SD w Wojewódzkiej Radzie Narodowej w Opolu. W 1972 uzyskała mandat posłanki do Sejmu z okręgu Opole. Pełniła obowiązki wiceprzewodniczącej Komisji Oświaty i Wychowania oraz członkini Komisji Zdrowia i Kultury Fizycznej. W 1976 ponownie znalazła się w parlamencie (z okręgu Kędzierzyn-Koźle) jako zastępczyni przewodniczącego Komisji Oświaty i Wychowania. 
Od 1973 sprawowała funkcję przewodniczącej Wojewódzkiego Komitetu Narodowego Funduszu Ochrony Zdrowia. Działaczka Ligi Kobiet, Towarzystwa Przyjaciół Dzieci oraz Związku Nauczycielstwa Polskiego. Odznaczona m.in. Krzyżem Kawalerskim i Komandorskim Orderu Odrodzenia Polski, Brązowym Krzyżem Zasługi, Medalem 30-lecia Polski Ludowej oraz odznakami „Zasłużony dla Opolszczyzny” i „Zasłużony dla miasta Opola”.

</doc>
<doc id="1748371" url="https://pl.wikipedia.org/wiki?curid=1748371" title="Wacław Kawski">
Wacław Kawski

Wacław Michał Kawski (ur. 25 września 1920 w Gostyniu, zm. 8 lutego 1979) – polski prawnik, radny we Wrześni, poseł na Sejm PRL VII kadencji (1976–1979).
Życiorys.
W 1948 uzyskał tytuł magistra prawa na Wydziale Prawno-Ekonomicznym Uniwersytetu Poznańskiego. Pracował jako dyrektor Inspektoratu Powszechnego Zakładu Ubezpieczeń we Wrześni. 
W 1949 wstąpił do Stronnictwa Demokratycznego, pełnił obowiązki przewodniczącego Powiatowego Komitetu we Wrześni (po reformie z 1975: Miejskiego Komitetu we Wrześni oraz członka prezydium Wojewódzkiego Komitetu w Poznaniu). W 1961 został wybrany na radnego Powiatowej Rady Narodowej we Wrześni, zasiadał w jej prezydium. W latach 70. sprawował również mandat radnego Miejskiej Rady Narodowej we Wrześni. W 1976 wybrany z okręgu Gniezno do Sejmu PRL VII kadencji, w którym należał do Komisji Komunikacji i Łączności. Zmarł w trakcie kadencji.
Odznaczony Srebrnym i Złotym Krzyżem Zasługi oraz Krzyżem Kawalerskim Orderu Odrodzenia Polski.

</doc>
<doc id="1748377" url="https://pl.wikipedia.org/wiki?curid=1748377" title="FK Szumen">
FK Szumen



</doc>
<doc id="1748380" url="https://pl.wikipedia.org/wiki?curid=1748380" title="SMS Kurfürst Friedrich Wilhelm">
SMS Kurfürst Friedrich Wilhelm

SMS Kurfürst Friedrich Wilhelm – niemiecki pancernik należący do typu "Brandenburg", służący w Kaiserliche Marine od 1894 roku. W 1910 roku sprzedany do imperium osmańskiego jako Barbaros Hayreddin, został zatopiony w 1915 roku.
Okręt powstał jako przedstawiciel pierwszego typu niemieckich pełnomorskich przeddrednotów, zdolnych do służby w trudnych warunkach pogodowych. Stępkę pod SMS "Kurfürst Friedrich Wilhelm" położono w 1890 roku w stoczni Kaiserliche Werft w Wilhelmshaven. Uroczystość wodowania odbyła się 30 czerwca 1891 roku, zaś przyjęcie okrętu do służby w Kaiserliche Marine 29 kwietnia 1894. W 1899 roku podobnie jak bliźniacze okręty został przeklasyfikowany z pancernika (niem.: "Panzerschiff") na okręt liniowy ("Linienschiff").
W 1900 roku wszystkie cztery pancerniki typu "Brandenburg" weszły w skład 1. Dywizjonu, wysłanego do Chin w ramach międzynarodowej interwencji mającej na celu stłumienie powstania bokserów. Wtedy, jako jeden z pierwszych okrętów niemieckich, otrzymał urządzenia radiotelegraficzne. Okręty przebywały na wodach azjatyckich do 1901 roku, nie biorąc bezpośredniego udziału w działaniach wojennych.
12 września 1910 roku SMS "Kurfürst Friedrich Wilhelm" został, razem z bliźniaczym SMS "Weißenburg" sprzedany Osmanom (za cenę 9 mln marek za każdy) i wcielony do marynarki tureckiej pod nazwą "Barbaros Hayreddin" (od osmańskiego admirała z XVI wieku – spotykana jest w literaturze zachodniej, głównie angielskojęzycznej, transkrypcja "Heireddin Barbarossa"). Brał udział w bitwach morskich pod Elli i pod Lemnos podczas I wojny bałkańskiej. 8 sierpnia 1915 roku w Dardanelach został trafiony torpedą wystrzeloną przez brytyjski okręt podwodny HMS E11 i zatonął wraz z 253 marynarzami.

</doc>
<doc id="1748382" url="https://pl.wikipedia.org/wiki?curid=1748382" title="Annemie Neyts-Uyttebroeck">
Annemie Neyts-Uyttebroeck

Anne-Marie (Annemie) Cécile J. Neyts-Uyttebroeck (ur. 17 czerwca 1944 w Elsene) – belgijska i flamandzka polityk, filolog i dziennikarka, posłanka do Parlamentu Europejskiego IV, VI, VII i VIII kadencji.
Życiorys.
Studiowała na Wolnym Uniwersytecie w Brukseli, gdzie ukończyła filologię romańską, a także dziennikarstwo. Pracowała m.in. jako nauczycielka języka francuskiego. Od połowy lat 80. pełniła kierownicze funkcje w kolejnych liberalnych ugrupowaniach flamandzkich.
Pomiędzy 1981 a 2004 w różnych okresach sprawowała mandat radnej Brukseli, a także flamandzkiej Rady Regionalnej i federalnej Izby Reprezentantów. Zajmowała stanowiska w rządzie regionalnym Brukseli jako minister ds. finansów (od 1999 do 2000) i w rządzie krajowym jako wiceminister spraw zagranicznych (od 2001 do 2003).
W latach 1994–1999 po raz pierwszy zasiadała w Parlamencie Europejskim, pełniąc funkcję wiceprzewodniczącej grupy liberałów, demokratów i reformatorów. W 2004 powróciła do sprawowania mandatu eurodeputowanej. W wyborach w 2009 z listy Flamandzkich Liberałów i Demokratów skutecznie ubiegała się o reelekcję. Zasiadła w grupie Porozumienia Liberałów i Demokratów na rzecz Europy, Komisji Spraw Zagranicznych oraz Podkomisji Bezpieczeństwa i Obrony. W 2014 została wybrana na kolejną kadencję Europarlamentu, złożyła jednak mandat ze skutkiem na koniec tegoż roku.
W latach 2005–2011 kierowała Partią Europejskich Liberałów, Demokratów i Reformatorów.
Została odznaczona m.in. Orderem Leopolda IV i III klasy oraz Legią Honorową V klasy.

</doc>
<doc id="1748383" url="https://pl.wikipedia.org/wiki?curid=1748383" title="Yoshihiro Sato">
Yoshihiro Sato



</doc>
<doc id="1748384" url="https://pl.wikipedia.org/wiki?curid=1748384" title="Adam Bugajski (1922–1996)">
Adam Bugajski (1922–1996)

Adam Bugajski (ur. 4 czerwca 1922 w Nietulisku Fabrycznym, zm. 11 maja 1996 we Wrocławiu) – polski lekarz i polityk, poseł na Sejm PRL III kadencji.
Życiorys.
Tuż przed wybuchem II wojny światowej uzyskał maturę w gimnazjum ogólnokształcącym w Ostrowcu Świętokrzyskim. Podczas okupacji pracował jako ślusarz w Zakładach Starachowickich. Po odbyciu służby w Wojsku Polskim rozpoczął w 1946 studia na Wydziale Medycyny Uniwersytetu Wrocławskiego. Po uzyskaniu dyplomu lekarza zatrudniony w III Klinice Chirurgicznej Akademii Medycznej we Wrocławiu. Od 1954 sprawował funkcję dyrektora Powiatowego Szpitala Klinicznego nr 5 we Wrocławiu. Specjalizował się, po czym pracował jako adiunkt we wspomnianej III Klinice.
W Stronnictwie Demokratycznym działał od 1948, m.in. jako członek Miejskiego Komitetu i prezydium WK we Wrocławiu. Zasiadał w Dzielnicowej Radzie Narodowej Wrocław–Śródmieście (1955–1958) oraz Radzie Narodowej miasta Wrocławia (1958–1961). W 1961 uzyskał mandat posła na Sejm PRL III kadencji w okręgu Ząbkowice Śląskie. Zasiadał w Komisji Budownictwa i Gospodarki Komunalnej oraz Komisji Zdrowia i Kultury Fizycznej.
Zmarł 11 maja 1996 i został pochowany na Cmentarzu Świętej Rodziny we Wrocławiu.

</doc>
<doc id="1748385" url="https://pl.wikipedia.org/wiki?curid=1748385" title="Robert Ochsenfeld">
Robert Ochsenfeld

Robert Ochsenfeld (ur. 18 maja 1901 w Hilchenbach, zm. 5 grudnia 1993 w Hilchenbach) – fizyk niemiecki. W 1933, wraz z Fritzem Meissnerem odkrył zjawisko znane jako Efekt Meissnera (lub Meissnera-Ochsenfelda).

</doc>
<doc id="1748388" url="https://pl.wikipedia.org/wiki?curid=1748388" title="Druga Crnogorska Liga">
Druga Crnogorska Liga



</doc>
<doc id="1748392" url="https://pl.wikipedia.org/wiki?curid=1748392" title="Signigobius">
Signigobius

Signigobius – rodzaj ryb z rodziny babkowatych.
Klasyfikacja.
Gatunki zaliczane do tego rodzaju :

</doc>
<doc id="1748393" url="https://pl.wikipedia.org/wiki?curid=1748393" title="Glossogobius">
Glossogobius

Glossogobius - rodzaj ryb z rodziny babkowatych.
Klasyfikacja.
Gatunki zaliczane do tego rodzaju :

</doc>
<doc id="1748394" url="https://pl.wikipedia.org/wiki?curid=1748394" title="Kelloggella">
Kelloggella

Kelloggella - rodzaj ryb z rodziny babkowatych.
Klasyfikacja.
Gatunki zaliczane do tego rodzaju :

</doc>
<doc id="1748395" url="https://pl.wikipedia.org/wiki?curid=1748395" title="Speleogobius">
Speleogobius



</doc>
<doc id="1748396" url="https://pl.wikipedia.org/wiki?curid=1748396" title="Buenia">
Buenia

Buenia – rodzaj ryb z rodziny babkowatych (Gobiidae).
Klasyfikacja.
Gatunki zaliczane do tego rodzaju:

</doc>
<doc id="1748397" url="https://pl.wikipedia.org/wiki?curid=1748397" title="Aphia">
Aphia

Aphia − rodzaj ryb z rodziny babkowatych (Gobiidae).
Klasyfikacja.
Gatunek zaliczany do tego rodzaju:

</doc>
<doc id="1748398" url="https://pl.wikipedia.org/wiki?curid=1748398" title="Szkoła Języka i Kultury Polskiej Uniwersytetu Śląskiego">
Szkoła Języka i Kultury Polskiej Uniwersytetu Śląskiego

Szkoła Języka i Kultury Polskiej – jednostka Uniwersytetu Śląskiego w Katowicach. Powstała w 1991 roku jako Letnia Szkoła Języka, Literatury i Kultury Polskiej, a aktualną nazwę nosi od końca 1996 roku.
Opis.
Szkoła prowadzi działalność dydaktyczną i naukową. Zatrudnione w Szkole Języka i Kultury Polskiej Uniwersytetu Śląskiego osoby to adiunkci oraz wykwalifikowani i doświadczeni lektorzy języka polskiego jako obcego. Ze Szkołą współpracują również pracownicy naukowo-dydaktyczni różnych instytutów Uniwersytetu Śląskiego, m.in.: Instytutu Języka Polskiego, Instytutu Nauk o Literaturze Polskiej, Instytutu Nauk o Kulturze, Katedry Dydaktyki Języka i Literatury Polskiej. Są to jednocześnie osoby mające co najmniej kilku- lub kilkunastoletnie doświadczenie w pracy z obcokrajowcami zarówno w kraju, jak i za granicą. Były lektorami i profesorami wizytującymi – odbywały za granicą seminaria i wykłady gościnne, wykładają od lat w letniej szkole języka, literatury i kultury polskiej organizowanej przez Szkołę Języka i Kultury Polskiej UŚ, kształcą nauczycieli języka polskiego podczas warsztatów polonistycznych organizowanych również przez SJiKP oraz biorą udział w pracach przygotowujących państwowe egzaminy certyfikatowe z języka polskiego jako obcego.
Pracownicy Szkoły należą do różnych instytucji zajmujących się nauczaniem kultury polskiej i języka polskiego wśród cudzoziemców – są m.in. członkami Stowarzyszenia „Bristol” Polskich i Zagranicznych Nauczycieli Kultury Polskiej i Języka Polskiego jako Obcego, Państwowej Komisji Poświadczania Znajomości Języka Polskiego jako Obcego, Polskiego Towarzystwa Neofilologicznego, Komisji Kultury Języka PAN. Ponadto kształcą oni nowych nauczycieli języka polskiego – organizowane przez Szkołę Podyplomowe Studia Kwalifikacyjne Nauczania Kultury Polskiej i Języka Polskiego jako Obcego są obecnie prowadzone równocześnie w trzech ośrodkach naukowych – na Uniwersytecie Śląskim, na Uniwersytecie we Lwowie oraz na Uniwersytecie w Berlinie.
Prowadzący wykorzystują w czasie zajęć nowoczesne metody i techniki nauczania, programy multimedialne oraz stosują najnowsze i najbardziej efektywne rozwiązania metodyczne, m.in. wynikające z rozwiązań systemu certyfikatowego. Szkoła przeprowadza testy i egzaminy poświadczające znajomość języka polskiego na danym poziomie językowego zaawansowania, a także przygotowuje do egzaminów certyfikatowych z języka polskiego jako obcego.
Szkoła gościła już kilka tysięcy studentów ze wszystkich stron świata.
Prowadzi również działalność badawczą dotyczącą recepcji literatury polskiej zagranicą, nauczania języka polskiego jako obcego (drugiego) i wymowy polskiej.
Struktura.
Rada Naukowa Szkoły:
prof. dr hab. Małgorzata Kita, prof. dr hab. Marian Kisiel, prof. dr hab. Tadeusz Miczka, prof. UŚ dr hab. Marek Pytasz, prof. UŚ dr hab. Jolanta Tambor, prof. UŚ dr hab. Jacek Warchala, prof. dr hab. Romuald Cudak.
Dyrekcja Szkoły:
prof. UŚ dr hab. Jolanta Tambor – dyrektor, dr Aleksandra Achtelik – wicedyrektor.
Etatowi pracownicy Szkoły:
dr Agnieszka Madeja, dr Barbara Morcinek, dr Wioletta Hajduk-Gawron, mgr Małgorzata Smereczniak, mgr Maria Czempka-Wewióra oraz mgr Magdalena Knapik – sekretariat Szkoły.
Współpraca.
Szkoła współpracuje z zagranicznymi ośrodkami polonistycznymi i slawistycznymi, podpisuje umowy i prowadzi działalność wykładową:
Publikacje.
Szkoła prowadzi działalność wydawniczą publikując m.in. podręczniki do nauki języka polskiego, słowniki, antologie.
Od 1991 roku wydaje własne czasopismo – półrocznik „Postscriptum Polonistyczne”. Periodyk, poświęcony zagadnieniom nauczania kultury polskiej i języka polskiego jako obcego, stanowi forum spotkań polskich i zagranicznych polonistów. Pismo ukazywało się do 2006 roku.

</doc>
<doc id="1748399" url="https://pl.wikipedia.org/wiki?curid=1748399" title="Chromogobius">
Chromogobius

Chromogobius - rodzaj ryb z rodziny babkowatych.
Klasyfikacja.
Gatunki zaliczane do tego rodzaju :

</doc>
<doc id="1748400" url="https://pl.wikipedia.org/wiki?curid=1748400" title="Didogobius">
Didogobius

Didogobius - rodzaj ryb z rodziny babkowatych.
Klasyfikacja.
Gatunki zaliczane do tego rodzaju :

</doc>
<doc id="1748401" url="https://pl.wikipedia.org/wiki?curid=1748401" title="Elacatinus">
Elacatinus

Elacatinus – rodzaj ryb z rodziny babkowatych.
Klasyfikacja.
Gatunki zaliczane do tego rodzaju :

</doc>
<doc id="1748402" url="https://pl.wikipedia.org/wiki?curid=1748402" title="Rhinogobiops">
Rhinogobiops



</doc>
<doc id="1748403" url="https://pl.wikipedia.org/wiki?curid=1748403" title="Valenciennea">
Valenciennea

Valenciennea - rodzaj ryb z rodziny babkowatych.
Klasyfikacja.
Gatunki zaliczane do tego rodzaju :

</doc>
<doc id="1748405" url="https://pl.wikipedia.org/wiki?curid=1748405" title="Gobionellus">
Gobionellus

Gobionellus – rodzaj ryb z rodziny babkowatych.
Klasyfikacja.
Gatunki zaliczane do tego rodzaju :

</doc>
<doc id="1748406" url="https://pl.wikipedia.org/wiki?curid=1748406" title="Proterorhinus">
Proterorhinus

Proterorhinus – rodzaj ryb z rodziny babkowatych.
Klasyfikacja.
Gatunki zaliczane do tego rodzaju :

</doc>
<doc id="1748407" url="https://pl.wikipedia.org/wiki?curid=1748407" title="Ctenogobiops">
Ctenogobiops

Ctenogobiops - rodzaj ryb z rodziny babkowatych.
Klasyfikacja.
Gatunki zaliczane do tego rodzaju :

</doc>
<doc id="1748408" url="https://pl.wikipedia.org/wiki?curid=1748408" title="Thorogobius">
Thorogobius

Thorogobius – rodzaj ryb z rodziny babkowatych.
Klasyfikacja.
Gatunki zaliczane do tego rodzaju :

</doc>
<doc id="1748409" url="https://pl.wikipedia.org/wiki?curid=1748409" title="Okna skroniowe">
Okna skroniowe



</doc>
<doc id="1748410" url="https://pl.wikipedia.org/wiki?curid=1748410" title="Otwory skroniowe">
Otwory skroniowe



</doc>
<doc id="1748411" url="https://pl.wikipedia.org/wiki?curid=1748411" title="Odondebuenia">
Odondebuenia



</doc>
<doc id="1748412" url="https://pl.wikipedia.org/wiki?curid=1748412" title="Pleurosicya">
Pleurosicya

Pleurosicya - rodzaj ryb z rodziny babkowatych.
Klasyfikacja.
Gatunki zaliczane do tego rodzaju :

</doc>
