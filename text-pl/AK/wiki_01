<doc id="1748413" url="https://pl.wikipedia.org/wiki?curid=1748413" title="Sobór św. Izaaka">
Sobór św. Izaaka

Sobór świętego Izaaka Dalmatyńskiego (ros. "Исаакиевский собор") – największa prawosławna świątynia w Petersburgu oraz druga co do wielkości w Rosji (zaraz po Soborze Chrystusa Zbawiciela w Moskwie), wybudowana z polecenia cara Aleksandra I; mierzy 97,6 m szerokości, 111,2 m długości oraz 101,5 m wysokości; zwieńczona jest złoconymi kopułami (pokrytymi 100 kg czystego złota), z których największa posiada promień ok. 11 m. Może pomieścić 14 tys. wiernych&lt;ref name="www.cathedral.ru/isaac/arch"&gt;&lt;/ref&gt;.
Historia.
Sobór był budowany 40 lat (1818–1858). Budowla była wznoszona na podmokłym, niełatwym do tego typu inwestycji terenie, co wymagało postawienia konstrukcji na wbitych głęboko w ziemię, drewnianych palach. Koszt budowy oszacowano wówczas na ponad 20 mln rubli&lt;ref name="www.petersburg.ovh.org/turystyka.html#sobor_izaaka"&gt;Cerkwie Sankt Petersburga, Sankt-Petersburg.atwebpages.com&lt;/ref&gt;. 
Od samego początku inwestycja napotykała szereg trudności. Największą przeszkodą było to, że świątyni nie stawiano od zera – z polecenia Aleksandra I musiano zachować już istniejące trzy poświęcone ołtarze oraz ściany starszej, lecz nieudanej świątyni autorstwa Antonio Rinaldiego. Specjalnia komisja zaaprobowana przez cara wybrała na głównego architekta Francuza Auguste de Montferranda (1786–1858), który wcześniej pobierał nauki w pracowni nadwornego architekta cesarza Napoleona Bonaparte, Ch. Perciera. Z czasem okazało się, że wznoszona budowla nie spełnia oczekiwań. Car nakazał wówczas, powołanej w tym celu specjalnej komisji, korektę projektu przy jednoczesnym poszanowaniu, jeśli to możliwe, istniejących ścian i fundamentów. Ponadto zobowiązał komisję do zachowania głównych cech konstrukcyjnych zaplanowanych przez Montferranda. Poprawianiem projektu zajęli się – oprócz samego Montferranda (który został dopuszczony do prac) – Awram Mielnikow, Wasilij Stasow, A. Michajłow Starszy i inni. Ich nadrzędnym celem stało się zachowanie imponującej pod względem rozmiarów kopuły. W tym celu wzmocniono fundamenty i dodano cztery nowe słupy, na których miała się ona oprzeć. Efektem prac zespołu były nowinki architektoniczne: podwójne sklepienie soboru (konstrukcyjne i dekoracyjne) oraz składająca się z trzech części kopuła (jej wewnętrzna czasza ma kształt sfery, środkowa – stożka, a zewnętrzna – paraboloidy). Dzięki zastosowaniu wielu nowatorskich rozwiązań sobór Świętego Izaaka jest trzecią pod względem wielkości świątynią kopułową Europy – wyprzedzają go jedynie bazylika św. Piotra na Watykanie oraz katedra św. Pawła w Londynie. Według danych dostępnych w muzeum w soborze od tej świątyni większa jest również katedra Santa Maria del Fiore we Florencji.
Po rewolucji październikowej budynek został porzucony, a następnie przekształcony w muzeum ateizmu. Usunięto charakterystyczną rzeźbę gołębicy, która została zastąpiona przez wahadło Foucaulta o długości 98 m. W czasie istnienia należało do największych na świecie (zostało zlikwidowane w latach 90. XX w.). Podczas II wojny światowej kopuła została pokryta szarą farbą, aby uniknąć przyciągania uwagi przez samoloty nieprzyjaciela. 
Po upadku komunizmu, muzeum zostało zlikwidowane i zezwolono wiernym na udział w praktykach religijnych, jednakże tylko w lewej kaplicy. Nie praktykuje się nabożeństw w nawie głównej. Wyjątki stanowią specjalne okazje oraz święta, takie jak Boże Narodzenie.
Sobór św. Izaaka stanowi aktualnie jedną z największych atrakcji turystycznych Petersburga. Poza swoją imponującą wielkością i bogatym wystrojem architektonicznym, dysponuje jednocześnie jednym z najlepszych punktów widokowych w mieście – na szczycie znajduje się taras widokowy. We wnętrzu świątyni znajduje się muzeum.
W 2015 eparchia petersburska zwróciła się do władz miejskich o przekazanie jej budynku soboru.

</doc>
<doc id="1748415" url="https://pl.wikipedia.org/wiki?curid=1748415" title="Priolepis">
Priolepis

Priolepis – rodzaj ryb z rodziny babkowatych.
Klasyfikacja.
Gatunki zaliczane do tego rodzaju :

</doc>
<doc id="1748417" url="https://pl.wikipedia.org/wiki?curid=1748417" title="Dennis de Jong">
Dennis de Jong

Cornelis Dingenis (Dennis) de Jong (ur. 22 maja 1955 w Delfcie) – holenderski polityk i dyplomata, poseł do Parlamentu Europejskiego VII i VIII kadencji.
Życiorys.
Studiował prawo i ekonomię polityczną na Erasmus Universiteit Rotterdam, gdzie w latach 1976–1977 uzyskał licencjat. W 1979 obronił pracę magisterską z dziedziny stosunków międzynarodowych w The New School of Social Research. W 2000 uzyskał doktorat z międzynarodowych praw człowieka.
W 1979 rozpoczął pracę w Ministerstwie Spraw Zagranicznych, gdzie pracował m.in. jako dyplomata w dyrekcji NATO. W latach 1983–1987 zatrudniony w Ministerstwie Pracy i Spraw Społecznych, zajmował się stosunkami międzynarodowymi i integracją europejską. Od 1987 do 1993 był urzędnikiem w Ministerstwie Sprawiedliwości.
W połowie lat 90. pracował w Komisji Europejskiej, gdzie zajmował się m.in. kwestią imigrantów i azylantów, później zatrudniony w stałej misji Królestwa Niderlandów przy Unii Europejskiej. Po powrocie do kraju w 1998 pracował dla resortów Spraw Zagranicznych i Sprawiedliwości.
Od 2007 jest członkiem Partii Socjalistycznej, gdzie zajmował się m.in. koordynacją tematyki globalizacji. W wyborach do Parlamentu Europejskiego w 2009 otwierał listę SP, uzyskując jeden z dwóch mandatów przypadających ugrupowaniu. W 2014 z powodzeniem ubiegał się o reelekcję.

</doc>
<doc id="1748419" url="https://pl.wikipedia.org/wiki?curid=1748419" title="Stiphodon">
Stiphodon

Stiphodon – rodzaj ryb z rodziny babkowatych.
Klasyfikacja.
Gatunki zaliczane do tego rodzaju :

</doc>
<doc id="1748421" url="https://pl.wikipedia.org/wiki?curid=1748421" title="Toyota Carina">
Toyota Carina

Toyota Carina – samochód osobowy marki Toyota, którego nazwa wywodzi się od gwiazdozbioru Carina (Kil). Model z początku zwykle sprzedawany jako czterodrzwiowa wersja Celica. Z biegiem czasu stał się bliźniaczym modelem Toyoty Corony, z bardziej sportowym nadwoziem i wnętrzem. Skierowany bardziej do młodszych odbiorców i uzupełniający niszę pomiędzy Corollą a Coroną. Następcą Cariny była Toyota Allion na rynku japońskim w 2001 roku, na rynku europejskim była to Toyota Avensis w 1997 roku. W ofercie były różne samochody, w tym w większości siostrzane modele Corony.
Model produkowany był w latach 1970-2001 (w Europie do 1997 roku). 
Na rynku europejskim jednak generacje tego modelu były rozróżniane jako I (seria A1, A4, A6), II (seria T15, T17), E (seria T19).
Toyota Carina (1970-1984), seria A1, A4, A6.
Pierwsza generacja Toyoty Cariny produkowana była od roku 1970. Występowała w różnych wersjach nadwoziowych, od 3-drzwiowego hatchbacka po 4-drzwiowego sedana i 5-drzwiowe kombi. Generacja ta była eksportowana do Europy oraz USA.
Generacja z podziałem na serie.
Toyota Carina seria A1 zadebiutowała w 1970 roku, w Europie rok później, czyli w 1971 roku. Auto w wyposażeniu standardowym otrzymało siedzenia z zagłówkami, radio, układ hamulcowy, w którego skład wchodziło serwo, światła cofania. Wyposażenie takie w samochodach konkurencji w tamtych latach nie było dostępne w wyposażeniu standardowym, lecz tylko jako opcja. Model ten został również zaoferowany w USA, jednak pojemności z jakimi był oferowany rozczarowały rynek amerykański i po niespełna dwóch latach wycofano Carinę z tamtego rynku. Model wyposażony był w silnik OHV o pojemności 1588 cm³ z czterobiegową skrzynią biegów.
Nieznaczna modernizacja została przeprowadzona w 1972 roku, zmieniono tylne lampy, korek wlewu paliwa, przedni grill. Kolejny raz modernizacji poddano model serii A1 w 1974 roku, kiedy to ulepszono układ chłodzenia oraz układ hamulcowy. W 1976 roku następna modernizacja przyniosła zmiany w przedniej części nadwozia auta jak i tylnej części, zmienił się również nieznacznie rozstaw osi.
Toyota Carina seria A4 w Europie pojawiła się pod koniec 1977 roku. Pojazd był wyposażony w ten sam silnik co seria A1, czyli benzynową jednostkę napędową o pojemności 1588 cm³. Pojawił się również model kombi. W 1980 roku pojazd został poddany modernizacji dzięki czemu otrzymał nowy wyraz "twarzy" oraz zmienioną tylną część nadwozia. Zmiany objęły również wnętrze pojazdu. Rok później zaczęto auta wyposażać w 5-biegowe manualne skrzynie biegów w standardzie i automatyczne skrzynie biegów jako opcja.
Toyota Carina seria A6 pojawiła się w 1981 roku. Samochód nadal posiadał napęd na koła tylne jak dwie poprzednie serie, chociaż konkurencja już stosowała napęd na koła przednie. Była to ostatnia seria z napędem na koła tylne. Po raz pierwszy w modelu Carina zaoferowano silnik Diesla o pojemności 1839 cm³ i mocy 64 KM. W październiku 1982 roku zaoferowano silnik Turbo DOHC o pojemności 1800 cm³ i mocy 160 KM. Rok 1983 to rok kolejnej modernizacji modelu, pojazd otrzymał nowy wlot powietrza do chłodnicy, nowe tylne lampy, elektrycznie sterowane lusterka oraz nowy 16-zaworowy silnik DOHC 4 A-GEU o pojemności 1600 cm³. Model ten był produkowany w wersji coupé oraz kombi do roku 1988.
Toyota Carina II (1984-1988), seria T150.
Kolejną generacje Toyoty Cariny rozpoczęto produkować w 1984 roku i nazwano ją Toyota Carina II dla rynku europejskiego. Produkcja trwała do 1988 roku. Był to odpowiednik ósmej generacji Toyoty Corony. Auto produkowane było w trzech wersjach nadwoziowych: 4-drzwiowy sedan, 5-drzwiowy liftback. Model ten był oferowany z szeroką gamą różnych jednostek napędowych, poczynając od silników benzynowych o pojemności 1600 cm³, kończąc na silnikach wysokoprężnych o pojemności 2000 cm³.
Generacja z podziałem na serie.
Toyota Carina seria T15 została przedstawiona w 1984 roku. Dla rynku europejskiego nazwaną ją Carina II. Były to już czterodrzwiowe sedany, siostrzane modele Toyoty Corony. Oraz na bazie sedana wersje liftback i kombi. Z tego względu w Europie została nazwana drugą generacją Toyoty Cariny. Model ten już charakteryzował się silnikiem umieszczonym w przedniej części nadwozia oraz przednim napędem. Była to pierwsza generacja Cariny w której silnik napędzał koła przednie. Poprzedni model serii A6, coupe i kombi sprzedawały się jeszcze bardzo dobrze pomimo już nowej serii T15 będącej w sprzedaży, Toyota zaczęła powoli etapami wprowadzać kombi na bazie modelu T15 oraz 5-drzwiowego liftbacka również na bazie nowego modelu. Obie serie A6 i T15 w wersji kombi oraz 5-drzwiowej były produkowane razem do 1988 roku. Oprócz silników 1800 cm³ oraz diesla 2000 cm³, pojawiła się nowa jednostka napędowa 1600 cm³ EFI- 4 A-ELU. W 1985 roku oferowane były również sportowe modele 1600 GT, 1600 GT-R, 2000 GT-R. Model ten w maju 1986 roku został poddany drobnym modyfikacjom. Między innymi zmianą uległ przód auta i tylne lampy. W 1988 roku pojawiła się kolejna seria T17 która zastąpiła serie T15.
Toyota Carina II (1988-1992), seria T170 (T17).
Toyota Carina seria T17 pojawiła się w 1988 roku..Produkcja trwała do 1992 roku i została zastąpiona nowoczesnym modelem Carina E.
Opis modelu.
W 1988 roku przeprowadzono facelifting(seria T17) dzięki czemu auto odmłodniało i nabrało bardziej zaokrąglonej sylwetki. Model ten bardzo wyraźnie zapisał się w historii jako jeden z najbardziej niezawodnych pojazdów. Przodowało w rankingach niezawodności na pierwszych pozycjach. Wiele lat Raport TÜV przyznawał czołowe miejsce Carinie II wśród aut klasy średniej.
Model ten miał bardziej zaokrągloną sylwetkę. Pojawiły się również silniki benzynowe 16-zaworowe. Ciekawym rozwiązaniem było wprowadzenie w tym modelu silników na ubogą mieszankę LearnBurn. Dzięki zmianom nadwozia auto otrzymało nowoczesną sylwetkę. Jednak stylistyka karoserii była typowo japońska i na tle europejskiej konkurencji wyglądała "inaczej". Nadwozie było przemyślane pod względem funkcjonalności dzięki czemu było praktyczne, a pasażerowie w kabinie nie mogli narzekać na brak wygody. Przestrzeń bagażowa w wersji sedan miała pojemność 535 litrów, natomiast w wersji liftback było to 450 litrów, a w kombi 764 litrów. W samochodzie tym zawieszenie skonstruowano w ten sposób, iż dużo lepiej zachowywało się na nierównej drodze niż w ostrych zakrętach. Modelem, który zastąpił tę serię była seria T19, w Europie bardziej znana pod nazwą Carina E.
Toyota Carina E (1992-1998), seria T19.
Następcę Toyoty Cariny II nie oznaczono już cyfrą III, a literą E co miało podkreślać europejskie pochodzenie modelu. Produkcja rozpoczęła się w 1992 roku i trwała do roku 1997, (w Europie) kiedy to zastąpiono ją nowym modelem Avensis. "Trzecia europejska generacja" potwierdziła to i utrzymała statut jednego z najbardziej niezawodnych samochodów świata do końca swojej produkcji. Nadal w Raporcie TÜV trzyma miejsce w ścisłej czołówce. Gdy w 1992 roku rozpoczęto produkcję Cariny E w Japonii, trwały już przygotowania do rozpoczęcia produkcji tego modelu w brytyjskich zakładach Toyoty mieszczących się w Burnaston oraz Deeside. Auta opuściły tę fabrykę pod koniec 1993 roku.
Wersje nadwoziowe które były oferowane to 4-drzwiowy sedan, 5-drzwiowy liftback oraz produkowane od 1993 roku do zakończenia produkcji w 1998 roku 5-drzwiowe kombi. W 1996 roku dokonano faceliftingu, auto otrzymało między innymi nowy wlot chłodnicy, zmienione tylne lampy (tylko w wersji sedan i liftback), nową tapicerkę drzwiową oraz zmiany w silnikach. Tak przetrwało do 1997 roku kiedy została zakończona produkcja w europejskich zakładach. Pojazd ten jednak nadal był produkowany pod innymi nazwami poza Europą. Nadwozia od początku produkcji w 1992 roku w całości były ocynkowane.
Zaletą auta jest przestrzeń w kabinie wygospodarowana dla pasażerów. Trzem osobom na tylnych siedzeniach powinno się podróżować wygodnie. Na komforcie pasażerów nie ucierpiał nawet bagażnik. Carina oferowała jedną z największych przestrzeni bagażowych w swojej klasie. Wersja sedan miała bagażnik o pojemności 545 litrów, liftback 470 litrów, a kombi 485 litrów.
Dzięki aerodynamicznym kształtom nadwozia auto miało niski współczynnik oporu powietrza Cx=0,30. Po latach w porównaniu do konkurencji aerodynamiczne linie nadwozia robią korzystne wrażenie, a spokojna linia nadwozia sprawia, iż Carina E starzeje się bardzo wolno.
Tak samo jak i poprzednia generacja i ta oferowała szeroki wybór jednostek napędowych. Dostępne jednostki benzynowe to: 1600 cm³ 16V (4A-FE) o mocy 115 KM, 1600 cm³ 16V (4A-FE) o mocy 107 KM na ubogą mieszankę LeanBurn, 1800 cm³ 16V (7A-FE) o mocy 107 KM na ubogą mieszankę LeanBurn, 2000 cm³ 16V (3S-FE) o mocy 133 KM oraz dwie wysokoprężne 2000 cm³ D o mocy 74 KM oraz po zmianach w 1996 roku 2000cm³ TD o mocy 84 KM. W 1996 roku wprowadzono kilka zmian w jednostkach napędowych benzynowych jak i wysokoprężnych. W silniku 1600 cm³ 16V (4A-FE) zmniejszono pod naciskiem ekologicznym moc do 99 KM. Występowały również jednostki napędowe benzynowe 2000 cm³ oznaczone jako GTi (3S-GE) o mocy 156 KM produkowane do 1996 roku oraz później zwiększonej mocy do 175 KM. Najciekawszą ofertą są silniki na ubogą mieszankę nazwane "LeanBurn" która dzięki większemu stosunkowi powietrza do paliwa (20:1) w wersji z silnikiem 1600 cm³, spalanie może spaść nawet poniżej 5,0 l/100km w trasie. Pamiętajmy, że normalny stosunek powietrza wynosi 14:1. Wszystkie oferowane silniki charakteryzują się przyzwoitymi osiągami i długą żywotnością. W wersjach produkowanych poza Europą występowały również inne jednostki napędowe które nigdy nie były oferowane w Carinie E. Silniki z rodziny "-FE" są silnikami bezkolizyjnymi.
Toyota Carina E była odpowiednikiem dziewiątej generacji Toyoty Corony. Była to również siódma generacja modelu Carina produkowanego od 1970 roku, a trzecia generacja modelu dla rynku europejskiego.
Inne.
W Japonii, europejski odpowiednik następcy Avensisa nazywał się nadal Corona i był dziesiątą generacją tego modelu. W roku 2003 zastąpiono w Japonii nazwę Corona nazwą Avensis.
W grudniu 2001 roku zakończono na modelu Carina Premio po 31 latach produkcje modelu Carina zastępując ją nowym modelem Toyoty Allion.
Toyota Caldina I (1992-1997).
Model Carina E kombi występował w Japonii pod nazwą Toyota Caldina, wersje kombi w większości występowały zubożone o wiele detali. Nie występowało malowanie plastykowych elementów zewnętrznych nadwozia, brak listew drzwiowych, brak lamp przeciwmgłowych w tylnej klapie, brak elektrycznych dodatków wyposażenia wnętrza kabiny, brak obrotomierza oraz brak nawet możliwości otwarcia chociażby klapki wlewu paliwa z kabiny. Otwierana była za pomocą kluczyka w klapce. Była to w głównej mierze wersja towarowa, ale występowały też z lepszym wyposażeniem wersje osobowe z napędem 4WD.
Caldina nigdy nie była oficjalnie wyeksportowana przez Toyotę poza Japonię, jednak występujący napęd 4WD w nich i wielkość nadwozia zrobiły z tego modelu bardzo popularne auto w Azji jak i Ameryce Południowej. Toyoty Caldiny można spotkać na drogach Boliwii jak i we Wschodniej Rosji. Na potrzeby nieoficjalnego importu zostały te auta poprzerabiane na wersje LHD (z kierownicą po lewej stronie).
Występowały z silnikami:
Toyota Corona T19.
Model Toyota Corona występował z różnymi dodatkami, które nie występowały nawet za dopłatą w europejskiej Carinie E. Dostępna była klimatyzacja automatyczna, fabryczna nawigacja, składane automatycznie lusterka zewnętrzne, skórzana tapicerka siedzeń, podgrzewanie wszystkich miejsc siedzących w kabinie, czy jak podświetlenie drzwi po otwarciu. Odpowiednik Cariny E był najdłużej produkowany, od 1992 do 1998 roku. Model ten występował z napędem FWD lub 4WD.
Występowały z silnikami o pojemnościach:

</doc>
<doc id="1748423" url="https://pl.wikipedia.org/wiki?curid=1748423" title="Kartika Liotard">
Kartika Liotard

Kartika Tamara Liotard (ur. 26 czerwca 1971 w Voorburgu, zm. 1 sierpnia 2020) – holenderska polityk, posłanka do Parlamentu Europejskiego VI i VII kadencji.
Życiorys.
Studiowała prawo na Maastricht University, po czym pracowała w zawodzie, m.in. jako doradczyni w Ministerstwie Rolnictwa. Od lat 90. działa w Partii Socjalistycznej. W 2004 została wybrana na posłankę do Parlamentu Europejskiego. W 2009 uzyskała reelekcję. Zasiadła m.in. w Komisji Ochrony Środowiska Naturalnego, Zdrowia Publicznego i Bezpieczeństwa Żywności oraz frakcji eurokomunistów. W 2010 wystąpiła z Partii Socjalistycznej. W PE zasiadała do 2014, później zatrudniona jako urzędniczka w regionalnym biurze resortu gospodarki.

</doc>
<doc id="1748424" url="https://pl.wikipedia.org/wiki?curid=1748424" title="Charles W. Gilmore">
Charles W. Gilmore



</doc>
<doc id="1748427" url="https://pl.wikipedia.org/wiki?curid=1748427" title="Marietje Schaake">
Marietje Schaake

Maria Renske (Marietje) Schaake (wym. ; ur. 28 października 1978 w Lejdzie) – holenderska polityk, posłanka do Parlamentu Europejskiego VII i VIII kadencji.
Życiorys.
Studiowała sztuki wyzwolone na Wittenberg University w Ohio oraz socjologię i amerykanistykę na Uniwersytecie w Amsterdamie. Po ukończeniu studiów pracowała jako konsultantka.
W wyborach w 2009 została wybrana na posłankę do Parlamentu Europejskiego z listy Demokratów 66. W PE przystąpiła do grupy Porozumienia Liberałów i Demokratów na rzecz Europy oraz Komisji Kultury i Edukacji. W 2014 uzyskała reelekcję na kolejną kadencję, zasiadając w tym gremium do 2019. W tym samym roku powołana na dyrektora do spraw międzynarodowych w Cyber Policy Center na Uniwersytecie Stanforda.

</doc>
<doc id="1748428" url="https://pl.wikipedia.org/wiki?curid=1748428" title="Judo na Island Games 2009">
Judo na Island Games 2009

Turniej judo na Island Games 2009 trwał od 28 do 29 czerwca 2009 roku. Tylko drużynowa konkurencja męska odbyła się 1 lipca. Wszystkie spotkania odbyły się w Mariehamn na sali Idrottsgården, mierzącej 18x32 metry.
Medale.
Medale dla poszczególnych krajów
Konkurencje męskie.
W turnieju judo odbyło się osiem konkurencji męskich, z których jedna była drużynowa, a pozostałe indywidualne.
Waga 60 kg.
W konkurencji wagowej 60 kg wzięło udział trzynastu zawodników z ośmiu reprezentacji. Były to reprezentacje: Gibraltaru, Jersey, Minorki, Rodos, Saremy, Wysp Alandzkich, Wysp Owczych oraz Wyspy Man. Cała konkurencja odbyła się 28 czerwca.
Finały.
Przebieg męskiego turnieju judo 60 kg wyglądał następująco:
Waga 66 kg.
W konkurencji wagowej 66 kg wzięło udział dwunastu zawodników z dziewięciu reprezentacji. Były to reprezentacje: Gibraltaru, Guernsey, Jersey, Minorki, Rodos, Saremy, Wysp Alandzkich, Wysp Owczych oraz Wyspy Man. Cała konkurencja odbyła się 29 czerwca.
Finały.
Przebieg męskiego turnieju judo 66 kg wyglądał następująco:
Waga 73 kg.
W konkurencji wagowej 73 kg wzięło udział czternastu zawodników z dziewięciu reprezentacji. Były to reprezentacje: Gibraltaru, Guernsey, Jersey, Minorki, Rodos, Saremy, Wysp Alandzkich, Wysp Owczych oraz Wyspy Man. Cała konkurencja odbyła się 28 czerwca.
Finały.
Przebieg męskiego turnieju judo 73 kg wyglądał następująco:
Waga 81 kg.
W konkurencji wagowej 81 kg wzięło udział trzynastu zawodników z dziewięciu reprezentacji. Były to reprezentacje: Gibraltaru, Guernsey, Jersey, Minorki, Rodos, Saremy, Wysp Alandzkich, Wysp Owczych oraz Wyspy Man. Cała konkurencja odbyła się 29 czerwca.
Finały.
Przebieg męskiego turnieju judo 81 kg wyglądał następująco:
Waga 90 kg.
W konkurencji wagowej 90 kg wzięło udział trzynastu zawodników z ośmiu reprezentacji. Były to reprezentacje: Gibraltaru, Guernsey, Minorki, Rodos, Saremy, Wysp Alandzkich, Wysp Owczych oraz Wyspy Man. Cała konkurencja odbyła się 28 czerwca.
Finały.
Przebieg męskiego turnieju judo 90 kg wyglądał następująco:
Waga pon. 100 kg.
W konkurencji wagowej poniżej 100 kg wzięło udział sześciu zawodników z pięciu reprezentacji. Były to reprezentacje: Minorki, Rodos, Wysp Alandzkich, Wysp Owczych oraz Wyspy Man. Cała konkurencja odbyła się 29 czerwca.
Przebieg.
Przebieg męskiego turnieju judo poniżej 100 kg wyglądał następująco:
Waga pow. 100 kg.
W konkurencji wagowej powyżej 100 kg wzięło udział ośmiu zawodników z sześciu reprezentacji. Były to reprezentacje: Gibraltaru, Jersey, Rodos, Saremy, Wysp Owczych oraz Wyspy Man. Cała konkurencja odbyła się 28 czerwca.
Przebieg.
Przebieg męskiego turnieju judo powyżej 100 kg wyglądał następująco:
Konkurencja drużynowa.
W konkurencji drużynowej wzięło udział dziewięć następujących reprezentacji: Gibraltaru, Guernsey, Jersey, Minorki, Rodos, Saremy, Wysp Alandzkich, Wysp Owczych oraz Wyspy Man. Cała konkurencja odbyła się 1 lipca.
Finały.
Przebieg męskiego turnieju drużynowego judo wyglądał następująco:
Konkurencje żeńskie.
Waga pon. 57 kg.
W konkurencji wagowej poniżej 57 kg wzięło udział sześć zawodniczek z czterech reprezentacji. Były to reprezentacje: Guernsey, Rodos, Wysp Alandzkich oraz Wyspy Man. Cała konkurencja odbyła się 28 czerwca.
Przebieg.
Przebieg żeńskiego turnieju judo poniżej 57 kg wyglądał następująco:
Waga pon. 63 kg.
W konkurencji wagowej poniżej 63 kg wzięło udział sześć zawodniczek z czterech reprezentacji. Były to reprezentacje: Rodos, Saremy, Wysp Alandzkich oraz Wyspy Man. Cała konkurencja odbyła się 29 czerwca.
Przebieg.
Przebieg żeńskiego turnieju judo poniżej 63 kg wyglądał następująco:

</doc>
<doc id="1748429" url="https://pl.wikipedia.org/wiki?curid=1748429" title="Krystian Waksmundzki">
Krystian Waksmundzki

Krystian Andrzej Bolesław Waksmundzki (ur. 19 sierpnia 1940 w Krakowie) – Komendant Naczelny Związku Legionistów Polskich, Komendant Główny Federacji Polskich Związków Obrońców Ojczyzny, specjalista w dziedzinie sozologii, historyk.
Życiorys.
W latach 1958–1963 studiował na Uniwersytecie Jagiellońskim na wydziale geografii. Od 1979 członek Związku Legionistów Polskich, od tegoż roku, członek Komendy Naczelnej Związku. W 1983 mianowany I. Zastępcą Komendanta Naczelnego. W 1993 wybrany na stanowisko Komendanta Naczelnego ZLP.
W grudniu 2008 wybrany został na stanowisko Komendanta Głównego Federacji Polskich Związków Obrońców Ojczyzny. Przewodniczący Naczelnego Obywatelskiego Komitetu Uczczenia Pamięci Marszałka Edwarda Śmigłego-Rydza. Organizator – obok Zofii Korczyńskiej – krakowskiego Muzeum Czynu Niepodległościowego, aktualnie pełni funkcje Przewodniczącego Rady Muzeum.
Obok dra Romana Łazarskiego i Legionistów, Krystian Waksmundzki był głównym inicjatorem uratowania krakowskiego Kopca Józefa Piłsudskiego na Sowińcu. Był współzałożycielem Komitetu Opieki nad Kopcem Józefa Piłsudskiego i jego pierwszym Prezesem (w latach 1980–1998).
Ponadto z jego inicjatywy Kopiec Józefa Piłsudskiego oraz Dom im. Józefa Piłsudskiego na krakowskich Oleandrach zostały wpisane do rejestru zabytków. Również z inicjatywy Krystiana Waksmundzkiego przywrócone zostały niektóre historyczne nazwy ulic Krakowa oraz tablice pamiątkowe.
Dnia 27 listopada 2017 ówczesny minister obrony narodowej Antoni Macierewicz nadał Waksmundzkiemu stopień majora Wojska Polskiego w uznaniu zasług za wykonywanie zadań na rzecz obronności państwa.
Sprawa buławy Edwarda Śmigłego-Rydza.
W 1994 wypożyczył ze skarbca klasztoru jasnogórskiego buławę Marszałka Edwarda Śmigłego-Rydza i pamiątkową szablę Marszałka Józefa Piłsudskiego. W związku z nieoddaniem pamiątek w uzgodnionym terminie, paulini zgłosili sprawę organom ścigania. W 1999 Sąd Rejonowy w Krakowie, po przesłuchaniu 39 świadków, skazał Krystiana Waksmundzkiego na dwa lata więzienia w zawieszeniu. Ponieważ Waksmundzki odmówił zwrotu zagarniętych zabytków, sąd odwiesił wyrok. W czerwcu 2001 Waksmundzki miał rozpocząć odbywanie kary, ze względów na zły stan zdrowia został osadzony dopiero w listopadzie 2001. Po odbyciu roku kary został ułaskawiony przez Prezydenta RP, Aleksandra Kwaśniewskiego. Buława i szabla nie wróciły na Jasną Górę i nie wiadomo gdzie się znajdują.

</doc>
<doc id="1748438" url="https://pl.wikipedia.org/wiki?curid=1748438" title="Faster Kill Pussycat">
Faster Kill Pussycat

"Faster Kill Pussycat" – pierwszy singel promujący drugi studyjny album Paula Oakenfolda zatytułowany "A Lively Mind". Utwór, wydany w pierwszym i drugim kwartale 2006 roku (zależnie od regionu), nagrano przy współudziale amerykańskiej aktorki Brittany Murphy. Tytuł piosenki nawiązuje do filmu Russa Meyera "Faster, Pussycat! Kill! Kill!" (1965).
Utwór wykorzystano w muzycznej grze komputerowej "Dance Dance Revolution SuperNOVA 2".
Teledysk.
Wideoklip do piosenki nakręcił Jake Nava, a jego oficjalna premiera miała miejsce na antenie jednej z muzycznych stacji telewizyjnych w maju 2006 roku. Paul Oakenfold wystąpił w nim w roli DJ-a, odpowiedzialna za wokal Brittany Murphy zaś w teledysku pojawiła się w tłumie tancerzy jako obecna na parkiecie bywalczyni jednego z nocnych klubów. Klip nakręcono w centrum Los Angeles.
Zawartość singla.
UK CD Single
UK 12" Record
USA Promo CD Single

</doc>
<doc id="1748439" url="https://pl.wikipedia.org/wiki?curid=1748439" title="Test wodorowy">
Test wodorowy



</doc>
<doc id="1748445" url="https://pl.wikipedia.org/wiki?curid=1748445" title="Kevin Padian">
Kevin Padian

Kevin Padian (ur. 1951) – amerykański paleontolog specjalizujący się w badaniu ewolucji kręgowców, w szczególności dinozaurów i pterozaurów. 
Życiorys.
Badał ewolucję sposobu poruszania się dinozaurów, lotu pterozaurów, powstanie i ewolucję ptaków oraz zmiany w ekosystemach na przełomie triasu i jury. 
W 1980 uzyskał stopień doktora na Uniwersytecie Yale, po czym rozpoczął pracę na Uniwersytecie Kalifornijskim w Berkeley oraz jako kustosz działu paleontologii w University of California Museum of Paleontology. Był biegłym sądowym w sprawie Kitzmiller przeciwko Dover Area School w 2005, a jego opinie były wielokrotnie cytowane przez sąd.
Kevin Padian jest autorem ponad stu publikacji naukowych i kilkunastu książek, w tym "California Science Framework K-12", a także laureatem licznych nagród. W 2003 otrzymał nagrodę Carla Sagana za propagowanie nauki, w 2008 tytuł "Western Evolutionary Biologist of the Year". Jest prezydentem National Center for Science Education. W 2007 został wybrany do American Association for the Advancement of Science. Jest jednym z autorów naukowego opisu teropoda "Agnosphitys" oraz gatunku niewielkiego dinozauromorfa "Dromomeron romeri".

</doc>
<doc id="1748446" url="https://pl.wikipedia.org/wiki?curid=1748446" title="Widzka Kępa">
Widzka Kępa



</doc>
<doc id="1748448" url="https://pl.wikipedia.org/wiki?curid=1748448" title="I Don’t Care (singel Ricky’ego Martina)">
I Don’t Care (singel Ricky’ego Martina)

I Don’t Care – pierwszy singel promujący ósmy studyjny album Ricky’ego Martina zatytułowany "Life". Nagrany przy współudziale rapera Fata Joego i piosenkarki R&amp;B Amerie, z hip-hopem i stylistyką rhytm and bluesową ściśle się wiąże. Wydany w trzecim kwartale 2005 roku.
Powstała także hiszpańskojęzyczna wersja utworu zatytułowana „Que Más Dá”, w której wokale Amerie zastępuje Debi Nova.
Martin wykonał utwór „I Don’t Care” podczas ceremonii zamknięcia Zimowych Igrzysk Olimpijskich w 2006 w Turynie.
Teledysk do piosenki wyreżyserowała Diane Martel.

</doc>
<doc id="1748453" url="https://pl.wikipedia.org/wiki?curid=1748453" title="Paegun Kyŏnghan">
Paegun Kyŏnghan

Paegun Kyŏnghan (ur. 1298, zm. 1374; kor. 백운경한) – koreański mistrz sŏn z końcowego okresu dynastii Koryŏ.
Życiorys.
Mistrz urodził się w Kobu w prowincji Chŏlla. Niestety nie wiadomo, kiedy opuścił rodzinę i został mnichem. Jego biografia podaje jedynie, że praktykował sŏn z wielką gorliwością.
5 miesiąca 1351 r. udał się do Chin, do pustelni Tianhu (kor. Ch'ŏnhoam) na górze Xiawu w Huzhou. Tam spotkał mistrza ze szkoły linji Shiyu Qingonga i został jego uczniem. Jeszcze w tym samym roku praktykował u Zhigonga, który powrócił z podróży do Indii.
Na samym początku 1352 r. Paegun powrócił do mistrza Qinggonga i po jakimś czasie praktyki osiągnął prawdziwe znaczenie "bez umysłu, bez myśli". Mistrz dał Paegunowi przekaz Dharmy.
3 miesiąca 1352 r. Paegun powrócił do Koryŏ, gdzie poświęcił się dalszej praktyce w klasztorze Sŏngak i pewnego dnia osiągnął wielkie oświecenie. Tak sam zanotował to wydarzenie:
6 miesiąca 1354 r. uczeń mistrza Qinggonga Fayan przyniósł Paegunowi list napisany przez mistrza na łożu śmierci z wierszem:
Sugeruje to, że za prawdziwego swojego spadkobiercę mistrz Qinggong uważał nie słynnego potem mistrza T'aego Pou, ale właśnie Paeguna. Paegun udał się do klasztoru Anguk w Haeju w prow. Hwanghae, w którym nauczał przez 11 lat. Przez jakiś czas przebywał w pustelni Kigi. Innymi klasztorami, w których nauczał były jeszcze Singwang w Haeju i Ch'wiam w Yŏju.
Jego wiersz przedśmiertny brzmi:
Dzieła i nauki.
Do dziś przetrwały dwie prace mistrza:
"Księga mów" została spisana przez jego uczniów Sŏkch'ana i Taldama. Książka ta jest bardzo wysoko ceniona także za jej wartości literackie. Przedmowy do każdej z dwu części napisali Yi Saek i Yi Gu.
Druga książka jest zbiorem źródeł do studiowania sŏnu "bez umysłu", tak jak nauczał sam Paegun. Innym tytułem tego dwutomowego dzieła jest "Chikji simgyŏng" ("Sutra wskazujące bezpośrednio w umysł"). Kopia książki wydrukowana została z metalowych czcionek (co było wówczas nowym wynalazkiem) w 1377 r. w klasztorze Hŭngdŏk w Ch'ŏngju.
Paegun był typowym mistrzem linii przekazu szkoły linji (kor. imje), jednak oryginalną podstawą jego nauk było "bez umysłu, bez myśli". Innym elementem jego nauczania była technika pracy z konganem znana jako "hwadu" (chiń. huatou). Szczególny nacisk kładł na hwadu "mu" (chiń. wu), "dziesięć tysięcy dharm powraca do jednego" oraz "gdzie byłeś, zanim urodzili się twoi rodzice?". Zmierzał do rozbudzenia wielkiego zwątpienia, które owocowało świetnymi wynikami.
Jednak najbardziej charakterystycznym elementem nauczania była fraza "bez umysłu, bez myśli". Ta jego idea została wyrażona w jego wierszu "Musimga" (Pieśń o [idei] bez umysłu):
Paegun wprowadził te swoje nauki po tym, gdy zauważył, że w sŏnie rozwinęło się mocne przywiązanie do "hwadu". Paegun uważał "bez umysłu, bez myśli" za ostateczny stan sŏnu.

</doc>
<doc id="1748454" url="https://pl.wikipedia.org/wiki?curid=1748454" title="Paegun Kyonghan">
Paegun Kyonghan



</doc>
<doc id="1748455" url="https://pl.wikipedia.org/wiki?curid=1748455" title="Geniza kairska">
Geniza kairska

Geniza kairska – geniza synagogi Ben Ezry w Kairze zawierająca około 280 tysięcy dokumentów odkryta w 1864 roku przez litewskiego talmudystę Jakuba Saphira. Dokumenty datowane na okres od 870 roku n.e. zawierają informacje dotyczące socjalnej i ekonomicznej historii Kairu (listy przewozowe, korespondencja handlowa i prywatna). Wszystkie dokumenty zostały sprzedane i wywiezione z Kairu do roku 1913. Największą część dokumentów jest w posiadaniu Uniwersytetu w Cambridge (ok. 140 tysięcy dokumentów). Znaleziono tu też rękopis "Pieśni Morza".

</doc>
<doc id="1748461" url="https://pl.wikipedia.org/wiki?curid=1748461" title="Kolarstwo na Halowych Igrzyskach Azjatyckich 2007">
Kolarstwo na Halowych Igrzyskach Azjatyckich 2007

Kolarstwo halowe na Halowych Igrzyskach Azjatyckich 2007 w Makau, odbyło się w dniach 26 – 27 października 2007. Wśród zawodów kolarskich rozegrano dwie odmiany tej dyscypliny sportowej: kolarstwo artystyczne i turniej piłki rowerowej. W tabeli medalowej zawodów tryumfowali zawodnicy z Hongkongu z dorobkiem 6 medali. 

</doc>
<doc id="1748463" url="https://pl.wikipedia.org/wiki?curid=1748463" title="Hiacynt wschodni">
Hiacynt wschodni

Hiacynt wschodni ("Hyacinthus orientalis" L.) – gatunek byliny z rodziny szparagowatych. Pochodzi z wschodniej części basenu Morza Śródziemnego z obszaru od Azji Mniejszej poprzez Syrię do Palestyny. Poza tym często uprawiany i w innych częściach obszaru śródziemnomorskiego też spotykany jako roślina zdziczała.
Biologia.
Bylina. Okres kwitnienia w obszarze naturalnego występowania przypada lutego do kwietnia, rośliny uprawiane dalej na północ, w Europie Środkowej kwitną od kwietnia do maja.
Zastosowanie.
Roślina ozdobna, uprawiana zwłaszcza w obszarze śródziemnomorskim i w zachodniej Europie. Hiacynty należą do najpopularniejszych roślin ogrodowych stosowanych na rabaty i obwódki. Spośród różnych roślin cebulowych, hiacynt jest najbardziej popularną rośliną pokojową, uprawianą w doniczkach. Powodami popularności jest bardzo szeroka gama kolorów, zapach, łatwość uprawy. We Francji hiacynty uprawiane są dla uzyskania olejku eterycznego używanego w perfumerii. W Polsce roślina występuje głównie w uprawie doniczkowej. 
Zmienność.
Uprawianych jest około 100 odmian uprawnych hiacyntów, ale mniej niż 25 stanowi 90% całej światowej produkcji. Hiacynty są często sadzone w grupach 3-5 na jednej rabacie lub w większych grupach, jednokolorowe lub wielokolorowe.
Kolory i kształty kwiatostanów wszystkich wymienionych odmian są wyjątkowe, ale na szczególną uwagę zasługują 'Hollyhock' o podwójnych kwiatach, żółte 'City of Haarlem', białe 'Carnegie' i ostatnio wyhodowany łososiowo-pomarańczowy 'Gypsy Queen'.
Filatelistyka.
W lutym 1999 roku Poczta Izraela wydała beznominałowy znaczek pocztowy z Hiacyntem wschodnim w technice heliograwiury. Następnie dodrukowywano ten sam znaczek w: 2003 oraz 2004.

</doc>
<doc id="1748464" url="https://pl.wikipedia.org/wiki?curid=1748464" title="Muzyczne Studio Trójki im. Agnieszki Osieckiej">
Muzyczne Studio Trójki im. Agnieszki Osieckiej



</doc>
<doc id="1748466" url="https://pl.wikipedia.org/wiki?curid=1748466" title="Hortensja kulista">
Hortensja kulista

Hortensja kulista ("Hydrangea macrophylla" (Thunb.) Ser. subsp. "macrophylla") – podgatunek hortensji ogrodowej. Występuje w Chinach i Japonii.
Morfologia.
Krzew dorasta do 150 cm. Liście jajowatoowalne lub jajowatopodługowe, na brzegu ząbkowane. Kwiat zebrany jest z dość dużego baldachogrona. Okwiat w kolorach białym, różowym, czerwonym, lila lub niebieskim. Owoce występują w postaci torebek.
Zastosowanie.
Popularna ozdobna roślina doniczkowa z licznymi odmianami. Zmiana odczynu gleby może doprowadzić do przebarwienia kwiatów na inny kolor.

</doc>
<doc id="1748467" url="https://pl.wikipedia.org/wiki?curid=1748467" title="Hyacinthus orientalis">
Hyacinthus orientalis



</doc>
<doc id="1748468" url="https://pl.wikipedia.org/wiki?curid=1748468" title="Hydrangea opuloides">
Hydrangea opuloides



</doc>
<doc id="1748469" url="https://pl.wikipedia.org/wiki?curid=1748469" title="Isaac Hlatshwayo">
Isaac Hlatshwayo

Isaac Hlatshwayo (ur. 4 października 1977 w Shisasi) – południowoafrykański bokser, były zawodowy mistrz świata organizacji IBF w kategorii półśredniej (do 147 funtów).
Karierę zawodową rozpoczął w 2000 roku. Do końca 2006 roku stoczył dwadzieścia dwie zwycięskie walki, pokonał między innymi przyszłego dwukrotnego mistrza świata IBF w kategorii junior lekkiej, Cassiusa Baloyi. W 2006 roku najpierw pokonał Aldo Nazareno Riosa, a następnie w kwietniu w pojedynku eliminacyjnym IBF zwyciężył niejednogłośnie na punkty Nate'a Campbella. W listopadzie 2006 roku doznał pierwszej porażki w karierze, przegrywając na punkty z Kendallem Holtem. Hlatshwayo w rundach 9, 11 i 12 leżał na deskach.
Po tej porażce stoczył trzy kolejne zwycięskie pojedynki, a następnie 17 listopada 2008 roku zmierzył się z Delvinem Rodriguezem w pojedynku eliminacyjnym IBF. Pojedynek zakończył się remisem, a Hlatshwayo w dziewiątej rundzie był liczony. Tuż po walce ogłoszono zwycięstwo południowoafrykańskiego boksera, jednak po ponownym przeliczeniu punktów na kartach sędziowskich poprawiono wynik i ogłoszono remis. 1 sierpnia 2009 roku doszło do walki rewanżowej obu pięściarzy, a stawką pojedynku był tym razem wakujący tytuł mistrza świata IBF. Walkę wygrał niejednogłośnie na punkty Hlatshwayo.
Tytuł mistrza świata stracił już w następnej walce, przegrywając przez techniczny nokaut w trzeciej rundzie ze Słoweńcem Janem Zaveckiem. Hlatshwayo był trzykrotnie liczony (jeden raz w drugiej rundzie i dwukrotnie w trzeciej).
W 2013 zakończył karierę zawodowego pięściarza. 

</doc>
<doc id="1748470" url="https://pl.wikipedia.org/wiki?curid=1748470" title="Jerzy Słaboszewski">
Jerzy Słaboszewski



</doc>
<doc id="1748472" url="https://pl.wikipedia.org/wiki?curid=1748472" title="Tibron (zm. 391 p.n.e.)">
Tibron (zm. 391 p.n.e.)



</doc>
<doc id="1748474" url="https://pl.wikipedia.org/wiki?curid=1748474" title="Hurma hebanowa">
Hurma hebanowa

Hurma hebanowa ("Diospyros ebenum" J.Koenig ex Retz.), nazywana również hebanowym drzewem, hebankiem hebanem i hebanowcem hebanowym (ta nazwa jest nieprawidłowa) – gatunek drzewa z rodziny hebankowatych. Rośnie dziko w Indiach i na Sri Lance.
Morfologia.
Drzewo o wysokości do 25 m i średnicy pnia do 60 cm. Liście podłużnie jajowate lub lancetowate, nagie i całobrzegie. Kwiaty rozdzielnopłciowe, wyrastające po 3-15 w kątach liści. Mają 4-ząbkowy kielich, szerokodzwonkowatą koronę o białawych i kosmatych płatkach, 1 słupek i około 20 pręcików. Owocem jest ciemna jagoda.
Drewno.
Jest jednym z rodzajów hebanu. Drewno hurmy hebanowej w stanie suchym ma ciężar właściwy 915 kg/m3 (w stanie mokrym do 1200kg/m3), twardość (badana metodą Janki) 10790 N, wytrzymałość na ściskanie 63,5 MPa. Biel jest jasnożółty i wyraźnie oddzielony od twardzieli, która jest czarna jak smoła, czasem z szarymi lub ciemnobrązowymi smugami. Jest błyszczące, słoje słabo widoczne, promienie dostrzegalne tylko pod mikroskopem. Jest odporne na butwienie, na owady i bardzo trwałe. Nie posiada zapachu. Jest wysoko cenionym gatunkiem drewna, przez co osiąga wysokie ceny.

</doc>
<doc id="1748475" url="https://pl.wikipedia.org/wiki?curid=1748475" title="Hebanowiec hebanowy">
Hebanowiec hebanowy



</doc>
<doc id="1748476" url="https://pl.wikipedia.org/wiki?curid=1748476" title="Hebanowe drzewo">
Hebanowe drzewo



</doc>
<doc id="1748477" url="https://pl.wikipedia.org/wiki?curid=1748477" title="Hebanek heban">
Hebanek heban



</doc>
<doc id="1748478" url="https://pl.wikipedia.org/wiki?curid=1748478" title="Urząd celny">
Urząd celny



</doc>
<doc id="1748480" url="https://pl.wikipedia.org/wiki?curid=1748480" title="Tomis">
Tomis



</doc>
<doc id="1748482" url="https://pl.wikipedia.org/wiki?curid=1748482" title="Johann Wilhelm Hittorf">
Johann Wilhelm Hittorf

Johann Wilhelm Hittorf (ur. 27 marca 1824 w Bonn, zm. 28 listopada 1914 w Münster) – niemiecki fizyk i chemik.
Życiorys.
W latach 1847–1889 profesor chemii i fizyki na uniwersytecie w Münster. Kontynuował prace Michaela Faradaya dotyczące elektrolizy, przewodnictwa elektrycznego, elektrolitów, wędrówki jonów i zjawisk elektrycznych w gazach. Badał wyładowania elektryczne w gazach rozrzedzonych i jako jeden z pierwszych podał właściwości promieni katodowych. W roku 1853 wprowadził pojęcie liczby przenoszenia jonów – tzw. liczby Hittorfa. W roku 1865 odkrył fioletową odmianę fosforu (znaną obecnie także jako "fioletowy fosfor Hittorfa"). W 1869 stwierdził, że promienie katodowe odchylają się w polu magnetycznym.

</doc>
<doc id="1748485" url="https://pl.wikipedia.org/wiki?curid=1748485" title="Bartolomé Masó">
Bartolomé Masó

Bartolomé Masó – miasto na Kubie, w prowincji Granma. W 2004 r. miasto to zamieszkiwało 53 024 osób.

</doc>
<doc id="1748486" url="https://pl.wikipedia.org/wiki?curid=1748486" title="Mons Rümker">
Mons Rümker

Mons Rümker – samotna formacja wulkaniczna, położona w północno-zachodniej części widocznej strony Księżyca, na północy Oceanus Procellarum (Oceanu Burz), na południe od Sinus Roris (Zatoki Rosy). Góra tworzy dużą kopułę o średnicy 70 km, wznoszącą się na wysokość 1,1 km ponad otaczającą równinę. Jej nazwa, nadana w 1935 roku upamiętnia niemieckiego astronoma Carla Ludwiga Christiana Rümkera.
Mons Rümker składa się z 30 kopuł, łagodnie wznoszących się na kilkaset metrów. Są one pozostałością wulkanów tarczowych, z których wypłynęła wolno stygnąca lawa. Niektóre z nich mają mały krater na szczycie.
Góra jest oddzielona skarpą od okalającego ją morza. Płaskowyż wznosi się na 0,9 km na zachodzie, 1,1 km na południu i 0,65 km na wschodzie. Jej powierzchnia jest stosunkowo jednolita; analiza spektroskopowa wskazuje na jej pochodzenie z morza księżycowego. Szacuje się, że Mons Rümker powstała z 1800 km³ lawy.

</doc>
<doc id="1748487" url="https://pl.wikipedia.org/wiki?curid=1748487" title="II bitwa nad Jeziorami Mazurskimi">
II bitwa nad Jeziorami Mazurskimi



</doc>
<doc id="1748491" url="https://pl.wikipedia.org/wiki?curid=1748491" title="Bitwa nad jeziorami mazurskimi">
Bitwa nad jeziorami mazurskimi



</doc>
<doc id="1748498" url="https://pl.wikipedia.org/wiki?curid=1748498" title="Mixophyes">
Mixophyes

Mixophyes – rodzaj płaza bezogonowego z rodziny żółwinkowatych (Myobatrachidae). 
Zasięg występowania.
Rodzaj obejmuje gatunki występujące we wschodniej Australii i w południowej części Nowej Gwinei.
Systematyka.
Etymologia.
"Mixophyes": "mixis" „mieszany”; φυη "phuē" „wzrost, postać, kształt”.
Podział systematyczny.
Do rodzaju należą następujące gatunki:

</doc>
<doc id="1748499" url="https://pl.wikipedia.org/wiki?curid=1748499" title="Mons Usov">
Mons Usov

Mons Usow – niewielka góra w północno-wschodniej części widocznej strony Księżyca. Jej nazwa, nadana w 1979 roku, upamiętnia radzieckiego geologa Michaiła Antonowicza Usowa.
Średnica Mons Usov wynosi 15 km. Góra leży w południowo-zachodniej części Mare Crisium. Na północny zachód od niej znajduje się miejsce lądowania Łuny 24, a jeszcze dalej Łuny 15. Na południe-południowy wschód od góry leży krater Auzot, a na wschód większy Condorcet.

</doc>
<doc id="1748505" url="https://pl.wikipedia.org/wiki?curid=1748505" title="W okopach nie ma ateistów">
W okopach nie ma ateistów

Twierdzenie W okopach nie ma ateistów (od ang. "There are no atheists in foxholes"; foxhole to typowy dla wojsk amerykańskich jednoosobowy okop) to aforyzm twierdzący, że w czasie skrajnego stresu i strachu, jak np. występującego w czasie uczestnictwa w działaniach wojennych, większość osób będzie wierzyć lub mieć nadzieję na istnienie siły wyższej. Aforyzm ten odbierany jest przez wielu ateistów jako obraźliwy.
Pochodzenie.
Dokładne pochodzenie frazy jest niepewne. Różne źródła przypisują ją podpułkownikowi Williamowi J. Clearowi lub podpułkownikowi Williamowi Caseyowi, ale najczęściej przypisuje się ją dziennikarzowi Erniemu Pyle'owi. Zdanie to zostało użyte w filmie "Wake Island" z 1942 roku. W książce "Ghost Soldiers" autorstwa Hamptona Sidesa pochodzenie wyrażenia jest przypisywane ojcu Cummingsowi, kapelanowi biorącemu udział w napadzie na Cabanatuan w 1945 roku. W formie "nie ma ateistów w okopach" (od ang. "There are no atheists in the trenches"; w tym przypadku użyto bardziej ogólnego określenia dla okopów) można datować nawet na okres I wojny światowej.
Użycie.
Twierdzenie to jest wykorzystywane głównie w kazaniach, mszach dla żołnierzy lub na ogólnych uroczystościach wojskowych. Mimo że aforyzm wykorzystywany jest przede wszystkim, aby skomentować określone doświadczenia, które spotykają żołnierzy w czasie walk, to można się spotkać również z dostosowaniem do innych niebezpiecznych sytuacji, np. "nie ma ateistów na tonącym statku" (od ang. "there are no atheists on a sinking ship") lub "nie ma libertarian w czasie kryzysu finansowego".
Przekonania religijne obecnego personelu wojskowego USA są podobne do przekonań ogółu populacji, a siły wojskowe większości państw
składają się również z ateistów i osób niereligijnych. Fraza ta czasami wykorzystywana jest, aby błędnie implikować, że wszyscy żołnierze w czasie walk są nawracani; jednak najczęściej używa się jej, aby podkreślić, że wiele osób ma skłonność do szukania boskiej mocy, gdy znajdują się w skrajnym niebezpieczeństwie.
Wojskowe Stowarzyszenie Ateistów i Wolnomyślicieli, organizacja ateistyczna, przeciwstawia się używaniu tej frazy. Wprowadziło ono za to wyrażenie "ateiści w okopach" (od ang. Atheists In Foxholes), aby podkreślić, że pierwotne hasło jest tylko aforyzmem, a nie faktem statystycznym. "Ateiści w okopach" wykorzystywane jest również w czasie dyskusji na temat odwrotnego efektu, gdy działania wojenne powodują u niektórych żołnierzy niepewność i zwątpienie w swoją wiarę w Boga ze względu na śmierć i przemoc dookoła nich.
Wyniki badań.
Wyniki badań nad korelacją pomiędzy obawą przed śmiercią a przekonaniami religijnymi dowiodły, że osoby będące silnymi ateistami oraz osoby głęboko wierzące wykazują niski poziom strachu przed śmiercią, podczas gdy u przedstawicieli populacji umiarkowanie wierzącej oraz niereligijnej doświadczany jest wyższy poziom niepokoju przed śmiercią. Wyniki badań przeprowadzonych przez psychologów Uniwersytetu Oksfordzkiego sugerują również, że wiara w wyjaśniającą i odkrywczą potęgę nauki wzrasta w obliczu stresu lub lęku.
Brian Wansink, ekonomista behawioralny Cornell University, w celu empirycznego ustalenia odpowiedzi na pytanie "Czy w okopach są ateiści?" zbadał wyniki 949 pobitewnych ankiet wykonanych pośród żołnierzy amerykańskiej piechoty z okresu II wojny światowej i zauważył, że odsetek żołnierzy szukających oparcia w modlitwie wzrastał z 42% do 72% wraz ze wzrostem stopnia ostrości z jaką rozegrały się bitwy. Aby przetestować trwały wpływ brania udziału w walce na zachowania religijne, przeprowadzono kolejną ankietę 50 lat później, pośród innej grupy weteranów ze wszystkich rodzajów służb wojskowych. Ta grupa weteranów, w ankietach tuż po bitwie wykazywała wzrost oparcia w modlitwie od 32% do 74% wraz ze wzrostem intensywności walk. Drugie badanie wykazało, że po 50 latach wielu żołnierzy nadal wykazywało zachowanie religijne, ale występowały różnice wynikające z ich doświadczenia wojennego. Żołnierze, którzy uczestniczyli w ciężkich walkach, w porównaniu z żołnierzami, którzy w walkach nie uczestniczyli, uczęszczali do kościoła o 21% częściej wtedy, gdy twierdzili, że ich doświadczenia wojenne były negatywne, natomiast ci, którzy twierdzili, że ich doświadczenie było pozytywne, uczestniczyli o 26% rzadziej. Im bardziej weteran nie lubił wojny, tym bardziej religijny był 50 lat później.

</doc>
<doc id="1748508" url="https://pl.wikipedia.org/wiki?curid=1748508" title="Mons Vitruvius">
Mons Vitruvius

Mons Vitruvius ("Góra Witruwiusza") – góra na Księżycu, położona w regionie Montes Taurus, zaraz na północ od Mare Tranquillitatis, a na południowy wschód od Mare Serenitatis. Góra wznosi się na maksymalną wysokość około 2,3 km w pobliżu północno-wschodniego krańca, średnica jej podstawy to 15 km. Jej nazwa pochodzi od leżącego na południe-południowy wschód krateru Witruwiusz, który upamiętnia rzymskiego architekta i inżyniera Witruwiusza.
W dolinie Taurus-Littrow na północ od Mons Vitruvius wylądował Apollo 17. W pobliżu góry i jego miejsca lądowania leży kilka małych kraterów, które zostały nazwane przez MUA. Są one wymienione poniżej.

</doc>
<doc id="1748510" url="https://pl.wikipedia.org/wiki?curid=1748510" title="Pinus ayacahuite">
Pinus ayacahuite



</doc>
<doc id="1748513" url="https://pl.wikipedia.org/wiki?curid=1748513" title="Łokomotiw Mezdra">
Łokomotiw Mezdra

Łokomotiw Mezdra (bułg. ПФК Локомотив (Мездра)) - bułgarski klub piłkarski z siedzibą w Mezdrze.
Historia.
Chronologia nazw: 
Klub został założony w 1929 roku pod nazwą Lewski Mezdra. W 1932 startował w rozgrywkach mistrzostw Bułgarii.
W 2008 zajął pierwsze miejsce w II lidze bułgarskiej i zdobył awans do A PFG.
Stadion.
Stadion Łokomotiw w Mezdrze może pomieścić 5 tys. widzów.

</doc>
<doc id="1748515" url="https://pl.wikipedia.org/wiki?curid=1748515" title="Rheobatrachus">
Rheobatrachus

Rheobatrachus – wymarły rodzaj płaza bezogonowego z rodziny żółwinkowatych (Myobatrachidae). 
Zasięg występowania.
Rodzaj obejmował gatunki występujące endemicznie w Queensland w Australii. 
Charakterystyka.
Gatunki te cechował szczególny sposób wychowu kijanek. Samice połykały do 26 zapłodnionych jaj o długości 10-11 mm i ich dalszy rozwój trwający 6-7 tygodni odbywał się w żołądku matki. W tym czasie zahamowaniu ulega proces wydzielenia kwasu żołądkowego. Kijanki w tym czasie odżywiały się substancjami pokarmowymi zawartymi w żółtku. Proces „porodu” kijanek trwał 6-8 dni.
Systematyka.
Etymologia.
"Rheobatrachus": "rheos" „strumień, potok”; βατραχος "batrakhos" „żaba”. 
Podział systematyczny.
Do rodzaju należą następujące gatunki:

</doc>
<doc id="1748516" url="https://pl.wikipedia.org/wiki?curid=1748516" title="Žvingiai">
Žvingiai



</doc>
<doc id="1748517" url="https://pl.wikipedia.org/wiki?curid=1748517" title="Żwingi">
Żwingi

Żwingi (także Zwingi) (lit. "Žvingiai") – miasteczko na Litwie, położone w okręgu tauroskim w rejonie szyłelskim, 6 km na południe od Pojurza nad rzeką Jurą, 231 mieszkańców (2001).
Znajduje się tu kościół katolicki i szkoła. 
Od 2009 roku miasteczko posiada własny herb nadany dekretem 1K-1751 prezydenta Republiki Litewskiej, choć znany jest wizerunek herbu miasteczka z 1792 roku.

</doc>
<doc id="1748518" url="https://pl.wikipedia.org/wiki?curid=1748518" title="Zwingi">
Zwingi



</doc>
<doc id="1748527" url="https://pl.wikipedia.org/wiki?curid=1748527" title="Żaba gęborodna">
Żaba gęborodna



</doc>
<doc id="1748531" url="https://pl.wikipedia.org/wiki?curid=1748531" title="Synagogi Góry Kalwarii">
Synagogi Góry Kalwarii

Synagogi Góry Kalwarii – w Górze Kalwarii istniały trzy synagogi (wszystkie w tradycji ortodoksyjnej), przy czym żadna z nich nie przetrwała II wojny światowej.

</doc>
<doc id="1748532" url="https://pl.wikipedia.org/wiki?curid=1748532" title="Jan Kacprzak (inżynier)">
Jan Kacprzak (inżynier)

Jan Kacprzak (ur. 24 czerwca 1943 w Warszawie, zm. 26 kwietnia 2000) – profesor Politechniki Warszawskiej, specjalista z zakresu trakcji elektrycznej, obwodów głównych pojazdów elektrycznych, sterowania napędów trakcyjnych i optymalizacji parametrów jazdy pojazdów elektrycznych.
Studia magisterskie na Wydziale Elektrycznym Politechniki Warszawskiej ukończył w 1966 roku. W 1967 r. został tam zatrudniony na stanowisku asystenta, a w 1973 r. obronił pracę doktorską (promotor: prof. Jan Józef Podoski).
W 1982 r. uzyskał stopień doktora habilitowanego. W latach 1985–1991 piastował stanowisko docenta, następnie w okresie 1991–1999 – profesora nadzwyczajnego. W 1996 r. uzyskał tytuł profesora, a w 2000 r. został mianowany na stanowisko profesora zwyczajnego.
W latach 1986–1996 pełnił funkcję zastępcy dyrektora Instytutu Maszyn Elektrycznych PW, następnie od 1996 r.- dyrektora. Od 1997 r. był
kierownikiem Zakładu Trakcji Elektrycznej na Wydziale Elektrycznym PW. Jednocześnie, od 1992, pracował na Wydziale Transportu Politechniki Radomskiej.
Był członkiem wielu organizacji naukowych: Sekcji Trakcji Elektrycznej Komitetu Elektrotechniki PAN (od 1984 r.), Sekcji Technicznych Ośrodków Transportu Komitetu Transportu PAN (od 1996 r.), Akademii Transportu Federacji Rosyjskiej (od 1994 r.), Towarzystwa Naukowego Warszawskiego (od 1988 r.), Centralnego Kolegium Sekcji Trakcji Elektrycznej SEP (był przewodniczącym w latach: 1988–1994), Senatu Politechniki Radomskiej (1996–1999). Od 1998 r. przewodniczył Radzie Konsultacyjnej przy Naczelnym Dyrektorze Trakcji i Zaplecza Warsztatowego PKP.
Uczestniczył w komitetach naukowych konferencji: SEMTRAK, ELECTRO (organizowanych przez Uniwersytet w Żylinie), MET – Drives and supply systems for modern electric traction (organizowanej przez Zakład Trakcji Elektrycznej PW).
Pochowany na cmentarzu w Grabowie w Warszawie.

</doc>
<doc id="1748534" url="https://pl.wikipedia.org/wiki?curid=1748534" title="Jeden Moment">
Jeden Moment



</doc>
<doc id="1748542" url="https://pl.wikipedia.org/wiki?curid=1748542" title="Wilkiszki (okręg tauroski)">
Wilkiszki (okręg tauroski)

Wilkiszki (lit. "Vilkyškiai", niem. "Willkischken") – miasteczko na Litwie, położone w okręgu tauroskim w rejonie pojedzkim, 15 km na wschód od Pojegów, przy drodze Pojegi–Jurbork, 883 mieszkańców (2001). Siedziba starostwa Wilkiszki. Miejscowość znajduje się w obrębie Rambynaskiego Parku Regionalnego.
W miasteczku znajduje się tu kościół katolicki, kościół luterański, pomnik mieszkańców poległych w czasie I wojny światowej, pomnik upamiętniający przybycie kolonistów z Salzburga po zarazie morowej w latach 1709–1711, cmentarz luterański oraz szkoła i poczta.
W pobliżu miasteczka we wsi Mociszki znajduje się dom dziadków niemieckiego pisarza Johannesa Bobrowskiego (1917–1965).
Urodził się tutaj pastor Oskar Brüsewitz.
Od 2006 miasteczko posiada własny herb nadany dekretem prezydenta Republiki Litewskiej.

</doc>
<doc id="1748543" url="https://pl.wikipedia.org/wiki?curid=1748543" title="Vilkyškiai">
Vilkyškiai



</doc>
<doc id="1748544" url="https://pl.wikipedia.org/wiki?curid=1748544" title="Arciszewo">
Arciszewo



</doc>
<doc id="1748545" url="https://pl.wikipedia.org/wiki?curid=1748545" title="Szlachta (stacja kolejowa)">
Szlachta (stacja kolejowa)

Szlachta – stacja węzłowa w Szlachcie. Według klasyfikacji PKP ma kategorię dworca lokalnego.
W roku 2017 stacja obsługiwała 50–99 pasażerów na dobę.
Położenie.
Stacja położona jest w południowej części Szlachty.
Historia.
W 1906 roku oddano do użytku linię kolejową łączącą Laskowice Pomorskie z Czerskiem (obecna linia 215). Dwa lata później po przedłużeniu linii kolejowej Smętowo – Skórcz Szlachta stała się węzłem kolejowym. W 1930 roku oddano do użytku krótką (1,371 km) łącznicę łączącą Lipowę Tucholską ze Szlachtą.
W 2014 r. wymieniono część semaforów kształtowych na świetlne.
Linia kolejowa.
Szlachta jest lokalnym węzłem kolejowym, w którym krzyżują się linia kolejowa nr 215 oraz łącznica, pozwalająca na wjazd na linię kolejową nr 201. Wszystkie linie są niezelektryfikowane, normalnotorowe, jednotorowe.
Pociągi.
Przez Szlachtę kursuje (stan na 2009) 7 par pociągów obsługiwanych przez spółkę Arriva PCC Rail.
Infrastruktura.
Dworzec jest piętrowy, zbudowany z cegły, kryty eternitem. Do dworca przylega magazyn. Perony są niskie niekryte, pokryte płytami chodnikowymi.

</doc>
<doc id="1748546" url="https://pl.wikipedia.org/wiki?curid=1748546" title="Gmina Haderslev">
Gmina Haderslev

Gmina Haderslev (duń. "Haderslev Kommune") - gmina w Danii w regionie Dania Południowa.
Gmina powstała w 2007 roku na mocy reformy administracyjnej z połączenia gmin Gram, Haderslev (starej), Vojens oraz części gmin Nørre-Rangstrup i Christiansfeld.
Teren największego starcia duńsko-niemieckiego w II wojnie światowej.
Siedzibą gminy jest miasto Haderslev.

</doc>
<doc id="1748547" url="https://pl.wikipedia.org/wiki?curid=1748547" title="Tomas Asklund">
Tomas Asklund

Tomas Asklund (ur. 28 stycznia 1970), znany również jako Alzazmon – szwedzki perkusista, a także inżynier dźwięku i producent muzyczny. Tomas Asklund znany jest z występów w black/death metalowych zespołach takich jak: Dissection, Dark Funeral, Necromicon, Infernal i Dawn. Od 2007 roku współpracuje z zespołem Gorgoroth. Wraz z grupą nagrał wydany w 2009 roku album pt. "Quantos Possunt ad Satanitatem Trahunt". Wziął także udział w ponownym nagraniu albumu "Under the Sign of Hell", wydanego w oryginale w 1997 roku. 
Tomas Asklund jest właścicielem studia nagraniowego Monolith.

</doc>
<doc id="1748550" url="https://pl.wikipedia.org/wiki?curid=1748550" title="Hall of Flames">
Hall of Flames

Hall of Flames – pierwsze wydawnictwo typu „best of” w historii niemieckiego zespołu powermetalowego Edguy. Zawiera ono dwie płyty CD. Na pierwszej zamieszczonych jest 13 utworów z regularnych płyt studyjnych, do których zawarte są w książeczce albumu komentarze lidera grupy, Tobiasa Sammeta. Druga zawiera bonusy, materiały ciężko dostępne lub wcześniej niezrealizowane. "Hall of Flames" ukazał się 6 grudnia 2004 roku nakładem AFM Records.
Lista utworów.
utwory zostały wybrane przez Edguy i Andy’ego Allendörfera

</doc>
<doc id="1748554" url="https://pl.wikipedia.org/wiki?curid=1748554" title="Petr Mikeš">
Petr Mikeš

Petr Mikeš (ur. 19 sierpnia 1948 w Zlinie, zm. 8 lutego 2016 w Benešovie) – czeski poeta i tłumacz. Publikował też pod pseudonimem Jan Navrátil.
Życiorys.
Jako dziecko zamieszkał z rodzicami w Ołomuńcu i na dobre nie opuścił tego miasta nigdy, choć w ostatnich latach życia mieszkał częściowo w Pradze i pod Pragą (Neveklov). Maturę zdał w 1966. W 1972 przeszedł z protestantyzmu na katolicyzm. Studiował anglistykę i rusycystykę na ołomunieckim Uniwersytecie Františka Palackiego. Studiów nie ukończył. Zdał egzaminy państwowe z obu języków w 1976 w ołomunieckiej szkole językowej. Ukończył szkołę bibliotekarstwa i informacji naukowej w Brnie.
Imał się różnych zajęć: był stróżem nocnym, bibliotekarzem, uczył języka angielskiego, przez wiele lat przekładał specjalistyczne teksty z chemii na potrzeby uniwersytetu. Po Aksamitnej Rewolucji przez kilka lat (do 1998) był redaktorem naczelnym ołomunieckiej Votobii, wówczas największego wydawnictwa na Morawach. Współtworzył też nowe wydawnictwo nazwane Periplum.
Twórczość.
Debiutował „wydanym” w formie oprawionego maszynopisu tomikiem "Oslovení" (1973), "Olśnienie"; (za takim niekonwencjonalnym tłumaczeniem tytułu na polski opowiedział się sam autor, mimo że czeskie oslovení oznacza apostrofę, zwrócenie się do kogoś, przemowę, czy fakt, że coś do kogoś przemawia, wywiera na kimś wrażenie). Również kolejne książki poetyckie Mikeša ukazywały się w samizdacie.
Były to tomy:
Kolejne zbiory to:
"Starý dům. Haiku a jiné básně" (2008), "Stary dom. Haiku i inne wiersze",
"Benátské iluminace" (2011), "Iluminacje weneckie" oraz
"Dvojdomí" (2012), "Dwudomie".
Należał do kręgu edytorów publikujących ołomuniecką serię samizdatową "Texty přátel" ("Teksty Przyjaciół"). Dopiero po przemianach listopadowych 1989 roku możliwe stało się oficjalne wydanie książek Mikeša: w 1990 ukazał się zbiorek "Paměť rány" ("Pamięć rany" i "Dům je tam" (1993), będący powtórzeniem inaczej zatytułowanego samizdatowego wyboru z 1989. Dwie kolejne książki, znane już z publikacji samizdatowych – "Básně v próze" oraz "Stříbrný pták ve žluté skříni". Ta ostatnia publikacja zawiera dwa zbiorki samizdatowe z lat 1981 i 1982, "Srebrnego ptaka w żółtej szafie" i "Ten sam świat"; "Básnĕ v próze" są powtórzeniem tomu samizdatowego.
W 1998 ogłoszono opracowany przez Rostislava Valuška wybór utworów z lat 1973–1980 "Jediné touhy zpĕv" ("Jednej tęsknoty śpiew"). W 2005 w Pradze ukazał się tom "Jen slova/Just Words" ("Tylko słowa"), zawierający czeskie utwory poetyckie wraz z ich przekładami na angielski. Również dwujęzyczny jest tom próz poetyckich "Benátské iluminace/Venetian Illuminations" (2011). Wcześniej w Stanach Zjednoczonych wydano dwie publikacje Mikeša w tłumaczeniu angielskim, "In the Tracks of the Dead" (1993), ("Śladami umarłych") i "The Memory of the Wound" (1994), ("Pamięć rany"), edycja dwujęzyczna). Wybór jego wierszy ukazał się też w Polsce: "Dom jest tam" (1991). Jego tłumaczem jest Leszek Engelking, który wprowadził wiersze Mikeša także do swojej antologii "Maść przeciw poezji" (Wrocław 2008), (Biuro Literackie). Pod koniec życia pisał pamiętniki, które ukazały się drukiem w 2016 roku.
Konwersja jest jednym z kluczowych momentów biografii Petra Mikeša i nie pozostaje obojętna dla jego poezji. Jego twórczość nazywana bywa religijną, chrześcijańską czy wręcz katolicką, bardziej pasuje jednak do niej określenie spirytualna czy metafizyczna. Z pewnością nie jest to poezja łatwej, bezproblemowej wiary. Utwory poety są w przeważającej mierze zapisem wzruszeń, przemyśleń, wątpliwości, lęków, tęsknot i poszukiwań współczesnego człowieka, takiego jednak któremu obce są ciasny materializm i nastawienie na konsumpcyjny styl życia i który otwiera się na metafizyczny wymiar ludzkiej egzystencji.
Działalność translatorska.
W latach siedemdziesiątych i osiemdziesiątych Mikeš tłumaczył utwory poetyckie i eseje, głównie autorstwa pisarzy angielskiego obszaru językowego, które publikował w samizdacie. Przekładał m.in. Prerafaelitów, T.S. Eliota, Allena Ginsberga, Jacka Kerouaca, imagistów, Roberta Duncana. Już po aksamitnej rewolucji wydał między innymi książki poetyckie Kerouaca, Kerry‘ego Shawna Keysa, Paula Polanskiego, Basila Buntinga, T.E. Hulme’a, Jamesa Joyce‘a, Richarda Caddela, Stephena Wattsa, Paula Muldoona, opracowane przez siebie tom wierszy i tom esejów Ezry Pounda, antologię poezji walijskiej, tom rozmów z Jorge Luisem Borgesem, tom wspomnień Carrolla F. Terrella, antologię poezji imagistów, antologię poezji Nowej Anglii. Ma także na swym koncie przekłady z francuskiego, rosyjskiego oraz polskiego.

</doc>
<doc id="1748558" url="https://pl.wikipedia.org/wiki?curid=1748558" title="1600-1699 w informatyce">
1600-1699 w informatyce



</doc>
<doc id="1748559" url="https://pl.wikipedia.org/wiki?curid=1748559" title="Douglas Spain">
Douglas Spain

Douglas Spain (ur. 15 kwietnia 1974 w Los Angeles w stanie Kalifornia) – amerykański aktor filmowy i telewizyjny, producent i reżyser.
Z zawodem aktora aktywnie związany od 1993 roku. W roku 1998 był nominowany do nagrody Independent Spirit w kategorii "najlepszy debiutujący występ" za rolę Carlosa Amado w filmie "Mapa złudzeń" ("Star Maps", 1998), rok później nagrodzono go laurem Wschodzącej Gwiazdy podczas Marco Island Film Festival. Ponadto zagrał w filmach: "Cheerleaderka" ("But I'm a Cheerleader", 1999), "Krew niewinnych" ("Cherry Falls", 2000), "What Cooking?" (2000), "Still Green" (2007). W miniserialu "Kompania braci" ("Band of Brothers", 2001) występował jako szeregowy Antonio C. Garcia.
Mieszka w rodzimym Los Angeles. Jest gejem. W 2012 r. napisał o tym publicznie na Facebooku, udzielił też wywiadu dla magazynu The Advocate.

</doc>
<doc id="1748560" url="https://pl.wikipedia.org/wiki?curid=1748560" title="Taudactylus">
Taudactylus

Taudactylus – rodzaj płaza bezogonowego z rodziny żółwinkowatych (Myobatrachidae). 
Zasięg występowania.
Rodzaj obejmuje gatunki występujące od wschodniej do północno-wschodniej części stanu Queensland w Australii.
Systematyka.
Etymologia.
"Taudactylus": gr. litera τ „tau”; δακτυλος "daktulos" „palec”. 
Podział systematyczny.
Do rodzaju należą następujące gatunki:

</doc>
<doc id="1748561" url="https://pl.wikipedia.org/wiki?curid=1748561" title="1700-1799 w informatyce">
1700-1799 w informatyce



</doc>
<doc id="1748562" url="https://pl.wikipedia.org/wiki?curid=1748562" title="Piotr Przybyłowski">
Piotr Przybyłowski

Piotr Paweł Przybyłowski (ur. 29 czerwca 1946 w Zgniłobłotach) – polski naukowiec, profesor nauk rolniczych, dr hab. nauk technicznych w zakresie technologii i chemii żywności.
Specjalność: towaroznawstwo artykułów spożywczych, technologia żywności i żywienia, zarządzanie jakością.
Pełnione funkcje.
Dziekan Wydziału Przedsiębiorczości i Towaroznawstwa Akademii Morskiej w Gdyni (1986–1993, 2008–2016). W latach 1996–2002 pełnił funkcję rektora tej uczelni. Kierownik Katedry Zarządzania Jakością. Członek Polskiej Akademii Nauk. Członek Zarządu Polskiego Towarzystwa Technologów Żywności. Wiceprezes Polskiego Towarzystwa Towaroznawczego. Członek Zarządu Towarzystwa Przyjaciół Nauki w Gdyni. Były członek Zarządu Polskiego Towarzystwa Nautologicznego.
Praca dydaktyczna.
Promotor 7 doktorów i opiekun trzech doktorów habilitowanych.

</doc>
<doc id="1748563" url="https://pl.wikipedia.org/wiki?curid=1748563" title="1800-1899 w informatyce">
1800-1899 w informatyce



</doc>
<doc id="1748566" url="https://pl.wikipedia.org/wiki?curid=1748566" title="Przegląd Polityczny">
Przegląd Polityczny

Przegląd Polityczny – polski kwartalnik społeczno-polityczny, zajmujący się szeroko pojmowaną sferą publiczną.
Redaktorem naczelnym pisma jest Wojciech Duda.

</doc>
<doc id="1748571" url="https://pl.wikipedia.org/wiki?curid=1748571" title="Operacja „Hamburger”">
Operacja „Hamburger”

Operacja „Hamburger” (ang. "Good Burger") – amerykański film komediowy i familijny, w Polsce znany też jako: "Wojna na kotlety". Film z roku 1997 roku napisany głównie przez Dana Schneidera i Kevina Kopelowa.
Opis fabuły.
Dwaj przyjaciele Ed i Dexter Reed pracują w pobliskim barze szybkiej obsługi o nazwie „Good Burger”. Obaj wspierają się w każdej złej sytuacji. Pewnego dnia bar przyciąga coraz większe tłumy ludzi. Good Burger cieszy się coraz większą reputacją. Bohaterowie muszą się starać, gdyż ich gościem jest m.in. gwiazda koszykówki Shaquille O’Neal.

</doc>
<doc id="1748575" url="https://pl.wikipedia.org/wiki?curid=1748575" title="Kongres starokatolików w Kolonii">
Kongres starokatolików w Kolonii

Kongres starokatolików w Kolonii – odbyte w dniach 20–22 września 1872 roku, drugie generalne i formalne spotkanie przedstawicieli ruchów starokatolickich, mające ugruntować proces powstawania niezależnych krajowych kościołów katolickich - szczególnie Kościoła Starokatolickiego w Niemczech.
Na Kongres w Kolonii, który ze względu na swój skład i podjęte decyzje wywarł trwały wpływ na kościelną opinię publiczną, przybyło 350 delegatów z około 100 miejscowości w Niemczech. Na ich czele znaleźli się wszyscy przywódcy ruchu starokatolickiego, zarówno z Niemiec, jak i z Francji oraz Szwajcarii (min. Eduard Herzog). Kongresowi który był podobnie zorganizowany jak Kongres katolików w Monachium (1871), przewodniczył Fryderyk von Schulte.
Na tym Kongresie wyraźnie ujawniła się wola utworzenia własnego Kościoła. Znalazło to swój wyraz już w tym, że w świadomym przeciwieństwie do "nowokatolików", którzy przyjęli dekrety watykańskie, określono się jako "starokatolicy". Przyjęto prowizoryczny "Projekt organizacji uregulowanego duszpasterstwa", który zakładał zniesienie pobieranie opłat kościelnych i stypendiów mszalnych, likwidacja przerostu odpustów, odejście od przesadnego kultu świętych oraz używania szkaplerzy, czy święcenia medalików. Uwieńczeniem projektu był ustanowienie komisji, która miała przygotować wybór biskupa (dla narodowego kościoła niemieckiego) i opracować odpowiednią ordynację wyborczą. Inna komisja miała zająć się opracowywaniem statutu organizacyjnego parafii, a jeszcze inna zajęła się określaniem praw starokatolików wobec prawa. 
Przygotowanie wyboru biskupa wziął w swoje ręce prof. Fryderyk von Schulte i w dniu 4 czerwca 1873 roku zorganizował on synod powszechny, który większością głosów wybrał na biskupa starokatolickiego Niemiec Huberta Reinkensa z Wrocławia. 
Podjęte decyzje ukazują jednoznacznie, jak bardzo starokatoliccy teologowie i kanoniści troszczyli się o to, by - przez możliwie najdokładniejsze przestrzeganie obowiązujących ustaleń kościelno-prawnych - utrzymać ciągłość ze starym, przedwatykańskim Kościołem, a na tej podstawie uzyskać wspólnotę z biskupimi Kościołami Wschodu i Zachodu. 

</doc>
<doc id="1748578" url="https://pl.wikipedia.org/wiki?curid=1748578" title="Szczyt Awicenny">
Szczyt Awicenny



</doc>
<doc id="1748580" url="https://pl.wikipedia.org/wiki?curid=1748580" title="MO S-3 „U mlýna”">
MO S-3 „U mlýna”

MO S–3 „U mlýna” ("„przy młynie”") – fort dla piechoty w Boguminie (Czechy), położony w dzielnicy Szonychel przy bagrze Kališčák. Stanowił część czechosłowackich umocnień wojennych wybudowanych w latach 1935–1938, wchodząc w skład fortyfikacji wokół Bogumina (łącznie 8 bunkrów, z czego 7 zrealizowanych) na linii umocnień Ostrawskich.
Opis.
Obiekt, zaprojektowany w 1935, wybudowany został wiosną następnego roku (betonowanie odbyło się w dniach 22–28 maja 1936). Położony jest na wysokości 209 m n.p.m. Posiada tylko jeden poziom. We wnętrzu znajduje się studnia głęboka na 10 m. Objętość betonu wynosi 1890 m3. Może pomieścić maksymalnie do 37 osób. Uzbrojony był w dwie kopuły obserwacyjno-bojowe wyposażone w rkm-y, posiadał również na zewnątrz dwa rowy diamentowe. W wyniku przejęcia Zaolzia przez Polskę bunkier znalazł się po polskiej stronie granicy, wobec czego w październiku 1938 roku oddziały czechosłowackie musiały opuścić schron. Po wojnie obiekt wykorzystywany był jako stanowisko dowodzenia obrony cywilnej Bogumina. Do dziś jest własnością wojska i jest zamknięty.

</doc>
<doc id="1748581" url="https://pl.wikipedia.org/wiki?curid=1748581" title="RuPaul">
RuPaul

RuPaul Andre Charles, znany jako RuPaul (ur. 17 listopada 1960 w San Diego) – amerykański wokalista, autor tekstów do utworów, aktor, drag queen, model i blogger pochodzenia afroamerykańskiego ze strony ojca oraz francuskiego i szwajcarsko-niemieckiego ze strony matki. Ze wzrostem 193 cm przy użyciu blond peruki ukazał nowe oblicze drag w amerykańskiej sztuce ludowej. W latach 90. jako diva klubowa, został okrzyknięty przez DJ-ów nowojorską „królową Manhattanu”. Jest pierwszą drag queen w historii, która w 2018 otrzymała gwiazdę na słynnej Alei Gwiazd w Los Angeles.
Życiorys.
Wczesne lata.
Urodził się jako RuPaul Andre Charles w San Diego w Kalifornii jako syn Ernestine „Toni” Charles (z domu Fontenet lub Fontenette) i Irvinga Andrew Charlesa. W wieku czterech lat już czuł fascynację takimi artystkami jak Diana Ross i Jane Fonda, które naśladował w domu. W 1967, kiedy miał siedem lat, po rozwodzie rodziców, wychowywał się tylko wśród kobiet: matką oraz trzema siostrami: starszymi bliźniaczkami - Renae Ann Charles i Renettą Ann Charles (ur. 18 października 1953) oraz młodszą Rosalind Annette Charles (ur. 28 czerwca 1962). Zdobył dyplom ukończenia szkoły średniej General Educational Development. Uczył się także w San Diego Community College.
Kariera.
W 1972, w wieku dwunastu lat wystąpił z dziecięcym teatrem z San Diego. Jako 15-latek przeniósł się z siostrą do Atlanty, gdzie dorabiał rozdając ulotki w pobliżu teatrów, gdzie pracował w Celebrity Club jako tancerz z grupą Wee Wee Pole. W 1987 osiedlił się w Nowym Jorku. Założył zespół RuPaul i U-Hauls w stylu nędzarzy występując w nowojorskich klubach, szczególnie w Pyramid Club. Pojawił się w niskobudżetowym filmie "RuPaul Is: Starbooty!" (1987) jako Starbooty i teledysku zespołu The B-52’s „Love Shack” (1989). Gościł w jednym z odcinków "Saturday Night Live": „Charles Barkley/Nirvana” (1993).
Popularność zdobyły jego zremasterowane albumy - "Supermodel of the World" (1993) i "Foxy Lady" (1996), a wideoklip do piosenki „Supermodel (You Better Work)” (1993) był nominowany do MTV Video Music Awards. Miał udane audycje radiowe, a także wystąpił w kampanii przemysłu kosmetycznego M.A.C. To był pierwszy ruch, który pomógł mu stać się supermodelką.
Zagrał w kilku filmach: "Crooklyn" (1993) Spike’a Lee, "Brooklyn Boogie" (1995) Wayne’a Wanga i Paula Austera, "Ślicznotki" (1995) i "Ścigani" (1996). 
Jego pierwszy świąteczny album ukazał się w 1997 roku. W 2004 "Red Hot" (2004) został wydany pierwszy album niezależnie od własnej Dapple, Inc. z coverem Depeche Mode „People Are People” w duecie z Tomem Trujillo. W 1999 otrzymał GLAAD Media Awards.
Był współreżyserem dwóch produkcji gejowskich Lucas Entertainment: wspólnie z Michaelem Lucasem "Filming Bruce Beckham" (2004) i "Encounters: The Heat of the Moment" (2006).
Został rzecznikiem firmy, odpowiedzialnym za koordynację funduszu MAC w celu walki z AIDS i od 2009 prezentuje swój własny reality show "RuPaul’s Drag Race", gdzie z Michelle Visage gościł wiele znanych osobistości, w tym Cyndi Lauper, Diana Ross i Lil’ Kim oraz polityków. W 2010 program został nagrodzony GLAAD Media Awards i NewNowNext Awards.
W 2016 jego dziesiąta płyta "Butch Queen" zadebiutowała na trzecim miejscu listy przebojów listy Billboard Dance.
W latach 2016-2019 otrzymał 4 nagrody Emmy w kategorii „Najlepszy prowadzący program reality show” za swój reality show "RuPaul’s Drag Race".

</doc>
<doc id="1748582" url="https://pl.wikipedia.org/wiki?curid=1748582" title="Małe planety">
Małe planety

Małe planety (ang. "Tiny Planets", 2002-2006) – amerykański serial animowany. Produkowany przez Sesame Workshop, HiT Entertainment i Noggin Originals, emitowany przez kanał telewizyjny JimJam. dziewięć dni po premierze amerykańskiej serial zadebiutował w Polsce 11 stycznia 2022 na antenie Nickelodeon Polska
Opis fabuły.
Serial opowiada o dwóch ufoludkach – Bingu i Bongu, którzy latają na swojej czarodziejskiej sofie, aby odkryć kolejne planety.

</doc>
<doc id="1748585" url="https://pl.wikipedia.org/wiki?curid=1748585" title="Amir Spahić">
Amir Spahić

Amir Spahić (ur. 13 września 1983 w Sarajewie) – bośniacki piłkarz występujący na pozycji lewego obrońcy.
Kariera klubowa.
Spahić rozpoczął piłkarską karierę w rezerwach Austrii Wiedeń. Zanim trafił do Moskwy, występował między innymi w Arminii Bielefeld i Željezničarze Sarajewo. W barwach rosyjskiego zespołu zagrał 20 spotkań, strzelając 3 bramki. W letnim okienku transferowym 2009 roku trafił do drużyny Śląska Wrocław, gdzie zadebiutował w meczu z Cracovią. W sezonie 2010/2011 wywalczył ze Śląskiem wicemistrzostwo Polski, a rok później został mistrzem kraju. W listopadzie 2013 roku wrocławski klub rozwiązał kontrakt za porozumieniem stron z Amirem, w wyniku czego został on wolnym zawodnikiem.

</doc>
<doc id="1748586" url="https://pl.wikipedia.org/wiki?curid=1748586" title="Cory Gathercole">
Cory Gathercole

Cory James Gathercole (ur. 2 grudnia 1986 w Irymple) – australijski żużlowiec.
Kariera sportowa.
10 lipca 2009 r. Główna Komisja Sportu Żużlowego zatwierdziła jego starty w polskiej lidze, w której zadebiutował 12 lipca 2009 r. w 11 kolejce II Ligi, w barwach Speedway - Polonii Piła w meczu przeciwko Speedway Miszkolc zdobywając 12+1pkt. (3,2,1*,3,3)
17 grudnia 2009 zawodnik przedłużył kontrakt z pilską Polonią o kolejny rok. Jednak, jak się okazało, zawodnik ten nie wystąpił w żadnym spotkaniu sezonu 2010. Klub częściej stawiał na innego zawodnika zagranicznego - Simona Steada. Dodatkowo pilska Polonia borykała się z wielkimi problemami finansowymi i z tego względu nie mogła skorzystać z usług obu zawodników równocześnie. 
W związku z powyższym Cory Gathercole na sezon 2011 postanowił związać się kontraktem z drużyną ŻKS Ostrovia.
Starty w lidze.
Liga angielska
Liga polska

</doc>
<doc id="1748588" url="https://pl.wikipedia.org/wiki?curid=1748588" title="Giovanni Zuddas">
Giovanni Zuddas

Giovanni Battista Zuddas (ur. 1 marca 1928 w Cagliari, zm. 26 października 1996) – włoski bokser wagi koguciej. W 1948 roku na letnich igrzyskach olimpijskich w Londynie zdobył srebrny medal. W 1949 roku na mistrzostwach Europy w Oslo zdobył tytuł mistrza Europy.

</doc>
<doc id="1748591" url="https://pl.wikipedia.org/wiki?curid=1748591" title="Giovanni Battista Zuddas">
Giovanni Battista Zuddas



</doc>
<doc id="1748593" url="https://pl.wikipedia.org/wiki?curid=1748593" title="Víctor Angel Pedro Avendano">
Víctor Angel Pedro Avendano



</doc>
<doc id="1748594" url="https://pl.wikipedia.org/wiki?curid=1748594" title="Stephen Michael Halaiko">
Stephen Michael Halaiko



</doc>
<doc id="1748596" url="https://pl.wikipedia.org/wiki?curid=1748596" title="Tar-Calion">
Tar-Calion



</doc>
<doc id="1748597" url="https://pl.wikipedia.org/wiki?curid=1748597" title="Tar-Kalion">
Tar-Kalion



</doc>
<doc id="1748600" url="https://pl.wikipedia.org/wiki?curid=1748600" title="Gmina Favrskov">
Gmina Favrskov

Gmina Favrskov (duń. "Favrskov Kommune") - gmina w Danii w regionie Jutlandia Środkowa.
Gmina powstała w 2007 roku na mocy reformy administracyjnej z połączenia gmin Hadsten, Hammel, Hinnerup, Hvorslev i części gminy Langå.

</doc>
<doc id="1748602" url="https://pl.wikipedia.org/wiki?curid=1748602" title="Favrskov Kommune">
Favrskov Kommune



</doc>
<doc id="1748608" url="https://pl.wikipedia.org/wiki?curid=1748608" title="Steven Kistler">
Steven Kistler



</doc>
<doc id="1748610" url="https://pl.wikipedia.org/wiki?curid=1748610" title="Krowieńczaki">
Krowieńczaki

Krowieńczaki (Coprini) – plemię chrząszczy z rodziny poświętnikowatych i podrodziny Scarabaeinae.
Chrząszcze o silnie wypukłym, błyszcząco czarnym ciele długości od 9 do 30 mm. Większość prowadzi nocny tryb życia. Dominującą strategią pokarmową jest u nich koprofagia, ale niektóre gatunki są padlinożerne. Pokarm dla larw rodzice najpierw zakopują szybko i płytko, po czym używają go w budowie głębokich gniazd.
Do plemienia tego należą rodzaje:

</doc>
<doc id="1748615" url="https://pl.wikipedia.org/wiki?curid=1748615" title="3 Zapasowy Batalion Piechoty SS Totenkopf">
3 Zapasowy Batalion Piechoty SS Totenkopf

3 Zapasowy Batalion Piechoty SS Totenkopf ("SS-Totenkopf-Infanterie-Ersatz-Bataillon III") powstał 1 września 1941 w Brnie z Feldersatz-Bataillon Division Totenkopf (Polowo-zapasowego Baonu Dywizji SS Totenkopf).
W grudniu 1942 przemianowany na Panzer-Grenadier-Ersatz-Bataillon III Totenkopf (3 Zapasowy Batalion Grenadierów Pancernych SS Totenkopf), następnie 1 maja 1943 na Panzer-Grenadier-Ausbildungs- und Ersatz-Bataillon 10 (10 Szkolno-zapasowy Batalion Grenadierów Pancernych SS – jednostka ze składu 10 Dywizji Pancernej SS Frundsberg) w Brnie.

</doc>
<doc id="1748617" url="https://pl.wikipedia.org/wiki?curid=1748617" title="15 Cree">
15 Cree

15 Cree – piąty album zespołu Cree, pierwszy koncertowy. Został wydany na 15-lecie zespołu. Koncert zarejestrowany na albumie odbył się 6 czerwca 2009 roku w Teatrze Śląskim im. Stanisława Wyspiańskiego w Katowicach z Orkiestrą Kameralną Miasta Tychy AUKSO pod dyrekcją Marka Mosia. Pierwsze wydanie jest wydaniem limitowanym tylko dla uczestników IX Festiwalu Muzycznego im. Ryszarda Riedla. Na DVD dodane są bonusy w postaci pierwszej części tego koncertu bez orkiestry. Gościnnie na płycie można usłyszeć Józefa Skrzeka oraz Krzysztofa Głucha.
Lista utworów.
Gościnnie: Józef Skrzek – organ moog (1)
Krzysztof Głuch – rhodez piano (8, 9, 10)

</doc>
<doc id="1748618" url="https://pl.wikipedia.org/wiki?curid=1748618" title="Erzwiłki">
Erzwiłki

Erzwiłki (lit. "Eržvilkas") – miasteczko na Litwie, położone w okręgu tauroskim w rejonie jurborskim, 22 km na północ od Jurborka, 518 mieszkańców (2001). Siedziba starostwa Erzwiłki, litewski pomnik urbanistyki.
Znajduje się tu kościół parafialny katolicki z XIX wieku, szkoła i poczta. Miasteczko posiada zachowany układ urbanistyczny z XVIII wieku. W pobliżu grodzisko datowane na początek XIV wieku.

</doc>
<doc id="1748619" url="https://pl.wikipedia.org/wiki?curid=1748619" title="Eržvilkas">
Eržvilkas



</doc>
<doc id="1748620" url="https://pl.wikipedia.org/wiki?curid=1748620" title="Scott Thompson">
Scott Thompson

Scott Thompson (ur. 12 czerwca 1959 r. w North Bay w prowincji Ontario) – kanadyjski aktor i komik, od 1984 roku członek formacji skeczowej The Kids in the Hall. Trzykrotny laureat nominacji do nagrody Emmy.
Studiował na York University. Na antenie kanadyjskiej stacji telewizyjnej Global Television Network prowadził reality show "My Fabulous Gay Wedding". Jest zdeklarowanym gejem.

</doc>
<doc id="1748622" url="https://pl.wikipedia.org/wiki?curid=1748622" title="Pawieł Sitko">
Pawieł Sitko

Pawieł Sitko (biał. Павел Сітко, ros. Павел Ситко; ur. 17 grudnia 1985 w Rzeczycy) – białoruski piłkarz, grający na pozycji pomocnika.

</doc>
<doc id="1748623" url="https://pl.wikipedia.org/wiki?curid=1748623" title="Browary Warmińsko-Mazurskie Jurand sp. z o.o.">
Browary Warmińsko-Mazurskie Jurand sp. z o.o.



</doc>
<doc id="1748626" url="https://pl.wikipedia.org/wiki?curid=1748626" title="Międzynarodowa Olimpiada Lingwistyki Teoretycznej, Matematycznej i Stosowanej">
Międzynarodowa Olimpiada Lingwistyki Teoretycznej, Matematycznej i Stosowanej

Międzynarodowa Olimpiada Lingwistyki Teoretycznej, Matematycznej i Stosowanej (w skrócie Międzynarodowa Olimpiada Lingwistyczna, MOL, akronim angielski – IOL) – jedna z najnowszych (rozgrywana od 2003 roku) olimpiad przedmiotowych należących do grupy międzynarodowych olimpiad przedmiotowych, podczas której rozgrywane są zarówno zawody indywidualne, jak i drużynowe.
Przedmiotem olimpiady jest lingwistyka deskryptywna, teoretyczna oraz matematyczna. Zadania są sformułowane w językach ojczystych uczestników i w tych językach mają także być rozwiązane. Pełne rozwiązanie obejmuje odpowiedź oraz jej uzasadnienie, podobnie jak przy rozwiązywaniu zadań matematycznych. Mimo że najważniejszą umiejętnością przydatną na tej olimpiadzie jest myślenie analityczne i dedukcja, i nie trzeba znać języków, których dotyczą zadania konkursowe, znajomość języka należącego do danej rodziny często jest pomocna.
Przebieg zawodów.
Indywidualna część zawodów obejmuje 5 zadań, na rozwiązanie których zawodnicy mają 6 godzin. Zadania dotykają najważniejszych zagadnień teoretycznej, matematycznej i stosowanej lingwistyki: fonetyki, morfologii, semantyki itd.
Od II MOL rozgrywany jest także turniej drużynowy. 4-osobowe drużyny z każdego państwa rozwiązują w czasie 3-4 godzin wyjątkowo trudne i czasochłonne zadanie lingwistyczne.
Miejsca organizacji olimpiady.
W 2020 roku z powodu pandemii choroby COVID-19 komitet organizacyjny olimpiady podjął decyzję o przesunięciu całego wydarzenia o rok.
Uczestnictwo według państw.
Rok, w którym dane państwo było gospodarzem MOL, oznaczono cieniowaniem.

</doc>
<doc id="1748627" url="https://pl.wikipedia.org/wiki?curid=1748627" title="Poniatów (Wałbrzych)">
Poniatów (Wałbrzych)

Poniatów (niem. "Seitendorf") – dawna wieś, od 1 stycznia 1951 dzielnica w granicach Wałbrzycha w jego płn.-wsch. części, nad rzeką Poniatówką. Ciągnie się na długości ok. 4 km, na wysokości ok. 385 - 435 m n.p.m.
Według danych z Urzędu Miejskiego w Wałbrzychu na 16 kwietnia 2014 roku dzielnicę Poniatów zamieszkuje 2032 osób.
Historia.
Według niepewnych źródeł w 1203 roku książę śląski Henryk I Brodaty oddał we władanie Poniatów opactwu cystersów w Lubiążu. Inna wersja podaje, że wieś została założona na polecenie Brodatego przez kolonistów niemieckich w 1220. Pewne źródła o istnieniu Poniatowa pochodzą z roku 1337. W roku tym, książę Bolko II Mały potwierdził, że wieś leży w obrębie prawa mili Świebodzic. Przyjmuje się, że wieś założył niejaki Sybotho, który otrzymał tę osadę w 1342 roku od księcia Bolka II.
Właściciele wsi.
Właścicielami wsi byli między innymi: w 1367 r. Nicolaus de Ottendorf, w 1368 r. Peter Czedlicz, od 1374 roku właściciel zamku Grodno Reyntsche Schafa (Schoffa), od 1408 roku rodzina von Czettritz.
Zabytki.
Do wojewódzkiego rejestru zabytków wpisany jest gotycki kościół parafialny pw. Najświętszego Serca Pana Jezusa z XIV wieku i później przebudowywany.

</doc>
<doc id="1748628" url="https://pl.wikipedia.org/wiki?curid=1748628" title="Gloria Bystrzyca">
Gloria Bystrzyca

Gloria Bistriţa - rumuński klub piłkarski z siedzibą w Bystrzycy.
Historia.
Chronologia nazw:
Klub piłkarski Ceramica Bistriţa został założony 6 lipca 1922. Do 1990 występował w II i III ligach. W sezonie 1990-91 klub debiutował w Liga I. W sezonie 2010/2011 klub spadł do Liga II.
Stadion.
Stadionul Gloria został zbudowany w 1963 roku. Może pomieścić 15 000 widzów. W 2008 został rekonstruowany.

</doc>
<doc id="1748630" url="https://pl.wikipedia.org/wiki?curid=1748630" title="Malformacje móżdżku">
Malformacje móżdżku

Malformacje móżdżku – grupa zaburzeń rozwojowych dotyczących móżdżku. Podział tych wad jest skomplikowany i różni autorzy podają różne klasyfikacje. 
Przykładowy podział:

</doc>
<doc id="1748638" url="https://pl.wikipedia.org/wiki?curid=1748638" title="Olga Woźniak">
Olga Woźniak

Olga Woźniak (ur. 10 grudnia 1975) – polska dziennikarka naukowa.
Absolwentka Wydziału Polonistyki Uniwersytetu Warszawskiego (UW) i (podyplomowo) psychologii.
Popularyzuje wiedzę z zakresu nauk przyrodniczych, psychologii, medycyny, językoznawstwa, socjologii. Od 2003 roku do września 2010 roku kierowała działem nauki tygodnika „Przekrój”. Od 2006 do 2009 roku redagowała kwartalnik popularnonaukowy „Przekrój nauki”. Współpracowała z „Polityką”, „Newsweekiem”.
Pracowała w Centrum Nauki Kopernik. Właścicielka Prywatnej Szkoły Podstawowej „Eureka”, w której realizuje autorski program nauczania przedmiotów przyrodniczych, a zwłaszcza matematyki. Autorka popularnonaukowej książki dla dzieci pt. „Brud”.
Pracuje w dziale nauki „Gazety Wyborczej”.
Nagrody związane z pracą dziennikarską.
W 2008 roku została laureatką konkursu „Popularyzator Nauki” organizowanego przez Ministerstwo Nauki i Szkolnictwa Wyższego oraz serwis „Nauka w Polsce” Polskiej Agencji Prasowej.
Nominowana w 2008 roku do nagrody Grand Press w kategorii dziennikarstwo specjalistyczne (za tekst „Tylko dla żywych”] - wywiad ze specjalistą tanatopraksji i technikiem sekcji zwłok). W 2009 roku nominowana do tej nagrody za tekst „Pan Prąd” (poświęcony genialnemu wynalazcy Nikoli Tesli).
W 2010 roku w konkursie organizowanym przez Polskie Stowarzyszenie Dziennikarzy Naukowych „Naukowi.pl” otrzymała główną nagrodę na najlepszy tekst popularnonaukowy w polskiej prasie (wygrał artykuł poświęcony muszce owocowej pt. „Bardzo ludzka muszka” opublikowany w „Przekroju”). W tym samym konkursie zdobyła także nagrodę Corpus Hippocrateum za najlepszy tekst o tematyce medycznej - nagrodzono artykuł z „Przekroju” pt. „Serca w naprawie” poświęcony leczeniu dzieci cierpiących na rzadkie wrodzone wady serca. Ten tekst wygrał także krajowe eliminacje konkursu EU Health Prize organizowanego przez Unię Europejską. W 2016 roku zdobyła Nagrodę im. K. Sabatha za najlepszy materiał popularnonaukowy w polskich mediach w konkursie organizowanym przez Polskie Stowarzyszenie Dziennikarzy Naukowych „Naukowi.pl”.

</doc>
<doc id="1748641" url="https://pl.wikipedia.org/wiki?curid=1748641" title="Yusuke Fujimoto">
Yusuke Fujimoto



</doc>
<doc id="1748643" url="https://pl.wikipedia.org/wiki?curid=1748643" title="TU">
TU

TU – amerykańska grupa muzyczna utworzona w 2002 roku przez Treya Gunna - warr guitar oraz Pata Mastelotto - perkusja, elektronika. Muzycy tworzący przez prawie dekadę sekcję rytmiczną King Crimson, wcześniej współpracujący również z Davidem Sylvianem postanowili utworzyć wspólny projekt muzyczny, który zaowocował kilkoma nagraniami i nielicznymi ale kontynuowanymi co roku koncertami. Muzyka grupy opartą w dużej mierze na improwizacji, samplingu, jazzie zawiera w sobie wiele cech kojarzonych z twórczością King Crimson. 
Przed powstaniem duetu w 2001 roku muzycy TU wraz z grającym na elektronicznym akordeonie Kimmo Pohjonenem i zajmującym się samplami i elektroniką Samuli Kosminenem – muzykami znanymi prędzej z grupy Kluster – utworzyli grupę KTU z którą już jako trio (bez Samuli Kosminena) nagrywają i występują do dziś.
Debiutancki album duetu ukazał się w 2003 roku. Podczas kilku występów grupa otwierała koncerty zespołu Tool podczas trasy 10 000 Days Tour.
W 2007 roku duet koncertował w Polsce.

</doc>
<doc id="1748646" url="https://pl.wikipedia.org/wiki?curid=1748646" title="Angamaitë">
Angamaitë



</doc>
<doc id="1748647" url="https://pl.wikipedia.org/wiki?curid=1748647" title="Angamaite">
Angamaite



</doc>
<doc id="1748648" url="https://pl.wikipedia.org/wiki?curid=1748648" title="Dyskografia Eurythmics">
Dyskografia Eurythmics

Artykuł prezentuje pełną dyskografię Eurythmics, lecz nie uwzględnia solowych płyt członków duetu. Zespół Eurythmics przez cały okres swojej działalności związany był z wytwórnią RCA Records, należącą do Sony BMG, i to ona posiada prawa do wszystkich nagranych albumów. Wyjątkiem jest płyta "1984 (For the Love of Big Brother)", nagrana dla Virgin Records.

</doc>
<doc id="1748650" url="https://pl.wikipedia.org/wiki?curid=1748650" title="Prawdziwa historia Janosika i Uhorcika">
Prawdziwa historia Janosika i Uhorcika



</doc>
<doc id="1748653" url="https://pl.wikipedia.org/wiki?curid=1748653" title="Nektariusz (biskup Madagaskaru)">
Nektariusz (biskup Madagaskaru)



</doc>
<doc id="1748654" url="https://pl.wikipedia.org/wiki?curid=1748654" title="Jelena">
Jelena



</doc>
<doc id="1748655" url="https://pl.wikipedia.org/wiki?curid=1748655" title="Keizo Yamada">
Keizo Yamada



</doc>
<doc id="1748657" url="https://pl.wikipedia.org/wiki?curid=1748657" title="Bluma Wajn">
Bluma Wajn

Bluma Wajn (ur. 25 grudnia 1925 w Łodzi, zm. w styczniu 1946 w Zabrzu) – polska Żydówka, więźniarka niemieckiego obozu koncentracyjnego Auschwitz-Birkenau. 
Pod koniec 1945 przybyła na Górny Śląsk wraz z innymi ocalonymi. Tam wstąpiła do organizacji młodzieżowej żydowskiej partii Ichud. W styczniu 1946 została zastrzelona przez bojówki nacjonalistyczne. Pochowana 21 stycznia 1946 na Cmentarzu Żydowskim przy ulicy Cmentarnej 15 w Zabrzu (kwatera C-20). Podczas jej pogrzebu po raz pierwszy zagrano i zaśpiewano pieśń "Hatikwa (hebr. הַתִּקְוָה, HaTikva(h) – Nadzieja)", która dwa lata później stała się hymnem Izraela.

</doc>
<doc id="1748659" url="https://pl.wikipedia.org/wiki?curid=1748659" title="Odate">
Odate



</doc>
<doc id="1748660" url="https://pl.wikipedia.org/wiki?curid=1748660" title="Portret trumienny Stanisława Woyszy">
Portret trumienny Stanisława Woyszy

Portret trumienny Stanisława Woyszy – obraz nieznanego malarza warszawskiego, namalowany na blasze ok. roku 1677. Dzieło to jest przykładem portretu trumiennego szlachty polskiej doby baroku. Portret trumienny był jednym z elementów dekoracji żałobnej stawianej przy katafalku dla uczczenia zmarłego. Malowany na blasze wizerunek osoby zmarłej umieszczano na szczycie trumny tak, by twarz zmarłego mogła spoglądać z portretu na żałobników w czasie wystawnej ceremonii pogrzebowej. 
Obraz ma formę sześciokąta nieforemnego. Podstoli smoleński ubrany jest zgodnie z ówcześnie panującą modą. Głowa, inaczej niż w portrecie sarmackim, jest bez nakrycia. W lewym rogu kartusz z herbami. Dookoła kartusza inicjały: S. W.|Z. B.|P. S., co może oznaczać: Stanisław Woysza z Bzowa, Podstoli Smoleński. 
Stanisław Woysza z Bzowa był podstolim smoleńskim, sekretarzem i dworzaninem królewskim. Zmarł w lutym 1677 r. Grobowiec jego przed II wojną światową znajdował się w kościele św. Marcina na Starym Mieście w Warszawie. Nieznanymi drogami portret trafił do Galerii Portretu przy pałacu w Wilanowie.

</doc>
<doc id="1748661" url="https://pl.wikipedia.org/wiki?curid=1748661" title="Maciej Pisarek">
Maciej Pisarek

Maciej Pisarek (ur. 8 listopada 1966, w Krakowie) – polski reżyser i scenarzysta filmowy.
Studiował polonistykę i filmoznawstwo na UJ oraz reżyserię w PWSFTviT i w Leeds.
Zdobywał doświadczenie pracując jako drugi reżyser. Na planie powstawały również dokumenty "Mój film" i, opowiadające o pierwszych doświadczeniach Mateusza Damięckiego, "Przeżyć "Przedwiośnie"".
Realizował wiele różnych form komercyjnych – np. teledysk "Jeszcze jeden piękny dzień" (Hymn Olimpijski) Rojka i Smolika; "Obronę Jasnej Góry", fabularyzowany dokument z Danielem Olbrychskim; wyreżyserowaną przez niego reklamę NBC umieścił w programie "The Best Commercials You’ve Ever Seen".
Jesienią 2004 rozpoczął niezależną produkcję filmu fabularnego pt. "Fale. Wyjazd" (26 min.). Film, który w grudniu 2005 kupiła TVP, spotykał się z uznaniem ważnych festiwali – oficjalna selekcja m.in. Avignon, Sankt Petersburg, Slamdance (jedyny film z Polski w 2007).
W latach 2005-2007 pracował nad scenariuszem pt. "Izolator", który miał być jego pełnometrażowym debiutem fabularnym. Reżyserem filmu jednak został operator Christopher Doyle. Pisarek, na znak protestu przeciwko zmianom w scenariuszu wprowadzonym w trakcie produkcji filmu, wypaczającym kształt i sens pierwotnego tekstu, wycofał nazwisko z napisów.

</doc>
<doc id="1748664" url="https://pl.wikipedia.org/wiki?curid=1748664" title="E22 (trasa europejska)">
E22 (trasa europejska)

E 22 – jedna z najdłuższych tras europejskich, licząca ponad 5320 km. 
Trasa nie jest oznakowana na terenie Wielkiej Brytanii, ponadto nie wszystkie jej odcinki są ze sobą połączone – w ciągu szlaku występuje jedynie jedna przeprawa promowa (między Niemcami a Szwecją), która po 2029 roku ma zostać zastąpiona tunelem pod Bełtem Fehmarn.
Stary system numeracji.
Do 1985 obowiązywał poprzedni system numeracji, według którego oznaczenie E22 dotyczyło trasy: Berlin – Wrocław – Katowice – Kraków – Rzeszów – Przemyśl. Dalszy przebieg nie był ustalony, ponieważ ZSRR nie był sygnatariuszem umowy z 1950 r. regulującej przebieg i standard tras europejskich. Fragment trasy przebiegający przez Polskę nie miał wówczas oficjalnie obowiązującego numeru krajowego i był oznaczany jako droga międzynarodowa E22. Na terenie konurbacji górnośląskiej istniało odgałęzienie trasy oznaczane jako droga międzynarodowa E22a, poprowadzone po trasie Strzelce Opolskie – Pyskowice – Bytom – Chorzów – Katowice – Mysłowice – Jaworzno – Chrzanów – Krzeszowice – Kraków.
Drogi w ciągu dawnej E22.
"Lista dróg opracowana na podstawie materiału źródłowego"

</doc>
<doc id="1748665" url="https://pl.wikipedia.org/wiki?curid=1748665" title="Cerkiew Nikolska w Wilnie">
Cerkiew Nikolska w Wilnie



</doc>
<doc id="1748669" url="https://pl.wikipedia.org/wiki?curid=1748669" title="Józef Rajnfeld">
Józef Rajnfeld

Józef Rajnfeld (inny zapis nazwiska: Reinfeld lub Raynefeld; (ur. 1 kwietnia 1908 w Warszawie, zm. w sierpniu 1940 w Biarritz lub Bordeaux) – polski artysta malarz i rysownik pochodzenia żydowskiego, autor listów.
Życie.
Urodził się w Warszawie w niezamożnej kupieckiej rodzinie żydowskiej – ojciec Ignacy był właścicielem sklepu z konfekcją, matka, Hela z Bechedrów, prowadziła dom. Studiował najpierw architekturę na Politechnice Warszawskiej, a później w warszawskiej ASP. Uprawiał rysunek i malarstwo. W 1928 r. w Warszawie poznał Jarosława Iwaszkiewicza, z którym połączyła go serdeczna przyjaźń i zażyłość, trwająca do końca życia. Jej ślady i charakterystykę odnaleźć można w kilku utworach Iwaszkiewicza. Był homoseksualny. W tym czasie związał się też z Janem Lechoniem.
W dwudziestoleciu międzywojennym wiele podróżował po Europie – Włoszech, Niemczech i Hiszpanii. W roku 1928 osiadł we Francji i tam też najdłużej przebywał. W Paryżu uczył się malarstwa u Édouarda Vuillarda.
W 1936 r. cztery rysunki Rajnfelda ukazały się drukiem w „Skamandrze”. Był towarzyszem Jarosława Iwaszkiewicza w jego wyprawie do Włoch i jego „Cicerone” w sprawach malarstwa – to właśnie Rajfeldowi pisarz zadedykował swoją "Książkę o Sycylii", choć w jej treści pojawia się tylko jako "mój przyjaciel” niewymieniony z imienia.
Dedykacja na, wydanej w 1966, "Książce o Sycylii" brzmi: „Pamięci Józefa Rajnfelda”.
Po wybuchu II wojny światowej Rajnfeld przebywał w Paryżu, gdzie zgłosił się do Lechonia (który był attaché kulturalnym ambasady polskiej) błagając o możliwość ewakuacji z personelem dyplomatycznym. Tej prośbie Lechoń, nie mogąc, ale i nie chcąc pomóc (jak tłumaczył po latach „ze wstydem” w dzienniku), odmówił. Następnie udał się na południe, zamierzając przejść granicę francusko-hiszpańską. Poszukiwany przez Niemców i osaczony przez Gestapo w Biarritz lub Bordeaux, popełnił samobójstwo.
Twórczość rozproszona i dochowana.
Jak podawał Iwaszkiewicz, malarskim ideałem Rajnfelda był Constantin Guys; spośród malarzy sdobie współczesnych najbardziej cenił Henri Matisse'a, którego odwiedził w jego willi na Lazurowym Wybrzeżu.
Twórczość plastyczna artysty uległa zniszczeniu lub rozproszeniu; prace ze zbiorów prywatnych we Francji nie są szerzej znane. Paweł Hertz wspomina, że duży zespół prac Rajnfelda ze swego paryskiego zbioru krytyk muzyczny Doda Conrad (który poznał Rajnfelda w Paryżu w 1928) przekazał w 1982 r. do warszawskiego Muzeum Narodowego, gdzie jednak nie były eksponowane (spoczywają w magazynie). Pozostaje więc w kulturze polskiej jako autor listów. W latach młodości Rajnfeld był najpierw kochankiem poety Jana Lechonia (poznanego w 1928 w Paryżu), a później związał się z Iwaszkiewiczem – namiętny związek miłosny stał się z czasem tylko przyjaźnią. Jej świadectwem jest dochowany zespół listów do kochanka i przyjaciela, ocalały w Stawisku, przygotowany przez Iwaszkiewicza do druku w roku 1947, a opublikowany pół wieku później. Listy te zajmują wyjątkowe miejsce w epistolografii polskiej jako świadectwo homoerotycznej namiętności i uczucia. Zawierają też obserwacje na temat sztuki (zwłaszcza malarstwa dawnego i najnowszego) i współczesnego życia kulturalnego. Iwaszkiewicz określa je w dzienniku jako „wielki dokument epoki”.
Prace plastyczne Józefa Rajnfelda weszły w skład wystawy zatytułowanej „Montparnasse Déporté – Artisti Europei da Parigi ai lager” wystawianej od 24 stycznia do 9 kwietnia 2007 r. w Museo Diffuso della Resistenza, della Deportazione, della Guerra, dei Diritti e della Libertà w Turynie (kurator wystawy: Sylvie Buisson). Wystawa pomyślana była jako hołd dla artystów związanych życiem i pracą z paryską dzielnicą artystów Montparnasse, a którzy stali się ofiarami niemieckiego nazizmu.
W 2009 r. prace Rajnfelda eksponowano na wystawie czasowej grafik w Musée d’Art et d’Histoire du Judaïsme w Paryżu
Odnośniki w kulturze.
O spotkaniu z Rajnfeldem wspomina również Czesław Miłosz:
Śladami Iwaszkiewicza i Rajnfelda do Włoch podróżował pisarz i krytyk literacki Ryszard Matuszewski. Swoje relacje opisał w książce "Przyleciał anioł cały malinowy" wydanej w 1995 r. Podobną podróż odbył Marek Zagańczyk, czego rezultatem jest wydana w 1999 r. książka "Krajobrazy i portrety" oraz sześć lat później "Droga do Sieny". Postać Józefa Rajnfelda oraz jego związku z Janem Lechoniem pojawia się w powieści Wojciecha Dutki „Czarna Pszczoła” wydanej przez wydawnictwo Albatros w roku 2017. 
Portrety Józefa Rajnfelda wykonywał malarz i grafik Roman Kramsztyk, czynny i uznany głównie w okresie międzywojennym. „Kramsztyk w typie urody Reinfelda odnajdywał swoisty wdzięk, który [...] eksplorował w rozmaitych ujęciach i technikach”. Znanych jest pięć takich prac:

</doc>
<doc id="1748671" url="https://pl.wikipedia.org/wiki?curid=1748671" title="Internaţional Curtea de Argeş">
Internaţional Curtea de Argeş

Internaţional Curtea de Argeş – rumuński klub piłkarski z siedzibą w Curtea de Argeş.
Historia.
Chronologia nazw:
Klub piłkarski Internaţional Piteşti został założony w 2000 przez Iona Lazăra. W sezonie 2000/01 zdobył pierwsze miejsce w Dywizji C i awansował do Dywizji B. Do 2005 występował w II lidze, a potem został rozwiązany.
Po dwóch latach w 2007 Ion Lazăr ponownie organizuje klub, ale teraz w Curtea de Argeş. W sezonie 2007–2008 klub zdobył pierwsze miejsce w III lidze i awansował do II ligi. W następnym sezonie zajął drugie miejsce i awansował w 2009 do Liga I. W sezonie 2009/2010 klub zakończył rozgrywki na 12. miejscu. Ze względu na nieuzyskanie licencji pierwszoligowej klub został zdegradowany do Liga II.
Stadion.
Stadion Municipal obecnie jest w stanie rekonstrukcji do 2010 roku. Może pomieścić 7500 widzów.

</doc>
<doc id="1748675" url="https://pl.wikipedia.org/wiki?curid=1748675" title="IELTS">
IELTS

 IELTS (International English Language Testing System) – test sprawdzający umiejętności językowe, stosowany do oceny poziomu znajomości języka angielskiego osób przyjmowanych na studia lub do pracy, a także jako ocena postępów w toku nauki. Stworzony został przez trzy instytucje: British Council, University of Cambridge ESOL Examinations oraz IDP Australia.
IELTS jest uznawany przez największe uczelnie, firmy oraz instytucje zawodowe na świecie oraz niemal wszystkie uczelnie wyższe w Wielkiej Brytanii, a także wiele szkół w Australii, Kanadzie, Nowej Zelandii, Republice Południowej Afryki, Irlandii, Francji, Niemczech, Włoszech, Belgii, Chinach, Korei, Hongkongu, Holandii i wielu innych krajach. IELTS jest również warunkiem koniecznym przy emigracji do Australii, Kanady lub Nowej Zelandii.
IELTS jest alternatywą dla innego egzaminu językowego, jakim jest TOEFL.
Struktura IELTS.
Dostępne są dwa moduły egzaminu IELTS: Academic i General Training. Wybór modułu uzależniony jest od wskazań instytucji, na potrzeby której zdawany jest egzamin. Ogólnie mówiąc:
IELTS składa się z czterech części: 
Wszyscy kandydaci, niezależnie od wybranego modułu, zdają takie same części Słuchanie i Mówienie. Rozróżnienie według modułu dotyczy natomiast części Czytanie i Pisanie. Części pisemne egzaminu trwają około 3 godzin (bez przerw). Część ustna egzaminu może odbyć się tego samego dnia lub na 7 dni przed albo po części pisemnej. Przebiega ona w formie spotkania 1:1, czyli jeden kandydat z jednym egzaminatorem. Dodatkowo rozmowa jest nagrywana.
Skala ocen IELTS.
Na wynik egzaminu IELTS składają się oceny uzyskane z poszczególnych części egzaminu (w skali od 1 do 9 punktów), a także ocena końcowa (w skali od 1 do 9 punktów). Każda ocena odpowiada konkretnym umiejętnościom, jakimi wykazał się kandydat. Najwyższa liczba punktów to 9 i oznacza to, że dana osoba płynnie i ze zrozumieniem posługuje się językiem angielskim (tzw. Expert User). Najniższa ocena to 1 i oznacza, że dana osoba nie jest w stanie posługiwać się językiem obcym poza kilkoma pojedynczymi słowami (tzw. Non User).

</doc>
<doc id="1748676" url="https://pl.wikipedia.org/wiki?curid=1748676" title="Parafia Najświętszej Maryi Panny Niepokalanie Poczętej w Wolsztynie">
Parafia Najświętszej Maryi Panny Niepokalanie Poczętej w Wolsztynie

Parafia Najświętszej Maryi Panny Niepokalanie Poczętej w Wolsztynie – rzymskokatolicka parafia w Wolsztynie, należy do dekanatu wolsztyńskiego. Powstała w XI wieku. Obecny kościół parafialny, późnobarokowy, pochodzi z 1767–1779, rozbudowany w 1925. Mieści się przy ulicy Doktora Kocha. Posiada 25-głosowe organy braci Walter, odrestaurowane w 2013 r. Świątynią filialną jest Kościół Wniebowstąpienia Pańskiego w Wolsztynie. Posiada on 23-głosowe organy Hartiga, grające do dziś. Na wieży zaś wiszą 3 dzwony, których sposób dzwonienia nie został zelektryfizowany – dzwoni się ręcznie. Do parafii przynależy także kościół filialny w Tłokach, wybudowany w 1995 r.

</doc>
<doc id="1748684" url="https://pl.wikipedia.org/wiki?curid=1748684" title="FC Sens">
FC Sens

FC Sens jest francuskim klubem piłkarskim z miasta Sens. Powstał w 1987 roku w wyniku połączenia dwóch drużyn: Stade de Sens oraz L'Alliance Sens.

</doc>
<doc id="1748686" url="https://pl.wikipedia.org/wiki?curid=1748686" title="Parafia św. Józefa Opiekuna Kościoła Świętego w Wolsztynie">
Parafia św. Józefa Opiekuna Kościoła Świętego w Wolsztynie

Parafia Świętego Józefa Opiekuna Kościoła Świętego w Wolsztynie – rzymskokatolicka parafia w Wolsztynie, należy do dekanatu wolsztyńskiego.
Parafia powstała w 1997. Obecny kościół parafialny został wybudowany w latach 1999–2006, konsekrowany w 2006. Parafia mieści się przy ulicy Komorowskiej 3.

</doc>
<doc id="1748687" url="https://pl.wikipedia.org/wiki?curid=1748687" title="Sopot Festival 1991">
Sopot Festival 1991

Sopot Festival 1991 – 28. edycja festiwalu muzycznego odbywającego się w sopockiej Operze Leśnej. Festiwal odbył się 23-24 sierpnia 1991 roku, w Operze Leśnej. Konkurs prowadzili Alicja Resich-Modlińska, Grażyna Torbicka i Paul King. Wygrał New Monn z utworem "Ice".

</doc>
<doc id="1748690" url="https://pl.wikipedia.org/wiki?curid=1748690" title="Kościół św. Piotra i Pawła oraz klasztor Jezuitów we Lwowie">
Kościół św. Piotra i Pawła oraz klasztor Jezuitów we Lwowie

Greckokatolicka świątynia garnizonowa, dawniej Kościół św. św. Piotra i Pawła i klasztor Jezuitów we Lwowie, popularnie zwany kościołem jezuitów (ukr. "Гарнізонний храм святих апостолів Петра і Павла, чи костел Святих Петра і Павла та монастир єзуїтів") – jest położony przy ul. Teatralnej 11, przed 1945 – ul. Rutowskiego, na Starym Mieście. Po 1945 zamknięty i przeznaczony na magazyn książek. Od 2011 cerkiew katolicka obrządku bizantyjsko-ukraińskiego pod wezwaniem św. św. Piotra i Pawła - kościół garnizonowy Sił Zbrojnych Ukrainy garnizonu lwowskiego.
Historia.
Jezuici przybyli do Lwowa w 1584 za sprawą biskupa Jana Dymitra Solikowskiego i jezuity, księdza Jakuba Wujka. Początkowo dostali jako tymczasową siedzibę katedralną kaplicę Bractwa Ubogich. Formalne jej otwarcie nastąpiło w 1591. W 1608 powołali do życia kolegium – szkołę dla młodzieży męskiej. Rozpoczęli też starania o uzyskanie placu pod budowę własnego kościoła i klasztoru. Po ciągnącym się sporze z gminą żydowską ostatecznie na mocy wyroku królewskiego dostali teren po spalonym dworze Mikołaja Mielnickiego, wojewody podlaskiego. W 1610 kamień węgielny pod budowę nowego kościoła poświęcił arcybiskup Jan Zamojski.
Kościół był budowany w stylu barokowym w latach 1610-1635, głównie kosztem Elżbiety Sieniawskiej, małżonki marszałka nadwornego koronnego Prokopa Sieniawskiego. Wzorem dla świątyni był rzymski kościół Il Gesù. Sam kościół lwowski wykazuje podobieństwo do krakowskiego kościoła św. św. Piotra i Pawła (też inspirowanego Il Gesù); otrzymał zresztą identyczne wezwanie. Początkowo prace budowlane prowadził ojciec Sebastian Lanichius. Po nim budowniczym kościoła został generalny architekt jezuitów w Polsce ojciec Giacomo Briano. Cenzorował on prace w latach 1617–1621. W 1630 gotową, mieszczącą 5000 osób świątynię poświęcił arcybiskup Jan Andrzej Próchnicki. Prace wykończeniowe i dekoracja wnętrza trwały do 1659. W 1702 przy południowo-zachodnim narożniku kościoła wybudowano strzelistą, 5-kondygnacyjną wieżę (dzwonnicę) z hełmem, najwyższą w ówczesnym Lwowie (100 m).
Kościół strawił częściowo pożar w 1734. W latach następnych został on odbudowany ze środków przekazanych przez biskupa kijowskiego Samuela Jana Ożgę i Elżbietę z Potockich Szczuczynę, starościnę wolnicką.
W latach 1740-1743 sprowadzeni z Brna malarze Franciszek Ekstein i jego syn Sebastian wykonali freski na sklepieniu kościoła. W 1744-1746 Sebastian Fesinger zbudował w kościele wielki ołtarz główny; jego konsekracja nastąpiła w styczniu 1747. W latach następnych zbudowano ołtarze boczne (1754 i 1759).
W 1754 zamontowano zegar na wieży kościelnej. Był plan, aby wykorzystać ją jako obserwatorium astronomiczne, ale ten plan upadł, ponieważ w 1773 nastąpiła kasata zakonu jezuitów. Powrócili oni do Lwowa w 1820, w 1836 odzyskali kościół, po czym zostali wygnani w okresie Wiosny Ludów (1848), by powrócić ponownie po czterech latach. Kościół pozostał w ich władaniu do 1945.
W 1830 rozebrano, z rozkazu władz austriackich, wieżę kościelną po tym, jak w 1826 niespodziewanie zawaliła się wieża ratuszowa. Do dziś zachowała się jej dolna kondygnacja, widoczna od strony zachodniej.
W latach 1879 i 1891 kościół był poddawany kolejnym remontom.
W 1905 arcybiskup Józef Bilczewski ukoronował cudowny wizerunek Matki Boskiej Pocieszenia. Po II wojnie światowej obraz przewieziono do Krakowa, a następnie do Wrocławia, gdzie do dziś znajduje się w miejscowym kościele jezuitów.
Po II wojnie światowej kościół został zamknięty przez władze sowieckie i zamieniony na magazyn książek i czasopism (2,5 mln tomów). Po ogłoszeniu niepodległości Ukrainy magazyn przejęła Biblioteki im. W. Stefanyka, zawierająca m.in. zbiory dawnego Ossolineum. Wnętrze świątyni, niezabezpieczone i niekonserwowane w okresie powojennym ulegało powolnej dewastacji. Z inicjatywy Lwowskiej Rady Miejskiej podjęta została w 2010 r. decyzja o otwarciu kościoła jako greckokatolickiej świątyni garnizonowej, a jesienią następnego roku wojsko podjęło ewakuację zbiorów do nowych magazynów. Otwarcie kościoła jako świątyni greckokatolickiej odbyło się dnia 6 grudnia 2011 roku, w 20. rocznicę powstania Sił Zbrojnych Ukrainy.
W latach 2015-2017 ekipa polskich i ukraińskich konserwatorów zabytków dokonała kompleksowej konserwacji iluzjonistycznych malowideł autorstwa Franciszka Ecksteina na sklepieniu prezbiterium świątyni. Prace konserwatorskie są kontynuowane.
Akademia jezuicka.
Odrębną sprawą jest działalność edukacyjna jezuitów, z której zakon był szeroko znany na przestrzeni swych dziejów. Jej początków należy upatrywać we wspomnianym już kolegium dla młodzieży męskiej. Pierwsi jego uczniowie byli zgrupowani w dwa bractwa – Niepokalanego Poczęcia Najświętszej Marii Panny (starsi) i Zwiastowania (młodsi).
Gmachy kolegium i klasztoru wznoszone były bardzo długo i etapami w latach 1631-1695, ulegały wielokrotnym przebudowom a ostateczny kształt uzyskały w roku 1723. Uwieńczeniem rozwoju kolegium było nadanie mu praw akademickich w 1661 przez króla Jana Kazimierza. Choć prawa te nie zostały zatwierdzone przez sejm na skutek sprzeciwu Akademii Krakowskiej, to lwowska uczelnia stała się jedną z najważniejszych szkół Rzeczypospolitej i zalążkiem przyszłego uniwersytetu. Rangę uniwersytecką uczelni potwierdził w 1759 papież Klemens XIII.
Przy kolegium działał także szkolny teatr oraz założona w 1615 drukarnia, w której wydrukowano w sumie ok. 700 tytułów, w większości religijnych, w tym wielotomowe dzieła: "Herbarz Polski" (wydany w czterech tomach pt. Korona Polska w latach 1728-1743) Kaspra Niesieckiego i "Nowe Ateny" (1746-1756) Benedykta Chmielowskiego.
W murach lwowskich szkół jezuickich uczyli się m.in. Bohdan Chmielnicki, książę Jeremi Wiśniowiecki, poeta Franciszek Karpiński oraz poeta i biskup Ignacy Krasicki.
Kres uczelni i jej drukarni nastąpił w 1773 wraz z kasatą zakonu jezuitów. W gmachu uczelni umieszczono najpierw siedzibę namiestnika, a następnie siedzibę Sądu Krajowego (celom sądowym gmach służył do 1939 r.). Sama świątynia stała się kościołem garnizonowym wojsk austriackich.
W budynku kolegium obecnie mieści się państwowa szkoła średnia.
Architektura.
Bryła zewnętrzna.
Lwowski kościół jezuitów jest wybitnym przykładem wczesnego baroku w Rzeczypospolitej Obojga Narodów. Był on kolejną inspiracją rzymskim Il Gesù, po kościele w Lublinie (1586-1604), kościele w Kaliszu (1587-1595), kościele w Jarosławiu (1591-1594), wspomnianym już krakowskim kościele św. św. Piotra i Pawła (1597-1619), kościele św. Kazimierza w Wilnie (1604-1616), kościele Bożego Ciała w Nieświeżu (1598-1599) i kościele w Warszawie (1609-1626). Kościół lwowski w stosunku do swego rzymskiego pierwowzoru, kościoła il Gesù, jest krótszy o parę kaplic i nie ma transeptu ani kopuły.
Fasada wschodnia świątyni, wczesnobarokowa, z elementami manierystycznymi, należy do najpiękniejszych we Lwowie. Jest ona pięcioczłonowa, dwukondygnacyjna, spięta porządkiem korynckim. Główne elementy dekoracyjne fasady wykonano z ciemnego kamienia, kontrastującego z bielą ścian. W jej dolnej kondygnacji są trzy piaskowcowe, arkadowe portale i okna, przedzielone pionowo sześcioma imponującymi pilastrami korynckimi. Pomiędzy parami filarów oddzielających portal główny od bocznych umieszczono po dwie – jedna nad drugą – nisze o konchowym zamknięciu, mieszczące posągi świętych jezuickich. Nad wejściem głównym jest niewielka galeria, z której wchodzi się na chór muzyczny; podobne mniejsze galerie są nad wejściami bocznymi. Wyższą kondygnację fasady, oddzieloną od dolnej masywnym belkowaniem, wypełniają półkoliste okna, nisze i wnęki, w różnej skali i wielkości, wypełnione figurami, dające interesującą grę światłocienia. Fasadę z obu stron ujmują ślimakowato zakończone spływy wolutowe, zakończone smukłymi, stożkowymi sterczynami. Całość założenia wieńczy trójkątny tympanon (z płaskorzeźbą ukazującą Baranka Bożego), również ujęty po bokach sterczynami, zakończony na szczycie krzyżem.
Na wysokim dachu nawy głównej znajduje się niewielka sygnaturka a nad dachami lewej nawy bocznej – szereg stożkowatych pinakli.
Prezbiterium zamknięte pięciobocznie, słabo zaznaczone od zewnątrz, jest flankowane przez dwie zakrystie. Nad wschodnią zakrystią wznosi się niska czworoboczna wieża, pozostałość po pierwotnej wysokiej wieży rozebranej w 1830.
Wystrój wewnętrzny.
Wnętrze kościoła w typie bazyliki jest czteroprzęsłowe i trzynawowe, długie na 44 m, szerokie na 22,5 m i wysokie na 26 m. Pod względem wymiarów był kościół jezuitów drugą świątynią Lwowa po katedrze łacińskiej. Nawa i prezbiterium są nakryte sklepieniem kolebkowym z lunetami. Nawa główna jest bardzo szeroka zaś nawy boczne wąskie. Mieszczą się w nich po 4 kaplice, nad którymi zbudowano galerie-empory, charakterystyczny dla świątyń jezuickich element architektury. Empory przeznaczone były dla uczniów kolegium, żeby odizolować ich od rzeszy wiernych zgromadzonych w kościele. Zarówno kaplice jak i empory są nakryte sklepieniami krzyżowymi. Między kaplicami są ostrołukowe przejścia, będące, podobnie jak ich sklepienia, reminiscencją mijającego gotyku. Sklepienie jest bogato dekorowane freskami, wykonanymi w latach 1740-1743 przez Franciszka i Sebastiana Ecksteinów. Ściany w prezbiterium są wyłożone marmurem i ozdobione pilastrami o rozbudowanych głowicach. Wnętrze posiada jednolity, późnobarokowy wygląd, powstały po pożarze w 1734.
Ołtarz główny.
Rozbudowany, barokowy ołtarz główny wykonany z marmuru w latach 1744-1747 ma forme aedikuli zwieńczonej szczytem z wyobrażeniem Oka Opatrzności, flankowanym przez ćwierćkoliste naczółki. Ołtarz zdobią cztery kolumny dźwigające łamane belkowanie. W centrum wisi obraz "Ukrzyżowanie", sprowadzony z Wiednia w 1836, a powyżej ozdobny kartusz podtrzymywany przez putta. Przy kolumnach stoją figury nadnaturalnej wielkości z różnokolorowego stiuku, przedstawiające patronów zakonu: św. Stanisława Kostkę, św. Ignacego Loyolę, św. Franciszka Ksawerego i św. Alojzego Gonzagę. Nad ołtarzem umieszczony jest hebanowy krucyfiks z 1616, wykonany prawdopodobnie przez Jana Pfistera.
Ołtarze boczne.
W nawach bocznych znajduje się osiem rokokowych ołtarzy bocznych z licznymi rzeźbami, ale bez obrazów. Architekt-jezuita Jan Delamars zaprojektował ołtarz św. Ignacego Loyoli dla kościoła (1695). 
W ołtarzu prawej nawy jest obraz św. Stanisława Kostki. W ołtarzu nawy lewej był dawniej cudowny obraz Matki Boskiej Pocieszenia, uroczyście koronowany w 1905 koronami papieskimi przez arcybiskupa Józefa Bilczewskiego, przewieziony w 1945 do Krakowa a w 1974 do Wrocławia, do jezuickiego kościoła św. Klemensa Dworzaka. Tę wykonaną w końcu XVI w. kopię rzymskiego wizerunku Matki Boskiej Śnieżnej ofiarował generał zakonu jezuitów św. Franciszek Borgiasz klasztorowi jezuickiemu w Jarosławiu; dopiero stamtąd obraz trafił do Lwowa.
W kościele są też obrazy olejne patronów zakonu, św. Franciszka Ksawerego i św. Ignacego Loyoli.
Ambona.
W kościele zachowała się rokokowa ambona z misternie rzeźbionym baldachimem.
Grobowce i epitafia.
Przy filarach umieszczono liczne barokowe i rokokowe grobowce i epitafia znamienitych lwowskich rodów.
Za najważniejsze należy uznać: epitafium upamiętniające Pawła i Karola Wyżyckich (powstałe ok. 1744) oraz Jerzego (zm. 1730) i Marii (zm. 1753) Dzieduszyckich, wspólny nagrobek miecznika koronnego Jana Stanisława (zm. 1647) oraz jego wnuka, wojewody ruskiego, Jana Stanisława (zm. 1730), ufundowany przez Stanisława Wincentego, wojewodę rawskiego ok. 1740, ponadto skromne epitafium Marii z Kazanowskich, żona hetmana Stanisława, płytę chorążego wielkiego koronnego Aleksandra Jana (zm. 1723) oraz epitafium żony Stanisława Wincentego – Joanny z Potockich (zm. 1726).
Na jednym z filarów znajduje się tablica z 1912 upamiętniająca 300-lecie śmierci jezuickiego kaznodziei i kanonika katedry lwowskiej Piotra Skargi.
Pozostałe wyposażenie kościoła uległo rozproszeniu.
Budynek dawnego kolegium.
Od strony północnej do kościoła przylega budynek dawnego kolegium i klasztoru jezuickiego, tworząc razem z nim czworobok z dziedzińcem pośrodku. Gmach kolegium jest trzykondygnacyjny (górne piętro dobudowano w XIX w.). Fasada budynku jest zaakcentowana płytkim ryzalitem z krzywoliniowym frontonem ujętym w spływy wolutowe i zwieńczonym przerywanym naczółkiem. Wejście stanowi dekoracyjny barokowy portal, ozdobiony kartuszem i kamiennymi wazonami. Na elementy dekoracyjne budynku dawnego kolegium składają się pilastry, gzymsy i obramienia okien, prostokątnych na parterze i drugim piętrze i półkolistych – na pierwszym.
Na ścianie kolegium znajduje się współczesna tablica upamiętniająca jednego z jego uczniów, Bohdana Chmielnickiego.

</doc>
<doc id="1748692" url="https://pl.wikipedia.org/wiki?curid=1748692" title="Parafia Najświętszego Zbawiciela i Wszystkich Świętych w Dobrym Mieście">
Parafia Najświętszego Zbawiciela i Wszystkich Świętych w Dobrym Mieście

Parafia Najświętszego Zbawiciela i Wszystkich Świętych w Dobrym Mieście – rzymskokatolicka parafia w Dobrym Mieście, należącym do archidiecezji warmińskiej i dekanatu Dobre Miasto. Została utworzona przed 1329. Kościół parafialny jest budowlą gotycką wybudowaną w latach 1359–1389. Mieści się przy ulicy Orła Białego.
Przy parafii istnieje ośrodek rekolekcyjny „Źródło Jakuba”. Kościół od 1989 roku posiada tytuł Bazyliki mniejszej. Istnieje kapituła kolegiacka, wskrzeszona przez kard. Wyszyńskiego.

</doc>
<doc id="1748693" url="https://pl.wikipedia.org/wiki?curid=1748693" title="John Forrest">
John Forrest

John Forrest (ur. 22 sierpnia 1847 w Bunbury, zm. 3 października 1918 u wybrzeży Sierra Leone) – australijski odkrywca i polityk, pierwszy premier Australii Zachodniej i zarazem jedyna osoba pełniąca to stanowisko w czasie, gdy obszar ten był jeszcze kolonią brytyjską. Po powstaniu Związku Australijskiego zajmował szereg stanowisk w gabinetach federalnych, m.in. ministra skarbu, obrony i spraw wewnętrznych.
Życiorys.
Młodość.
Pochodził z wielodzietnej rodziny, miał sześciu braci. W 1865 uzyskał uprawnienia do wykonywania zawodu geodety. Cztery lata później po raz pierwszy stanął na czele wyprawy mającej za zadanie eksplorację nie opisanych jeszcze terenów, położonych w sąsiedztwie Australii Zachodniej oraz ich włączenie do tej kolonii. Łącznie odbył trzy wyprawy, podczas których poczynił wiele odkryć geograficznych. Przyniosło mu to popularność w kolonii, ta zaś stała się trampoliną do kariery politycznej.
Kariera polityczna w Australii Zachodniej.
W 1883 został powołany w skład Rady Ustawodawczej kolonii i jednocześnie objął urząd głównego geodety, obejmujący m.in. nadzór nad rozległymi dobrami ziemskimi należącymi do Korony brytyjskiej. Kiedy siedem lat później kolonia uzyskała autonomię, uzyskał miejsce w nowo powołanym, wybieralnym Zgromadzeniu Ustawodawczym. Wkrótce później gubernator William Robinson powierzył mu misję utworzenia pierwszego rządu Australii Zachodniej. Jako premier Forrest został zapamiętany przede wszystkim z szeroko zakrojonego programu robót publicznych, obejmującego budowę infrastruktury portowej i wodnej, drogowej, a także budynków użyteczności publicznej. Wprowadził też pewne reformy społeczne, w 1893 znosząc wobec dorosłych mężczyzn cenzus majątkowy w wyborach stanowych, a nieco później dopuszczając do udziału w nich także kobiety. W debacie nad powołaniem federacji kolonii australijskich zajął stanowisko zasadniczo sprzyjające tej idei. Jednocześnie w toku negocjacji twardo bronił praw mniej ludnych stanów, obawiając się zdominowania ich przez największe kolonie.
Lata 1900..
W grudniu roku 1900 przyjął stanowisko ministra poczty w gabinecie Edmuna Bartona, który do czasu pierwszych wyborów federalnych miał być rządem tymczasowym Związku Australijskiego. Gdy po zaledwie 10 dniach urzędowania zmarł minister obrony James Dickson, Forrest przejął jego resort. W marcu 1900 – w pierwszych wyborach – uzyskał miejsce w federalnej Izbie Reprezentantów. W lecie 1903 roku był krótko ministrem spraw wewnętrznych w pierwszym gabinecie Deakina.
Po upadku tego gabinetu, w latach 1903-1905 zasiadał w parlamencie jako poseł niezrzeszony. W 1905 wrócił do rządu jako minister skarbu w kierowanym przez Deakina rządzie Partii Protekcjonistycznej, korzystającym z parlamentarnego poparcia Australijskiej Partii Pracy (ALP). Forrest nie ukrywał swojej niechęci do ALP i był krytykowany w prasie za to, że mimo tej otwartej animozji współpracuje z politykami lewicy. Przyczyniło się to do jego rezygnacji w 1907 roku. Został następnie posłem niezrzeszonym, nastawionym raczej krytycznie do swych dawnych kolegów. Później był jednym z głównych animatorów połączenia Partii Protekcjonistycznej z Partią Wolnego Handlu, co dało początek Związkowej Partii Liberalnej. Fuzja miała na celu zjednoczenie australijskiej prawicy w obliczu wzrostu znaczenia ALP. Nowe ugrupowanie utworzyło czwarty gabinet Alfreda Deakina, w którym Forrest wrócił na stanowisko ministra skarbu. Prawica utraciła władzę w 1910, po przegranych wyborach.
Lata 1910..
W 1913 Forrest kandydował na nowego przywódcę Partii Liberalnej, przegrywając jednak jednym głosem z Josephem Cookiem. Bardzo źle przyjął tę porażkę, mimo to gdy Cook kilka miesięcy później poprowadził partię do odzyskania władzy i został premierem, zgodził się po raz trzeci zostać ministrem skarbu. W 1914 liberałowie przegrali przedterminowe wybory i do władzy powróciła ALP. W 1916 liberałowie połączyli się z kierowaną przez premiera Hughesa grupą rozłamowców z ALP, tworząc Narodową Partię Australii. W efekcie do gabinetu Hughesa dołączyło kilku polityków prawicy, w tym Forrest, który po raz czwarty został ministrem skarbu.
W marcu 1918 Forrest zrezygnował ze stanowiska ze względu na stan zdrowia – zmagał się z zaawansowanym nowotworem. Wkrótce potem wyruszył w podróż morską na leczenie do Londynu, jednak nie zdołał już tam dotrzeć. Zmarł w październiku 1918 w okolicach wybrzeża Sierra Leone. Tam też został początkowo pochowany, lecz później jego szczątki ekshumowano i przeniesiono do Perth.
Odznaczenia.
Był dwukrotnie odznaczany Orderem św. Michała i św. Jerzego klas uprawniających do używania tytułu "Sir". Tuż przed śmiercią otrzymał godność para, ale nie zdołał już formalnie jej objąć (choć swoje ostatnie pisma podpisywał już jako „lord Forrest”, oficjalnie nie mając jednak jeszcze do tego prawa). Jego imię nosi wiele obiektów w Australii Zachodniej i Canberze, m.in. John Forrest National Park – drugi pod względem daty powstania park narodowy w Australii.

</doc>
<doc id="1748694" url="https://pl.wikipedia.org/wiki?curid=1748694" title="Unirea Alba Iulia">
Unirea Alba Iulia

Unirea Alba Iulia – rumuński klub piłkarski z siedzibą w Alba Iulia.
Historia.
Chronologia nazw:
Klub piłkarski Unirea Mihai Viteazul Alba Iulia został założony w 1924. Po 10 latach startował w II lidze, w której występował do 1939. Do 1947 klub wędrował między II a III ligą. Następnie w latach 1947-1970 występował w rozgrywkach regionalnych. Od 1970 klub ponownie zmagał się w II i III ligach. W sezonie 2002-03 klub zdobył awans do Ligi I. Po dwóch sezonach klub spadł do II ligi, a potem do III ligi. W 2006 klub odkupił sobie miejsce w II lidze od klubu Oltchim Râmnicu Vâlcea. A w sezonie 2008-09 zajął pierwsze miejsce i ponownie awansował do Ligi I.
Stadion.
Stadion Victoria-Cetate został zbudowany w 1982 roku. Może pomieścić 18 000 widzów. W 2004 został rekonstruowany.

</doc>
<doc id="1748695" url="https://pl.wikipedia.org/wiki?curid=1748695" title="Kvitrafn">
Kvitrafn

Einar "Kvitrafn" Selvik (ur. 18 listopada 1979 w Bergen) – norweski muzyk, kompozytor i multiinstrumentalista. Selvik znany jest przede wszystkim z występów w blackmetalowej grupie Gorgoroth, w której pełnił funkcję perkusisty. Muzyk współpracował ponadto z takimi zespołami jak: Dead to This World, Jotunspor, Sigfader, Bak De Syv Fjell, Det Hedenske Folk i Sahg. Jest również założycielem nordycko-etnicznego, szamańskiego projektu Wardruna. Jest właścicielem studia nagraniowego Fimbulljod. Kvitrafn sam wykonuje instrumenty etniczne używane w nagraniach Wardruna, produkuje również amulety, naszyjniki i runy.

</doc>
<doc id="1748699" url="https://pl.wikipedia.org/wiki?curid=1748699" title="Zbysław Szwaj">
Zbysław Szwaj

Zbysław Szwaj (ur. 2 stycznia 1932 w Białej Podlaskiej) – polski konstruktor. Zajmował się sprzętem medycznym, sprzętem rehabilitacyjnym oraz samochodami.
Edukacja i osiągnięcia.
Studiował na Politechnice Warszawskiej. Specjalizował się w fizyce jądrowej i medycynie nuklearnej. Zasłynął na świecie z różnych odkryć i własnych konstrukcji, między innymi spektrometru wysokiej rozdzielczości do badania widma promieniowania alfa, radiometrycznego znacznika planktonu, urządzenia do badania tarczycy. W zespole z Jackiem Karpińskim, konstruktorem AAH i AKAT-1, zaprojektował obudowę K-202, pierwszego polskiego minikomputera.
Gepard i Leopard 6 Litre Roadster.
Na lata 1992-1995 przypada okres działania fabryki zwanej „Gepard” (Studio Samochodowe Gepard powstało już w 1990). Po zakończeniu działalności firmy „Gepard” kolejnym krokiem było założenie fabryki Leopard Automobile sp. z o.o. w Warszawie. W lipcu 2000 r. z inicjatywy Zbysława Szwaj i jego synów Alberta i Maksymiliana, oraz Alfa Naslunda i grupy szwedzkich entuzjastów samochodów założono firmę Leopard Automobile-Mielec sp. z o.o. Założeniem firmy jest kontynuacja zadań i celów fabryki „Gepard”. Podstawowym produktem jest klasyczny samochód sportowy Leopard 6 Litre Roadster. Mielecki producent podpisał umowę na dostarczenie dwóch aut wytwórni filmowej 20th Century Fox. Wszystkie podzespoły nowego samochodu wykonywane są na potrzeby Leoparda producentów jak np.: silnik - Chevrolet Corvette; hamulce – Brembo; szyby – Pilkington; siedzenia – Inter Groclin; felgi - Rh Alurad Wheels. Leopard Automobile pracuje nad drugim modelem. Będzie to konstrukcja całkowicie aluminiowa.
Hobby.
W latach 1958-1983 Szwaj rozwijał swoją pasję motoryzacyjną. Wyszukiwał stare samochody i przywracał im dawną świetność. Przeprowadził renowację takich pojazdów jak: Jaguar SS100, Mercedes 280 SL.

</doc>
<doc id="1748700" url="https://pl.wikipedia.org/wiki?curid=1748700" title="Józef Reinfeld">
Józef Reinfeld



</doc>
<doc id="1748701" url="https://pl.wikipedia.org/wiki?curid=1748701" title="Obornik drobiowy">
Obornik drobiowy



</doc>
<doc id="1748703" url="https://pl.wikipedia.org/wiki?curid=1748703" title="Apulum Alba Iulia">
Apulum Alba Iulia



</doc>
<doc id="1748704" url="https://pl.wikipedia.org/wiki?curid=1748704" title="Unirea Mihai Viteazul Alba Iulia">
Unirea Mihai Viteazul Alba Iulia



</doc>
<doc id="1748705" url="https://pl.wikipedia.org/wiki?curid=1748705" title="Internaţional Piteşti">
Internaţional Piteşti



</doc>
<doc id="1748707" url="https://pl.wikipedia.org/wiki?curid=1748707" title="Progresul Bistriţa">
Progresul Bistriţa



</doc>
<doc id="1748708" url="https://pl.wikipedia.org/wiki?curid=1748708" title="Parafia św. Faustyny Kowalskiej w Dobrym Mieście">
Parafia św. Faustyny Kowalskiej w Dobrym Mieście

Parafia Świętej Faustyny Kowalskiej w Dobrym Mieście – rzymskokatolicka parafia z siedzibą w Dobrym Mieście, należącym do archidiecezji warmińskiej i dekanatu Dobre Miasto. Została utworzona 1 października 2003. Kościół parafialny w budowie. Mieści się przy ulicy Garnizonowej.
Zasięg parafii.
Do parafii należą wierni z Dobrego Miasta będący mieszkańcami osiedli: Przysiółek Górny i Przysiółek Dolny.

</doc>
<doc id="1748709" url="https://pl.wikipedia.org/wiki?curid=1748709" title="Ceramica Bistriţa">
Ceramica Bistriţa



</doc>
<doc id="1748711" url="https://pl.wikipedia.org/wiki?curid=1748711" title="Semaphore Flag Signaling System">
Semaphore Flag Signaling System

Semaphore Flag Signaling System (SFSS) – humorystyczny Request for Comments dotyczący przenoszenia ruchu internetowego (protokołu IP) poprzez alfabet semaforowy.
Został on opisany w , opublikowanym 1 kwietnia 2007 roku przez Internet Engineering Task Force. Jest jednym z wielu primaaprilisowych RFC.
Implementacja.
Implementacja referencyjna protokołu IP poprzez SFSS została wykonana przez autorów RFC w ramach projektu "Talking the Fish". Wysłano e-maila, używając protokołu SMTP i alfabetu semaforowego jako nośnika.

</doc>
<doc id="1748721" url="https://pl.wikipedia.org/wiki?curid=1748721" title="Hyobong Haknul">
Hyobong Haknul



</doc>
<doc id="1748722" url="https://pl.wikipedia.org/wiki?curid=1748722" title="Barkan (ujednoznacznienie)">
Barkan (ujednoznacznienie)



</doc>
<doc id="1748724" url="https://pl.wikipedia.org/wiki?curid=1748724" title="M’barek Bekkai">
M’barek Bekkai



</doc>
<doc id="1748725" url="https://pl.wikipedia.org/wiki?curid=1748725" title="Mbarek Bekkai">
Mbarek Bekkai



</doc>
<doc id="1748726" url="https://pl.wikipedia.org/wiki?curid=1748726" title="Masakry więzienne NKWD w 1941">
Masakry więzienne NKWD w 1941

Masakry więzienne NKWD w 1941 roku – masowe zbrodnie komunistyczne popełnione przez funkcjonariuszy NKWD, NKGB i innych sowieckich formacji po rozpoczęciu niemieckiej inwazji na ZSRR w czerwcu 1941. Ich ofiarą padli więźniowie polityczni przetrzymywani na okupowanych przez ZSRR terenach Polski, Litwy, Łotwy, Estonii i Besarabii, a także na terytorium ZSRR w granicach sprzed 17 września 1939.
24 czerwca 1941 ludowy komisarz spraw wewnętrznych Ławrientij Beria wydał rozkaz rozstrzelania wszystkich więźniów politycznych przetrzymywanych w zachodnich obwodach ZSRR, których ewakuacja w głąb kraju była niemożliwa. W ślad za tym rozkazem przystąpiono do masowej likwidacji osadzonych. Odbywała się ona w więzieniach, aresztach i obozach, a także na szlakach ewakuacyjnych. Masakry, których apogeum przypadło na miesiące letnie 1941, spowodowały prawdopodobnie kilkadziesiąt tysięcy ofiar, z czego około 20–30 tysięcy zamordowano na Kresach Wschodnich II Rzeczypospolitej.
W większości wypadków winą za zbrodnie NKWD obarczono Żydów, których zgodnie ze stereotypem „żydokomuny” powszechnie utożsamiano z systemem sowieckim i stosowaną przezeń polityką terroru. Ujawnienie masakr więziennych sprowokowało serię brutalnych pogromów, zwłaszcza w Galicji Wschodniej. Sowieckie zbrodnie zostały także szeroko nagłośnione przez nazistowską propagandę i posłużyły Niemcom jako pretekst do rozpoczęcia masowych egzekucji Żydów.
Geneza.
22 czerwca 1941 III Rzesza z zaskoczenia zaatakowała ZSRR. Pierwsze tygodnie wojny miały bardzo pomyślny przebieg dla strony niemieckiej. Dywizjom Wehrmachtu udało się bowiem rozbić siły Armii Czerwonej skoncentrowane nad granicą sowiecko-niemiecką, a następnie wedrzeć się w głąb terytorium ZSRR. O tempie, w jakim posuwały się do przodu oddziały Wehrmachtu, świadczyć może fakt, że do połowy lipca 1941 pod niemiecką okupacją znalazł się obszar o powierzchni 700 tys. km², w tym całość terytoriów Litewskiej i Łotewskiej Socjalistycznych Republik Radzieckich oraz większość terytorium Białoruskiej SRR. Do 16 lipca Niemcy zdobyli także Smoleńsk, Berdyczów i Żytomierz oraz wyszli na przedmieścia Kijowa.
Na początku czerwca 1941 w więzieniach ZSRR przebywało blisko 500 tysięcy osób. Dziesiątki tysięcy przetrzymywano na obszarach, które w latach 1939–1941 zostały zaanektowane na mocy paktu Ribbentrop-Mołotow. Początkowo w myśl opracowanych jeszcze przed wojną planów, NKWD zamierzało wywieźć w głąb kraju wszystkich więźniów przetrzymywanych w strefie działań wojennych. Już 23 czerwca 1941 zastępca ludowego komisarza spraw wewnętrznych ZSRR Wasilij Czernyszow zatwierdził plan ewakuacji więźniów przetrzymywanych w więzieniach na tzw. zachodniej Ukrainie i zachodniej Białorusi oraz w Litewskiej SRR. Ewakuacją miało zostać objętych:
Brak odpowiedniej liczby wagonów kolejowych, chaos pierwszych dni wojny i szybkie postępy wojsk niemieckich uczyniły ewakuację więźniów niewykonalną. Władze sowieckie były jednak zdecydowane nie dopuścić, aby „wrogowie ludu” zostali uwolnieni przez Niemców. 24 czerwca 1941 ludowy komisarz spraw wewnętrznych Ławrientij Beria skierował tajny telegram do obwodowych urzędów NKGB, zawierający rozkaz rozstrzelania wszystkich więźniów politycznych przetrzymywanych w zachodnich obwodach ZSRR, których ewakuacja w głąb kraju była niemożliwa. W myśl rozkazu Berii stracone miały zostać osoby skazane za „działalność kontrrewolucyjną”, „działalność antysowiecką”, sabotaż i dywersję, a także więźniowie polityczni znajdujący się w śledztwie.
W praktyce losy więźniów potoczyły się różnie. Niekiedy z powodu braku czasu lub środków transportu enkawudziści byli zmuszeni pozostawić ich w zamkniętych celach, z których później uwolnili się samodzielnie lub z pomocą żołnierzy niemieckich i miejscowej ludności. Stosunkowo częste były przypadki wypuszczania na wolność więźniów kryminalnych, a także kobiet i młodocianych, na których nie ciążyły poważne zarzuty natury politycznej. NKWD nie zrezygnowało również z ewakuacji części więźniów na wschód; w takich wypadkach naloty niemieckie, fatalne warunki transportu oraz okrucieństwo konwojentów powodowały jednak liczne ofiary, zwłaszcza podczas pieszych „marszów śmierci”.
Przebieg.
Masakry na Kresach Wschodnich.
W połowie 1941 na ziemiach polskich okupowanych przez ZSRR funkcjonowało 46 więzień ogólnych oraz nawet do kilkuset aresztów. Z dokumentów odnalezionych w sowieckich archiwach wynika, że stan osadzonych w kresowych więzieniach na dzień 10 czerwca 1941 wynosił 39 847 osób, w tym:
Powyższe dane nie przesądzają o całkowitej liczbie więźniów, których przetrzymywano na ziemiach kresowych w momencie wybuchu wojny niemiecko-sowieckiej. Nie obejmują bowiem osób osadzonych w mniejszych aresztach. Ponadto między 10 a 22 czerwca 1941 sowiecki aparat bezpieczeństwa nadal przeprowadzał na Kresach aresztowania i deportacje. Z tego względu Bogdan Musiał szacuje, że 22 czerwca 1941 liczba więźniów osadzonych w więzieniach i aresztach kresowych sięgała około 40–50 tysięcy. Prawdopodobnie w kolejnych dniach liczba ta jeszcze wzrosła. Po rozpoczęciu niemieckiej inwazji NKWD rozpoczęło bowiem masowe aresztowania prawdziwych i domniemanych wrogów władzy sowieckiej. Zatrzymanych wtedy osób zazwyczaj nie ujmowano w więziennej ewidencji.
Po wybuchu wojny największe szanse ocalenia mieli więźniowie, których przetrzymywano w niewielkiej odległości od granicy. W Brześciu Litewskim już w pierwszym dniu wojny niemieccy żołnierze uwolnili więźniów miejscowego więzienia, a następnie wspólnie z nimi polowali na nadzorców usiłujących ukryć się w mieście. W Grodnie i Białymstoku strażnicy więzienni uciekli, a pozostawieni bez nadzoru więźniowie zdołali wydostać się na wolność. Podobnie potoczyły się wypadki w więzieniach w Baranowiczach, Kobryniu, Lidzie, Łomży, Prużanach, Słonimiu i Wołkowysku. Z kolei w Nieświeżu i Nowogródku miejscowi naczelnicy podjęli próbę ewakuacji więzień, lecz z powodu przeciwdziałania ludności cywilnej lub nalotów niemieckiego lotnictwa nie doszła ona do skutku, a większość osadzonych zdołała zbiec.
Od pierwszych godzin wojny w więzieniach kresowych rozstrzeliwano więźniów, wobec których przed 22 czerwca orzeczono karę śmierci lub wysokie wyroki więzienia. Ponadto jeszcze przed wydaniem przez Berię rozkazu w sprawie „rozstrzelania elementów kontrrewolucyjnych” miały miejsce wypadki, gdy strażnicy lub funkcjonariusze lokalnych placówek NKGB i NKWD z własnej inicjatywy przystępowali do likwidacji wszystkich więźniów politycznych. W Augustowie już w pierwszym dniu wojny żołnierze wojsk ochrony pogranicza zastrzelili ponad 30 więźniów ze swojego aresztu, w tym dwie kobiety i dziesięcioletniego chłopca. Tego samego dnia żołnierze tej samej formacji spalili żywcem więźniów, których przetrzymywali w areszcie na zamku Sapiehów w Oleszycach. 23 czerwca na podwórzu więzienia w Łucku funkcjonariusze NKWD i NKGB zmasakrowali blisko 2 tys. więźniów, w większości Ukraińców i Polaków. W Oszmianie w nocy z 23 na 24 czerwca w piwnicach miejscowej siedziby NKWD zabito prawdopodobnie 52 polskich więźniów, których doprowadzono z sąsiedniego więzienia.
Eksterminacja więźniów nabrała masowego charakteru po 24 czerwca. Szczególnie krwawy przebieg miała na Kresach Południowo-Wschodnich, gdyż niemiecka ofensywa odnotowała tam relatywnie wolniejsze postępy niż na Białorusi i w krajach bałtyckich, co dało NKWD więcej czasu na wymordowanie więźniów. Na tym obszarze doszło do kilkudziesięciu masakr więziennych. Według niepełnych danych z sowieckich archiwów w więzieniach na tzw. Zachodniej Ukrainie stracono około 50 proc. więźniów.
Największe masakry miały miejsce we Lwowie. W tamtejszych więzieniach – „Brygidkach”, więzieniu przy ul. Łąckiego, więzieniu na Zamarstynowie, a także w ich filiach – więźniów zabijano od pierwszego dnia wojny, lecz od 25 czerwca egzekucje odbywały się na skalę masową. Do 28 czerwca, kiedy to Sowieci opuścili miasto, z rąk funkcjonariuszy NKWD i NKGB zginęło od 3,5 tys. do 7 tys. więźniów, głównie Ukraińców i Polaków. W opustoszałych więzieniach znaleziono tylko nielicznych ocalałych.
Do masowych mordów doszło również w więzieniach i aresztach wielu innych miast Wołynia i Galicji Wschodniej. Ze Stanisławowa ewakuowano część więźniów, a pozostałych, w liczbie od 1,2 tys. do 2,5 tys. osób, rozstrzelano w więziennych piwnicach lub na więziennym dziedzińcu. W Czortkowie od 100 do 200 więźniów enkawudziści zamordowali na terenie więzienia, około trzystu pięćdziesięciu w nieludzkich warunkach ewakuowali koleją, a blisko dziewięciuset pognali pieszo na wschód, by ostatecznie rozstrzelać ich w Humaniu. Od pięciuset do tysiąca osób zamordowano w Dobromilu i pobliskiej kopalni soli „Salina”, przy czym masakra ta miała szczególnie okrutny charakter, gdyż część więźniów zabito przy użyciu młota. Niewiele mniej brutalnie przebiegła likwidacja więzienia w Stryju, gdzie zamordowano od stu do kilkuset więźniów, niektórych przy użyciu pałek służących do uboju bydła. Z Tarnopola wyprowadzono pieszo, a później wywieziono koleją ponad tysiąc więźniów, natomiast od pięciuset do tysiąca zamordowano na terenie więzienia. W więzieniu na zamku w Złoczowie wymordowano wszystkich więźniów, w liczbie od 650 do ponad 700 osób. W piwnicach i na dziedzińcu więzienia w Samborze enkawudziści rozstrzelali 500 do 700 osób; pozostali więźniowie podnieśli bunt i dzięki temu ocalili życie. W więzieniu w Dubnie funkcjonariusze przy użyciu broni palnej i granatów wymordowali w celach około 500–550 więźniów. W więzieniu w Drohobyczu odnaleziono po ucieczce Sowietów dziesiątki zwłok i nielicznych ocalałych; liczba ofiar tej masakry jest szacowana na kilkaset. W Brzeżanach funkcjonariusze NKWD zamordowali co najmniej 174 więźniów; część ocalała dzięki niemieckiemu nalotowi, który spowodował ucieczkę oprawców. W Zaleszczykach Sowieci zatopili w Dniestrze kilka wagonów wypełnionych więźniami ewakuowanymi z Czortkowa i Kołomyi. Masowe mordy miały ponadto miejsce w więzieniach i aresztach w Równem (od 150 do 500 ofiar), Krzemieńcu (co najmniej 100–150 ofiar), Sarnach (około 70–100 ofiar), Nadwórnej (około 80 ofiar), Sądowej Wiszni (około 70 ofiar), Borysławiu (kilkadziesiąt ofiar), Busku (około 35 ofiar), Żółkwi (około 34 ofiar), Szczercu (około 30 ofiar), Kamionce Strumiłowej (od 20 do 32 ofiar), Zbarażu (kilkanaście ofiar).
Do masowych zbrodni dochodziło również w więzieniach i aresztach na Kresach Północno-Wschodnich. Obok Augustowa i Oszmiany doszło do nich m.in. w Pińsku, gdzie większość więźniów ewakuowano koleją na wschód, a od kilkudziesięciu do kilkuset zastrzelono na miejscu. W Wilnie co najmniej kilkaset osób zamordowano w siedzibie NKWD i w różnych miejscach odosobnienia. Od 648 do ponad 1425 więźniów wywieziono natomiast na wschód, z czego znaczna część miała ponieść śmierć w trakcie transportu. Charakterystyczne dla likwidacji więzień na tzw. Zachodniej Białorusi stały się jednak „marsze śmierci”, w trakcie których więźniów wyprowadzano z cel, po czym w letnim upale przez wiele dni pędzono pieszo na wschód. W wyniku prowadzonej w ten sposób „ewakuacji” więźniowie masowo umierali z wyczerpania, głodu i pragnienia, ginęli w nalotach niemieckiego lotnictwa, byli rozstrzeliwani lub zakłuwani bagnetami przez konwojentów. Niektóre kolumny za cenę wielu ofiar zdołały wydostać się ze strefy działań wojennych. Miały jednak miejsce wypadki, gdy konwojenci rezygnowali z prób odeskortowania więźniów w głąb ZSRR i likwidowali ich na miejscu. W Berezweczu NKWD zamordowało na terenie więzienia od kilkudziesięciu do kilkuset więźniów, a od 916 do nawet 4 tys. wyprowadzono i pognano pieszo na wschód. Po drodze konwojenci mordowali więźniów, którzy nie nadążali za kolumną, próbowali uciekać, zbyt wolno reagowali na polecenia. Ostatecznie w okolicach kołchozu Taklinowo (ob. Mikałajewa) kolumna została zmasakrowana ogniem broni maszynowej. Według źródeł sowieckich zginęło wtedy 714 więźniów, źródła polskie szacują liczbę ofiar na około 1–2 tys. W więzieniu w Starej Wilejce zamordowano od 28 do stu kilkudziesięciu więźniów. Pozostałych uformowano w kolumny i pognano na wschód, po drodze dokonując licznych egzekucji zbiorowych i indywidualnych. Zostało wtedy zamordowanych od 500 do 800 osób. Z więzienia w Wołożynie wyprowadzono około 100 więźniów, których po ponad sześćdziesięciokilometrowym marszu rozstrzelano w pobliżu wsi Tarasowo. Z więzień w Mińsku i w sąsiednich miejscowościach wyprowadzono, po czym pognano na wschód od kilku do kilkunastu tysięcy więźniów, w tym wielu Polaków aresztowanych na Kresach Wschodnich. Znaczną ich liczbę zamordowano w trakcie marszu, pozostałych doprowadzono do Czerwienia, gdzie w okolicznych lasach enkawudziści rozstrzelali jeszcze ponad tysiąc więźniów.
Likwidacji więzień i aresztów NKWD towarzyszyła ewakuacja obozów jenieckich, w których przetrzymywano żołnierzy Wojska Polskiego wziętych do niewoli we wrześniu 1939. W chwili rozpoczęcia niemieckiej inwazji w niewoli sowieckiej przebywało około 30–40 tys. polskich jeńców, z czego 14 135 rozlokowano w około pięćdziesięciu obozach na terenie Zachodniej Ukrainy, a nieustaloną liczbę w obozach na terenie Zachodniej Białorusi. Żołnierzy zmuszano do pracy w kamieniołomach, przy wyrębie lasów oraz przy budowie lotnisk, linii kolejowych, dróg i fortyfikacji. Po rozpoczęciu wojny obozy zostały zlikwidowane, a jeńców odeskortowano w głąb ZSRR. Część, a nierzadko całość trasy ewakuacyjnej jeńcy zmuszeni byli pokonywać pieszo. W wielu wypadkach warunki ewakuacji nie odbiegały od wspomnianych „marszów śmierci”. Na samej tylko Zachodniej Ukrainie liczba ofiar wśród ewakuowanych sięgnęła 2,5 tysiąca. Łącznie po 22 czerwca 1941 zaginęło bez wieści blisko 10 tys. polskich jeńców.
Masakry na pozostałych obszarach ZSRR.
NKWD przeprowadzało masowe egzekucje więźniów także na okupowanych terenach Litwy, Łotwy, Estonii i Besarabii oraz w więzieniach znajdujących się w granicach ZSRR sprzed 17 września 1939.
W krajach bałtyckich Sowieci zdążyli ewakuować większość więźniów lub pozostawili ich w więzieniach i aresztach, skąd zostali oni później uwolnieni przez miejscową ludność lub żołnierzy niemieckich. Niemniej również tam dochodziło do masakr więziennych. Terytorium Litewskiej SRR bardzo szybko zostało opanowane przez Niemców, jednakże między 22 a 28 czerwca 1941 roku Sowieci zdążyli tam zamordować blisko tysiąc więźniów i osób cywilnych. Największa masakra miała miejsce 26 czerwca w obozie pracy w Prawieniszkach, gdzie oddział pancerny Armii Czerwonej zmasakrował od 400 do 500 więźniów, w tym wielu Polaków, oraz ich litewskich strażników. Dzień wcześniej w lesie Rainiai funkcjonariusze NKWD i żołnierze Armii Czerwonej zamordowali 76 więźniów wyprowadzonych z więzienia w Telszach. Spośród ponad 1900 więźniów przetrzymywanych w więzieniu w Kownie od 115 do 300 ewakuowano do Mińska, a następnie w większości wymordowano podczas „marszu śmierci” do Czerwienia. Na Łotwie władze sowieckie zdołały w ciągu czterech dni ewakuować na wschód około 3,6 tys. więźniów. Niemniej po wkroczeniu wojsk niemieckich zwłoki pomordowanych więźniów odnaleziono w więzieniu centralnym w Rydze, a także w Rzeżycy, Ulbroce, Baltezers i innych miejscowościach. W estońskim Tartu enkawudziści zamordowali 192 więźniów z miejscowego więzienia. Jako miejsca masakr więziennych w krajach bałtyckich wskazywane są ponadto litewskie Szawle oraz estoński Tallinn.
W więzieniach zlokalizowanych na obszarze Ukraińskiej SRR, który przed wrześniem 1939 roku leżał w granicach Związku Radzieckiego, stan więźniów na dzień 10 czerwca 1941 roku wynosił 52 194 osoby. NKWD miało tam więcej czasu na przeprowadzenie ewakuacji. Niemniej również w ukraińskich więzieniach doszło do licznych zbrodni. W Kijowie co najmniej 473 więźniów zamordowano w więzieniach lub w lesie pod Bykownią. W Połtawie enkawudziści spalili żywcem około 240 więźniów. W Płoskirowie zamordowali 11 więźniów i 13 niemieckich jeńców, a kolejnych 22 więźniów zamknęli w celach, gdzie zmarli oni z głodu. W Charkowie, jak informuje "Wykaz odjazdów i ruchu transportów z więzień NKWD Ukraińskiej SRR", 241 więźniów zmarło w czasie transportu, 11 zabito „w czasie ucieczki”, a 149 „spaliło się we wsi Butyrki”. Z kolei według innego źródła przed wkroczeniem wojsk niemieckich nawet do 1,2 tys. więźniów mogło zostać spalonych żywcem w siedzibie charkowskiego NKWD. Wspomniany "Wykaz…" informuje jeszcze m.in. o rozstrzelaniu 55 więźniów ewakuowanych z Doniecka oraz 47 więźniów w Żytomierzu. Według innych źródeł egzekucje miały także miejsce w Berdyczowie, Kirowogradzie i Winnicy, a ponadto w Dniepropetrowsku, Odessie i Zaporożu.
11 września 1941 w lesie Medwiediewskim rozstrzelano 157 więźniów z więzienia w Orle, w tym Mariję Spiridonową i Christiana Rakowskiego. Jako miejsca masakr więziennych przeprowadzonych w 1941 roku wskazywane są ponadto: Kiszyniów, Rostów nad Donem, Smoleńsk, Słuck.
Ostatnie masakry więzienne miały miejsce w 1942, gdy Niemcy przejściowo odzyskali inicjatywę strategiczną na froncie wschodnim. W przeddzień upadku Sewastopola (lipiec 1942) miejscowe NKWD zamordowało swoich więźniów w jaskiniach koło Inkermanu. Kilka miesięcy później w Nalczyku na Kaukazie Północnym rozstrzelano setki więźniów pracujących przymusowo w kopalniach molibdenu, których nie zdołano ewakuować przed nadejściem wojsk niemieckich.
Ofiary.
Liczba i narodowość.
Liczba ofiar masakr więziennych NKWD pozostaje trudna do ustalenia. Z dokumentów odnalezionych w sowieckich archiwach wynika, że spośród więźniów przetrzymywanych na Kresach Wschodnich zamordowano 9689 osób, ewakuowano na wschód 16 340 osób, a 10 360 osób zwolniono, bądź też zdołały one uciec lub zginęły w nalotach Luftwaffe. Wiarygodność statystyk podawanych w raportach NKWD kwestionuje jednak Bogdan Musiał, wskazując, że są one podejrzanie precyzyjne i najprawdopodobniej zafałszowane. Co więcej, owe raporty informują o losach więźniów z zaledwie 28 więzień Zachodniej Ukrainy i Zachodniej Białorusi oraz nie uwzględniają m.in. losów osób aresztowanych po 22 czerwca 1941.
Albin Głowacki bazując przede wszystkim na zachowanych dokumentach NKWD szacował, że w więzieniach na tzw. Zachodniej Białorusi zamordowano ponad 1 tys. więźniów (7 proc.), a w więzieniach na tzw. Zachodniej Ukrainie około 10–11 tys. (50 proc.). Do tego doliczyć należy nieznaną liczbę ofiar marszów śmierci. Orest Subtelny podaje, że zamordowano 15 tys. więźniów, w tym 10 tys. w Galicji Wschodniej i 5 tys. na Wołyniu. Ołeh Romaniw i Inna Feduszczak szacowali liczbę ofiar na 22 tys., podczas gdy zdaniem Krzysztofa Popińskiego sięgnęła ona od 20 do 24 tys. osób. Ksenya Kiebuzinski i Alexander Motyl podają, że na samej tylko Zachodniej Ukrainie w ciągu ośmiu dni NKWD zamordowało od 10 do 40 tys. więźniów. Bogdan Musiał ocenia, że w kresowych więzieniach oraz na szlakach ewakuacyjnych zamordowano od 20 do 30 tys. więźniów. Te same szacunki podaje Witold Mędykowski. Z kolei Jan Tomasz Gross nie wykluczał, że liczba ofiar masakr więziennych mogła sięgnąć nawet 100 tys.
Wśród zamordowanych więźniów znajdowali się przedstawiciele wszystkich grup narodowościowych zamieszkujących II Rzeczpospolitą. Na Wołyniu i w Galicji Wschodniej większość ofiar stanowili Ukraińcy. Było to spowodowane faktem, że od przełomu 1940/41 roku priorytetem NKWD stało się rozbicie ukraińskiego ruchu nacjonalistycznego, stąd Ukraińcy przeważali zarówno wśród więźniów przebywających w tamtejszych więzieniach w momencie rozpoczęcia inwazji niemieckiej, jak i wśród osób aresztowanych w pierwszych dniach wojny. Kiebuzinski i Motyl szacują, że ofiary narodowości ukraińskiej stanowiły co najmniej 70 proc. wszystkich ofiar masakr więziennych na Zachodniej Ukrainie. Drugą pod względem liczebności grupą ofiar byli tam Polacy; Kiebuzinski i Motyl szacują, że stanowili oni co najmniej 20 proc. wszystkich zamordowanych. Odmiennie przedstawiała się natomiast sytuacja na Kresach Północno-Wschodnich. Większość ofiar stanowili tam bowiem Polacy.
W gronie ofiar masakr kresowych znaleźli się ponadto Żydzi, a obok nich także Białorusini, Czesi, Niemcy i Rosjanie. Zdarzało się ponadto, że wraz z więźniami politycznymi mordowano wziętych do niewoli żołnierzy niemieckich. Takie wypadki miały m.in. miejsce w Drohobyczu, Lwowie, Łucku, Tarnopolu i Stryju.
Liczba więźniów zamordowanych poza polskimi Kresami Wschodnimi nie jest znana. Zdaniem Musiała należy ją liczyć w dziesiątkach tysięcy. Historyk ten uznaje masakry więzienne NKWD za „jedną z najokrutniejszych masowych zbrodni II wojny światowej”.
Relacje o sowieckich okrucieństwach.
W zeznaniach i relacjach świadków, którzy uczestniczyli w ekshumacjach ofiar zbrodni NKWD, wielokrotnie powtarzają się informacje, że odnalezione w więzieniach zwłoki nosiły ślady bestialskich tortur, a nierzadko wręcz obscenicznych okaleczeń. Donoszono, że niektóre z nich miały czaszki roztrzaskane toporem lub tępymi narzędziami, wyłupione oczy, zdartą skórę z rąk, obcięte palce i genitalia, ślady rażenia prądem lub palenia żywcem. Odnajdywać miano zwłoki kobiece z odciętymi piersiami i śladami gwałtu. Istnieją także relacje mówiące, że enkawudziści zamurowywali więźniów żywcem w celach, skazując ich w ten sposób na śmierć przez uduszenie. Najbardziej drastyczne relacje mówią o krzyżowaniu lub przybijaniu ofiar gwoździami do ściany, wycinaniu płodów z brzuchów matek, gotowaniu ofiar żywcem, czy wbijaniu im gwoździ do czaszek.
Nie można wykluczyć, że w czasie masakr niektórzy enkawudziści dawali upust sadystycznym skłonnościom, gwałcąc więźniarki i torturując swoje ofiary. Faktem jest również, że niekiedy więźniów mordowano za pomocą bagnetów i tępych narzędzi – np. młotów (Dobromil), czy pałek do uboju zwierząt (Stryj). Bogdan Musiał uważa jednak, że informacje o torturowaniu i okaleczaniu ofiar w większości wypadków miały swe źródło w plotkach lub powstawały na skutek mylnej interpretacji faktów. Jego zdaniem obrażenia, które świadkowie brali za ślady tortur, były zazwyczaj spowodowane rozkładem zwłok (postępującym bardzo szybko na skutek letnich upałów), a także działalnością padlinożerców i niewprawną ekshumacją. Niektóre obrażenia można tłumaczyć także tym, że czasami enkawudziści przeprowadzali egzekucje bardzo pośpiesznie – z użyciem granatów i broni maszynowej. Ponadto analizując relacje świadków doszedł do wniosku, że w Galicji Wschodniej zdarzały się wypadki, gdy już po odejściu Sowietów zwłoki były rozmyślnie okaleczane przez ukraińskich nacjonalistów, którzy w celach propagandowych pragnęli dysponować drastycznymi przykładami martyrologii swojego narodu.
O tym, iż relacje o sowieckich bestialstwach były prawdziwe, są natomiast przekonani Ksenya Kiebuzinski i Alexander Motyl. Ich zdaniem okrucieństwo enkawudzistów było pochodną oddziaływania sowieckiej propagandy, która prawdziwych i domniemanych ukraińskich nacjonalistów miała przedstawiać jako „wrogów ludu najgorszego rodzaju”. Jednocześnie kategorycznie odrzucają przypuszczenia Musiała, jakoby ukraińscy nacjonaliści dopuszczali się okaleczania zwłok więźniów zabitych przez NKWD.
Pogromy i masakry Żydów.
W latach 1939–1941 na obszarach Europy Środkowo-Wschodniej, które na mocy paktu Ribbentrop-Mołotow znalazły się pod okupacją ZSRR, gwałtownie nasiliły się nastroje antysemickie. Nie miał przy tym większego znaczenia fakt, iż ludność żydowska również ucierpiała na skutek rządów stalinowskich. Sowieckie władze nieprzyjaźnie traktowały religię, tradycję i kulturę żydowską. Rozwiązaniu uległy żydowskie organizacje polityczne, społeczne, kulturalne i religijne. Ofiarą terroru NKWD padali działacze niekomunistycznych partii i ugrupowań żydowskich, w tym syjoniści i bundowcy. Należące do Żydów przedsiębiorstwa, warsztaty i nieruchomości były nacjonalizowane, a szerokich mas ludności żydowskiej nie ominęła pauperyzacja spowodowana wprowadzeniem gospodarki nakazowo-rozdzielczej. Na polskich Kresach Wschodnich dziesiątki tysięcy żydowskich uchodźców, którzy zbiegli z ziem znajdujących się pod okupacją niemiecką, zostało deportowanych w głąb ZSRR. Z drugiej jednak strony w krajach okupowanych nowa władza otworzyła przed Żydami, zwłaszcza młodszymi wiekiem, niedostępne dotąd ścieżki awansu społecznego. We wrześniu 1939 roku wielu Żydów entuzjastycznie powitało wkraczające na Kresy Wschodnie oddziały Armii Czerwonej. Niektórzy Żydzi aktywnie włączyli się w tworzenie porządku okupacyjnego, współpracując z Sowietami w charakterze tajnych współpracowników NKWD lub wstępując w szeregi milicji czy aparatu partyjnego. Wielu innych znalazło zatrudnienie w aparacie administracyjnym lub gospodarczym. Ten awans społeczny, nawet jeśli nie wiązał się bezpośrednio z działalnością na szkodę współobywateli, budził szok i głębokie rozgoryczenie wśród podbitych narodów, gdyż kłócił się z utrwalonym przez wieki postrzeganiem Żydów i ich roli społecznej. Frustrację pogłębiał fakt, iż w tym samym czasie niektóre narody (np. Polacy, Litwini, czy Łotysze) musiały zmierzyć się z utratą swego dotychczasowego statusu dominującego. W efekcie choć różne były postawy i losy Żydów pod okupacją sowiecką, zazwyczaj postrzegano ich jako monolit i zgodnie ze stereotypem „żydokomuny” utożsamiano całkowicie z systemem sowieckim i stosowaną przezeń polityką terroru.
Po ataku Niemiec na ZSRR przez obszary wchodzące w skład byłej sowieckiej strefy okupacyjnej przetoczyła się fala pogromów antysemickich. Przyniosły one łącznie 19 655 ofiar. Nie zawsze owe akty przemocy były związane z ujawnieniem zbrodni NKWD. Niemniej zdaniem Witolda Mędykowskiego masakry więzienne w wielu wypadkach stanowiły „niezwykle silny katalizator” późniejszych pogromów. Bogdan Musiał także nie wyklucza, iż pogromy nastąpiłyby, nawet gdyby wcześniej nie doszło do masakr więziennych, ocenia jednak, że bez ich ujawnienia nie przybrałyby tak dużych rozmiarów. Podobnego zdania są Kiebuzinska i Motyl. Wymordowanie więźniów wpłynęło w szczególności na przebieg wypadków na obszarze tzw. Zachodniej Ukrainy, gdzie pogromy były najliczniejsze i najkrwawsze. Na tzw. Zachodniej Białorusi, gdzie masakry więzienne przyniosły mniej ofiar i odbywały się przede wszystkim na szlakach ewakuacyjnych – z dala od większych skupisk ludzkich – ich wpływ na nastroje społeczne był znacznie mniejszy.
Zbrodnie NKWD wstrząsnęły zarówno mieszkańcami podbitych ziem, jak i żołnierzami niemieckimi. Ukaranie sprawców było niemożliwe, gdyż w większości wypadków zdołali zbiec na wschód wraz z wycofującą się Armią Czerwoną. W tych okolicznościach „kozłem ofiarnym”, przeciwko któremu zwrócił się gniew miejscowej ludności, stali się Żydzi. Winą za zbrodnie NKWD obarczono przy tym całą społeczność żydowską, choć jej przedstawiciele także znaleźli się wśród ofiar masakr więziennych. W rezultacie ofiarą zemsty padali zazwyczaj ludzie niewinni, gdyż żydowscy współpracownicy władzy sowieckiej w większości wypadków zdążyli się wcześniej ewakuować. Musiał podkreśla, że choć pogromy miały w pierwszym rzędzie ostrze antyżydowskie, ich ofiarą padali także nieżydowscy współpracownicy i sympatycy Sowietów, którzy nie zdążyli uciec na wschód. Mędykowski ocenia natomiast, że pogromy stały się dla miejscowej ludności – w szczególności dla Ukraińców – swego rodzaju „samooczyszczającym rytuałem”, pomagającym zatuszować fakt, że wielu jej przedstawicieli także kolaborowało z reżimem sowieckim.
Niektóre pogromy zostały zainicjowane przez funkcjonariuszy niemieckich Einsatzgruppen, którzy w myśl wytycznych SS-Gruppenführera Reinharda Heydricha mieli zadanie potajemnie prowokować miejscową ludność do wystąpień antyżydowskich, a w razie potrzeby intensyfikować je i przejmować nad nimi kierownictwo. Niemcy osiągali w ten sposób kilka celów: rozładowywali napięcie wśród ludności nowo podbitych ziem, tanim kosztem wikłali ją we współpracę z nowym okupantem, a przede wszystkim uzyskiwali pożądany efekt propagandowy – poprzez stworzenie wrażenia, iż eksterminacja Żydów cieszy się szerokim poparciem wśród podbitych narodów. Na Kresach Południowo-Wschodnich nastroje antysemickie podsycała dodatkowo banderowska frakcja Organizacji Ukraińskich Nacjonalistów, choć zdaniem Grzegorza Motyki sam udział jej szeregowych członków w pogromach Żydów nie przesądza, aby jej kierownictwo było zaangażowane w ich organizację.
Pogromy były zazwyczaj przeprowadzane według podobnego schematu. Po odkryciu zwłok pomordowanych więźniów przeprowadzano masowe aresztowania Żydów, których oskarżano o współudział w zbrodni. Następnie urządzano wiece i uroczyste pogrzeby, podczas których podburzano ludność do rozprawy z Żydami. Niemal stałym elementem pogromów było także zmuszanie Żydów do udziału w ekshumacji i pochówku zwłok więźniów. Przy tej pracy byli oni bici, upokarzani i mordowani, po czym dochodziło do dalszej eskalacji zamieszek. Pogromom nieodłącznie towarzyszyła grabież żydowskiego mienia. Dochodziło także do gwałtów na kobietach i dziewczynkach. W pogromach uczestniczyła zarówno miejscowa ludność – głównie Ukraińcy, lecz również Polacy, Białorusini i Litwini – jak i żołnierze niemieccy, a w przypadku Galicji Wschodniej i Wołynia zorganizowana "ad hoc" milicja ukraińska.
Do największych rozruchów doszło we Lwowie, gdzie między 30 czerwca a 2 lipca zamordowano co najmniej 3–4 tysiące, a według niektórych źródeł nawet do 7 tysięcy Żydów. Pogromy związane z ujawnieniem masakr więziennych miały ponadto miejsce między innymi w Tarnopolu (nawet do 5 tys. ofiar), Złoczowie (kilkaset ofiar), Brzeżanach (kilkaset ofiar), Borysławiu (około 300 ofiar), Skałacie (około 250 ofiar), Krzemieńcu (130 ofiar), Czortkowie (ponad 100 ofiar), Samborze (około 50 ofiar), a także w Dobromilu, Drohobyczu, Gródku Jagielońskim, Kołomyi, Zaleszczykach i Zbarażu.
Masakry więzienne posłużyły również Niemcom jako pretekst do przeprowadzania masowych i systematycznych egzekucji Żydów. Pod pretekstem ukarania zbrodni na więźniach i jeńcach niemieckich funkcjonariusze Einsatzgruppen przeprowadzili latem 1941 liczne „akcje odwetowe”, których ofiarą padły tysiące Żydów. Masowe egzekucje miały m.in. miejsce we Lwowie (około 7 tys. ofiar), Łucku (około 2 tys. ofiar), Tarnopolu (co najmniej kilkaset ofiar), Złoczowie (300 ofiar) i innych miejscowościach.
W ocenie Musiała masakry więzienne znacząco przyczyniły się do brutalizacji działań wojennych na froncie wschodnim II wojny światowej i ułatwiły nazistowskiemu kierownictwu zrealizowanie założenia mającego przekształcić konflikt z ZSRR w totalną wojnę przeciwstawnych ideologii i ras. Tysiące żołnierzy Wehrmachtu zwiedziło miejsca zbrodni i zobaczyło zmasakrowane zwłoki ofiar NKWD. Masakry więzienne – w połączeniu z informacjami o zbrodniach na jeńcach niemieckich i działalności partyzantów sowieckich – zdaniem Musiała znacząco wpłynęły na postawy żołnierzy i oficerów niemieckich, wzbudzając żądzę odwetu i ułatwiając propagandzie nazistowskiej wzniecenie uczuć nienawiści do Żydów oraz Sowietów. Konsekwencją była zwiększona gotowość do odrzucenia zasad prawa wojennego i zbrodniczego traktowania jeńców wojennych oraz ludności cywilnej.
Musiał ocenia również, że sowieckie zbrodnie miały istotny wpływ na radykalizację antysemickiej polityki III Rzeszy. Podkreśla, że „akcje odwetowe” w lecie 1941 roku stanowiły jedną z najważniejszych cezur w antysemickiej polityce III Rzeszy, gdyż po raz pierwszy zaczęto masowo i systematycznie rozstrzeliwać tysiące Żydów. Odnosząc się do wpływu zbrodni NKWD na politykę nazistowskich Niemiec wobec Żydów, Timothy Snyder oceniał natomiast, że „rozstrzelania w więzieniach, choć niewątpliwie znaczące z punktu widzenia lokalnej ludności […] dla przywódców nazistowskich stanowiły jednak bardziej katalizator niż przyczynę”.
Wykorzystanie zbrodni przez propagandę.
Masakry dokonane przez NKWD zostały wykorzystane przez goebbelsowską propagandę. Sowieckie zbrodnie szeroko opisywała niemiecka prasa ogólnokrajowa i regionalna, informowało o nich także radio. W gazetach publikowano zdjęcia zmasakrowanych ofiar, a w kinach emitowano drastyczne filmy nakręcone w więzieniach przez ekipy ministerstwa propagandy. Masakrom więziennym wiele uwagi poświęciła niemiecka propaganda w okupowanych krajach Europy. Niemcy dołożyli także wysiłków, aby wiadomości o sowieckich zbrodniach dotarły do międzynarodowej opinii publicznej. Zagranicznym dziennikarzom akredytowanym w Berlinie oraz przedstawicielom Międzynarodowego Czerwonego Krzyża zapewniono dostęp do miejsc zbrodni. Szczególnie wiele uwagi niemiecka propaganda poświęciła wymordowaniu więźniów we Lwowie.
Szok, który wywołały masakry więzienne, starano się wykorzystać do wzmocnienia morale wojska i ludności cywilnej oraz do podsycenia nienawiści wobec Sowietów i Żydów. Po kilku tygodniach kampania propagandowa została jednak wyhamowana, gdyż badania opinii publicznej wykazały, że nadmierne epatowanie opisami sowieckich zbrodni zwiększa obawy niemieckich rodzin o bezpieczeństwo żołnierzy walczących na froncie wschodnim. Zorientowano się także, że społeczeństwo niemieckie stopniowo obojętnieje na doniesienia o masakrach.
Nazistowska propaganda jako ofiary masakr więziennych NKWD wskazywała wyłącznie Ukraińców, Bałtów i volksdeutschów. Nie wspominano natomiast, że w gronie zamordowanych znalazło się wielu Polaków i Żydów, obawiając się prawdopodobnie, że ta informacja może wzbudzić w społeczeństwie niemieckim współczucie wobec tych narodów, a jednocześnie podważyć tezę o powszechnej współpracy Żydów z Sowietami. Jedynie w Generalnym Gubernatorstwie propaganda skierowana do polskiej ludności podkreślała, że wśród zamordowanych znalazło się wielu Polaków. Jednocześnie zatajała ona informacje o żydowskich ofiarach oraz stosunkowo skutecznie wykorzystała sowieckie zbrodnie do podsycenia nastrojów antysemickich.
Ukraińscy nacjonaliści także starali się wykorzystać propagandowo zbrodnie NKWD. Pogrzeby ofiar masakr więziennych stały się okazją do organizowania wieców i politycznych manifestacji. Nacjonalistyczna propaganda przedstawiała ofiary jako „męczenników za wolność Ukrainy”, zazwyczaj przemilczając fakt, że znajdowali się wśród nich także przedstawiciele innych narodowości.
Wobec międzynarodowego oddźwięku, który wywołały wieści o zbrodniach NKWD, zmuszona była zareagować sowiecka propaganda. Odrzuciła ona jakąkolwiek odpowiedzialność strony sowieckiej za masakry więzienne, a winą obarczyła Niemców. Między innymi ludowy komisarz spraw zagranicznych Wiaczesław Mołotow w liście do brytyjskiego ambasadora Stafforda Crippsa (12 lipca 1941) zaprzeczył, jakoby Sowieci wymordowali więźniów we Lwowie, określając napływające na ten temat wiadomości mianem „niemieckiej prowokacji”. Badanie i upamiętnienie zbrodni popełnionych podczas ewakuacji więzień NKWD stało się możliwe dopiero po Jesieni Ludów i rozpadzie ZSRR.
Odkrycie zbrodni NKWD zostało w dużej mierze zignorowane przez zachodnie rządy i prasę, gdyż alianccy przywódcy obawiali się, że tego typu informacje skompromitują nowego sojusznika w oczach rodzimej opinii publicznej. Sprawy tej nie podjął również rząd RP na uchodźstwie, który liczył w tym czasie na nowe otwarcie w stosunkach ze Stalinem. W późniejszych latach zachodni historycy poświęcali masakrom więziennym niewiele uwagi.
Odpowiedzialność sprawców.
Sprawcy masakr więziennych w zdecydowanej większości zdołali zbiec na wschód wraz z wycofującą się Armią Czerwoną. Tylko w bardzo nielicznych przypadkach, np. w Łucku i Dubnie, wkraczające oddziały niemieckie zdołały ich pochwycić i rozstrzelać na miejscu. Niektórzy sprawcy zginęli także w późniejszym okresie wojny. W gronie tym znalazł się m.in. kierujący masakrą w Dobromilu-Salinie Aleksander Malcew oraz niektórzy funkcjonariusze odpowiedzialni za zbrodnię w lesie Rainiai.
Na początku lipca 1941, niedługo po wymordowaniu więźniów z Berezwecza, prokurator garnizonu witebskiego nakazał aresztować i postawić przed sądem wojennym sierżanta bezpieczeństwa państwowego Michaiła Nikołajewicza Prijomyszewa – naczelnika więzienia, który kierował tragicznie zakończoną ewakuacją i zarządził wymordowanie więźniów. Prokurator zawnioskował jednocześnie o rozstrzelanie oskarżonego. Za Prijomyszewem wstawili się jednak zastępca ludowego komisarza spraw wewnętrznych Białoruskiej SRR Iwan Ptaszkin oraz naczelnik zarządu NKWD obwodu witebskiego Motawkin. Ostatecznie pierwszy sekretarz KC KPB Pantielejmon Ponomarienko uznał postępowanie naczelnika za uzasadnione i polecił wypuścić go na wolność. Prijomyszew został zwolniony z aresztu w dniu wkroczenia wojsk niemieckich do Witebska. Jego dalsze losy są nieznane. We wrześniu 1941 roku dwaj podwładni Prijomyszewa, oficerowie współodpowiedzialni za egzekucję więźniów, zostali skazani na śmierć przez sowiecki trybunał. W tym samym procesie trzech innych sprawców skazano na 10 lat obozu pracy.
Masakry więzienne NKWD były jednym z zagadnień badanych przez utworzoną w 1954 roku specjalną komisję śledczą Izby Reprezentantów Stanów Zjednoczonych ds. komunistycznej agresji („komisja Kerstena”).
Sprawcy masakr więziennych nie zostali osądzeni i nie ponieśli kary. Po przełomie politycznym 1989 roku śledztwa w sprawie zbrodni popełnionych w czasie ewakuacji więzień NKWD podjęła Główna Komisja Ścigania Zbrodni przeciwko Narodowi Polskiemu. Decyzją z marca 1990 roku zadanie kompleksowego zbadania tego zagadnienia powierzono Okręgowej Komisji w Łodzi. W kolejnych latach większość śledztw umorzono z powodu niewykrycia sprawców lub śmierci ustalonych sprawców zbrodni. W trakcie jednego z dochodzeń ustalono, że dwaj pracownicy sowieckiego aparatu okupacyjnego, którzy uczestniczyli egzekucjach na terenie więzienia w Czortkowie, po zakończeniu wojny pełnili służbę w szeregach Ludowego Wojska Polskiego, uzyskując wysokie stopnie oficerskie.
Żadnych kroków w celu identyfikacji i osądzenia sprawców nie podjęła Rosja. Co więcej, jej służby bezpieczeństwa nadal odwołują się do sowieckich tradycji. Brak zainteresowania, a wręcz obstrukcję w stosunku polskich śledztw okazywały również władze Białorusi.
Po rozpadzie ZSRR sąd niepodległej Litwy skazał na karę dożywotniego więzienia szefa placówki NKGB w Telszach Petrasa Raslanasa (Piotra Rasłana), który był jednym z funkcjonariuszy kierujących masakrą w lesie Rainiai. Rosja, której był obywatelem, odmówiła jednak jego ekstradycji. Władze Litwy wystąpiły także o ekstradycję Nachmana Duszańskiego, innego funkcjonariusza NKWD oskarżanego o udział w tej zbrodni. Władze Izraela odmówiły jednak jego wydania, uznając, że wysuwane pod adresem Duszańskiego oskarżenia są motywowane antysemityzmem.

</doc>
<doc id="1748727" url="https://pl.wikipedia.org/wiki?curid=1748727" title="Wachtang Pancchawa">
Wachtang Pancchawa

Wachtang Pancchawa (gruz. ვახტანგ პანცხავა; ur. 13 października 1989 w Ckaltubo) – gruziński piłkarz, grający na pozycji napastnika.
Kariera piłkarska.
Kariera klubowa.
Wychowanek Szkoły Piłkarskiej Gagra Tbilisi. W 2007 został zaproszony do francuskiego klubu Le Mans Union Club 72. Nie potrafił przebić się do podstawowej jedenastki, występował przeważnie w drużynie rezerwowej. Latem 2009 został wypożyczony do Metalista Charków.
Kariera reprezentacyjna.
Jest zawodnikiem reprezentacji Gruzji U-21, w której rozegrał 15 gier reprezentacyjnych, strzelił 9 goli.

</doc>
<doc id="1748734" url="https://pl.wikipedia.org/wiki?curid=1748734" title="Gonzalo Bergessio">
Gonzalo Bergessio

Gonzalo Rubén Bergessio (ur. 20 lipca 1984 w Córdobie) – argentyński piłkarz występujący na pozycji napastnika. Obecnie jest zawodnikiem urugwajskiego klubu Nacional.
Kariera klubowa.
Bergessio zawodową karierę rozpoczynał w sezonie 2001/2002 w klubie Platense, grającym w Primera B Nacional Argentina. W Platense od czasu debiutu pełnił rolę rezerwowego. W debiutanckim sezonie spadł z klubem do Primera B Metropolitana. W sezonie 2003/2004 stał się tam podstawowym graczem Platense. W tym klubie spędził cztery sezony. W sumie rozegrał tam 89 ligowych spotkań i zdobył w nich 27 bramek.
W 2005 roku przeszedł do Instituto Córdoba, występującego w Primera División Argentina. W tych rozgrywkach zadebiutował 14 sierpnia 2005 w przegranym 0:3 spotkaniu z CA Independiente. 25 września 2005 w wygranym 2:0 spotkaniu z San Lorenzo strzelił pierwszego gola w trakcie gry w Primera División Argentina. W sezonie 2005/2006 spadł z klubem do Primera B Nacional Argentina. Wówczas odszedł z Instituto.
Trafił do klubu Primera División Argentina - Racing Club. Pierwszy ligowy mecz zaliczył tam 5 sierpnia 2006 przeciwko Nueva Chicago (2:0). W Racignu grał przez rok. W tym czasie zagrał tam 35 ligowych meczach i strzelił w nich 12 goli.
W lipcu 2007 za 2,5 miliona euro został sprzedany do portugalskiej Benfiki. W pierwszej lidze portugalskiej zadebiutował 18 sierpnia 2007 w zremisowanym 1:1 meczu z Leixões SC. W Benfice występował przez pół roku. Rozegrał tam w sumie trzy ligowe spotkania.
Na początku 2008 roku powrócił do Argentyny, gdzie został zawodnikiem San Lorenzo. Zadebiutował tam 16 lutego 2008 w przegranym 0:1 ligowym spotkaniu z San Martín.
24 sierpnia 2009 roku Bergessio podpisał 4-letni kontrakt z francuskim AS Saint-Étienne. Pierwszy ligowy mecz zaliczył tam 12 września 2009 przeciwko Stade Rennais (0:1). 19 września 2009 w zremisowanym 1:1 spotkaniu z AJ Auxerre strzelił pierwszego gola w trakcie gry w Ligue 1. 21 sierpnia 2011 roku przeszedł do włoskiego klubu Serie A Catania Calcio.
Kariera reprezentacyjna.
W reprezentacji Argentyny Bergessio zadebiutował 16 października 2008 w przegranym 0:1 meczu eliminacji Mistrzostw Świata 2010 z Chile. 21 maja 2009 w wygranym 3:1 towarzyskim spotkaniu z Panamą zdobył dwie bramki, które były jego pierwszymi w drużynie narodowej.

</doc>
<doc id="1748735" url="https://pl.wikipedia.org/wiki?curid=1748735" title="Gonzalo Ruben Bergessio">
Gonzalo Ruben Bergessio



</doc>
<doc id="1748748" url="https://pl.wikipedia.org/wiki?curid=1748748" title="ZMPSiŚ">
ZMPSiŚ



</doc>
<doc id="1748749" url="https://pl.wikipedia.org/wiki?curid=1748749" title="Teresa Skubalanka">
Teresa Skubalanka

Teresa Skubalanka, wł. Skubała (ur. 18 czerwca 1928 w Łodzi, zm. 29 lipca 2016 w Lublinie) – polska filolog i wykładowczyni, lingwistka, współtwórczyni środowiska naukowego językoznawców i polonistów UMCS, przedstawicielka stylistyki lingwistycznej, teorii, a także historii języka. W latach 1975–1978 dyrektor Instytutu Badań Literackich w Warszawie, w okresie 1972–1976 posłanka na Sejm PRL VI kadencji.
Życiorys.
Edukacja i kariera naukowa.
Córka Mariana i Heleny. Po ukończeniu III Liceum Ogólnokształcącego im. Marii Konopnickiej we Włocławku studiowała filologię polską na Uniwersytecie Mikołaja Kopernika. Magisterium uzyskała na Uniwersytecie Wrocławskim, w 1960 doktorat na tejże uczelni, a w 1966 habilitację na UMK. Od 1967 zatrudniona na Uniwersytecie Marii Curie-Skłodowskiej. W latach 1970–1985 pełniła tam funkcję dyrektora Instytutu Filologii Polskiej i kierownika Zakładu Języka Polskiego. Od 1974 była profesorem nadzwyczajnym. Profesorem zwyczajnym została w 1984. Od 1975 do 1978 była także dyrektorem Instytutu Badań Literackich w Warszawie. W latach 1992–2001 była pracownikiem Zakładu Historii Języka Polskiego i Dialektologii. Pomimo że domeną jej zainteresowań badawczych była stylistyka ujmowana jako samodzielna dyscyplina, inspirowała i współtworzyła wielowątkowe dociekania z zakresu stylistyki, semantyki, pragmatyki, socjolingwistyki, dialektologii, historii języka i gramatyki.
Działalność społeczna i polityczna.
Pracowała społecznie w Związku Młodzieży Polskiej i Zrzeszeniu Studentów Polskich, pełniła też funkcje w Związku Nauczycielstwa Polskiego. Od 1969 działała w Stronnictwie Demokratycznym (członek prezydium Uczelnianego Komitetu oraz plenum Wojewódzkiego Komitetu w Lublinie). W 1972 uzyskała mandat posłanki na Sejm z okręgu Lublin. Była członkiem trzech Komisji: Nauki i Postępu Technicznego, Oświaty i Wychowania oraz Prac Ustawodawczych. Zasiadała w zarządzie Polskiej Grupy Unii Międzyparlamentarnej.
Twórczość.
Dorobek Teresy Skubalanki obejmuje 18 monografii oraz ponad 125 rozpraw i artykułów. W jej naukowej twórczości można wyodrębnić następujące charakterystyczne rysy: podmiotowy charakter wywodów, budowanie własnych zrębów teorii, indywidualną interpretację najważniejszych pojęć, oryginalne zbiory kategorii interpretacyjnych, reinterpretację kluczowych pojęć i terminów dyscypliny, łączenie założeń teoretycznych z bogatą i wzorcowo prowadzoną praktyką analityczną, szeroki zakres podejmowanych zagadnień i wybór zjawisk najważniejszych dla dyscypliny: definicja "stylu", poszukiwanie metod i kategorii jego opisu, stylistyczna dyferencjacja współczesnej polszczyzny, charakterystyka stylu artystycznego w perspektywie historycznej (w przekrojach epok, nurtów i indywidualności twórczych). Prace Teresy Skubalanki mieszczą się w ramach stylistyki teoretycznej (wielokrotnie powracała do podstawowych pojęć dyscypliny, zwłaszcza do pojęcia "stylu"), stylistyki historycznej (jest autorką jedynego do dziś syntetycznego ujęcia tej problematyki), stylistyki opisowej (funkcjonalnej) – opracowała oryginalną koncepcję stylistycznej dyferencjacji współczesnej polszczyzny – oraz stylistyki praktycznej.
Publikacje.
Najbardziej oryginalnym wkładem Skubalanki do badań stylistycznych jest koncepcja gramatyki stylistycznej. Oprócz stylistyki w orbicie zainteresowań badawczych Teresy Skubalanki znajdowały się zagadnienia z kilku dyscyplin lingwistycznych: leksykologii i leksykografii (udział w pracach nad "Słownikiem rymów Stanisława Trembeckiego", "Słownikiem języka Adama Mickiewicza", "Słownikiem gwary studenckiej"), gramatyki (zwłaszcza fleksji, nie tylko w odniesieniu do języka ogólnego, lecz także gwar ludowych), historii języka (polszczyzna XIX wieku), wybranymi odmianami języka (językiem potocznym, polszczyzną mówioną, językiem regionu, językiem dziecka, odmianą artystyczną w ramach badań stylistycznych), a także społecznymi uwarunkowaniami stylów języka.
Najważniejszymi opracowaniami książkowymi autorstwa Teresy Skubalanki są: 
Wyróżnienia.
Odznaczona Krzyżem Oficerskim (1998) i Kawalerskim Orderu Odrodzenia Polski, Złotym Krzyżem Zasługi oraz Medalem Komisji Edukacji Narodowej. W 2002 została uhonorowana tytułem doktora honoris causa UMCS.
Została pochowana na cmentarzu komunalnym na Majdanku w Lublinie (kwatera S7K-4-4).

</doc>
<doc id="1748750" url="https://pl.wikipedia.org/wiki?curid=1748750" title="Albano Bizzarri">
Albano Bizzarri

Albano Benjamín Bizzarri (ur. 9 listopada 1977 roku w Etruria) – argentyński piłkarz, występujący na pozycji bramkarza we włoskim klubie Delfino Pescara 1936.
Ze względu na pochodzenie przodków posiada również obywatelstwo włoskie.
Swoją karierę rozpoczynał w Racing Club de Avellaneda. Dla klubu noszącego przydomek "La Academia" rozegrał w sumie 28 spotkań ligowych. Zbierający dobre recenzje golkiper w letnim okienku transferowym sezonu 1999/2000 wytransferowany został do Europy, sprowadził go Real Madryt, który na jego pozycji posiadał mistrza świata z 1990 roku, Niemca Bodo Illgnera oraz wielki talent ze szkółki, młodziutkiego Ikera Casillasa. W swoim pierwszym i – jak się okazało – jedynym sezonie pobytu na Estadio Santiago Bernabéu siedmiokrotnie wystąpił w podstawowym składzie "Królewskich". Łącznie, w tych spotkaniach jego zespół stracił aż czternaście bramek, a jego kariera w bramce zakończyła się wraz z hańbiącą porażką z Realem Saragossa 1:5. Nie zaliczył już żadnego występu w bramce zespołu prowadzonego przez Vicente del Bosque, który poprowadził Real do triumfu w Lidze Mistrzów, a po zakończeniu sezonu został sprzedany do średniaka Primera División, Realu Valladolid.
O ile w dziewiczym sezonie spędzonym na Estadio José Zorila był podstawowym golkiperem i zaliczył 26 występów, to w następnym nie pojawił się na boisku nawet na minutę – ówczesny trener Pepe Bonet ufał bardziej starszemu o sześć lat Ricardo. Przełomem był dlań sezon 2002/2003 – jego najważniejszy konkurent do miejsca między słupkami odszedł do Manchesteru United, od tej pory przez następne cztery lata miał pewną pozycję w składzie "El Pucela" – bronił zarówno wtedy, kiedy klub występował w najwyższej klasie rozgrywkowej, jak i po spadku do Segunda División.
Po dwóch sezonach spędzonych w drugiej lidze hiszpańskiej zdecydował się na transfer do świeżo upieczonego pierwszoligowca z Tarragony. "Nàstic" nie poradził sobie jednak w pierwszym po 57 latach sezonie w Primera División i szybko opuścił elitarne grono, zajmując ostatecznie ostatnie, dwudzieste miejsce w tabeli ligowej. Albano w 23 rozegranych pojedynkach aż 41-krotnie musiał pogodzić się z koniecznością wyciągania piłki z siatki.
W maju 2007 zakończył swoją ośmioletnią przygodę na Półwyspie Iberyjskim i podpisał roczny kontrakt z Catanią Calcio, beniaminkiem Serie A. Na początku był jedynie zmiennikiem dla Ciro Polito, jednak po przedłużeniu kontraktu o kolejny rok, wywalczył sobie tytuł pierwszego bramkarza "Słoni", w sezonie 2008/09 będąc jednym z wyróżniających się piłkarzy klubu trenowanego wówczas przez legendę reprezentacji Włoch, Waltera Zengę. Albano odpłacił mu za zaufanie dobrą dyspozycją, dzięki której kilkukrotnie trafił do jedenastki kolejki w cotygodniowym zestawieniu Goal.com.
Przed sezonem 2009/2010, po wygaśnięciu kontraktu z Catanią, podpisał umowę z S.S. Lazio. Od tej pory był jedynie rezerwowym bramkarzem "Biancocelesti" - najpierw jako zmiennik Fernando Muslery, a następnie Federico Marchettiego. W 2013 roku przeszedł do Genoi.
W swojej karierze nie zaliczył ani jednego występu w reprezentacji Argentyny, jednak znalazł się w kadrze Marcelo Bielsy na finały Copa América 1999.

</doc>
<doc id="1748751" url="https://pl.wikipedia.org/wiki?curid=1748751" title="Albano Bizarri">
Albano Bizarri



</doc>
<doc id="1748752" url="https://pl.wikipedia.org/wiki?curid=1748752" title="Albano Benjamín Bizzarri">
Albano Benjamín Bizzarri



</doc>
<doc id="1748753" url="https://pl.wikipedia.org/wiki?curid=1748753" title="Albano Benjamin Bizzarri">
Albano Benjamin Bizzarri



</doc>
<doc id="1748754" url="https://pl.wikipedia.org/wiki?curid=1748754" title="Albano Benjamín Bizarri">
Albano Benjamín Bizarri



</doc>
<doc id="1748755" url="https://pl.wikipedia.org/wiki?curid=1748755" title="Albano Benjamin Bizarri">
Albano Benjamin Bizarri



</doc>
<doc id="1748756" url="https://pl.wikipedia.org/wiki?curid=1748756" title="Giuseppe Cosenza">
Giuseppe Cosenza

Giuseppe Cosenza (ur. 20 lutego 1788 w Neapolu, zm. 30 marca 1863 w Kapui) – włoski duchowny katolicki, kardynał, arcybiskup Kapui.
Życiorys.
Święcenia kapłańskie przyjął 14 marca 1812. 2 lipca 1832 został wybrany biskupem Andrii. 8 lipca 1832 w Rzymie przyjął sakrę z rąk kardynała Giovanniego Francesco Falzacappy. 30 września 1850 objął stolicę metropolitalną w Kapui, na której pozostał już do śmierci. Tego samego dnia Pius IX wyniósł go do godności kardynalskiej.

</doc>
<doc id="1748757" url="https://pl.wikipedia.org/wiki?curid=1748757" title="Jan Słomski">
Jan Słomski

Jan Wojciech Słomski (ur. 11 października 1924 w Olkuszu, zm. 25 sierpnia 2014 w Częstochowie) – polski lekarz i działacz polityczny, poseł na Sejm PRL VII (1976–1980) i VIII kadencji (1980–1985). 
Życiorys.
Syn Władysława i Tekli. Po ukończeniu studiów z dziedziny wychowania fizycznego na Uniwersytecie Jagiellońskim kształcił się na Wydziale Lekarskim Akademii Medycznej w Lublinie. Po odsłużeniu służby w Wojsku Polskim w 1957 zatrudniony jako lekarz w Poradni Przeciwgruźliczej, a później dyrektor Działu Stacji Krwiodawstwa w Wałbrzychu. W 1959 został mianowany dyrektorem Stacji Krwiodawstwa w Częstochowie, był również kierownikiem Poradni Sportowo-Lekarskiej. 
W 1966 przystąpił do Stronnictwa Demokratycznego; w latach 70. został przewodniczącym zarówno Miejskiego, jak i przewodniczącym Wojewódzkiego Komitetu SD w Częstochowie. Od 1972 do 1976 zasiadał w Miejskiej Radzie Narodowej w Częstochowie, a w latach 1976–1980 w Wojewódzkiej Radzie Narodowej (był m.in. jej wiceprzewodniczącym). 
W 1976 uzyskał mandat posła na Sejm z okręgu Częstochowa. Był członkiem Komisji: Zdrowia i Kultury Fizycznej oraz Przemysłu Ciężkiego, Maszynowego i Hutnictwa. W 1980 ponownie znalazł się w Sejmie jako przedstawiciel tego samego okręgu. Zasiadał w Komisjach: Obrony Narodowej, Zdrowia i Kultury Fizycznej (później: Polityki Społecznej, Zdrowia i Kultury Fizycznej). 
Uhonorowany m.in. Krzyżem Kawalerskim i Oficerskim Orderu Odrodzenia Polski, Medalem 30-lecia Polski Ludowej, Złotym Krzyżem Zasługi oraz Medalem „Za zasługi dla obronności kraju”.
Pochowany na Cmentarzu Kule w Częstochowie.

</doc>
<doc id="1748758" url="https://pl.wikipedia.org/wiki?curid=1748758" title="Dunaferr SE">
Dunaferr SE



</doc>
<doc id="1748761" url="https://pl.wikipedia.org/wiki?curid=1748761" title="Cylindraspis inepta">
Cylindraspis inepta

Cylindraspis inepta — wymarły gatunek żółwi z rodziny żółwi lądowych.
Zasiedlał Maskareny i pobliskie wyspy. Żółwie te dorównywały wagą dzisiejszym żółwiom słoniowym.
Został wytępiony około 1790 roku w wyniku polowań. Żółwie padły też ofiarą wprowadzonych przez człowieka świń, które zabijały młode żółwie i wykopywały złoża ich jaj inkubowane w piasku.

</doc>
<doc id="1748763" url="https://pl.wikipedia.org/wiki?curid=1748763" title="Dema Kovalenko">
Dema Kovalenko

Dema Kovalenko, właśc. Dmytro Hennadijowycz Kowałenko, ukr. Дмитро Геннадійович Коваленко (ur. 28 sierpnia 1977 roku w Kijowie) – ukraiński piłkarz, występujący na pozycji pomocnika. W listopadzie 2006 otrzymał amerykańskie obywatelstwo.
Kariera piłkarska.
Kariera klubowa.
Wychowanek Szkoły Piłkarskiej Dynama Kijów. W 1992 razem z innymi 6 młodymi wychowankami Dynama otrzymał propozycję zamieszkania i nauki w USA w mieście Rochester w stanie Nowy Jork. Potem kontynuował naukę w Uniwersytecie stanu Indiana. W 1998 pomógł studenckiej reprezentacji zdobyć mistrzostwo USA. Kowałenko był uznany za najlepszego piłkarza turnieju. W 1999 rozpoczął karierę piłkarską w Chicago Fire. Piłkarzem zainteresowali się skauci z Europy i w 2002 został wypożyczony do niemieckiego klubu FC St. Pauli, gdzie występował na pozycji obrońcy. Następnie powrócił do Ameryki, gdzie podpisał kontrakt z DC United. W 2006, mając nadzieje na powołanie do reprezentacji Ukrainy na Mistrzostwa Świata, przeniósł się na Ukrainę, gdzie został piłkarzem Metałurha Zaporoże, lecz trener Wjaczesław Hrozny tylko w dwóch meczach wypuścił piłkarza na boisko i Kowałenko postanowił wrócić do Stanów. Bronił barw klubów New York Red Bulls i Real Salt Lake. Na początku 2009 przeszedł do Los Angeles Galaxy. W grudniu 2010 został wystawiony przez klub na listę transferową, po czym zdecydował zakończyć karierę piłkarską z powodu złego stanu zdrowia.

</doc>
<doc id="1748764" url="https://pl.wikipedia.org/wiki?curid=1748764" title="Snork">
Snork



</doc>
<doc id="1748767" url="https://pl.wikipedia.org/wiki?curid=1748767" title="Dema Kowalenko">
Dema Kowalenko



</doc>
<doc id="1748768" url="https://pl.wikipedia.org/wiki?curid=1748768" title="Jezioro Żukowskie">
Jezioro Żukowskie



</doc>
<doc id="1748769" url="https://pl.wikipedia.org/wiki?curid=1748769" title="Minnie">
Minnie



</doc>
<doc id="1748772" url="https://pl.wikipedia.org/wiki?curid=1748772" title="Guitar Hero On Tour Modern Hits">
Guitar Hero On Tour Modern Hits



</doc>
<doc id="1748774" url="https://pl.wikipedia.org/wiki?curid=1748774" title="Maotai">
Maotai

Maotai – najpopularniejszy z gatunków chińskiej wódki ("baijiu"), otrzymywany w wyniku ośmiokrotnej destylacji sfermentowanego sorga. Proces destylacji trwa 30 dni, a trunek leżakuje następnie kilka lat w porcelanowych beczkach. Zawartość alkoholu wynosi ponad 55%. Ojczyzną maotai jest prowincja Guizhou, a upowszechnienie go na cały kraj nastąpiło w czasach dynastii Qing.
Maotai uchodzi w Chinach, pomimo swego specyficznego smaku i zapachu (posmak sojowego sosu), za "trunek protokolarny", który podnosi rangę uroczystości. Podawana jest na oficjalnych bankietach państwowych, a w oficjalnych zaproszeniach zwykło się podawać informację o treści "będzie podane maotai". Tradycyjnie trunek ten serwuje się w temperaturze pokojowej i pije się ze specjalnych porcelanowych naczyń. 

</doc>
<doc id="1748775" url="https://pl.wikipedia.org/wiki?curid=1748775" title="Dovima">
Dovima

Dovima, właśc. Dorothy Virginia Margaret Juba, także Dorothy Horan (ur. 11 grudnia 1927 w Nowym Jorku, zm. 3 maja 1990 w Forcie Lauderdale) – amerykańska modelka lat 50. XX wieku.
Urodziła się w Nowym Jorku, gdzie w 1955 roku odkrył ją dla magazynu „Vogue” fotografik Irving Penn. Współpracowała potem ściśle z fotografem mody Richardem Avedonem, autorem słynnej fotografii, do której pozowała w Paryżu w sierpniu 1955 roku w czarnej wieczorowej sukni zaprojektowanej dla Christiana Diora przez jego nowego asystenta Yves'a Saint-Laurenta.
Dzięki niej powszechnie znany stał się termin "supermodelka", a Dovima stała się najlepiej płatną modelką swoich czasów. Zagrała m.in. rolę arystokratycznie wyglądającej piękności w filmie "Funny Face" (1957).
Dovima miała z drugim mężem córkę Alison, która urodziła się 14 lipca 1958 w Nowym Jorku na Manhattanie.
Zmarła na raka wątrobowokomórkowego 3 maja 1990. Po jej śmierci znany fotograf mody Richard Avedon powiedział o niej: „Była ostatnią z wielkich, eleganckich i arystokratycznych piękności... najbardziej niezwykłych i niekonwencjonalnie pięknych w jej czasie”.

</doc>
<doc id="1748776" url="https://pl.wikipedia.org/wiki?curid=1748776" title="Óscar Rossi">
Óscar Rossi

Coco, właśc. Óscar Pablo Rossi (ur. 27 lipca 1930 w Buenos Aires, zm. 6 września 2012 tamże) – argentyński piłkarz grający na pozycjach: pomocnik (rozgrywający)i napastnik (prawy łącznik). Później trener.
Życiorys.
Urodzony w Buenos Aires (w dzielnicy Parque Patricios) Rossi karierę piłkarską rozpoczął w 1950 roku w klubie CA Huracán, gdzie grał do 1953 roku, po czym na krótko w 1954 roku przeniósł się do drużyny Racing Club de Avellaneda. W latach 1955–1959 ponownie grał w Huracánie, gdzie jego talent docenił trener drużyny Adolfo Pedernera. W 1960 roku przeniósł się do San Lorenzo de Almagro, w którym do 1962 roku wspólnie z José Sanfilippo tworzył świetnie zgrany duet, wystawiając bramkostrzelnemu partnerowi wiele piłek. Razem z San Lorenzo wziął udział w pierwszej edycji Pucharu Wyzwolicieli (Copa Libertadores 1960), docierając do półfinału.
Jako gracz klubu San Lorenzo wziął udział w turnieju Copa del Atlántico 1960, gdzie Argentyna zajęła drugie miejsce. Rossi zagrał w dwóch meczach – z Brazylią i Urugwajem. W 1961 roku Rossi razem z klubem San Lorenzo zdobył tytuł wicemistrza Argentyny.
Jako piłkarz klubu San Lorenzo wziął udział w finałach mistrzostw świata w 1962 roku, gdzie Argentyna odpadła w fazie grupowej. Rossi zagrał tylko w meczu z Bułgarią.
Rok później wziął udział w turnieju Copa América 1963, gdzie Argentyna zajęła trzecie miejsce. Rossi zagrał w czterech meczach - z Kolumbią (tylko w drugiej połowie - w przerwie meczu zastąpił Jorge Fernándeza), Peru (w 55 minucie zmienił go Mario Rodríguez), Ekwadorem (w 84 minucie zastąpił na boisku Raúla Savoya) i Paragwajem (wszedł za Enrique Fernándeza). Podczas turnieju Rossi był najlepszym dryblerem reprezentacji obok Raúla Bernao.
W 1963 roku razem z reprezentacją Argentyny Rossi zwyciężył w turnieju Copa Chevallier Boutell 1963.
W San Lorenzo Rossi grał do 1964 roku. Później w 1967 roku występował w klubie Almagro Buenos Aires, a karierę piłkarską zakończył w 1969 roku w Huracánie. W lidze argentyńskiej rozegrał w sumie 287 meczów i zdobył 69 bramek. Uchodził za znakomitego dryblera, któremu piłka "kleiła się do nogi". Mówiono o nim, że nie jest "wariatem dryblingu", lecz piłkarzem, który kreśląc na murawie dziwne wzory, zdobywał sobie przestrzeń do gry. Podczas meczu, jak każdy ówczesny drybler, miał przygarbioną sylwetkę i zawsze opuszczone getry.
Po zakończeniu kariery piłkarskiej Rossi został trenerem – w 1978 roku kierował drużyną San Miguel Buenos Aires, która występowała wówczas w lidze Primera D Metropolitana.

</doc>
<doc id="1748777" url="https://pl.wikipedia.org/wiki?curid=1748777" title="Sobór św. Izaaka w Sankt-Petersburgu">
Sobór św. Izaaka w Sankt-Petersburgu



</doc>
<doc id="1748778" url="https://pl.wikipedia.org/wiki?curid=1748778" title="Seweryn Gałęzowski">
Seweryn Gałęzowski

Seweryn Gałęzowski (ur. 25 stycznia 1801 w Kniażej Krynicy, zm. 31 marca 1878 w Paryżu) – polski lekarz, chirurg, powstaniec listopadowy i działacz społeczno-polityczny. Kawaler Orderu Virtuti Militari.
Życiorys.
Urodził się w Kniażej Krynicy w pobliżu miasta Lipowiec w guberni kijowskiej. Kształcił się gimnazjum w Humaniu, następnie od 1819 na Uniwersytecie Wileńskim, gdzie w 1824 uzyskał tytuł doktora chirurgii i sztuki położniczej. Został adiunktem przy katedrze chirurgii na tej uczelni. Od 1828 pracował jako profesor chirurgii uniwersytetu. W chwili wybuchu powstania listopadowego 1830 przebywał w Neapolu, po czym udał się na tereny polskie, aby wziąć udział w narodowym zrywie. Był lekarzem wojskowym dywizji 4 piechoty służącym w lazaretach i ambulansach. W uznaniu jego zasług Rząd Narodowy przyznał 11 września 1831 mu Krzyż Złoty Orderu Virtuti Militari (nr 2467).
Po powstaniu udał się do Niemiec. Poszukiwany przez agentów carskich musiał uciec do Ameryki. Od 1834 przebywał w Meksyku. Prowadził tam praktykę wśród ubogiej ludności indiańskiej. Był jednym z założycieli uniwersytetu w mieście Meksyk. Po wybuchu powstania wielkopolskiego 1848 postanowił wracać do Europy, a po jego stłumieniu zatrzymał się w Paryżu, gdzie jako przewodniczący Rady Szkolnej od 1854, doprowadził do rozkwitu szkoły batiniolskiej w Paryżu. Po wybuchu powstania styczniowego 1863 był członkiem komitetu polskiego utworzonego przez Rząd Narodowy w Paryżu, w tym w ramach izby obrachunkowej. W 1876 po raz ostatni odwiedził ziemie polskie, a w 1877 utworzył stypendium imienia Śniadeckich.
Zmarł 31 marca 1878 w swoim paryskim mieszkaniu przy Blanche, a 3 kwietnia 1878 został pochowany na tamtejszym cmentarzu Pere-Lachaise.
Po śmierci Seweryna przewodniczącym Rady szkoły batiniolskiej w Paryżu został Ksawery Gałęzowski, bratanek Seweryna.
Życie prywatne.
Był stryjem Ksawerego, polskiego lekarza okulisty i Józefa.

</doc>
<doc id="1748779" url="https://pl.wikipedia.org/wiki?curid=1748779" title="Oscar Rossi">
Oscar Rossi



</doc>
<doc id="1748781" url="https://pl.wikipedia.org/wiki?curid=1748781" title="Aleksander Rozmiarek">
Aleksander Rozmiarek

Aleksander Rozmiarek (ur. 24 lutego 1913 w Witten, zm. 2 czerwca 1995 w Poznaniu) – polski nauczyciel i działacz polityczny, poseł na Sejm PRL I, II, III, IV i V kadencji (1952–1972).
Życiorys.
W II RP ukończył Gimnazjum im. Bolesława Chrobrego w Gnieźnie oraz studia z dziedziny wychowania fizycznego. Pracował jako nauczyciel tego przedmiotu w macierzystym Gimnazjum i Liceum. W 1947 ukończył studia na Wydziale Prawa Uniwersytetu Poznańskiego.
W czasie II wojny światowej zatrudniony w Radzie Głównej Opiekuńczej oraz Wydziale Zdrowia Zarządu Miejskiego w Warszawie.
Po 1945 mieszkał w Poznaniu. Pracował w Zarządzie Miejskim, Centralnym Zarządzie Przemysłu Taboru Kolejowego, gdzie był m.in. zastępcą dyrektora ds. finansów. W 1945 przystąpił do Stronnictwa Demokratycznego, gdzie pełnił obowiązki przewodniczącego Miejskiego Komitetu w Poznaniu, a także Wojewódzkiego Komitetu w Poznaniu i w Warszawie, był również członkiem Centralnego Komitetu (1952–1976) oraz prezydium CK (1957–1961). Sprawował mandat radnego Wojewódzkiej Rady Narodowej w Poznaniu (od II połowy lat 60: w Warszawie).
W 1952 uzyskał mandat posła na Sejm, w którym zasiadał w Komisji Spraw Ustawodawczych. Ponownie znalazł się w Sejmach II kadencji (wiceprzewodniczący Komisji Przemysłu Lekkiego, Rzemiosła i Spółdzielczości Pracy, członek Komisji Zdrowia i Kultury Fizycznej), III kadencji (członek Komisji Przemysłu Ciężkiego, Chemicznego i Górnictwa) oraz IV i V kadencji (wiceprzewodniczący Komisji Budownictwa i Gospodarki Komunalnej). Posłował z okręgów Gniezno (1952), Szamotuły (1957, 1961, 1965) i Otwock (1969). Pełnił obowiązki sekretarza Klubu Poselskiego SD (1969–1972).
Odznaczony Krzyżem Kawalerskim, Oficerskim i Komandorskim Orderu Odrodzenia Polski, dwukrotnie Złotym Krzyżem Zasługi i Medalem 10-lecia Polski Ludowej (1955). Został pochowany na cmentarzu na Miłostowie w Poznaniu (pole 47, kwatera 7, rząd 3, grób 2).

</doc>
<doc id="1748782" url="https://pl.wikipedia.org/wiki?curid=1748782" title="Óscar Pablo Rossi">
Óscar Pablo Rossi



</doc>
<doc id="1748783" url="https://pl.wikipedia.org/wiki?curid=1748783" title="Futbol News">
Futbol News

Futbol News – czasopismo o tematyce piłkarskiej, wydawany był od 3 sierpnia 2009 roku przez SportLive24 S.A. Początkowo ukazywał się w poniedziałki i czwartki, od 15 września 2010 roku stał się tygodnikiem. Pod koniec października 2010 roku tygodnik został zamknięty.
Redaktorem naczelnym był Jacek Kmiecik, a dyrektorem wydawniczym Piotr Górski, obaj znani niegdyś z m.in. Przeglądu Sportowego. W skład redakcji wchodzili również komentator Janusz Basałaj, Paweł Grabowski, Paweł Draźba, Rafał Lebiedziński, Jakub Pachnicki, Jakub Polkowski, Krzysztof Stanowski, Paweł Zarzeczny, Sebastian Staszewski, Przemysław Zych, Marcin Frączak, Jakub Polkowski, Piotr Gajewski, Marek Szandurski, Konrad Kaźmierczak, Przemysław Gajzler, Piotr Kaszubski, Adrian Wawrzyczek. Za dział foto odpowiada Grzegorz Lech.
Poniedziałkowy numer wychodził w objętości wynoszącej 32 strony (w Warszawie 36). Na terenie Warszawy i okolic, jako czterostronicowa wkładka do numeru, wydawany był mazowiecki dodatek. Jak sama nazwa sugeruje, opisywał futbol na Mazowszu. Dodatek mazowiecki redagowali Marcin Frączak i Marek Jeziorki. Czwartkowy numer liczył 24 strony. Po przekształceniu na tygodnik, liczbę stron zwiększono do 48.

</doc>
<doc id="1748784" url="https://pl.wikipedia.org/wiki?curid=1748784" title="Ewa Gordon">
Ewa Gordon

Ewa Gordon (ur. 22 listopada 1970) – polska artystka, hebraistka, tłumaczka z języka hebrajskiego, specjalizująca się w sztuce żydowskiej i kaligrafii hebrajskiej.
Życiorys.
Ukończyła Liceum Plastyczne w Kielcach, a następnie studia hebraistyczne na Uniwersytecie Warszawskim. Jej praca magisterska dotyczyła halachicznych reguł kopiowania Sefer Tora, tefilin i mezuzy. Od 1995 współpracuje z Festiwalem Kultury Żydowskiej w Krakowie, gdzie prowadzi warsztaty kaligrafii hebrajskiej i wygłasza wykłady na temat sztuki żydowskiej. Przez siedem lat pracowała dla Fundacji Ronalda S. Laudera, a następnie współpracowała z wydawnictwem "Austeria" oraz z JCC Kraków. W latach 2003–2011 prowadziła w Krakowie grupę samokształceniową "Chewra Lomdei Misznajot". 
Twórczość.
Ewa Gordon wykonuje prace kaligraficzne, w których wykorzystuje teksty pochodzące z Tanachu, Siduru, Talmudu i innych żydowskich ksiąg. Większość prac wykonana jest atramentami i tuszami kaligraficznymi na papierze, przy użyciu tradycyjnych piór z metalowymi stalówkami, zanurzanymi w kałamarzu. Jej prace znajdują się w prywatnych kolekcjach w Izraelu, Polsce, Stanach Zjednoczonych i Wielkiej Brytanii.
Wystawy:
Tłumaczenia.
Ewa Gordon jest tłumaczką żydowskich tekstów religijnych z języka hebrajskiego na polski. Przełożyła m.in. "Skrypt do nauki Talmudu", "Hagadę na Pesach", "Zemirot Szabat i Birkat Hamazon", "Księgę Estery", "Księgę Rut", "Pirke Awot", "Sidur – Modlitewnik na dni powszednie i święta", "Boi Kala! Przybywaj Oblubienico! Śpiewnik szabatowy", "Błogosławieństwa i krótkie modlitwy", "Błogosławieństwa ślubne", "Modlitwy na cmentarzu", "Kicur Szulchan Aruch" i inne. "Księgę Bereszit" i "Szemot" przełożyła we współpracy z rabinem Sachą Pecaricem.
Jest także autorką ilustracji książkowych, opartych na kaligrafii hebrajskiej. 
W 2019 roku wydała pierwszy polski podręcznik do nauki kaligrafii hebrajskiej "Kaligrafia hebrajska", wraz z przekładem klasycznego dzieła rabina Szlomo Ganzfrieda (wyd. w 1835) na temat kopiowania świętych tekstów judaizmu "Keset Hasofer" – "Kałamarz sofera". 

</doc>
<doc id="1748785" url="https://pl.wikipedia.org/wiki?curid=1748785" title="Szczepionka przeciw grypie pandemicznej">
Szczepionka przeciw grypie pandemicznej

Szczepionka przeciw grypie pandemicznej (syn. szczepionka pandemiczna przeciwko grypie lub szczepionka pandemiczna) – szczepionka przeciw grypie zawierająca antygen szczepu wirusa grypy, który wywołał pandemię, lub którego podejrzewa się o możliwość jej wywołania, stosowana w profilaktyce grypy w oficjalnie ogłoszonej pandemii. Szczepionkę podaje się w postaci zastrzyku domięśniowego. Pierwszą dawkę wybranego dnia, a drugą co najmniej 3 tygodnie później.
Pandemia grypy.
Pandemię może wywołać nowy, obcy szczep (typ) wirusa grypy, z którym nikt nie miał do tej pory kontaktu (w przeciwieństwie do istniejącego już wirusa wywołującego grypę sezonową, który ulega jedynie niewielkim zmianom), mogący z łatwością przenosić się z człowieka na człowieka, gdyż ludzie nie są na niego uodpornieni, w związku z czym może objąć swoim zasięgiem większość krajów na całym świecie.
Pandemie grypy powtarzają się co 10–50 lat. W XX wieku miały miejsce trzy:
Produkcja.
Szczepionka może zostać wyprodukowana, dopiero gdy dojdzie do wybuchu pandemii, a pandemiczny wirus grypy zostanie wyizolowany i zidentyfikowany, co należy do zadań WHO. Jej wyprodukowanie przez przemysł farmaceutyczny wymaga 4 do 6 miesięcy.
Cel szczepienia.
Celem szczepienia przeciwko grypie pandemicznej jest uzyskanie uodpornienia organizmu przed tym specyficznym wirusem pandemicznym, aby zmniejszyć ujemne skutki dla zdrowia ludzkiego, tym niemniej w przypadku wybuchu pandemii grypy konieczne jest podjęcie kompleksowych działań farmakologicznych i niefarmakologicznych. Można ją podać tylko raz lub dwa razy w ciągu roku, o ile wirus nie ulegnie w tym czasie znacznym zmianom antygenowym. Po podaniu szczepionki organizm produkuje przez dłuższy czas przeciwciała, które niszczą wirusy grypy.
Skuteczność.
Skuteczność szczepionki pandemicznej była badana na szczepionkach doświadczalnych i uznano, że daje odpowiedni poziom odporności immunologicznej. Zaznaczono, że ostateczne wyniki znane będą dopiero podczas pandemii, a także ostrzeżono, że
Szczepionki pandemiczne, które będą dostępne jesienią 2009 roku zostały opracowane wcześniej dla wirusów podobnych do A/H1N1 i wymagają jedynie każdorazowego dopasowania kompozycji antygenowej. Skuteczność ochrony przed zachorowaniem na grypę w przypadku takich szczepionek modelowych wynosiła 40% po jednorazowym szczepieniu i ponad 70% po dwukrotnym szczepieniu.
W związku z powyższym ochronna odpowiedź odpornościowa może nie wystąpić u wszystkich zaszczepionych.
Także w przypadku pacjentów leczonych immunosupresyjnie lub u pacjentów z zaburzeniami odporności – odpowiedź na szczepienie może być niewystarczająca (osłabiona).
W 2009 roku WHO ogłosiła pandemię grypy wywołaną przez wirus A/H1N1.
Niezależne opinie na temat skuteczności szczepionek przeciwgrypowych opublikowane przez Cochrane Collaboration – patrz szczepionka prepandemiczna przeciw grypie#Opinie o szczepionce.
Pandemia a grypa sezonowa.
Szczepionki pandemicznej nie należy mylić z coroczną szczepionką przeciwko grypie sezonowej. Uważa się, że coroczna szczepionka przeciwko grypie sezonowej tylko w niewielkim stopniu może chronić przed zachorowaniem na grypę pandemiczną wywołaną przez wirus A/H1N1.
Zarejestrowane szczepionki pandemiczne.
Zarejestrowane szczepionki modelowe (ang. "mock-up vaccines"), które mogą być podstawą dla stworzenia szczepionki przeciwko grypie pandemicznej:
W przypadku wystąpienia pandemii producenci zastępują wirusa grypy A(H5N1) wykorzystanego w szczepionkach modelowych szczepem wirusa grypy odpowiedzialnym za jej wystąpienie i monitorują dane dotyczące bezpieczeństwa stosowania. Szczepionki pandemiczne są wydawane i stosowane zgodnie z zaleceniami WHO.
Na początku października 2009 r. w procedurze rejestracji centralnej Komisja Europejska dopuściła do obrotu na obszarze Unii Europejskiej następujące szczepionki przeciwko pandemicznemu szczepowi wirusa grypy A(H1N1)2009:
Wskazania, droga podania i dawkowanie.
Wskazaniem do podania szczepionki pandemicznej (Focetria, Daronrix, Celvapan) jest profilaktyka grypy w przypadku oficjalnie ogłoszonej pandemii.
Szczepionkę należy wstrzyknąć domięśniowo w mięsień naramienny. Dawka dla osób dorosłych i w podeszłym wieku wynosi 0,5 ml. Wstrzyknięcie powtarza się po upływie przynajmniej trzech tygodni od pierwszego padania. Szczepionki Focetria nie wolno w żadnym wypadku podawać donaczyniowo ani podskórnie. Szczepionki Celvapan nie wolno podawać donaczyniowo. Brakuje danych dotyczących podawania Celvapanu drogą podskórną. Także Daronrixu nie wolno w żadnym wypadku podawać donaczyniowo.
Szczepionki pandemicznej nie wolno mieszać z innymi produktami leczniczymi, ponieważ nie zbadano ewentualnych niezgodności farmaceutycznych.
Nie opracowano schematu dawkowania dla dzieci i młodych osób do 18. rż. W związku z tym każdorazowo personel medyczny musi dokonać analizy potencjalnych korzyści i zagrożeń związanych z podaniem szczepionki.
Brak jest danych dotyczących stosowania szczepionki pandemicznej u kobiet w ciąży. Również w tym przypadku lekarz musi rozważyć korzyści i ewentualne zagrożenia związane z podaniem szczepionki ciężarnej, biorąc pod uwagę oficjalne zalecenia.
Szczepionkę pandemiczną można stosować podczas karmienia piersią.
Przeciwwskazania.
Uwaga: "Jeżeli w powyższych przypadkach wskazane jest podanie szczepionki, to musi być zapewniony niezwłoczny dostęp do sprzętu reanimacyjnego i natychmiastowej pomocy lekarskiej".
Działania niepożądane.
Poniższa tabela podaje niepożądane skutki uboczne, które zaobserwowano podczas przeprowadzania badań klinicznych ze szczepionką modelową na ochotnikach lub międzypandemiczną. Nie są jeszcze znane ewentualne inne działania niepożądane po zastosowaniu szczepionek produkowanych przy użyciu hodowli komórkowych, czyli Celvapanu.
Przechowywanie.
Szczepionki przeciw grypie pandemicznej (Focetria, Daronrix, Celvapan) należy przechowywać w oryginalnym opakowaniu, które ochroni przed światłem, w lodówce (temperatura 2–8 °C). Nie wolno zamrażać! Przed zastosowaniem szczepionka powinna osiągnąć temperaturę pokojową. Przed wstrzyknięciem lekko wstrząsnąć. W przypadku fiolki Celvapanu produkt należy zużyć niezwłocznie po otwarciu – zachowuje trwałość w temperaturze pokojowej przez maksymalnie 3 godziny.
Okres trwałości wynosi 1 rok.

</doc>
<doc id="1748786" url="https://pl.wikipedia.org/wiki?curid=1748786" title="Puszczańska Kolej Drezynowa">
Puszczańska Kolej Drezynowa

Puszczańska Kolej Drezynowa jest projektem działacym w okolicach Puszczy Białowieskiej, w Białowieży (powiat hajnowski), na nieczynnych dotąd szlakach kolejowych Nieznany Bór - Białowieża Towarowa - Białowieża Pałac będących własnością Powiatu. Częścią projektu są "Białowieskie Drezyny", stanowiące odpłatne przejazdy dla turystów.
Krótka historia utworzenia przejazdów drezynowych.
Prace przygotowawcze (w tym rekonesans, budowa taboru i inne sprawy organizacyjne) trwały od 2004 roku. Wreszcie, przy wsparciu miłośników kolei ("Stowarzyszenie Miłośników Kolei "Kolejowe Podlasie""), 4 kwietnia 2007 r. odbył się pierwszy kurs drezyny dawną linią kolejową nr 451 na odcinku od stacji Białowieża Towarowa do stacji Białowieża Pałac. 
Stacją startową puszczańskiej kolei drezynowej jest dawna stacja „normalnej” kolei (Białowieża Towarowa), gdzie obecnie mieści się restauracja "Carska". 
W 2008 roku "Stowarzyszenie Miłośników Kolei "Kolejowe Podlasie"" uzyskało od Powiatu stałe zezwolenie na korzystanie z linii, zaś od 5 lipca 2010 przejazdy drezynami ręcznymi zostały komercyjnie udostępnione dla turystów odwiedzających Puszczę Białowieską. Od 2012 roku przejazdy turystyczne udostępniane są pod marką "Białowieskie Drezyny". 
Cały czas miłośnicy kolei organizują także przejazdy robocze, podczas których sprawdzany jest stan torów i przejezdność linii. Podczas okresowych przeglądów z torów są usuwane rośliny, uzupełnianie oznakowanie na przejazdach kolejowo-drogowych, itp. 
Przejazdy odbywają się na dwóch liniach:
PKD planuje także rewitalizacje innych linii kolejowych w regionie.
Pojazdy.
Puszczańska Kolej Drezynowa dysponuje: 
Dawniej operowały tu także inne drezyny ręczne:
Wszystkie drezyny posiadają hamulec. 

</doc>
<doc id="1748787" url="https://pl.wikipedia.org/wiki?curid=1748787" title="Oscar Pablo Rossi">
Oscar Pablo Rossi



</doc>
<doc id="1748788" url="https://pl.wikipedia.org/wiki?curid=1748788" title="Stefania Pachnowska">
Stefania Pachnowska

Stefania Rozalia Pachnowska z domu Bacza (ur. 18 stycznia 1923 w Bydgoszczy, zm. 22 listopada 2005 w Warszawie) – polska rzemieślnik, posłanka na Sejm PRL VII kadencji (1976–1980). 
Życiorys.
Była córką Alberta i Stefanii. W czasie II wojny światowej była łączniczką (ps. "Renata") w Wydziale Ogólnym Departamentu Spraw Wewnętrznych Delegatury Rządu na Kraj. Uczestniczyła w powstaniu warszawskim. Ukończyła Gimnazjum Kupieckie w Warszawie. Po 1945 uzyskała dyplom mistrza w bieliźniarstwie w Łódzkiej Izbie Rzemieślniczej, po czym prowadziła własny zakład na terenie Warszawy. 
W 1952 wstąpiła do Stronnictwa Demokratycznego. Była członkiem Koła Młodzieży Rzemieślniczej przy Miejskim Komitecie SD w Łodzi, działała też w Dzielnicowym Komitecie Warszawa Praga-Północ (pełniąc m.in. funkcję skarbnika) oraz w Stołecznym Komitecie partii. Sprawowała mandat radnej Dzielnicowej Rady Narodowej Praga-Północ (przez trzy kadencje) oraz Rady Narodowej m. st. Warszawy (jedną kadencję). Zasiadała w prezydium DK Frontu Jedności Narodu. Była ławnikiem Sądu Wojewódzkiego dla m.st. Warszawy (od 1962). 
W wyborach w 1976 uzyskała mandat posłanki na Sejm PRL z okręgu Praga-Północ. Zasiadała w Komisji Przemysłu Lekkiego. 
Odznaczona Złotym Krzyżem Zasługi, odznaką honorową „Za Zasługi dla Warszawy” oraz odznaką „Zasłużony Działacz Kultury”. 
Zmarła w 2005, została pochowana na cmentarzu Bródnowskim (kwatera 6H-2-30).

</doc>
<doc id="1748791" url="https://pl.wikipedia.org/wiki?curid=1748791" title="Amsterdam Tournament">
Amsterdam Tournament

Amsterdam Tournament (hol.: "Amsterdam Toernooi", pol.: "Turniej Amsterdamski") – dawny doroczny przedsezonowy turniej piłki nożnej, który odbywał się w Amsterdamie, w Holandii. Gospodarzem turnieju był AFC Ajax. Pierwszy turniej zorganizowano w 1975 roku z okazji obchodów siedemsetlecia Amsterdamu. W latach 1975-1996 był rozgrywany na De Meer Stadion, a w latach 1996-2009 na Amsterdam ArenA.
Jest on organizowany przez International Event Partnership (IEP).
Amsterdam Tournament jest następcą Amsterdam 700 Tournament, który pierwszy raz został rozegrany w 1975 roku dla uczczenia siedemsetlecia miasta Amsterdam. Był on rozgrywany corocznie do 1992 roku. Kolejna edycja, już pod nową nazwą i patronatem IEP, została rozegrana w 1999 roku.
W turnieju startują zawsze cztery drużyny, w tym gospodarz, czyli Ajax Amsterdam. Od 1999 roku w turnieju udział wzięły następujące drużyny: Arsenal, A.C. Milan, River Plate, Boca Juniors, FC Barcelona, Galatasaray SK, Manchester United, Liverpool, Internazionale, S.S. Lazio, Panathinaikos AO, FC Porto, Santos FC, Sevilla FC, Sunderland A.F.C., Valencia CF oraz SL Benfica.
W turnieju rozgrywane są cztery mecze, wszystkie na stadionie gospodarza, czyli na Amsterdam Arena. Odbywa się to przez trzy dni lipca lub sierpnia, z czego drugi dzień poświęcony jest na odpoczynek pomiędzy zmaganiami pierwszego i trzeciego dnia. Dwukrotnie zdarzało się odstępstwo od tej reguły: w latach 1999 i 2006 – rozgrywki trwały wtedy tylko dwa dni.
W turnieju tym stosuje się nietypowy sposób punktowania. Podobnie jak w większości turniejów i mistrzostw zwycięstwo jest nagradzane trzema punktami, remis jednym, a przegrana drużyna nie dostaje żadnych punktów. Jednak w Amsterdam Tournament drużyny dostają dodatkowy punkt za każdą zdobytą bramkę. Na przykład remis 3:3 przynosi obu drużynom taką liczbę punktów, jaką zdobyłby zwycięzca w meczu wygranym 1:0 (czyli 4 punkty). Stosowany jest taki system, aby zmobilizować drużyny do zdobywania jak największej liczby bramek i tym samym podnosząc widowiskowość gry.
Ponieważ turniej jest rozgrywany przed otwarciem sezonu piłkarskiego, drużyny nie walczą tak zaciekle jak w samym sezonie, jednakże jest to dobry sprawdzian umiejętności piłkarzy przed ważniejszymi rozgrywkami.
AFC Ajax, który jako gospodarz uczestniczy w każdej edycji turnieju od 1999 roku, zwyciężył go najwięcej, bo aż cztery razy. Drugi w tej klasyfikacji jest Arsenal z trzema zwycięstwami. Amsterdam Tournament jest pierwowzorem turnieju Emirates Cup, w którym stosuje się podobny system rozgrywek.
Turnieje.
Źródło:

</doc>
<doc id="1748792" url="https://pl.wikipedia.org/wiki?curid=1748792" title="Alain Cadec">
Alain Cadec

Alain Cadec (ur. 21 czerwca 1953 w Saint-Brieuc) – francuski polityk, ekonomista, poseł do Parlamentu Europejskiego VII i VIII kadencji, senator.
Życiorys.
Ukończył studia na Université de Rennes-I, uzyskując dyplom "DEUG d'Administration Economique et Sociale". Pracował jako asystent parlamentarny, dyrektor ds. rachunkowości, a także agent ubezpieczeniowy. W 1993 prowadził kampanię wyborczą jednego z kandydatów prawicy.
Od 1995 był radnym miasta Saint-Brieuc, w latach 2008–2009 zajmował stanowisko pierwszego zastępcy mera. Od 2001 wybierany w skład rady generalnej departamentu Côtes-d’Armor, w 2015 objął funkcję przewodniczącego rady tego departamentu. Do 2009 był także wiceprzewodniczącym wspólnoty aglomeracji Saint-Brieuc. W 2007 bez powodzenia startował w wyborach do Zgromadzenia Narodowego.
W wyborach w 2009 z listy Unii na rzecz Ruchu Ludowego uzyskał mandat posła do Parlamentu Europejskiego. Przystąpił do grupy Europejskiej Partii Ludowej, wszedł w skład Komisji Rozwoju Regionalnego. W 2014 został wybrany na kolejną kadencję Europarlamentu. W PE zasiadał do 2019, w 2020 wszedł w skład francuskiego Senatu.

</doc>
<doc id="1748793" url="https://pl.wikipedia.org/wiki?curid=1748793" title="Zygmunt Pogonowski">
Zygmunt Pogonowski

Zygmunt Pogonowski (ur. 19 października 1914 w Pruszkowie, zm. 5 sierpnia 1995 w Gliwicach) – polski rzemieślnik, poseł na Sejm PRL VI kadencji (1972–1976).
Życiorys.
W dwudziestoleciu międzywojennym kształcił się w Szkole Handlowej w Białymstoku. Pracował również w lokalnej spółdzielni „Społem”. Po odsłużeniu służby w Wojsku Polskim zatrudniony został w Banku Polskim w Kołomyi, gdzie zachował związki ze spódzielczością. 
Po 1945 zatrudniony w „Społem” w Gliwicach, uzyskał kwalifikacje na mistrza i podjął pracę introligatora. W 1969 wstąpił do Stronnictwa Demokratycznego, w którym był sekretarzem Koła Cechowego oraz członkiem prezydium Miejskiego, Powiatowego Komitetu (w Gliwicach) i prezydium Wojewódzkiego Komitetu (w Katowicach). Zasiadał w Komisji Oświaty Miejskiej Rady Narodowej w Gliwicach. 
W 1972 uzyskał mandat posła na Sejm PRL z okręgu Gliwice. Zasiadał w Komisjach Górnictwa, Energetyki i Chemii oraz Handlu Zagranicznego. 
Odznaczony Honorową Odznaką Rzemiosła Śląskiego, Honorową Odznaką Rzemiosła i Medalem „Za udział w walkach o Berlin”. Pozostawił po sobie troje dzieci: Tadeusza, Wandę i Adama.
Pochowany na Cmentarzu Centralnym w Gliwicach.

</doc>
<doc id="1748794" url="https://pl.wikipedia.org/wiki?curid=1748794" title="Canis lupus dingo">
Canis lupus dingo



</doc>
<doc id="1748795" url="https://pl.wikipedia.org/wiki?curid=1748795" title="Canis dingo">
Canis dingo



</doc>
<doc id="1748796" url="https://pl.wikipedia.org/wiki?curid=1748796" title="Magazyn Futbol">
Magazyn Futbol

Magazyn Futbol – miesięcznik o tematyce piłkarskiej, wydawany od kwietnia 2006 przez SportLive24 S.A. Redaktorem naczelnym i dyrektorem wydawniczym był Piotr Górski. Ostatnim numerem był numer lipcowy w 2012 r.

</doc>
<doc id="1748798" url="https://pl.wikipedia.org/wiki?curid=1748798" title="Tadeusz Kwaśniewski">
Tadeusz Kwaśniewski

Tadeusz Kwaśniewski (ur. 11 lipca 1913 w Pruchniku, zm. 20 czerwca 1999 w Poznaniu) – polski działacz polityczny, wiceprzewodniczący prezydium Wojewódzkiej Rady Narodowej w Poznaniu (1950–1969), poseł na Sejm PRL V i VI kadencji (1969–1976).
Życiorys.
Ukończył studia na Wydziale Prawno-Ekonomicznym Uniwersytetu Poznańskiego. Wziął udział w wojnie obronnej Polski w 1939.
Po 1945 pracował i działał w Poznaniu (m.in. w Urzędzie Wojewódzkim). W 1947 znalazł się w szeregach Stronnictwa Demokratycznego. W latach 1950–1969 sprawował funkcję wiceprzewodniczącego prezydium Wojewódzkiej Rady Narodowej z ramienia SD. Od 1957 do 1969 zasiadał w Wojewódzkim Komitecie Frontu Jedności Narodu, którego był wiceprzewodniczącym. W styczniu 1970 został przewodniczącym Zarządu Wojewódzkiego Towarzystwa Przyjaźni Polsko-Radzieckiej w Poznaniu.
W 1969 wybrany na posła do Sejmu V kadencji w okręgu Leszno. Zasiadał w Komisjach: Budownictwa i Gospodarki Komunalnej, Pracy i Spraw Socjalnych oraz Drobnej Wytwórczości, Spółdzielczości Pracy i Rzemiosła. W 1972 ponownie znalazł się w Sejmie. Był członkiem Komisji Leśnictwa i Przemysłu Drzewnego oraz Prac Ustawodawczych.
Odznaczony Krzyżem Oficerskim i Kawalerskim Orderu Odrodzenia Polski, Złotym Krzyżem Zasługi (1954) oraz Medalem „Za zasługi dla obronności kraju”. Pochowany 29 czerwca 1999 na poznańskim cmentarzu junikowskim.

</doc>
<doc id="1748801" url="https://pl.wikipedia.org/wiki?curid=1748801" title="Ksawery Gałęzowski">
Ksawery Gałęzowski

Ksawery Gałęzowski (ur. 5 stycznia 1832 w Lipowcu w guberni kijowskiej, zm. 22 marca 1907 w Paryżu) – polski lekarz, okulista i wynalazca tzw. metody Gałęzowskiego.
Rodzina.
Syn Franciszka i Antoniny z Szokalskich. Miał dwie siostry: Wiktorię i Eleonorę oraz brata Józefa (1834-1916). Żona Augusta z domu Tamberlik, była córką sławnego tenora Enrico Tamberlika. Jego stryj Seweryn Gałęzowski był lekarzem chirurgiem, działającym w Paryżu.
Życiorys.
Kształcił się w Akademii Medyczno-Chirurgicznej w Petersburgu do 1858, następnie w Paryżu, gdzie się doktoryzował w 1865 roku. W Paryżu kształcił się u słynnego paryskiego okulisty Louisa-Auguste Desmarresa. Był jednym z najznakomitszych okulistów paryskich. W 1867 otworzył prywatną klinikę w Paryżu, która zdobyła światowy rozgłos. Był autorem nowych metod operacyjnych. W roku 1872 założył pierwsze we Francji czasopismo okulistyczne „Journal d'Ophtalmologie” (1872), a następnie „Recueil d'Ophtalmologie”.
Po śmierci stryja Seweryna w 1878 roku, przewodniczący Rady szkoły batiniolskiej. Udoskonalił podstawowy w okulistyce przyrząd służący do obserwacji dna oka – oftalmoskop.
Był czynnym członkiem Towarzystwa Paryskiego Lekarzy Polskich. Ogłosił kilkaset prac ze swojej specjalizacji. Wynalazł tzw. "metodę Gałęzowskiego" – nową, skuteczną metodę operacyjnego leczenia odwarstwienia siatkówki, która wówczas była chorobą nieuleczalną prowadzącą do ślepoty. Upowszechniła się ona dopiero 26 lat później kiedy ogłosił ją powtórnie szwajcarski okulista Jules Gonin, który obecnie jest uznawany za jej odkrywcę na zachodzie. Jako pierwszy opisał również w 1882 w czasopiśmie „Lancet” migrenę siatkówkową. Za swoje osiągnięcia został odznaczony Legią Honorową

</doc>
<doc id="1748802" url="https://pl.wikipedia.org/wiki?curid=1748802" title="Štěpánka">
Štěpánka

Štěpánka – kamienna, neogotycka wieża widokowa wznosząca się na szczycie Hvězda (958 m n.p.m.) w Górach Izerskich, położona w pobliżu wsi Příchovice w kraju libereckim w Czechach. Wieża ma wysokość 24 m, do drugiej galerii widokowej na wysokości 21 m wiedzie 81 schodów.
Budowę wieży rozpoczęto w 1847 r. z inspiracji arcyksięcia Stefana ("Stephanshöhe", cz. "Štěpána", skąd pochodzi jej nazwa), którym w owym czasie nadzorował budowę drogi pomiędzy Libercem a Trutnovem. Kamień węgielny położono 27 lipca 1847 r. i wkrótce budowla osiągnęła wysokość 6 m. Jednak we wrześniu 1847 r. arcyksiążę Stefan został przeniesiony przez cesarza na Węgry i budowa została przerwana. Dokończono ją po ponad 40 latach według projektu prof. Brausewettera z Liberca. Wieża została otwarta 14 sierpnia 1892 roku przy udziale ośmiu tysięcy ludzi.
Na skałach przy wieży znajduje się kamienny stół z ławką oraz tablica pamiątkowa odsłonięta 8 czerwca 2008, upamiętniająca rozpoczętą tutaj fikcyjną ekspedycję w góry Ałtaju powziętą w 2007 przez Jarę Cimrmana.

</doc>
<doc id="1748804" url="https://pl.wikipedia.org/wiki?curid=1748804" title="Michele Striffler">
Michele Striffler



</doc>
<doc id="1748805" url="https://pl.wikipedia.org/wiki?curid=1748805" title="Edward Kwiatkowski">
Edward Kwiatkowski

Edward Kwiatkowski (ur. 11 lipca 1926 w Fitowie, zm. 11 lipca 1976) – polski działacz polityczny, poseł na Sejm PRL V kadencji (1969–1972). 
Życiorys.
W czasie II wojny światowej został wywieziony na roboty przymusowe do Niemiec. Po 1945 roku pracował w Zarządzie Miejskim w Łasinie. Studiował na Akademii Medycznej w Gdańsku oraz na Wydziale Zootechnicznym Wyższej Szkoły Rolniczej w Olsztynie. Jednocześnie pełnił obowiązki prezesa zarządu Gminnej Spółdzielni „Samopomoc Chłopska”. 
W 1957 roku wstąpił do Stronnictwa Demokratycznego, był członkiem jego Miejskiego Komitetu i Powiatowego Komitetu w Grudziądzu. Zasiadał w Powiatowej Radzie Narodowej, działał w Ochotniczej Rezerwie Milicji Obywatelskiej i Towarzystwie Przyjaźni Polsko-Radzieckiej. W wyborach w 1969 roku uzyskał mandat posła na Sejm PRL V kadencji z okręgu Grudziądz, był członkiem Komisji: Handlu Wewnętrznego i Handlu Zagranicznego.
Został pochowany na cmentarzu komunalnym w Łasinie.

</doc>
<doc id="1748806" url="https://pl.wikipedia.org/wiki?curid=1748806" title="Canis lupus occidentalis">
Canis lupus occidentalis



</doc>
<doc id="1748808" url="https://pl.wikipedia.org/wiki?curid=1748808" title="Canis lupus arctos">
Canis lupus arctos



</doc>
<doc id="1748809" url="https://pl.wikipedia.org/wiki?curid=1748809" title="Michèle Striffler">
Michèle Striffler

Michèle Striffler (ur. 23 sierpnia 1957 w Miluzie) – francuska polityk, posłanka do Parlamentu Europejskiego VII kadencji.
Życiorys.
Z zawodu asystent medyczny. Działała w Partii Socjalistycznej, w 2003 została sekretarzem jednej z sekcji PS w Miluzie. Stała się jednym z najbliższych współpracowników Jeana-Marie Bockela. W 2007 współtworzyła wraz z nim nowe ugrupowanie pod nazwą Nowoczesna Lewica, skupiające głównie dotychczasowych socjalistów, którzy wsparli nowo wybranego centroprawicowego prezydenta, Nicolasa Sarkozy’ego. W 2008 objęła stanowisko zastępcy mera Miluzy ds. handlu i rzemiosła.
W wyborach w 2009 z listy Unii na rzecz Ruchu Ludowego, jako kandydatka Nowoczesnej Lewicy, uzyskała mandat deputowanej do Parlamentu Europejskiego. Przystąpiła do grupy Europejskiej Partii Ludowej, została wiceprzewodniczącą Komisji Rozwoju Regionalnego.

</doc>
<doc id="1748814" url="https://pl.wikipedia.org/wiki?curid=1748814" title="Canis lupus nubilus">
Canis lupus nubilus



</doc>
<doc id="1748815" url="https://pl.wikipedia.org/wiki?curid=1748815" title="E-bow">
E-bow



</doc>
<doc id="1748820" url="https://pl.wikipedia.org/wiki?curid=1748820" title="Malachy McCourt">
Malachy McCourt

Malachy McCourt (ur. 20 września 1931 w Nowym Jorku) – amerykański aktor, pisarz oraz polityk pochodzenia irlandzkiego, należący do Partii Zielonych. W 2006 był nominowany na gubernatora Nowego Jorku.

</doc>
<doc id="1748821" url="https://pl.wikipedia.org/wiki?curid=1748821" title="Gainbridge Fieldhouse">
Gainbridge Fieldhouse

Gainbridge Fieldhouse (dawniej znana jako Conseco Fieldhouse) – hala sportowa w amerykańskim mieście Indianapolis w stanie Indiana. Jest domową halą drużyn Indiana Pacers (NBA) oraz Indiana Fever (WNBA), a także kilka razy w roku Indiana Ice (USHL). Prawa do jej nazwy posiada oferująca usługi finansowe firma Conseco.
Budynek został zaprojektowany przez Ellerbe Becket, a koszt jego budowy wyniósł 183 miliony dolarów amerykańskich.
Conseco Fieldhouse zastąpiła arenę Market Square jako domową halę Indiana Pacers 6 listopada 1999 roku
W 2002 roku Conseco Fieldhouse był jednym z dwóch obiektów, w których odbywały się mistrzostwa świata w koszykówce mężczyzn. Poza tym miały w nim miejsce turnieje koszykówki mężczyzn Big Ten Conference (2002, 2004, 2006, 2008, 2011), SummerSlam WWE i liczne koncerty.
Nagrody i wyróżnienia.
Conseco Fieldhouse zyskała miano jednej z najlepszych aren sportowych na świecie, a także doskonałego miejsca do oglądania meczów koszykówki.
W latach 2005, 2006 i 2007 Conseco Fieldhouse była na pozycji 1. listy najlepszych aren NBA.
W 2006 roku Ultimate Sports Road Trip uznała arenę za najlepszy obiekt ze wszystkich czterech głównych lig: „W oparciu o nasze kryteria, Conseco Fieldhouse kolejny raz okazała się „najlepszą z najlepszych” w czterech głównych sportach. Wszystko w Conseco Fieldhouse zasługuje na najwyższą ocenę. Niesamowity obiekt w niesamowitym mieście”.
11 października 2004 roku hala ustanowiła rekord dla największej publiczności podczas zawodów pływackich w Stanach Zjednoczonych, które nie odbyły się w ramach igrzysk olimpijskich. Zawody oglądało wtedy 11 488 ludzi.

</doc>
<doc id="1748823" url="https://pl.wikipedia.org/wiki?curid=1748823" title="Jacopo Guarnieri">
Jacopo Guarnieri

Jacopo Guarnieri (ur. 14 sierpnia 1987 w Vizzolo Predabissi) – włoski kolarz szosowy i torowy.
Największym sukcesem zawodnika są dwa zwycięstwa etapowe w Tour de Pologne (2009, 2010). Jest sprinterem.

</doc>
<doc id="1748824" url="https://pl.wikipedia.org/wiki?curid=1748824" title="Ernst Strasser">
Ernst Strasser

Ernst Strasser (ur. 29 kwietnia 1956 w Grieskirchen) – austriacki polityk, były minister, od 2009 do 2011 poseł do Parlamentu Europejskiego.
Życiorys.
Ukończył studia prawnicze na Uniwersytecie w Salzburgu, w 1981 uzyskał stopień doktora nauk prawnych.
W latach 80. pracował w rolniczych związkach zawodowych, m.in. jako doradca prawny. Od 1987 był sekretarzem ministra rolnictwa i leśnictwa, a w okresie 1989–1990 zastępcą szefa gabinetu wicekanclerza. W latach 90. zajmował kierownicze stanowiska w różnych przedsiębiorstwach. Działa w Austriackiej Partii Ludowej, kierował jej strukturami w Dolnej Austrii.
Od 1983 do 1985 był radnym gminy Grieskirchen, w latach 1993–2000 zasiadał w landtagu Dolnej Austrii. Od 2000 do 2003 sprawował mandat posła do Rady Narodowej. Od 4 lutego 2000 do 12 listopada 2004 zajmował stanowisko ministra spraw wewnętrznych w rządach Wolfganga Schüssela.
W wyborach w 2009 z listy ÖVP uzyskał mandat deputowanego VII kadencji. Został członkiem prezydium grupy Europejskiej Partii Ludowej, wszedł w skład Komisji Petycji, Komisji Spraw Zagranicznych oraz Podkomisji Bezpieczeństwa i Obrony.
W 2011 dziennikarze gazety „The Sunday Times” dokonali prowokacji dziennikarskiej. Oferowali eurodeputowanym korzyści majątkowe do 100 tys. euro rocznie w zamian za forsowanie w Europarlamencie poprawek korzystnych dla ich fikcyjnego przedsiębiorstwa finansowego. Ernst Strasser znalazł się wśród tych, którzy wyrazili zgodę na taką współpracę. Po ujawnieniu tej sprawy (w tym nagrań) zrezygnował z mandatu poselskiego, zaprzeczając jednocześnie, by sprawa ta miała charakter korupcyjny. W 2013 został przez sąd I instancji skazany na karę 4 lat pozbawienia wolności.

</doc>
<doc id="1748826" url="https://pl.wikipedia.org/wiki?curid=1748826" title="Kolarstwo halowe na Halowych Igrzyskach Azjatyckich 2007">
Kolarstwo halowe na Halowych Igrzyskach Azjatyckich 2007



</doc>
<doc id="1748828" url="https://pl.wikipedia.org/wiki?curid=1748828" title="Masahito">
Masahito



</doc>
<doc id="1748829" url="https://pl.wikipedia.org/wiki?curid=1748829" title="Przechowywanie wodoru">
Przechowywanie wodoru

Przechowywanie wodoru – dział techniki poświęcony metodom przechowywania wodoru, głównie jako paliwa o bardzo wysokiej wartości energetycznej. Przechowywanie wodoru jest przedmiotem licznych badań, zarówno cywilnych jak i wojskowych, ośrodków naukowych, szczególnie w kontekście zwiększonego zainteresowania bezpieczeństwem energetycznym i polityką ochrony środowiska naturalnego przed szkodliwymi skutkami użytkowania paliw kopalnych. Atrakcyjność wodoru jako źródła energii wynika z tego, że można go stosunkowo łatwo pozyskiwać z gazu ziemnego oraz wody, która jest też jedynym produktem jego spalania lub utleniania tlenem.
Wodór jest wytwarzany na skalę przemysłową w kilku procesach, z których najbardziej korzystnym ekonomicznie jest wytwarzanie wodoru z gazu ziemnego i gazów towarzyszących ropie naftowej (reforming parowy). Wodór jest również wytwarzany na drodze elektrolizy wody, co pozwala na uzyskanie wodoru o dużej czystości (około 99,9%).
Skroplony wodór od lat 40. XX wieku stosuje się w silnikach rakietowych, które wykorzystują energię odrzutu gazów powstającą przy spalaniu paliwa zmieszanego z utleniaczem (ciekłym tlenem). Wodór może być również spalany w klasycznym silniku tłokowym. Szerokie zastosowanie znajdują ogniwa paliwowe zasilane wodorem, służące jako źródło energii elektrycznej zarówno dla urządzeń elektronicznych, jak i pojazdów mechanicznych., Wodór może zatem być traktowany jako bezpośrednie źródło energii lub jako, alternatywny dla ogniw galwanicznych, sposób magazynowania energii uzyskanej z innych źródeł (na przykład energii wiatru).
Wodór w normalnych warunkach jest gazem, więc jego objętościowa gęstość energii jest niewielka w porównaniu do ciekłych paliw kopalnych. Oznacza to, że dla dostarczenia jednakowej ilości energii potrzebna jest o wiele większa objętość wodoru (a zatem zbiornik o większej objętości) niż w przypadku paliw płynnych, na przykład benzyny. Stosowane są różnorodne metody przechowywania wodoru w postaci gazowej i ciekłej. Najnowsze podejście do tego zagadnienia zakłada przechowywanie wodoru związanego na drodze chemisorpcji lub fizysorpcji (lub obydwu jednocześnie) w materiałach stałych. Przechowywanie wodoru w materiałach stałych jest najbardziej korzystne zarówno ze względu na bezpieczeństwo użycia wodoru, jak i ze względów energetycznych (znacznie zwiększona gęstość objętościowa energii).
Technologie przechowywania wodoru.
Wodór w stanie gazowym.
Najdłużej stosowaną metodą jest przechowywanie wodoru w gazowym stanie skupienia. Gazowy wodór może zostać sprężony do wysokiego ciśnienia, w celu podwyższenia jego gęstości energii. Podwajając ciśnienie w zbiorniku z grubsza biorąc podwaja się ilość zgromadzonej w nim energii. Obecnie przechowywanie pod ciśnieniem 200-350 barów jest technicznie możliwe. Jednakże, gęstość objętościowa pozostaje wciąż około 10 razy niższa niż w przypadku benzyny. W przypadku zastosowań komunikacyjnych to znacznie ogranicza zakres działania. Wyjątkiem są autobusy miejskie, które mogą często tankować. Prowadzone są prace nad zastosowaniem lekkich materiałów kompozytowych, które mogą znacznie obniżyć wagę i objętość zbiorników na wodór gazowy. Rozwijana jest również technologia zbiorników krio-ciśnieniowych, w których przechowywany jest sprężony wodór w obniżonej temperaturze (od około -120 do -196 °C). Kilku producentów samochodowych stosuje ciśnieniowy zbiornik wodoru w swoich samochodach. 700-barowy system został zbudowany we współpracy General Motors z Quantum Fuel Systems Technology Worldwide, Inc.
Wodór w stanie ciekłym.
Ciekły wodór musi być przechowywany poniżej -240,18 °C (temperatura krytyczna wodoru), zazwyczaj jest to około -250 °C. Gęstość energii jest znacznie wyższa niż w przypadku wodoru sprężonego, skroplenie i utrzymanie wodoru w stanie ciekłym jest bardzo energochłonne. Pomimo tego, że skomplikowanie układu czyni go bardziej odpowiednim do dużych ilości, producenci samochodowi, jak BMW i General Motors prowadzą badania nad samochodami wyposażonymi w zbiornik z ciekłym wodorem oraz wodorowy silnik spalinowy lub ogniwo paliwowe. Duża część badań nad skraplaniem wodoru została przeprowadzona przy projektach kosmicznych, gdzie wodór jest wykorzystywany jako paliwo do napędu rakiet.

</doc>
<doc id="1748832" url="https://pl.wikipedia.org/wiki?curid=1748832" title="Christian (książę Danii)">
Christian (książę Danii)



</doc>
<doc id="1748833" url="https://pl.wikipedia.org/wiki?curid=1748833" title="Dwa muły dla siostry Sary">
Dwa muły dla siostry Sary

Dwa muły dla siostry Sary lub Muły siostry Sary (ang. "Two Mules for Sister Sara") – amerykańsko-meksykański western z 1970 roku w reżyserii Dona Siegla.
Opis fabuły.
Akcja filmu toczy się podczas europejskiej interwencji w Meksyku w drugiej połowie XIX wieku. Hogan ratuje z rąk trzech bandytów kobietę, która okazuje się być zakonnicą. Wkrótce razem wyruszają do Chihuahua, aby pomóc Meksykanom w walce z Francuzami.

</doc>
<doc id="1748834" url="https://pl.wikipedia.org/wiki?curid=1748834" title="Muły siostry Sary">
Muły siostry Sary



</doc>
<doc id="1748835" url="https://pl.wikipedia.org/wiki?curid=1748835" title="Parafia św. Maksymiliana Marii Kolbego w Gnieźnie">
Parafia św. Maksymiliana Marii Kolbego w Gnieźnie

Parafia św. Maksymiliana Marii Kolbego w Gnieźnie – parafia rzymskokatolicka w dekanacie Gniezno II w archidiecezji gnieźnieńskiej. Proboszczem parafii jest ks. Jacek Orlik.
Historia.
Początkowo budynek obecnego kościoła był wybudowany jako dom katechetyczny i mieszkalny dla księży parafii św. Michała Archanioła w Gnieźnie, jednak w czerwcu 1989 prymas Polski Józef Glemp utworzył osobną parafię św. Maksymiliana Kolbego. Na potrzeby kościoła budynek przebudowano.
Kościół.
Budynek został zbudowany na początku lat 80. XX wieku jako dom katechetyczny i mieszkalny dla księży parafii św. Michała Archanioła. 27 czerwca 1989 dekretem prymasa Józefa Glempa utworzono osobną parafię. W związku z tym w 1997 budynek przebudowano dla potrzeb kultu religijnego. Wyburzono strop i ściany oddzielające tymczasową kaplicę od korytarzy oraz wykorzystano część zakrystii do wzniesienia nowego prezbiterium. Położono nowe posadzki, zmieniono wystrój prezbiterium, w oknach umieszczono witraże zaprojektowane przez Marię Powalisz-Bardońską, wstawiono ołtarze i konfesjonały. Na ścianie oddzielającej prezbiterium od nawy głównej umieszczono portret św. Maksymiliana. Kościół uzyskał również nowy dzwon nazwany imieniem patrona. Może pomieścić 300 osób.

</doc>
<doc id="1748836" url="https://pl.wikipedia.org/wiki?curid=1748836" title="Kwestionariusz TOMM">
Kwestionariusz TOMM

Kwestionariusz TOMM ("Test of Memory Malingering") – kwestionariusz badający symulowanie objawów zaburzeń pamięci. Służy do identyfikacji osób symulujących zaburzenia pamięci po urazach głowy (należących – obok bólu – do najczęściej symulowanych objawów somatycznych). Uzyskane wyniki porównuje się z wynikami badań przeprowadzonych w populacji kontrolnej z rzeczywistymi objawami zaburzeń pamięci (wynikami normatywnymi).

</doc>
<doc id="1748839" url="https://pl.wikipedia.org/wiki?curid=1748839" title="Symulacja (medycyna)">
Symulacja (medycyna)

Symulacja (łac. "simulatio" "udawanie" od "similis" "podobny") jako przedmiot zainteresowania nauk klinicznych (medycyny i psychologii) jest definiowana jako celowe fałszowanie, wyolbrzymianie lub samowywoływanie choroby (psychicznej lub somatycznej) motywowane dającymi się określić pobudkami zewnętrznymi. Zjawiskiem przeciwnym jest dysymulacja.
Symulowanie objawów somatycznych pojawia się częściej w kontekście zewnętrznych pobudek finansowych, objawów psychicznych – w kontekście związanym z postępowaniem sądowym (np. chęć uniknięcia niekorzystnego wyroku lub uzyskania wyroku korzystnego). Klasycznym opisem symulowania jest biblijna relacja dotycząca króla Dawida, który symulował objawy psychiczne – pobudką zewnętrzną była w tym przypadku chęć uniknięcia konfrontacji z silniejszym przeciwnikiem. Opisy symulacji pojawiały się regularnie na przestrzeni dziejów, m.in. dwa jej przypadki dotyczące objawów somatycznych opisał Galen.
Diagnostyka różnicowa.
Występowanie pobudek zewnętrznych odróżnia symulację od zaburzeń pozorowanych (często mylonych z symulacją). W odróżnieniu od osób symulujących, u osób z zaburzeniami pozorowanymi pobudka jest wewnętrzna – jest nią potrzeba utrzymywania się w roli osoby chorej.
Cechą symulacji jest występowanie zewnętrznych pobudek – może to być np. możliwość uzyskania świadczenia finansowego, zdobycie dostępu do leków, uniknięcie pracy, przyjęcie do szpitala, zapewnienie sobie świadczeń medycznych np. wizyty domowej lekarza itd. Celem symulacji może być również uzyskanie uwagi lub współczucia.
Możliwa jest symulacja zastępcza (ang. "by proxy"), gdy w celu osiągnięcia korzyści objawy choroby (najczęściej somatyczne) prowokowane są u drugiej osoby. Np. rodzic może symulować objawy u dziecka chcąc wymusić wizytę domową lekarza pediatry. Zjawisko takie określa się jako zastępczy zespół Münchhausena
Kryteria diagnostyczne.
Rozpoznanie symulacji opiera się na stosowaniu kwestionariuszy i skal samooceny (do najczęściej stosowanych należy kwestionariusz TOMM oraz 15-punktowy test Reya) oraz na ocenie neuropsychologicznej z wykorzystaniem różnych zestawów cech sugerujących występowanie symulacji (np. klasyczny zestaw pięciu oznak Wadella). 
Według podręcznika DSM-IV-TR symulację należy podejrzewać mając do czynienia z jakąkolwiek kombinacją następujących okoliczności:
Niektóre testy psychologiczne (np. MMPI-2) zawierają skale kontrolne, mające za zadanie odróżnianie symulacji zaburzeń osobowości od rzeczywistego zaburzenia. Skale te posługują się pytaniami o symptomy, które rzadko występują przy rzeczywistych zaburzeniach, jednak osobie bez przygotowania medycznego kojarzą się z chorobami psychicznymi. Symulanci mają w takich skalach średnio istotnie wyższe wyniki od osób z prawdziwymi zaburzeniami. Nadmierna symulacja unieważnia wyniki testu. 
Leczenie.
W postępowaniu terapeutycznym zalecane jest podejście niekonfrontacyjne, umożliwiające pacjentowi "wyjście z twarzą". W podejściu tym unika się mówienia pacjentowi wprost, że symuluje – stosuje się raczej strategie umożliwiające mu rezygnację z symulowania. Jednym z problemów związanych z postępowaniem z pacjentem symulującym są wzbudzane przez niego negatywne reakcje i postawy osób świadczących opiekę, mogące doprowadzić do odmowy dalszej opieki ze wszystkimi tego konsekwencjami (zdrowotnymi i prawnymi).

</doc>
<doc id="1748844" url="https://pl.wikipedia.org/wiki?curid=1748844" title="Ignacy Gabriel I Tappouni">
Ignacy Gabriel I Tappouni

Ignacy Gabriel I Tappouni (ur. 3 listopada 1879 w Mosulu (Irak), zm. 29 stycznia 1968 w Bejrucie) – duchowny kościoła syryjskokatolickiego, kardynał, Syryjskokatolicki patriarcha Antiochii.
Życiorys.
Święcenia kapłańskie przyjął 3 listopada 1902 w Mosulu. 14 września 1912 roku otrzymał nominację na biskupa tytularnego Danaba i wikariusza apostolskiego Mardin w Iraku. Sakrę biskupią przyjął 19 stycznia 1913 roku w Bejrucie (Liban) z rąk abp. Ignacego-Denisa Rahmani syryjskiego patriarchy Antiochii. Przeniesiony na stolicę tytularną Batne. 24 lutego 1921 roku przeniesiony na stolicę metropolitalną w Aleppo. 24 czerwca 1929 roku wybrany na patriarchę Antiochii przez synod kościoła syryjskiego i został zatwierdzony przez papieża 15 lipca 1929 roku. Przybrał imię Ignace-Gabriel. Na konsystorzu 16 grudnia 1935 roku papież Pius XI wyniósł go do godności kardynalskiej z tytułem kardynała-prezbitera SS. XII Apostoli. Uczestniczył w trzech konklawe w roku 1939, 1958 i 1963, które wybrały na papieży Piusa XII, Jana XXIII i Pawła VI. Od 11 lutego 1965 roku kardynał-patriarcha bez rzymskiego kościoła tytularnego. Zmarł 29 stycznia 1968 roku w Bejrucie.

</doc>
<doc id="1748846" url="https://pl.wikipedia.org/wiki?curid=1748846" title="Ladislav Klíma">
Ladislav Klíma

Ladislav Klíma (ur. 22 sierpnia 1878 w Domażlicach, zm. 19 kwietnia 1928 w Pradze) – pisarz i filozof czeski.
Życie.
Sposobem bycia umyślnie przekraczał granice przyjętych norm. Urodził się w rodzinie stosunkowo zamożnej, jego ojciec był urzędnikiem w kancelarii adwokackiej. Podobno za nazwanie w ćwiczeniu stylistycznym Habsburgów „świńską dynastią” Ladislava wyrzucono z gimnazjum w Domażlicach z zakazem kontynuowania nauki na terenie całej monarchii austro-węgierskiej. Na prośbę ojca umożliwiono mu jednak uczęszczanie do gimnazjum w Zagrzebiu, którego zresztą nie ukończył, porzucając naukę szkolną w roku 1896. Rozległą wiedzę zdobył w dużej mierze jako samouk. Jako dojrzały człowiek żył z pieniędzy po rodzicach i wsparcia przyjaciół między innymi wielkiego poety Otokara Březiny. Był też krótko zatrudniony jako mechanik i stróż w opuszczonej fabryce. Manifestacyjnie nadużywał alkoholu. Zmarł na gruźlicę. 
Twórczość.
W 1904 roku opublikował traktat filozoficzny "Svět jak vedomí a nic" (II wyd. z przedmową autora 1928, Świat jako świadomość i nic). Inną jego książką filozoficzną jest tom esejów "Traktáty a diktáty" (1922, Traktaty i dyktaty). Idee Klímy cechuje zdecydowane nastawienie antypozytywistyczne. Pisarz zajmuje sceptyczny stosunek do rzeczywistości, odrzuca przyjętą moralność i jakiekolwiek wartości z wyjątkiem własnej świadomości. Właściwy mu radykalny indywidualizm, który znalazł wcielenie w koncepcji „egosolizmu”, ideale człowieka-boga, odwołuje się wyraźnie do Friedricha Nietzschego i Arthura Schopenhauera. 
Niemal wszystkie prace literackie Klímy powstały w latach 1906-1909. Wtedy też napisał on swój najobszerniejszy utwór, który częściowo potem zniszczył, "Velký román" (poprawna edytorsko edycja wyszła po czesku dopiero w 1996, Wielka powieść). Pisarz zniszczył zresztą również inne swoje rękopisy. Tuż po śmierci autora ukazało się jego najbardziej znane dzieło, groteskowa powieść "Cierpienia księcia Sternenhocha" (1928), znana w Polsce z przekładu Jacka Balucha. Wraz z Arnoštem Dvořákiem Klíma napisał dramat "Matěj Poctivý" (Maciej Uczciwy), wystawiony w roku 1922 na scenie praskiego Teatru Narodowego i natychmiast zakazany, jako że był bezlitosną satyrą na pierwsze lata niezależnego państwa czechosłowackiego. Pośmiertnie wyszły m.in.: tom opowiadań "Slavná Nemesis" (1932, Sławna Nemezis), "Arcanum. Cogitata. Sentence, deníky a aforismy" (1934, Arcanum. Cogitata. Sentencje, dzienniki i aforyzmy), "Vlastní životopis filosofa Ladislava Klímy" (powst. 1924, 1937, Autobiografia filozofa Ladislava Klímy), notatnik z 1925 r. "Záznamy extatikovy" (1937, Zapiski ekstatyka), "List o ilusionismu a Ivanu Karamazovu" (1940, List o iluzjonizmie i Iwanie Karamazowie), fragmenty dzienników i listów "Boj o vše" (1943, Walka o wszystko) oraz sztuki "Dios" (1990) i "Lidská tragikomedie" (1991, Ludzka tragikomedia). Pewna część tekstów pisarza nadal pozostaje nie wydana. Cenne wybory pism Klímy sporządzili Josef Zumr i Olga Svejkovská: "Vteřiny věčnosti" (1967, Sekundy wieczności), oraz Jindřich Chalupecký: "Victoria Aeterna" (1992). W roku 1996 zaczęto wydawać dzieła zebrane pisarza. 
Proza Klímy, nasycona tajemniczością, nie stroniąca od groteski, czarnego humoru, szokujących tematów i ostrych efektów, wykorzystująca motywy literatury popularnej (powieść grozy, twórczość erotyczna), a zarazem bez żenady podejmująca istotną i skomplikowaną problematykę filozoficzną, wyrasta z klimatu artystycznego przełomu wieków, antycypuje jednak zarazem zjawiska znacznie późniejsze. Porównywana była między innymi z twórczością Stanisława Ignacego Witkiewicza. Cieszyła się zawsze dużą popularnością w środowiskach literackich outsiderów, poszukujących nowych rozwiązań z dala od utartych ścieżek. Klíma jest na przykład jednym z artystycznych i myślowych patronów czeskiego undergroundu.
Na język polski obok Jacka Balucha tłumaczyli dzieła pisarza Jan Stachowski i Leszek Engelking. W wyborze i przekładzie tego ostatniego ukazał się w 2004 tom "Jak będzie po śmierci i inne opowiadania".
W 2009 roku nakładem wydawnictwa Formicula ukazała się pierwsza książka filozoficzna Klímy pt. "Jestem wolą absolutną".

</doc>
<doc id="1748847" url="https://pl.wikipedia.org/wiki?curid=1748847" title="Matěj Kůs">
Matěj Kůs

Matěj Kůs (ur. 11 lipca 1989 w Pilźnie) – czeski żużlowiec.
Kariera.
Kůs swoją karierę z żużlem rozpoczynał w 2004 roku, a już po roku dołączył do praskiego klubu Olymp. Dobrze prosperujący sezon dla młodego Czecha zakończył się jednak przedwcześnie – w czerwcu Matěj Kůs doznał na torze poważnej kontuzji, kiedy to najechał na niego motocykl zawodnika jadącego za nim. Efektem było pięć złamanych kręgów.
W kolejnym sezonie kontrakt Kůsowi zaproponowała Polonia Piła, jednak junior odrzucił tę opcję. W roku 2006 Matěj Kůsawansował do finału IME juniorów. W tym samym sezonie wziął udział w Zlatéj Přilbie w Pardubicach oraz w IM Czech.
W roku 2007 Kůs prócz występów w Olympie, startował również za granicą - w polskim TŻ Lublin i angielskim Berwick Bandits. Podczas meczu Bandits – Glasgow Tigers Czech uległ kolejnemu wypadkowi. Po głowie leżącego na torze Kůsa przejechał kolejny zawodnik. Matěj pozostawał nieprzytomny przez 45 minut. Ze śpiączki wybudził się po dwóch dniach. Według doniesień tabloidów wystąpiło u niego niewyjaśnione zjawisko – Czech przez pewien czas płynnie mówił po angielsku, chociaż wcześniej posługiwał się tym językiem w stopniu podstawowym. Jednak gdy Kůs odlatywał do Czech celem dalszego leczenia, nietypowe umiejętności językowe zniknęły – Czech potrzebował tłumacza. Nie pamiętał on też, że w ogóle je posiadał.
W 2008 roku Matěj Kůs reprezentował klub Ukraina Równe, który wówczas występował w II lidze polskiej. W zespole z Wołynia zanotował drugą średnią biegową w lidze. W tym samym sezonie Kůs był liderem ekipy Czech podczas DPŚ.
Przed sezonem 2009 zainteresowanie Kůsem wykazał Unibax Toruń, który poszukiwał juniora w miejsce Chrisa Holdera, który rozpoczął wiek seniorski. Kandydatami, prócz Kůsa byli Martin Vaculík z Stali Rzeszów i Artur Mroczka z GTŻ Grudziądz, jednak toruński klub zdecydował się sięgnąć po Czecha. W tym samym roku Kůs otrzymał dziką kartę podczas GP Czech.
Po sezonie na zasadzie wypożyczenia przeniósł się do Wybrzeża Gdańsk, które w sezonie 2009 spadło do I ligi. W Gdańsku miał zastąpić Martina Vaculíka, który odszedł do Unii Tarnów. Po upływie wypożyczenia, Czech wrócił do Torunia, gdzie miał walczyć o miejsce w składzie z Michaelem Jensenem i Karolem Ząbikiem. W roku 2012 został zawodnikiem drużyny Speedway Wanda Kraków, natomiast w trakcie sezonu 2013 ponownie podpisał kontrakt z Unibaksem Toruń.

</doc>
<doc id="1748848" url="https://pl.wikipedia.org/wiki?curid=1748848" title="Yingchao Kong">
Yingchao Kong



</doc>
<doc id="1748850" url="https://pl.wikipedia.org/wiki?curid=1748850" title="Miedziane Ławki">
Miedziane Ławki

Miedziane Ławki (słow. "Medené lávky", niem. "Kupferbänke", węg. "Rézpadok") – dwa długie i piarżyste zachody w północnych ścianach Kieżmarskiego Szczytu, Wideł i Łomnicy w słowackich Tatrach Wysokich. Położone są ponad Miedzianą Kotliną, pod nimi znajduje się Miedziany Śnieżnik – nigdy nie topniejący płat śniegu (tzw. śnieżnik).
Oba zachody – Niżnia Miedziana Ławka ("Dolná Medená lávka") i Wyżnia Miedziana Ławka ("Horná Medená lávka") – zaczynają się w Miedzianym Ogródku (ok. 2195 m), będącym kociołkowatym rozszerzeniem północno-zachodniego żlebu Wyżniej Kieżmarskiej Przełęczy. Stamtąd wznoszą się łagodnie w kierunku południowo-zachodnim. Niżnia Miedziana Ławka prowadzi początkowo na piarżysty i spłaszczony wierzchołek Miedzianej Kazalnicy (ok. 2300 m), znajdujący się w linii spadku Przełęczy w Widłach, po czym lekko obniża się, a następnie biegnie poziomo. Przed osiągnięciem Miedzianego Potoczka rozdwaja się, a obie odnogi dochodzą do żlebu zbiegającego z Pośledniej Przełączki. Szerokość zachodu wynosi na ogół 1,5–3 m, najszerszy jest on za Miedzianą Kazalnicą. Wyżnia Miedziana Ławka jest na ogół węższa, a za linią spadku Kieżmarskiej Przełęczy występuje przerwa w zachodzie, której przebycie wymaga asekuracji liną. Początkowo biegnie skośnie do Niżniej Miedzianej Ławki, w środkowej części równolegle do niej w odległości 35 m, po czym znów oddala się, dochodząc tuż pod Przełączkę pod Łomnicą.
Nazwa Miedzianych Ławek pochodzi stąd, że w XVIII wieku (być może nawet wcześniej) górnicy wydobywali na nich rudy miedzi, poszukiwali także złota. Były to prace finansowane przez kieżmarską rodzinę szewców o nazwisku Fabri (Fabry). Górnicy do tej wyczerpującej i bardzo niebezpiecznej pracy wychodzili wprost z Doliny Dzikiej lub przez Niemiecką Drabinę. Stanisław Staszic, który w 1805 jako jeden z pierwszych turystów zdobył Łomnicę i spędził na niej noc, pisał: "... zastałem tu kilka osób pracujących nad dobywaniem żyły cynobru i miedzi. Praca ta dwa, a najdalej trzy miesiące do roku tylko trwać może. Górnicy tu nocować nie mogą dla wielkiego zimna i dla braku wszelkiego drzewa. Schodzą przeto codziennie z góry na dół, aż do zielonej wody". Penetrowali ten rejon także poszukiwacze skarbów, ich głosy słyszał w 1793 Robert Townson, który jako pierwszy odnotowany turysta wszedł na Łomnicę (prawdopodobnie wcześniej od niego był na niej Jakob Fabri senior, ale brak na to dowodów).
Obecnie przez Miedziane Ławki prowadzą drogi wspinaczkowe dla taterników i jedna ze ścieżek dojściowych na Łomnicę (nie najłatwiejsza). Dla turystów jest to rejon niedostępny.

</doc>
<doc id="1748851" url="https://pl.wikipedia.org/wiki?curid=1748851" title="Wojciech Jaworski">
Wojciech Jaworski

Wojciech Jaworski (ur. 7 września 1961 w Trzciance, zm. 29 listopada 2015) - polski lekkoatleta, który specjalizował się w biegach długich. 
W 1985 zdobył tytuł mistrza Polski w biegu na 5000 m (ex aequo z Bogusławem Psujkiem). Obaj zawodnicy uzyskali wówczas czas 14:02,35. W latach 1983 - 1993 był zawodnikiem Spójni Gdańsk, a po wyodrębnieniu sekcji lekkoatletycznej w samodzielny klub startował w barwach Sopockiego Klubu Lekkoatletycznego. Wychowanek trenera Henryka Tokarskiego.
Po zakończeniu kariery był pracownikiem administracji podatkowej.

</doc>
<doc id="1748853" url="https://pl.wikipedia.org/wiki?curid=1748853" title="Bernhard Glass">
Bernhard Glass

Bernhard Glass (ur. 6 listopada 1957 w Stapelburgu) – niemiecki saneczkarz reprezentujący NRD, mistrz olimpijski i brązowy medalista mistrzostw Europy.
Kariera.
Największy sukces w karierze osiągnął w 1980 roku, kiedy zdobył złoty medal na igrzyskach olimpijskich w Lake Placid. W zawodach tych wyprzedził bezpośrednio Włocha Paula Hildgartnera i Antona Winklera z RFN. Był to jego jedyny start olimpijski. Nigdy nie zdobył medalu mistrzostw świata, jednak w 1979 roku wywalczył brązowy medal na mistrzostwach Europy w Oberhofie.
Po niezakwalifikowaniu się do reprezentacji NRD na igrzyska olimpijskie w Sarajewie w 1984 roku zakończył karierę. Pracował później jako trener w Oberhofie, gdzie prowadził między innymi Silke Kraushaar.

</doc>
<doc id="1748854" url="https://pl.wikipedia.org/wiki?curid=1748854" title="Xianying Liu">
Xianying Liu



</doc>
<doc id="1748855" url="https://pl.wikipedia.org/wiki?curid=1748855" title="Dawid Bergelson">
Dawid Bergelson

Dawid Bergelson (; ur. 12 sierpnia 1884 w Ochrimowie, zm. 12 sierpnia 1952 w Moskwie) – żydowski prozaik piszący w języku jidysz, działacz Żydowskiego Komitetu Antyfaszystowskiego.
Przez długi czas miał problem z publikacją "Arum wokzal" ("Wokół stacji kolejowej"), która ostatecznie wydana własnym sumptem przyniosła mu uznanie i popularność.
Od 1920 mieszkał w Berlinie, a od 1932 w Moskwie. Był znanym działaczem inteligencji żydowskiej w Związku Radzieckim. Przyjaźnił się między innymi z Ilją Erenburgiem i Perecem Markiszem.
W 1952 został oskarżony o działalność wywiadowczą na rzecz krajów zachodnich, propagandę antyradziecką i żydowski nacjonalizm wraz z innymi byłymi działaczami Żydowskiego Komitetu Antyfaszystowskiego – poetami Icykiem Feferem, Dawidem Hofsztajnem, Lejbem Kwitką, Perecem Markiszem oraz aktorem Wieniaminem Zuskinem. 18 lipca tego roku został skazany na śmierć; wyrok wykonano na Łubiance 12 sierpnia.
W 1959 roku wyszedł polski wybór opowiadań Bergelsona, zatytułowany "Dwie bestie". Opowiadania poświęcone były przeżywaniu Zagłady.

</doc>
<doc id="1748856" url="https://pl.wikipedia.org/wiki?curid=1748856" title="Jerome Schottenstein Center">
Jerome Schottenstein Center

Jerome Schottenstein Center (znana powszechnie jako Schottenstein Center) – wielofunkcyjna arena położona na kampusie Uniwersytetu Stanu Ohio w Columbus w Ohio. Została otwarta w 1998 roku, a koszt jej budowy wyniósł 116 milionów dolarów. Obiekt nazwany został na cześć Jerome'a Schottensteina, założyciela Schottenstein Stores Corp. oraz czynnego działacza na rzecz Columbus.
Schottenstein Center jest domową areną męskiej drużyny koszykarskiej oraz hokejowej Ohio State Buckeyes z Uniwersytetu Stanu Ohio. 
W 2005 roku w arenie odbyła się Frozen Four NCAA. Poza tym w Schottenstein Center odbywa się wiele koncertów, a wśród artystów, którzy tam wystąpili, są Gwen Stefani, Bruce Springsteen, Carrie Underwood, Britney Spears, Taylor Swift, Journey.

</doc>
<doc id="1748857" url="https://pl.wikipedia.org/wiki?curid=1748857" title="Kościół bł. Radzyma Gaudentego w Gnieźnie">
Kościół bł. Radzyma Gaudentego w Gnieźnie

Kościół błogosławionego Radzyma Gaudentego w Gnieźnie – rzymskokatolicki kościół parafialny należący do parafii pod tym samym wezwaniem (dekanat gnieźnieński II archidiecezji gnieźnieńskiej). Znajduje się w gnieźnieńskiej dzielnicy Winiary. Jedyna świątynia nosząca to wezwanie w Polsce.
W dniu 20 czerwca 1983 roku w Poznaniu papież Jan Paweł II poświęcił kamień węgielny, pochodzący z podziemi katedry gnieźnieńskiej, dla nowej świątyni. Aktu wmurowania dokonał w dniu 21 listopada 1983 roku kardynał Józef Glemp. Budowa kościoła rozpoczęła się w 1983 roku. Projektantami budowli są architekci Jan i Maria Godlewscy z Poznania. Projektantem korony, nawiązującej do rangi Królewskiego Miasta Gniezna, jest konstruktor inżynier Wacław Latawiec. Świątynia oddana została do użytku w dniu 17 grudnia 1995 roku. Kościół powstał na planie ośmiokąta, przykrytego ogromną kopułą z latarenką i krzyżem w formie korony. Korona nad prezbiterium jest ozdobiona ponad 3-metrowym witrażem z wizerunkiem patrona – bł. Radzyma Gaudentego trzymającego w ręku podwójny krzyż biskupi oraz lilię. Nawa główna charakteryzuje się rzadko spotykanym rozwiązaniem posoborowej architektury wnętrza. Wystrój opisany na osi symbolizuje Ciało Chrystusa mistycznie obecne w Ludzie Bożym. Miejsce przewodniczenia Eucharystii jest umieszczone w najwyższym punkcie świątyni, co sprawia, że celebrujący jest dobrze widoczny dla wszystkich zgromadzonych wiernych. Nad miejscem przewodniczenia (w prezbiterium), na marmurowej ścianie, znajduje się rzeźba przedstawiająca tajemnicę rodzącego się Kościoła. Ambona symbolizuje obraz kamienia z grobowca Chrystusa, natomiast marmurowa chrzcielnica w formie krzyża wydrążona została w posadzce, co umożliwia chrzest przez zanurzenie.

</doc>
<doc id="1748859" url="https://pl.wikipedia.org/wiki?curid=1748859" title="Bloody Birthday">
Bloody Birthday

Bloody Birthday – filmowy horror produkcji amerykańskiej z 1981 roku.
Fabuła.
W 1970 roku, podczas całkowitego zaćmienia, na świat przychodzi trójka dzieci. W związku z tym, że Słońce i Księżyc blokują Saturn odpowiedzialny za kontrolę emocji, dzieci stają się w dziesięć lat później okrutnymi mordercami, które dzięki swej powierzchownej niewinności unikają konsekwencji swych czynów.
Pewien chłopiec i jego nastoletnia siostra staną w obliczu wielkiego niebezpieczeństwa, odkrywszy krwawą tajemnicę.

</doc>
<doc id="1748863" url="https://pl.wikipedia.org/wiki?curid=1748863" title="Emine Bozkurt">
Emine Bozkurt

Emine Bozkurt (ur. 9 sierpnia 1967 w Zaanstadzie) – holenderska polityk, deputowana do Parlamentu Europejskiego VI i VII kadencji.
Życiorys.
Studiowała w Amsterdamie propedeutykę języka francuskiego i literatury. Magisterium zyskała po ukończeniu studiów z zakresu europeistyki w 1992. Kształciła się także w zakresie public relations.
W latach 90. krótko pracowała w konsulacie generalnym Niemiec, następnie od 1993 do 1997 była kierownikiem w Nederlandse Moslim Omroep (stacji radiowej dla muzułmanów). Później zatrudniona w różnych instytutach, zajmowała się doradztwem. Od 1998 obejmowała stanowiska we władzach Partii Pracy.
W 2004 uzyskała mandat posłanki do Parlamentu Europejskiego z listy PvdA. W PE VI kadencji przystąpiła do grupy socjalistycznej. W wyborach w 2009 skutecznie ubiegała się o reelekcję. Została członkinią frakcji Postępowego Sojuszu Socjalistów i Demokratów, zasiadła w Komisji Wolności Obywatelskich, Sprawiedliwości i Spraw Wewnętrznych oraz Komisji Praw Kobiet i Równouprawnienia.

</doc>
<doc id="1748865" url="https://pl.wikipedia.org/wiki?curid=1748865" title="Chunli Wang">
Chunli Wang



</doc>
<doc id="1748866" url="https://pl.wikipedia.org/wiki?curid=1748866" title="Aaron J. Katz">
Aaron J. Katz

Aaron J. Katz (ur. 1956) – argentyński rabin polskiego pochodzenia, pierwszy w Polsce jawnie homoseksualny rabin.
Urodził się w Argentynie w rodzinie polskich Żydów, którzy uciekli z Warszawy na początku II wojny światowej. W latach 80. na Uniwersytecie Hebrajskim w Jerozolimie uzyskał tytuł magistra filozofii żydowskiej. Tam także otrzymał podwójną ortodoksyjną smichę rabinacką z rąk rabinów Shloma Gorena i Josepha Ovadii z Naczelnego Rabinatu Izraela. Następnie przeprowadził się do Sztokholmu, gdzie przez 14 lat pełnił funkcję naczelnego rabina Szwecji. Na uniwersytetach w Uppsali i Lund uzyskał doktorat z filozofii i historii religii. W połowie lat 90. przeprowadził się do Berlina, a następnie do Los Angeles. Przez pewien czas pracował także w kongregacji Beth Shalom w Whittier w stanie Kalifornia. W marcu 2009 przybył do Warszawy i objął stanowisko rabina pomocniczego Beit Warszawa. W lipcu tego samego roku wraz z grupą członków opuścił organizację, natomiast w październiku na stałe opuścił Polskę.
Aaron Katz był pierwszym w Polsce zadeklarowanym rabinem-gejem. Miał żonę i pięcioro dzieci, jednak dokonał „coming outu” i opuścił rodzinę w 2007. W tym samym roku w Kalifornii wstąpił w legalny związek partnerski z producentem telewizyjnym, Kevinem Gleasonem (ur. 1959). Wówczas także związał się z ruchem reformowanym. Mówi płynnie w siedmiu językach.

</doc>
<doc id="1748867" url="https://pl.wikipedia.org/wiki?curid=1748867" title="Bitwa pod Lissos">
Bitwa pod Lissos

Bitwa pod Lissos – starcie zbrojne, które miało miejsce w roku 212 p.n.e. podczas I wojny Rzymu z Macedonią. 
W roku 212 p.n.e. Filip V podjął kampanię mającą na celu dotarcie do Adriatyku i ograniczenie obszaru rzymskich posiadłości od strony lądu. W tym samym roku uderzył na Lissos (obecnie Lezha w Albanii), ufortyfikowany gród iliryjski u ujścia rzeki Drilon (Drina). Miasto otoczone było mocnymi fortyfikacjami, w skład których wchodziła cytadela Akrolissos. 
Filip rozbił obóz na południe od miasta, ukrywając oddziały lekkozbrojnych w pobliskich lasach położonych na północ od Lissos. Sam zaś na czele peltastów i pozostałych wojsk zajął następnego dnia pozycje pod miastem. W odpowiedzi na to Ilirowie wychodząc z miasta stanęli w szyku zbrojnym na pobliskim wzgórzu. Lekkozbrojni Macedończycy ruszyli do ataku pod górę, pelatści zaś ruszyli równiną ku miastu. Atak lekkozbrojnych nie powiódł się. Po zaciętej walce, Macedończycy zostali zepchnięci przez przeważających liczebnie Ilirów i wycofali się na równinę w szeregi peltastów. Ilirowie rzucili się w pościg, wraz z nimi oddziały z cytadeli Akrolissos, które widząc rozwój sytuacji i w nadziei na wysokie łupy opuściły twierdzę. W tym momencie z lasów wypadły oddziały lekkozbrojnych Macedończyków, odcinając Ilirom odwrót. Ci poszli w rozsypkę, rzucając się do panicznej ucieczki. W pościgu Macedończycy zdobyli pozbawioną obrony cytadelę Akrolissos. Przystąpili też do szturmu Lissos. Miasto padło następnego dnia po licznych szturmach, które wywołały w obrońcach prawdziwą panikę. Widząc grozę sytuacji otworzyli przed Filipem bramy miasta, wykupując się tym samym przed nieuchronną rzezią. Po zdobyciu miasta Filip zajął rejon Skodry i terytorium Ardiajów należące do sprzymierzeńców Rzymian. Macedończycy uzyskali dostęp do Adriatyku co umożliwiło im budowę floty i przygotowania do ataku na Italię.

</doc>
<doc id="1748868" url="https://pl.wikipedia.org/wiki?curid=1748868" title="SMS Weißenburg">
SMS Weißenburg

SMS Weißenburg – niemiecki pancernik (od 1899 roku klasyfikowany jako okręt liniowy) typu "Brandenburg", służący w Kaiserliche Marine w latach 1894–1910. W 1910 roku sprzedany flocie Imperium Osmańskiego pod nazwą zmienioną na Turgut Reis.
SMS "Weißenburg", razem z trzema bliźniaczymi okrętami, był pierwszym pełnomorskim typem przeddrednota w niemieckiej flocie. Jego nazwa upamiętniała miejsce, w którym 4 sierpnia 1870 roku odbyła się bitwa pomiędzy siłami pruskimi a francuskimi.
Pancernik wszedł do służby w 1894 roku. W latach 1900–1901 przebywał na Dalekim Wschodzie w ramach międzynarodowych sił interwencyjnych mających stłumić powstanie bokserów i przywrócić wpływy mocarstw europejskich w Chinach. Po powrocie do macierzystego portu w Wilhelmshaven został poddany przebudowie w stoczni Kaiserliche Werft. Powrócił do służby w 1904 roku.
W 1910 roku SMS „Weißenburg”, razem z bliźniaczym SMS „Kurfürst Friedrich Wilhelm”, został sprzedany Turcji, za cenę 9 mln marek za okręt. Nazwany „Turgut Reis” (dla upamiętnienia tureckiego korsarza z XVI w.), służył we flocie osmańskiej w czasie wojen bałkańskich (walczył m.in. w bitwach morskich pod Elli i pod Lemnos) i I wojny światowej. Odstawiony do rezerwy 30 października 1918 roku, służył następnie jako stacjonarny okręt szkolny, a od 1933 roku hulk mieszkalny w Gölcük. Tam też został rozebrany na złom w latach 50. XX wieku.

</doc>
<doc id="1748869" url="https://pl.wikipedia.org/wiki?curid=1748869" title="Andreas Mihavecz">
Andreas Mihavecz

Andreas Mihavecz (ur. ?) – Austriak z Bregencji, który przeżył 18 dni bez przyjmowania jakichkolwiek pokarmów bądź wody, ustanawiając tym samym rekord świata. Jego doświadczenie udokumentowano w Księdze rekordów Guinnessa.
1 kwietnia 1979 roku osiemnastoletni wówczas mężczyzna trafił do aresztu w Höchst jako pasażer rozbitego w wypadku samochodu. Trafił pod opiekę trzech policjantów: Markusa Webera, Heinza Cehetera i Erwina Schneidera, którzy całkowicie o nim zapomnieli – każdy z nich sądził, że to pozostali dwaj koledzy zajęli się już wypuszczeniem chłopaka na wolność. Ignorowali również pytania jego zaniepokojonej matki, która nie wiedziała, co stało się z jej synem.
Mihavecz przeżył dzięki zlizywaniu wilgoci ze ścian. Cela, w której został zamknięty, znajdowała się w podziemiach, więc nikt nie mógł usłyszeć jego krzyków. W efekcie odnaleziono go dopiero 19 kwietnia, bliskiego śmierci. Po osiemnastu dniach bez dostępu do jedzenia i wody stracił na wadze 24 kilogramy. Powrót do zdrowia zajął mu parę tygodni.
Sprawa zakończyła się procesem sądowym, w którym pozwani policjanci oskarżali się nawzajem. Ostatecznie nałożono na nich karę pieniężną w wysokości 4 tysięcy marek niemieckich, gdyż nie było jednoznacznego dowodu na "zbrodnicze" zaniedbanie i nie udało się wskazać głównego winowajcy. Jednakże dwa lata później sąd cywilny przyznał Mihaveczowi 250 tysięcy szylingów austriackich (około 19 tysięcy euro) odszkodowania.

</doc>
<doc id="1748870" url="https://pl.wikipedia.org/wiki?curid=1748870" title="Parafia św. Józefa w Stargardzie">
Parafia św. Józefa w Stargardzie

Parafia pw. św. Józefa w Stargardzie – rzymskokatolicka parafia należąca do dakanatu Stargard Wschód, archidiecezji szczecińsko-kamieńskiej, metropolii szczecińsko-kamieńskiej, przy kościele św. Jana. Erygowana 19 czerwca 1946. Jej proboszczem od 1 sierpnia 2019 roku jest ks. mgr Krzysztof Wąchała SChr.
Historia.
Parafia powstała w 1863 wraz z erygowaniem nieistniejącego dziś katolickiego kościoła św. Józefa (stąd nazwa parafii, pomimo że kościołem parafialny jest pod wezwaniem św. Jana). W 1945 kościół św. Józefa został zniszczony. Pieczę nad parafię przejął kościół św. Jana.
Po przejęciu miasta przez władze polskie parafia została przekazana Towarzystwu Chrystusowemu dla Polonii Zagranicznej.
Miejsca święte.
Kościół parafialny.
Kościół św. Jana w Stargardzie

</doc>
<doc id="1748871" url="https://pl.wikipedia.org/wiki?curid=1748871" title="Cerkiew św. Aleksandra Newskiego w Wilnie">
Cerkiew św. Aleksandra Newskiego w Wilnie

Cerkiew św. Aleksandra Newskiego – prawosławna cerkiew w Wilnie, w dzielnicy Nowy Świat, wzniesiona w 1898.
Historia.
Budowa.
Z inicjatywą budowy cerkwi w dzielnicy Naujinnikai (Nowy Świat) wystąpiło wileńskie prawosławne Bractwo Świętego Ducha, zwracając w 1895 uwagę lokalnych władz na brak świątyni prawosławnej w części miasta na południe od dworca kolejowego, poza cmentarną cerkwią św. Eufrozyny. W roku następnym arcybiskup wileński i litewski Hieronim poświęcił kamień węgielny pod budowę cerkwi. Jej głównym fundatorem było Bractwo Świętego Ducha, które przekazało na ten cel sumę 16 tys. rubli. Dalsze 1,5 tys. rubli przekazali inni ofiarodawcy. Od początku planowano umieścić przy cerkwi również szkołę, osobno dla chłopców (dwa lata nauki) i dziewczynek (rok). Projekt budynku wykonał architekt wileński Michaił Prozorow, autor projektów również innych cerkwi wileńskich – św. Michała Archistratega oraz ikony Matki Bożej „Znak”.
Pierwsze lata istnienia.
Gotowy budynek poświęcił 28 października 1898 arcybiskup wileński i litewski Juwenaliusz. Szkoła przy cerkwi działała do 1915, natomiast sama świątynia była nadal czynna. W 1923 cerkwi została podporządkowana prawosławna świątynia św. Eufrozyny Połockiej, dotąd parafialna.
Cerkiew klasztorna.
W 1937 do budynków przy cerkwi św. Aleksandra Newskiego przeniesiona została siedziba żeńskiego monasteru św. Marii Magdaleny w Wilnie, który w okresie międzywojennym zajmował kilka pomieszczeń w obiektach monasteru Świętej Trójcy przy ul. Ostrobramskiej. Mniszki, przy finansowej pomocy wiernych, dokonały generalnego remontu cerkwi, zaadaptowały dawne budynki szkolne na cele, zaś wokół zabudowań urządziły sad i ogród.
W 1939 metropolita warszawski Dionizy, w dowód znaczenia monasteru św. Marii Magdaleny dla prawosławia na ziemiach litewskich, przekazał dla cerkwi ikony św. Hioba Poczajowskiego i św. Marii Magdaleny z ich relikwiami. Przez cały okres II wojny światowej świątynia była czynna, pozostając pod opieką zakonnic.
10 lipca 1944 cerkiew poważnie ucierpiała wskutek nalotu na wileński dworzec kolejowy. Zniszczona została główna kopuła i dzwonnica, uszkodzone zabudowania mieszkalne. Niemal całkowitej destrukcji uległo również oryginalne wyposażenie wnętrza. W związku z tym w pierwszych latach po wojnie funkcję cerkwi spełniała prowizoryczna kaplica domowa urządzona w prawym skrzydle kompleksu budynków. W 1947 zakonnice zakończyły odbudowę pomieszczeń mieszkalnych i dzwonnicy. W dwa lata później odbudowano główną kopułę.
Równolegle prowadzone były prace nad rekonstrukcją wnętrza cerkwi. 8 listopada 1951 arcybiskup wileński i litewski Focjusz (Tapiro) dokonał ponownego poświęcenia budynku. Cztery lata później, przy finansowej pomocy patriarchatu moskiewskiego, rozbudowano obiekty klasztorne.
Zamknięcie cerkwi.
Planowane były dalsze prace nad rozbudową cerkwi i klasztoru, jednak 12 czerwca 1959, mimo protestów parafian, zarówno monaster, jak i cerkiew zostały usunięte z rejestru czynnych prawosławnych obiektów sakralnych. Parafianie wystosowali w tej sprawie list do Nikity Chruszczowa, prosząc o uwzględnienie znaczenia cerkwi dla południowych dzielnic Wilna, jednak bez rezultatu. 28 sierpnia 1960 ostatnie zakonnice opuściły obiekty monasterskie. Mniszki zamieszkały w jednym z budynków męskiego monasteru Świętego Ducha w Wilnie, niektóre przeniosły się do Monasteru Piuchtickiego.
Jako obiekt zabytkowy cerkiew stała się formalnie własnością Ministerstwa Kultury Litewskiej Republiki Radzieckiej, które urządziło w dawnych budynkach klasztornych placówkę wychowawczą, nie zajmując się zupełnie konserwacją cerkwi, w której urządzono magazyn, dzieląc nawę na mniejsze pomieszczenia. Dopiero po 1990 eparchia wileńska i litewska Rosyjskiego Kościoła Prawosławnego odzyskała budynek razem z cerkwią św. Paraskiewy w Wilnie. Z wnętrza cerkwi św. Aleksandra Newskiego usunięto elementy wprowadzone po jej zamknięciu, rozpoczęto również remont obiektu. Cerkiew była do 2012 zarejestrowana jako siedziba parafii, jednak nabożeństwa nie były w niej odprawiane, zaś prace nad odtworzeniem pierwotnego wyglądu budynku trwały.
Reaktywacja.
Ostatecznie w grudniu 2012 cerkiew została przywrócona do użytku liturgicznego jako parafialna. Nabożeństwa odbywają się w niej regularnie od 6 grudnia, gdy wspominana była pamięć patrona świątyni. W 2015 żeński monaster św. Marii Magdaleny powrócił do znajdujących się przy niej obiektów i cerkiew służy równocześnie jako parafialna i klasztorna.
Architektura.
Cerkiew św. Aleksandra Newskiego reprezentuje styl rosyjsko-bizantyjski. Jej najwyższym punktem jest kopuła zwieńczona krzyżem prawosławnym, umieszczona na okrągłym bębnie. Gmach wzniesiony jest na planie krzyża greckiego, jest trójdzielny. Wejście do cerkwi prowadzi przez przedsionek, ponad którym wzniesiona jest zwieńczona niewielką cebulastą kopułą z krzyżem wieża-dzwonnica. Poniżej obydwu kopuł znajdują się rzędy półkolistych okien oraz dekoracje w postaci sztukaterii.

</doc>
<doc id="1748872" url="https://pl.wikipedia.org/wiki?curid=1748872" title="Xue Dong">
Xue Dong



</doc>
<doc id="1748876" url="https://pl.wikipedia.org/wiki?curid=1748876" title="Anton Winkler">
Anton Winkler

Anton Winkler (ur. 23 lutego 1954 w Bischofswiesen, zm. 8 października 2016 w Berchtesgaden) – niemiecki saneczkarz reprezentujący RFN, medalista igrzysk olimpijskich, mistrzostw świata i Europy, zdobywca Pucharu Świata.
Kariera.
Pierwszy sukces w karierze osiągnął w styczniu 1977 roku, kiedy zdobył złoty medal w jedynkach podczas mistrzostw Europy w Königssee. W tym samym roku zdobył też brązowy medal w tej konkurencji na mistrzostwach świata w Igls. Następnie zajął drugie miejsce na mistrzostwach świata w Imst w 1978 roku. Rozdzielił tam na podium Włocha Paula Hildgartnera i Austriaka Manfreda Schmida. W 1978 roku zwyciężył też w klasyfikacji końcowej pierwszej edycji Pucharu Świata. Kolejny medal zdobył podczas mistrzostw świata w Königssee, gdzie w parze z Franzem Wembacherem był trzeci w dwójkach. W 1980 roku wystartował na igrzyskach olimpijskich w Lake Placid, zdobywając brązowy medal. W zawodach tych wyprzedzili go jedynie Bernhard Glass z NRD i Paul Hildgartner. Na tej samej imprezie Winkler i Wembacher zajęli szóstą pozycję w dwójkach. Startował także na rozgrywanych cztery lata wcześniej igrzyskach olimpijskich w Innsbrucku, gdzie był szósty w jedynkach.

</doc>
<doc id="1748877" url="https://pl.wikipedia.org/wiki?curid=1748877" title="Shumei Yu">
Shumei Yu



</doc>
<doc id="1748878" url="https://pl.wikipedia.org/wiki?curid=1748878" title="Kathleen Van Brempt">
Kathleen Van Brempt

Kathleen Van Brempt (ur. 18 listopada 1969 w Wilrijku) – belgijska i flamandzka polityk, urzędnik państwowy, posłanka do Parlamentu Europejskiego V, VII, VIII i IX kadencji.
Życiorys.
W 1991 ukończyła studia licencjackie z zakresu socjologii na Uniwersytecie Katolickim w Leuven. Została etatowym pracownikiem flamandzkiej Partii Socjalistycznej (sp.a). Od 1999 była zastępczynią szefa gabinetu regionalnego ministra ds. zatrudnienia.
W 2000 po raz pierwszy objęła mandat posłanki Parlamentu Europejskiego, rok później została wybrana do rady miejskiej Antwerpii. Zrezygnowała z mandatu eurodeputowanej w 2003, obejmując stanowisko sekretarza stanu ds. pracy w belgijskim rządzie federalnym. Po wyborach w 2004, w wyniku których została posłanką do Parlamentu Flamandzkiego, powołano ją na urząd ministra ds. mobilności, gospodarki społecznej i równouprawnienia w regionalnym rządzie.
W wyborach w 2009 ponownie uzyskała mandat posłanki do Europarlamentu. Przystąpiła do grupy socjalistycznej oraz do Komisji Przemysłu, Badań Naukowych i Energii. W 2014 i 2019 z powodzeniem ubiegała się o reelekcję w kolejnych wyborach europejskich.

</doc>
<doc id="1748882" url="https://pl.wikipedia.org/wiki?curid=1748882" title="Yuping Jia">
Yuping Jia



</doc>
<doc id="1748884" url="https://pl.wikipedia.org/wiki?curid=1748884" title="Parafia Podwyższenia Krzyża Świętego w Łaskarzewie">
Parafia Podwyższenia Krzyża Świętego w Łaskarzewie

Parafia Podwyższenia Krzyża Świętego w Łaskarzewie – parafia rzymskokatolicka w Łaskarzewie.
Parafia erygowana w 1325. Obecny kościół parafialny, murowany, eklektyczny wybudowany w roku 1876, staraniem księdza Jasińskiego, konsekrowany przez biskupa lubelskiego Walentego Baranowskiego. Mieści się przy ulicy Kolejowej.

</doc>
<doc id="1748886" url="https://pl.wikipedia.org/wiki?curid=1748886" title="Martin Meichelbeck">
Martin Meichelbeck

Martin Meichelbeck (ur. 21 listopada 1976 w Bambergu, Niemcy) – niemiecki piłkarz grający zazwyczaj na pozycji środkowego lub lewego obrońcy. Od 2008 jego klubem jest SpVgg Greuther Fürth.
Meichelbeck urodził się w Bambergu (Frankonia). Jego pierwszym klubem piłkarskim był FC Baunach (do 1992), następnie przez sezon 1992-93 grał w młodzieżowej drużynie 1. FC Nürnberg. Jego dalsza kariera młodzieżowa kontynuowana była w dwóch klubach: 1. FC Bamberg (1993–1996) i Jahn Forchheim (1996–1998).
Profesjonalną karierę, Meichelbeck rozpoczął w roku 1998 w SpVgg Greuther Fürth., w zespole, który grał wówczas w 2. Bundeslidze. Przez dwa sezony był zazwyczaj rezerwowym, o czym świadczyć może liczba rozegranych przez niego meczów (35).
W 2000 roku był przedmiotem transferu do VfL Bochum. Tam otrzymał numer ‘3’, z którym gra po dziś dzień. Meichelbeck jest graczem, który w sezonie 2007/08 rozegrał najwięcej spotkań spośród wszystkich zawodników Bochum. Największe sukcesy, jak święcił z klubem z Nadrenii Północnej-Westfalii, są dwa rozegrane mecze w ramach Pucharu UEFA przeciwko Standardowi Liège. Swego czasu zaliczył także jeden występ w młodzieżowej reprezentacji Niemiec. Podczas swojej przygody z Bochum, Martin dwukrotnie zaznał smaku degradacji z Bundesligi, jak i awansu do niej. Warto również nadmienić, iż przez całą karierę piłkarską, tylko raz otrzymał czerwoną kartkę.

</doc>
<doc id="1748891" url="https://pl.wikipedia.org/wiki?curid=1748891" title="Yuxia Hou">
Yuxia Hou



</doc>
<doc id="1748892" url="https://pl.wikipedia.org/wiki?curid=1748892" title="Pałac w Białowieży">
Pałac w Białowieży

Pałac w Białowieży – pałac zbudowany w Puszczy Białowieskiej, w miejscowości Białowieża w 1894 na polecenie cara Aleksandra III. W 1944 spalony, w 1961 rozebrany – zachowała się jedynie brama pałacowa.
Dwory królewskie.
Podczas wykopalisk archeologicznych odkryto pozostałości dworu z drugiej połowy XVI wieku, które można wiązać z polowaniami w puszczy królów Zygmunta Augusta i Stefana Batorego. Kolejny dwór królewski wzmiankowany był w Białowieży w 1639 w czasach panowania królów z dynastii Wazów. Najprawdopodobniej w tym dworze zatrzymywali się podczas polowań Władysław IV Waza (w 1643) i Jan Kazimierz Waza (w 1650). Dwór Wazów istniał do około 1658, gdy został spalony podczas walk prowadzonych przez Pawła Sapiehę z wojskami moskiewskimi. We współczesnej Białowieży próżno szukać pozostałości dworu Wazów, pozostał natomiast jeden materialny ślad z tej epoki, w postaci dzwonu z napisem "Anno Domini 1661 MW" wiszącego w prawosławnej cerkwi cmentarnej. W XVIII wieku w pobliżu miejsca po dworze Wazów zbudowano nowy dwór myśliwski i w nim zatrzymał się we wrześniu 1752 król August III Sas w towarzystwie królowej Marii Józefy i dwóch synów (pamiątką po odbytym wtedy polowaniu jest obelisk z piaskowca z pamiątkowym napisem). Dwór z czasów saskich był wzmiankowany też w inwentarzu z 1773. W 1784 w dworze przybywał król Stanisław August Poniatowski. Przed jego przyjazdem bratanek króla, podskarbi wielki litewski Stanisław Poniatowski, wyremontował budynek i dobudował widoczne na zachowanych widokach z epoki dwie oficyny – kuchenną i gościnną. Dawny dwór królów Polski został prawdopodobnie zniszczony około 1831 w czasie walk prowadzonych w puszczy podczas powstania listopadowego.
Pałac z XIX wieku.
W 1889 kilkadziesiąt metrów na południe od miejsca gdzie stał dwór polskich królów, car Aleksander III polecił rozpoczęcie budowy pałacu według projektu znanego polskiego architekta z Wilna Tadeusza Marii Rostworowskiego we współpracy z Mikołajem de Rochefortaem. Budowę ukończono w 1894 kosztem 542 tys. rubli. Pałac był dwukondygnacyjny, podpiwniczony, posiadał pomieszczenia mieszkalne na strychu oraz wieże od wschodu i zachodu. Drewno użyte przy dekorowaniu poszczególnych sal i pokojów było specjalnie przygotowywane: gotowano je przez dłuższy czas w wodzie, a potem suszono. W ten sposób uzyskało ciemną barwę. Na ścianach znajdowały leśne obrazki wykonane przez Zdzisława Jasieńskiego oraz plastyków z Akademii Petersburskiej. Elementy wykończeniowe drzwi, okien, luster, stojących świeczników zdobiono polerowanym i zaczernianym żelazem połączonym z brązem. W komnatach parkiety zostały ułożone na cienkiej warstwie suchego piasku eliminując w ten sposób skrzypienie podłogi. Zastosowano wypalane ornamenty. W podziemiach znajdowały się składnice win przeróżnych gatunków, w zachodnim skrzydle mieściły się kuchnie. Jedna z sal była wyklejona znaczkami pocztowymi.
Kiedy w 1897 doprowadzona została linia kolejowa, powstał dworzec Białowieża Pałac, (kilka lat później również Białowieża Towarowa). W 1915 wycofujące się wojska rosyjskie ewakuowały wyposażenie pałacu (do dziś w Moskwie). Opustoszały pałac zajęły oddziały niemieckie w sierpniu 1915. Pisarz Wilhelm Feldmann wkraczający wówczas wraz z wojskiem do Białowieży określił pałac jako "„budowlę bez gustu w pseudogotyckim stylu”". W 1922 polskie władze powiatowe po remoncie zaadaptowały pomieszczenia pałacu na funkcje administracyjne. Niedługo jednak powiat zlikwidowano i gmach stał nieużytkowany. W części pomieszczeń lewego skrzydła urządzono muzeum puszczańskie i bibliotekę. Część pomieszczeń zajęła angielska firma Century. Dla katolickich mieszkańców wsi w latach 1921–1934 w dawnej pałacowej jadalni czynna była kaplica (wejście prowadziło przez taras). Od 1929 do 1936 w zachodniej części pałacu umieszczono Państwową Szkołę dla Leśniczych. W części budynku urządzono apartamenty dla prezydenta Ignacego Mościckiego, który odwiedził Białowieżę po raz pierwszy w 1930.
W pałacu byli goszczeni między innymi kompozytor Feliks Nowowiejski, węgierski regent Miklós Horthy, włoski minister spraw zagranicznych Galeazzo Ciano, Stefan Starzyński, Hermann Göring i Heinrich Himmler, przebywający w Białowieży na polowaniach. Tydzień przed wybuchem II wojny światowej w zachodniej części pałacu ulokowano szpital wojenny nr 502, ewakuowany na wschód 11 września. Oficerowie stanowiący personel tego szpitala zostali wywiezieni przez Rosjan do Ostaszkowa. Po 17 września w pałacu przebywali ranni polscy żołnierze, którymi opiekowali się mieszkańcy wsi i operujący około 20 września w okolicy żołnierze Podlaskiej Brygady Kawalerii. W okresie okupacji sowieckiej w latach 1939–1941 została podjęta próba utworzenia w pałacu radzieckiego ośrodka naukowego. Po zajęciu Białowieży przez Niemców, w pałacu mieścił się sztab do walki z partyzantką. W nocy z 16 na 17 lipca 1944 w pałacu wybuchł pożar wzniecony przez wspierające Niemców oddziały węgierskie.
W 1958 zapadła decyzja o rozbiórce pałacu. W 1961 pałac został rozebrany. Na jego miejscu wzniesiono nowy budynek, w którym znajduje się dyrekcja Białowieskiego Parku Narodowego, muzeum przyrodnicze, restauracja i hotel.
Otoczenie.
Wokół pałacu założono w 1895 Park Pałacowy w stylu angielskim, który zaprojektował Walerian Kronenberg. U podnóża pałacowego wzgórza, w dolinie rzeki Narewki, wykopano dwa stawy z wysepkami pomiędzy którymi znajduje się grobla z obeliskiem z 1752 ustawionym na pamiątkę pobytu w Białowieży króla Polski Augusta III Sasa. Ziemia ze stawów została użyta do użyźnienia obejścia pałacowego z myślą o założeniu kwietników. Stawy wraz z rzeką Narewką stanowią południową granicę parku, gdzie dawniej stała jedna z bram wejściowych do parku. Na wschód od pałacu powstał Park Dyrekcyjny, przy którym umieszczono siedzibę Zarządu Apanażowego Puszczy.
Komunikacja.
Kiedy w 1897 doprowadzona została linia kolejowa, powstał dworzec Białowieża Pałac, (kilka lat później również Białowieża Towarowa). W 1903 doprowadzono szosę z Hajnówki. W 1915 wycofujące się wojska rosyjskie ewakuowały wyposażenie pałacu (do dziś do obejrzenia w Moskwie).

</doc>
<doc id="1748893" url="https://pl.wikipedia.org/wiki?curid=1748893" title="Liming Liu">
Liming Liu



</doc>
<doc id="1748894" url="https://pl.wikipedia.org/wiki?curid=1748894" title="Brabham BT19">
Brabham BT19

Brabham BT19 – samochód Formuły 1, zaprojektowany przez Rona Tauranaka dla brytyjskiego zespołu Brabham. Model BT19 uczestniczył w sezonach 1966 oraz 1967 Formuły 1 i był używany przez Jacka Brabhama, kiedy ten zdobywał swój trzeci tytuł mistrza świata w 1966 roku. BT19 był pierwszym samochodem Formuły 1 noszącym nazwisko kierowcy, który zdobył tytuł mistrzowski.
Samochód został stworzony w roku 1965 i miał być napędzany przez półtoralitrowy silnik Coventry Climax, jednakże nigdy projekt ten nie doszedł do skutku. Na sezon 1966 Fédération Internationale de l’Automobile zwiększyła limit pojemności silnika do 3 litrów. Australijska firma Repco dostarczała ówcześnie swój silnik V8 zespołowi Brabham, ale rozbieżności pomiędzy Brabhamem i Tauranakiem dotyczące roli tego drugiego w zespole spowodowały, iż zespół nie miał wystarczająco dużo czasu na zbudowanie nowego samochodu; zamiast tego nieco zmodyfikowano model BT19.
Zbudowano tylko jeden model BT19. W 2004 roku firma Repco zakupiła go, a następnie wystawiła w National Sports Museum w Melbourne. BT19 jest również często demonstrowany na różnych pokazach.
Koncepcja.
Model BT19 został stworzony przez australijskiego projektanta Rona Tauranaka dla firmy Brabham Racing Organisation (BRO) i miał być użyty w sezonie 1965 Formuły 1. Brabham BT19 i jego ówczesny konkurent, Lotus 39, miały być napędzane silnikiem typu bokser o 16 cylindrach (B16) firmy Coventry Climax. Został zbudowany tylko jeden przykładowy projekt modelu BT19, który nigdy nie ścigał się w oryginalnej formie. Climax porzucił rozwój silników typu F16, natomiast ich silniki typu V8 były wystarczająco mocne, by pomóc jeżdżącemu Lotusem 33 Jimowi Clarkowi odnieść siedem zwycięstw i zdobyć tytuł mistrza świata. Na sezon 1966 dozwolona maksymalna pojemność silników została zwiększona dwukrotnie: z 1,5 do 3 litrów. Nie było możliwym, aby powiększyć istniejące silniki 1,5 l tak, by w pełni wykorzystać górny limit, a firma Climax postanowiła nie rozwijać nowych, trzylitrowych silników, przez co wiele zespołów otrzymało na sezon 1966 niekonkurencyjne silniki.
Nowe, trzylitrowe silniki, rozwijane przez inne firmy, miały co najmniej 12 cylindrów. Wszystkie pozostałe czynniki wyrównały się, więcej cylindrów pozwoliło na mniejsze i lżejsze części, większe prędkości obrotowe i w związku z tym większą moc szczytową. Jednakże większą liczba cylindrów oznaczała, iż w silniku będzie znajdować się więcej części, co oznaczało większą masę silnika i zmniejszoną niezawodność. Jack Brabham, właściciel i czołowy kierowca Brabham Racing Organisation, miał inne podejście do problemu uzyskania odpowiedniego silnika. Namówił on australijską firmę Repco, aby wybudowała dla niego nowy, trzylitrowy, ośmiocylindrowy silnik, w dużej mierze oparty na dostępnych częściach. Zarówno Brabham, jak i Repco byli świadomi, że silnik nie będzie konkurencyjny wprost pod względem mocy, ale za to będzie lekki i niezawodny, przez co może osiągnąć dobre wyniki, tym bardziej że inne zespoły ciągle opracowywały nowe projekty.
Samochody Brabham były zaprojektowane i zbudowane przez firmę Motor Racing Developments (MRD), której właścicielami byli Ron Tauranac i Jack Brabham, i która budowała samochody dla klientów w kilku różnych seriach wyścigowych. Zespół Formuły 1, BRO, był oddzielną firmą, w całości zarządzaną przez Jacka Brabhama, a Tauranac miał jedynie niewielkie z nią związki w latach 1962–1965. Brabham kupił samochody od MRD. Pod koniec sezonu 1965 Tauranac stracił zainteresowanie tym porozumieniem; twierdził on, że „to była jedynie kwestia dużego wysiłku dla braku rzeczywistych korzyści, ponieważ nigdy za bardzo nie dostałem się do wyścigów” oraz że „mogłem również rozwijać moją linię biznesową, która sprzedawała samochody produkcyjne”. Chociaż Brabham próbował używać nadwozia innych producentów, ostatecznie uzgodnił z Tauranakiem, że ten będzie miał większe korzyści w zespole Formuły 1, który MRD ostatecznie całkowicie przejął. Porozumienie to nie zostało osiągnięte do listopada 1965 roku. Repco wydał pierwszy przykładowy nowy silnik do siedziby zespołu w Wielkiej Brytanii pod koniec 1965 roku, kilka tygodni przed pierwszym wyścigiem Formuły 1, na którym miały pojawić się samochody zbudowane według nowych przepisów; wyścigiem tym było niezaliczane do punktacji mistrzostw Grand Prix RPA, które odbyło się 1 stycznia 1966 roku. Zamiast budować nowy samochód w ograniczonym czasie, BRO wystawiło samochód oznaczony numerem F1-1-1965 – jedyny i niewykorzystany model BT19.
Podwozie, nadwozie i zawieszenie.
Tauranac zbudował podwozie modelu BT19, opierając się na kratownicy przestrzennej ze stali miękkiej, podobnie jak w jego poprzednich projektach samochodów Brabham. Użycie kratownicy przestrzennej było postrzegane jako „konserwatywne”, ponieważ w roku 1966 większość konkurentów Brabhama używała teoretycznie lżejszego i sztywniejszego monocoque'u, którego jako pierwszy użył Lotus w sezonie 1962. Tauranac uważał, że monocoque'i nie były sztywniejsze niż dobrze zaprojektowane kratownice przestrzenne, a za to trudniejsze do naprawy i utrzymania. Ten ostatni fakt mógłby być szczególnym zmartwieniem dla Brabhama, który ówcześnie był największym producentem jednomiejscowych samochodów wyścigowych na świecie. Reputacja BRO – skutecznie „pracującego” zespołu – umocniła się, przy czym zespół stosował te same technologie, jak jego klienci, dla których łatwość naprawy była ważnym czynnikiem. Jedną z nowości było użycie owalnych, a nie okrągłych, rur wokół kokpitu, gdzie siedział kierowca. W samochodzie z kratownicą przestrzenną czy monocoque'iem kokpit jest dziurą w strukturze, znacznie go osłabiając. W danym przekroju poprzecznym owalne rury są sztywniejsze niż okrągłe. Tauramac dostarczał owalne rury i używał ich, by usztywnić obszar kokpitu. Samochód ważył 567 kg, to jest około 68 kg więcej od dolnego limitu ustanowionego przez przepisy; mimo to był jednym z najlżejszych samochodów uczestniczących w sezonie 1966. Waga samochodu na początku wyścigu, wraz z kierowcą i paliwem, zwiększała się do 642 kg, tj. około 127 kg mniej niż mające mocniejsze silniki samochody Cooper T81-Maserati
Nadwozie modelu BT19 wykonane zostało z tworzywa sztucznego wzmocnionego szkłem i pomalowane zwykłymi kolorami Brabhama, tj. zielonym ze złotym poprzecznym pasem na nosie. Mimo że aerodynamika nie wpływała znacząco na Formułę 1 do sezonu 1968, Tauranac używał tunelu aerodynamicznego firmy Motor Industry Research Association, by udoskonalać kształt samochodu. Brabham zwrócił uwagę na „nos opadły w dół i wznoszący się w górę tylny brzeg pokrywy silnika”, co przypisał „uwadze Tauranaka na szczegóły aerodynamiczne”. Podczas sezonu 1967 samochód pojawił się z małymi skrzydełkami na nosie, by zredukować wpływ siły nośnej na przód samochodu.
Wychodząc naprzeciw trendom ustanowionym przez Lotusa 21, całe zawieszenie jest na zewnątrz samochodu. Oznacza to, że masywne sprężyny i amortyzatory są zamontowane pomiędzy kołami i nadwoziem, gdzie kolidują z przepływem powietrza i zwiększają niechciany opór aerodynamiczny. Tauranac obstawał przy tym konserwatywnym podejściu, opartym na testach w tunelu aerodynamicznym we wczesnych latach 60., które wykazały, że bardziej skomplikowany projekt – ze sprężynami i amortyzatorami ukrytymi pod nadwoziem – poprawiłby opór tylko o 2%. Osądził on, że dodatkowy czas potrzebny do utworzenia projektu z ukrytymi sprężynami i amortyzatorami na torze wyścigowym przeważy nad tym niewielkim udogodnieniem. Przednie zawieszenie składa się z nierównych i nierównoległych podwójnych wahaczy. Przednie wsporniki to zmodyfikowane części firmy Alford &amp; Alder, używane w modelu sedan samochodu Triumph Herald. Tylne zawieszenie składa się z jednego członu, odwróconych niższych wahaczy i dwóch drążków reakcyjnych, umieszczonych na odlanych ze stopów magnezu wspornikach. Średnica kół początkowo wynosiła 13 cali (330 mm); wkrótce potem zwiększono średnicę tylnych kół do 15 cali (380 mm), a jeszcze później taką samą średnicę otrzymały koła przednie. Zwiększenie średnicy kół umożliwiło użycie większych, lepszych hamulców. Stalowe hamulce tarczowe były użyte na wszystkich czterech kołach i miały średnicę 270 mm na mniejszych oraz 280 mm na większych kołach. Samochód poruszał się na oponach Goodyear.
Brabham BT19 utrzymał dobrą reputację Tauranaka, jeśli chodzi o produkcję samochodów. Brabham mówił natomiast, że samochód „był świetnie zbalansowany” i że uwielbiał jego „gotowość do driftowania na szybkich zakrętach”. Brabham określał samochód jako swój „stary pazur”; Tauranac wyjaśnił, że ma to związek z faktem, że samochód „miał dwa lata, świetnie się prowadził i nie miał wad”.
Silnik i skrzynia biegów.
Silniki Repco zostały zaprojektowane i zbudowane przez małą, pomocniczą firmę Repco o nazwie Repco-Brabham engines Pty Ltd z siedzibą w Maidstone. Silniki Repco serii 620 to silniki o zapłonie iskrowym z ośmioma cylindrami w konfiguracji „V”. Posiadały amerykański blok oparty na stopie aluminium silnika 215 firmy Oldsmobile. Silnik ten, używany w modelu F-85 pomiędzy 1961 a 1963 rokiem, przestał być produkowany przez General Motors w związku z problemami z produkcją. Firma Repco umieściła w bloku Oldsmobile'a własne żeliwne tuleje cylindrowe, które były usztywnione dwoma odlewami ze stopu magnezu i zawierały głowice z jednym wałkiem rozrządu o napędzie łańcuchowym. Wewnątrz znajdowały się zrobione na zamówienie: wał korbowy (przez Laystalla), korbowody (przez Daimlera), oraz specjalnie odlane tłoki. Układ wydechowy silnika wychodził na zewnętrzną stronę bloku, a więc przechodził przez kratownicę przestrzenną przed wejściem do tylnego zawieszenia, układem, który znacznie komplikował projekt Tauranaka. Silnik był chłodzony wodą, z chłodnicami oleju i wody zamontowanymi w nosie.
Silnik serii 620 był, jak na swoje czasy, lekki – ważył około 154 kg, podczas gdy silnik Maserati V12 ważył około 227 kg. Osiągał moc 220 kW, tj. około 300 bhp przy 8000 obrotach na minutę; silniki V12 Maserati oraz Ferrari osiągały moc rzędu 250–270 kW (330–360 bhp). Jednakże silnik Repco wytwarzał większy moment obrotowy – przy 6500 obrotów na minutę było to 316 niutonometrów. Silnik zainstalowany w lekkim Brabhamie BT19 miał także stosunkowo niskie zużycie paliwa – podczas debiutu BT19 wynosiło ono około 40 litrów na 100 kilometrów, podczas gdy silniki niektórych rywali zużywały około 70 litrów na 100 kilometrów. Oznaczało to, że samochód może wystartować do wyścigu z zatankowanymi 160 litrami paliwa, podczas gdy do Coopera-Maserati należało przed wyścigiem zatankować 250 litrów. Silnik miał jeszcze jedną przewagę nad konkurentami, mianowicie tanie części (np. blok silnika kosztował 11 funtów brytyjskich, a korbowód 7 funtów brytyjskich).
Jednostka oznaczona numerem 740 została użyta w trzech wyścigach sezonu 1967 i miała lżejszy blok silnika, w całości zaprojektowany przez Repco. Posiadał również przeprojektowane głowice cylindrów i inne ulepszenia. Układ wydechowy był w tym wypadku umieszczony centralnie i nie przechodził przez kratownicę przestrzenną czy tylne zawieszenie, jak to miało miejsce w przypadku serii 620. Samochód przy 8300 rpm osiągał moc 327 bhp.
Model BT19 był wyposażony w skrzynię biegów HD (Heavy Duty) firmy Hewland, pierwotnie zaprojektowaną dla silników o pojemności 2 l. Zamontowanie takiej skrzyni biegów w samochodzie z silnikiem trzylitrowym oznaczało, że była ona bardziej podatna na uszkodzenia. Wskutek tego Brabham rozpoczynał wyścigi bardzo ostrożnie, aby tego uniknąć. Skrzynia typu HD została później zastąpiona trwalszą skrzynią biegów o oznaczeniu DG (Different Gearbox), produkowaną na zamówienie Brabhama oraz Anglo American Racers. Później skrzyni tej używali także inni konstruktorzy.
BT19 w wyścigach.
Model BT19 był udanym samochodem i odnosił sukcesy, prawie wyłącznie gdy jeździł nim Jack Brabham. Pojazd ten uczestniczył w kilku wyścigach Formuły 1 niezaliczonych do punktacji mistrzostw przed rozpoczęciem sezonu 1966. Podczas pierwszego z nich, Grand Prix RPA w East London, BT19 był jedynym nowym samochodem z trzylitrowym silnikiem. Brabham zdobył wtedy pole position i prowadził podczas większej części wyścigu, zanim nie zepsuła się pompa paliwa. Podobne problemy spowodowały, że Brabham wycofał się na drugim okrążeniu z Grand Prix Syrakuz na Sycylii. Natomiast podczas zawodów International Trophy na torze Silverstone Circuit Brabham zdobył pole position, ustanowił rekord okrążenia i prowadził w całym wyścigu, zwyciężając nad między innymi mistrzem świata z 1964, Johnem Surteesem na Ferrari.
Sezon 1966 rozpoczynał Grand Prix Monako. Brabham był przeziębiony i zakwalifikował się na niezbyt dobrej, jedenastej pozycji i odpadł z powodu awarii skrzyni biegów. W wyścigu prowadził początkowo Surtees, ale na 15 okrążeniu w jego Ferrari zepsuł się dyferencjał; wyścig wygrał Jackie Stewart, jadąc samochodem BRM P261 z silnikiem o pojemności 2 litrów. W następnym wyścigu, deszczowym Grand Prix Belgii na torze Spa-Francorchamps, Brabham na pierwszym okrążeniu osiągnął zawrotną prędkość 215 km/h. Z powodu deszczu wyścigu nie ukończyła ponad połowa stawki, w tym Stewart, który z powodu kontuzji nie mógł wystartować w następnym wyścigu. Model BT19 używał opon Goodyear, które nie były dostosowane do tego typu warunków, wskutek czego Jack Brabham dojechał do mety na czwartym miejscu (wyścig ukończyło 5 kierowców). Wyścig wygrał Surtees; po Grand Prix Belgii opuścił on Ferrari.
Podczas Grand Prix Francji na szybkim torze Reims-Gueux Brabham początkowo jechał tuż za Lorenzo Bandinim. Następnie, korzystając ze strumienia ogonowego, Brabham wyprzedził Bandiniego, jadącego mocniejszym Ferrari (dzięki strumieniowi w momencie wyprzedzania model BT19 jechał o 13 km/h szybciej niż wynosiła jego prędkość maksymalna). Pozwoliło to Brabhamowi zwiększyć przewagę nad drugim kierowcą Ferrari, Mikiem Parkesem. Po 12 okrążeniach Bandini wyprzedził jednak Brabhama i w pewnym momencie miał nad nim przewagę już ponad 30 sekund, ale na 37 okrążeniu zepsuła mu się przepustnica. Prowadzenie objął Brabham i został zwycięzcą, a zarazem pierwszym kierowcą, który wygrał wyścig w samochodzie nazwanym swoim nazwiskiem.
Mimo że model BT20, ostateczny model na sezon 1966, był gotowy już na Grand Prix Francji, Jack Brabham postanowił nadal korzystać z modelu BT19. Wygrał on trzy kolejne wyścigi. Na Grand Prix Wielkiej Brytanii, odbywającym się na torze Brands Hatch, nie było zespołu Ferrari. Tor był śliski z powodu znajdującego się na nim oleju oraz mżawki. Brabham zdobył pole position i prowadził w całym wyścigu. Podczas kolejnego wyścigu, Grand Prix Holandii, Brabham określił wolny tor Circuit Park Zandvoort jako „bardziej oleisty i niebezpieczny niż Brands”. Brabham wygrał wyścig po tym, jak Lotus 33-Climax Jima Clarka, który był liderem przez większość wyścigu, miał problemy z przegrzewającym się silnikiem. Grand Prix Niemiec odbyło się na torze Nürburgring Nordschleife, który to tor Brabham określił jako „Brands na sterydach”. Na pierwszym okrążeniu Brabham wyprzedził Surteesa, jeżdżącego Cooperem-Maserati. Australijczyk wygrał wyścig po twardej walce z Anglikiem. Mając na koncie 4 zwycięstwa i więcej ukończonych wyścigów niż jakikolwiek z rywali, Brabham prowadził z 22 punktami przewagi i mógł zostać wyprzedzony jedynie przez Surteesa lub Stewarta pod warunkiem, że jeden z nich wygrałby trzy końcowe wyścigi.
Jack Brabham użył modelu BT19 podczas Grand Prix Włoch na torze Monza, chociaż podczas sesji treningowej testował model BT20. Podczas wyścigu szybko objął on prowadzenie, ale na 8 okrążeniu musiał wycofać się z powodu wycieków oleju. Ani Surtees, ani Stewart nie ukończyli wyścigu, dzięki czemu Brabham zdobył swój trzeci tytuł mistrza świata.
Brabham użył modelu BT19 jeszcze jeden raz w sezonie 1966 – podczas niewliczanych do punktacji zawodów Oulton Park Gold Cup. W ostatnich dwóch wyścigach sezonu Australijczyk używał samochodu Brabham BT20. Model BT19 był użyty jeszcze w trzech wyścigach sezonu 1967. Mając zamontowany nowy silnik Repco 740, Jack Brabham wywalczył pole position do wyścigu o Grand Prix Monako oraz drugie miejsce w wyścigu Grand Prix Holandii.
Komentując przyczyny nieoczekiwanej konkurencyjności samochodów Brabham-Repco w sezonie 1966 Formuły 1, historyk sportów motorowych Doug Nye twierdził, że samochody te „miały przewagę, jeśli chodzi o masę nad mocniejszymi samochodami Ferrari, BRM, Cooper-Maserati, Eagle-Weslake oraz Honda w ich nierozwiniętych formach”.
Brabham BT19 uczestniczył również w ostatnich dwóch wyścigach Formuły Tasman sezonu 1965/1966; regulamin tej serii opierał się na regulacjach Formuły 1 przed 1961 rokiem (w tym limitem pojemności silnika do 2,5 l). Ściganie się w Formule Tasman było pierwotnym celem Repco, a zaangażowany w to Brabham miał promować silniki dwuipółlitrowe. Frank Hallam, odpowiedzialny w firmie Repco-Brabham za projektowanie i budowę silników Repco, powiedział, że mniejsza wersja „nigdy nie miała takiej mocy na litr jak silnik trzylitrowy”. Wyposażony w silnik 2,5 l Brabham BT19 zdobył jedno trzecie miejsce w serii.
Pokazy.
Model BT19 nie ścigał się w poważnych seriach po 1967 roku. Brabham zakończył karierę wyścigową i wrócił do Australii pod koniec lat 70. Samochód był jego własnością do roku 1976, kiedy to oddał go w ręce Repco. Następnie firma Repco Engine Parts Group odnowiła model. W roku 1986 firma Automotive Components Ltd. (ACL), utworzona na zasadzie MBO przez kadrę Repco Engine Parts Group, zatrzymała model na własność. Od momentu renowacji samochodu był on często pokazywany podczas różnych wydarzeń, na przykład podczas inauguracji Grand Prix Australii na torach Adelaide (w 1985 roku) oraz Melbourne (w 1996 roku). Brabham BT19 pojawił się również w 2004 roku podczas Festiwalu w Goodwood w Wielkiej Brytanii. ACL odsprzedał samochód firmie Repco w roku 2004. W roku 2008 samochód wystawiono w National Sports Museum w Melbourne.
W roku 2002, podczas inauguracyjnego spotkania „Speed on Tweed” w walijskiej miejscowości Murwillumbah, Jack Brabham, ówcześnie mający 76 lat, powiedział:

</doc>
<doc id="1748895" url="https://pl.wikipedia.org/wiki?curid=1748895" title="Ribo Sun">
Ribo Sun



</doc>
<doc id="1748896" url="https://pl.wikipedia.org/wiki?curid=1748896" title="Parafia Bożego Ciała w Helu">
Parafia Bożego Ciała w Helu

Parafia Bożego Ciała na Helu – parafia rzymskokatolicka w Helu, przy ul. Żeromskiego. Należy do dekanatu morskiego w archidiecezji gdańskiej. Od 1946 prowadzona jest przez ojców z Zakonu Braci Mniejszych.
Historia.
Kościół Bożego Ciała w Helu wybudowany został w latach 1930–1933. 6 października 1934 świątynię konsekrował biskup Stanisław Okoniewski, jeden z fundatorów. Dekretem biskupa Okoniewskiego z 1936 kościół przekształcony został w parafię pw. Bożego Ciała. Pierwszym proboszczem był ks. Hieronim Grzenia.
W latach 1946–1991 nadzór nad parafią sprawowali duchowni z Prowincji Wniebowzięcia Najświętszej Maryi Panny Zakonu Braci Mniejszych w Katowicach.
Od 1991, po zmianach w strukturze Zakonu Braci Mniejszych w Polsce, parafia wraz z klasztorem przy ul. Wiejskiej w Helu należy do Prowinicji św. Franciszka z Asyżu Zakonu Braci Mniejszych w Poznaniu.

</doc>
<doc id="1748897" url="https://pl.wikipedia.org/wiki?curid=1748897" title="Xiaoni Cheng">
Xiaoni Cheng



</doc>
<doc id="1748899" url="https://pl.wikipedia.org/wiki?curid=1748899" title="Nikołaj Aristow">
Nikołaj Aristow

Nikołaj Aristow (ros. Николáй Aлексáндpoвич Ápистов) (ur. 1847, zm. ok. 1903) – rosyjski turkolog. W latach 1868–1889 czynny jako urzędnik na terenie Siedmiorzecza, z siedzibą w mieście Wiernyj (obecnie Ałmaty). Od 1893 r. członek Rosyjskiego Towarzystwa Geograficznego. Współpracował z czasopismem "Žiwaja starina".
Dorobek naukowy.
Do nauki wszedł głównie dzięki dwóm artykułom:
Uwaga.
Turkolog Aristow bywa nieraz mylony z rosyjskim historykiem i publicystą Nikołájem Jákowlewiczem Áristowem (1834–1882).

</doc>
<doc id="1748901" url="https://pl.wikipedia.org/wiki?curid=1748901" title="Aldo Patriciello">
Aldo Patriciello

Aldo Patriciello (ur. 27 września 1957 w Venafro) – włoski polityk, były działacz chadecji, poseł do Parlamentu Europejskiego VI, VII, VIII i IX kadencji.
Życiorys.
Posiada wykształcenie średnie zawodowe, w 1976 uzyskał dyplom geometry. Od połowy lat 70. związany z włoską Chrześcijańską Demokracją. Został wkrótce członkiem kierownictwa regionalnej organizacji młodzieżowej. W latach 1983–1995 wchodził w skład zarządu gminy Venafro. Był też radnym regionu administracyjnego Molise, asesorem m.in. odpowiedzialnym za budżet regionu, a w latach 1995–2006 wiceprzewodniczącym zarządu regionalnego.
Po rozwiązaniu chadecji działał we Włoskiej Partii Ludowej, Demokracji Europejskiej, a od 2002 w Unii Chrześcijańskich Demokratów i Centrum.
W 2004 bez powodzenia kandydował do Parlamentu Europejskiego z listy UDC. Mandat europosła objął w 2006 w miejsce innego z chadeków, wybranego do krajowej Izby Deputowanych. Został wkrótce ostatecznie skazany za nielegalne finansowanie. Wymierzono mu wówczas karę czterech miesięcy pozbawienia wolności za bezprawne wspieranie kampanii wyborczej jednego z kandydatów na początku lat 90.
W 2008 poparł postulat współpracy UDC z innymi ugrupowaniami skupionymi wokół Silvia Berlusconiego. Wkrótce opuścił dotychczasową partię, przechodząc do Forza Italia i wraz z FI do Ludu Wolności. W wyborach w 2009 po raz kolejny został europosłem. Zasiadł w grupie Europejskiej Partii Ludowej, Komisji Przemysłu, Badań Naukowych i Energii oraz Komisji Kontroli Budżetowej. Po faktycznym rozwiązaniu PdL został członkiem reaktywowanej partii Forza Italia. W 2014 i 2019 uzyskiwał europarlamentarną reelekcję.

</doc>
<doc id="1748904" url="https://pl.wikipedia.org/wiki?curid=1748904" title="Suhong Zhou">
Suhong Zhou



</doc>
<doc id="1748906" url="https://pl.wikipedia.org/wiki?curid=1748906" title="Ruirui Zhao">
Ruirui Zhao



</doc>
<doc id="1748908" url="https://pl.wikipedia.org/wiki?curid=1748908" title="Carmen Gray">
Carmen Gray

Carmen Gray (dawniej Jerkem) – rockowy zespół z Finlandii. Został założony latem 2000 roku. Wtedy zespół składał się jedynie z trzech obecnych członków: Lappe, J.J. i Pete. Później dołączył Nicklas.
Później, w styczniu 2003 roku O.J. dołączył do zespołu. O.J. przyniósł ze sobą muzykę i stworzył dźwięk, którego chłopcy szukali od dawna. Po dołączeniu O.J. zespół natychmiast zaczął brzmieć i wyglądać lepiej. Lappe i Tommi Tikka tworzyli piosenki zespołu już od października 2000 roku kiedy to napisali pierwszą piosenkę; współpraca ta dobrze funkcjonuje nawet dzisiaj. W maju 2005 roku chłopcy w końcu znaleźli pasującą nazwę „Carmen Gray”. Później 2005 roku, zespół zaczął osiągać kolejne sukcesy po podpisaniu kontraktu z Sony/BMG.
Ale to wszystko nie zadziało się samo. Menadżer Peter Kokljuschkin, człowiek z dużym doświadczeniem w zarządzaniu Pop/Rockowymi zespołami, odkrył zespół w 2004 roku. Carmen Gray wydał debiutancki album „Carmen Gray; The portrait of Carmen Gray” we wrześniu 2006 roku, a w listopadzie 2008 roku „Welcome To Grayland”.

</doc>
<doc id="1748909" url="https://pl.wikipedia.org/wiki?curid=1748909" title="Dołbysz">
Dołbysz

Dołbysz (, "Dowbysz") – miejscowość na Ukrainie położona w rejonie baranowskim obwodu żytomierskiego.
Historia.
Historia miejscowości sięga XVI wieku.
W 1925 władze Ukraińskiej SRR zmieniły nazwę miasteczka Dołbysz na Marchlewsk (na cześć Juliana Marchlewskiego), ustanawiając je stolicą polskiego rejonu autonomicznego – tzw. Marchlewszczyzny. W tym czasie ok. 70% mieszkańców stanowili Polacy.
W 1939 roku (w trakcie zacierania śladów po tym rejonie) nazwę Marchlewsk zmieniono na Szczorsk, a w 1946 powrócono do pierwotnej nazwy Dowbysz.
W 1989 liczyła 5455 mieszkańców.
Od 1991 osiedle typu miejskiego w obwodzie żytomierskim Ukrainy.
Szacuje się, że Polacy dzisiaj nadal stanowią 50% mieszkańców Dowbysza.
We wrześniu 1997 powstała w miejscowości szkoła języka polskiego, która, jak większość jej podobnych na Ukrainie, nie jest finansowana przez rząd ukraiński, a pieniądze pochodzą bezpośrednio z Polski. Połowa z blisko 900 dzieci w szkole uczy się języka polskiego. W mieście działa oddział Zjednoczenia Polaków Żytomierszczyzny "Polonia" oraz Towarzystwo Polaków im. Jana Pawła II.
15 października 1995 poświęcono nowo wybudowany kościół pw. Matki Bożej Fatimskiej (stanowiący kopię jednej ze świątyń spod Warszawy). Od 2000 jest to Diecezjalne Sanktuarium Matki Boskiej Fatimskiej.

</doc>
<doc id="1748910" url="https://pl.wikipedia.org/wiki?curid=1748910" title="Yanan Liu">
Yanan Liu



</doc>
<doc id="1748913" url="https://pl.wikipedia.org/wiki?curid=1748913" title="Parafia św. Jakuba w Szczyrku">
Parafia św. Jakuba w Szczyrku

Parafia św. Jakuba w Szczyrku – rzymskokatolicka parafia znajdująca się w Szczyrku. Należy do dekanatu łodygowickiego.
Erygowana w 1797. Zabytkowy drewniany kościół parafialny pochodzi z 1800 i ma wyposażenie barokowe. Do parafii należy również kościół Matki Boskiej Królowej Polski – Sanktuarium na Górce pochodzący z 1948 oraz kościół św. Apostołów Piotra i Pawła, budowany od 1983 roku, a także kaplica Najświętszego Serca Pana Jezusa w Górnym Szczyrku.

</doc>
<doc id="1748917" url="https://pl.wikipedia.org/wiki?curid=1748917" title="Hao Yang">
Hao Yang



</doc>
<doc id="1748918" url="https://pl.wikipedia.org/wiki?curid=1748918" title="Kun Feng">
Kun Feng



</doc>
<doc id="1748919" url="https://pl.wikipedia.org/wiki?curid=1748919" title="Saint-Cyran">
Saint-Cyran



</doc>
<doc id="1748921" url="https://pl.wikipedia.org/wiki?curid=1748921" title="Chengjiang Li">
Chengjiang Li



</doc>
<doc id="1748922" url="https://pl.wikipedia.org/wiki?curid=1748922" title="Zygmunt Bobrowski (1885–1919)">
Zygmunt Bobrowski (1885–1919)

Zygmunt Wiktor Bobrowski (ur. 15 października 1885 w Warszawie, zm. 12 stycznia 1919 w Żółkwi) – major piechoty Wojska Polskiego.
Życiorys.
Jako uczeń Szkoły Mechaniczno-Technicznej Wawelberga i Rotwanda w Warszawie brał udział w konspiracyjnych pracach niepodległościowych. W 1903 roku został aresztowany i zesłany na Sybir. W niedługim czasie zbiegł. We Lwowie dokończył studia techniczne, a następnie osiadł w Borysławiu. W 1907 roku wstąpił do „Strzelca”.
W sierpniu 1914 roku rozpoczął służbę w Legionach Polskich. Był oficerem 1 pułku piechoty Legionów. 29 września 1914 roku awansował do stopnia podporucznika, a 1 listopada 1916 roku na porucznika. W czasie bitwy pod Laskami, dowodząc batalionem, został ranny w głowę. Do służby powrócił w 1916 roku. 6 marca 1917 roku został zwolniony ze stanowiska komendanta Domu Ozdrowieńców w Kamieńsku i skierowany do akcji werbunkowej. Wykonywał obowiązki służbowe w Krajowym Inspektoracie Zaciągu.
Od 26 listopada 1918 roku był organizatorem i dowódcą 36 pułku piechoty Legii Akademickiej w Warszawie. 4 stycznia 1919 roku na czele swojego oddziału wyjechał z Warszawy do Rawy Ruskiej, z odsieczą dla Lwowa. 9 stycznia, w czasie walk pod wsią Macoszyn, został śmiertelnie ranny. 12 stycznia, w Żółkwi, zmarł z odniesionych ran.
29 listopada 1919 roku „w uznaniu nadzwyczajnych zasług dla dobra Ojczyzny położonych i okupionych bohaterską śmiercią na froncie” został pośmiertnie awansowany na podpułkownika. 22 maja 1920 roku został zatwierdzony z dniem 1 kwietnia 1920 roku w stopniu pułkownika, w piechocie, w „grupie byłych Legionów Polskich”.

</doc>
<doc id="1748925" url="https://pl.wikipedia.org/wiki?curid=1748925" title="Lambertus van Klaveren">
Lambertus van Klaveren



</doc>
<doc id="1748926" url="https://pl.wikipedia.org/wiki?curid=1748926" title="Qiao Yin">
Qiao Yin



</doc>
<doc id="1748928" url="https://pl.wikipedia.org/wiki?curid=1748928" title="Sturm und Drang (zespół muzyczny)">
Sturm und Drang (zespół muzyczny)

Sturm und Drang – zespół łączący heavy metal, hard rock i power metal pochodzący z fińskiej miejscowości Vaasa. W skład zespołu wchodzi pięciu członków. Nagrali dwa studyjne albumy, które rozeszły się w 200,000 egzemplarzy.

</doc>
<doc id="1748931" url="https://pl.wikipedia.org/wiki?curid=1748931" title="Bep van Klaveren">
Bep van Klaveren

Lambertus "Bep" van Klaveren (do 31 maja 1916 "Lambertus Steenhorst", ur. 26 września 1907, zm. 12 lutego 1992) – holenderski bokser kategorii piórkowej.
Kariera amatorska.
W 1926 został mistrzem Holandii w wadze muszej, a w latach 1927-1929 zdobywał mistrzostwo kraju w wadze piórkowej. 
W 1928 zdobył złoty medal igrzysk olimpijskich w Amsterdamie.
Kariera zawodowa.
W 1929 przeszedł na zawodowstwo. W 1931 roku został Mistrzem Europy kategorii lekkiej, a w 1938 kategorii średniej. Swoją ostatnią walkę stoczył w 1956 roku. Łącznie stoczył 110 walk zawodowych, spośród których wygrał 80 (21 przez nokaut), 21 przegrał (4 KO) i 9 zremisował.
Losy po zakończeniu kariery.
Zmarł 12 lutego 1992 w Rotterdamie.
Upamiętnienie.
Od 1994 roku w Rotterdamie odbywa się memoriał Bepa van Klaverena.
Życie prywatne.
W 1952 roku jego młodszy brat Piet reprezentował Holandię w boksie na letnich igrzysk olimpijskich w Helsinkach.
Był trzykrotnie żonaty. 23 kwietnia 1935 poślubił Margaritę Oliveirę, z którą rozwiódł się 5 listopada 1936. 9 września 1946 poślubił Joan Georginę Hogan, z którą miał syna i córkę. 16 września 1959 rozwiódł się z nią, a 8 marca 1967 poślubił Annę Marię Arnst, z którą miał syna.

</doc>
<doc id="1748935" url="https://pl.wikipedia.org/wiki?curid=1748935" title="Parafia Świętych Apostołów Szymona i Judy Tadeusza w Żarkach">
Parafia Świętych Apostołów Szymona i Judy Tadeusza w Żarkach

Parafia Świętych Apostołów Szymona i Judy Tadeusza – rzymskokatolicka parafia znajdująca się w Żarkach. Należy do dekanatu Żarki archidiecezji częstochowskiej. Została utworzona między 1325 a 1382. Kościół parafialny został zbudowany w latach 1518–1523, przebudowany w latach 1846–1847.

</doc>
<doc id="1748937" url="https://pl.wikipedia.org/wiki?curid=1748937" title="Matej Kus">
Matej Kus



</doc>
<doc id="1748938" url="https://pl.wikipedia.org/wiki?curid=1748938" title="Movin’ Melodies">
Movin’ Melodies

Movin’ Melodies – pierwszy studyjny album ATB.

</doc>
<doc id="1748940" url="https://pl.wikipedia.org/wiki?curid=1748940" title="Sleep Train Arena">
Sleep Train Arena

Sleep Train Arena (dawniej znana jako ARCO Arena i Power Balance Pavillion) – arena w amerykańskim mieście Sacramento w Kalifornii. Koszt jej budowy wyniósł 40 milionów dolarów i był najniższy ze wszystkich obiektów NBA. Poza tym jest ona najmniejszą areną NBA pod względem powierzchni i drugą pod względem najmniejszej liczby miejsc (17 317) na meczach koszykówki.
Sleep Train Arena jest domową areną drużyny NBA Sacramento Kings; dawniej grała tam też nieistniejąca już drużyna ligi WNBA Sacramento Monarchs. 
W przeszłości istniał inny obiekt sportowy o tej samej nazwie. Oryginalna ARCO Arena (1985–1988) była domową areną Kings przez trzy sezony, a jej pojemność wynosiła 10 333 miejsc.
W 2006 roku prowadzona była kampania na rzecz budowy nowej, wartej 600 milionów dolarów, areny w śródmieściu Sacramento. W referendum mieszkańcy odrzucili jednak pomysł zwiększenia podatków, które miały sfinansować budowę. Jednocześnie do NBA wpłynęły sugestie, aby stworzyć nowy obiekt w innej części miasta.
Wymieniony w nazwie areny jej sponsor, przedsiębiorstwo energetyczne ARCO, współdziałało również z oryginalną ARCO Areną. 19 marca 2007 bracia Maloof ogłosili podpisanie kilkunastoletniej umowy dotyczącej prawa do nazwy.
W arenie odbywa się wiele uroczystości zakończenia roku lokalnych liceów oraz mistrzostwa w koszykówce między szkołami średnimi (1992, 1996 i 1998–2009).
W ARCO Arena odbyły się trzy wydarzenia WWE: The Bash, 1993 Royal Rumble i Judgment Day 2001.
Pojemność obiektu wynosi 17 317 miejsc na meczach koszykówki, w skład czego wchodzi 30 luksusowych lóż oraz 412 miejsc klubowych. 
Stadion baseballowy.
Na tyłach areny znajduje się nieukończony stadion baseballowy. Nie został on nigdy skompletowany, gdyż w trakcie budowy, w 1989 roku, Sacramento Sports Association skończyły się fundusze. Innym powodem był również fakt, iż żadna drużyna nie poszukiwała w tamtym okresie stadionu.

</doc>
<doc id="1748945" url="https://pl.wikipedia.org/wiki?curid=1748945" title="MTV Video Music Awards 2009">
MTV Video Music Awards 2009

Gala MTV Video Music Awards 2009 odbyła się 13 września 2009 roku w Radio City Music Hall w Nowym Jorku. Prowadzącym, drugi rok z rzędu, był komik Russell Brand. Otwarcie ceremonii stanowiło przemówienie Madonny na temat Michaela Jacksona. Po jej wystąpieniu oddano hołd Jacksonowi – grupa tancerzy zatańczyła do kilku jego przebojów. Gościnnie pojawiła się również Janet Jackson, która dołączyła do nich na scenie w trakcie utworu "Scream".
4 sierpnia 2009 roku ogłoszone zostały nominacje. Najwięcej, dziewięć, zdobyły Beyoncé i Lady GaGa. Siedem zyskała Britney Spears. Beyoncé, Green Day i Lady GaGa wygrali najwięcej statuetek, trzy. Najważniejszą, w kategorii teledysk roku, otrzymała Beyoncé za "Single Ladies (Put a Ring on It)".
Galę oglądało 9 milionów Amerykanów, co stanowiło wzrost o 17% w porównaniu z 2008 rokiem, a także największą widownię od 2004 roku.
Kategorie.
Najlepszy nowy artysta (kategoria lokalna).
Osiem miast wręczyło nagrody w kategorii najlepszego nowego artysty. Tabela przedstawia liczbę artystów branych pod uwagę w każdym mieście, trójkę finalistów, a także zwycięzcę. Zostali oni przedstawieni przez lokalne oddziały MTV na antenach telewizji kablowych podczas przerw w transmisji na żywo VMA 2009. Zwycięzcy nie otrzymali jednak Moonmanów ani nie zostali uwzględnieni na oficjalnej stronie MTV.
Na MTV Video Music Awards 2009 wystąpili.
"W kolejności:"
Raper Wale i zespół UCB stanowili muzyczne tło przez cały wieczór, a razem z nimi wystąpili:

</doc>
<doc id="1748947" url="https://pl.wikipedia.org/wiki?curid=1748947" title="Henning Bager">
Henning Bager

Henning Bager (ur. 18 lutego 1981 w Esbjerg) – duński żużlowiec.
Liga polska.
Ostatnie lata (2006-2008) Henning bronił barw Łódzkiego Orła, gdzie w poszczególnych latach uzyskiwał średnie biegowe: 2.143 pkt., 2.063 pkt., 1.273 pkt. oraz meczowe 7.81 pkt., 7.25 pkt., 4.55 pkt.,
W 2009 r. przeniósł się do odradzającej się Speedway - Polonii Piła, w której po rundzie zasadniczej (8 meczów) uzyskał średnią biegową 1.868 pkt. i meczową 8.25 pkt.
Henning Bager po meczu KS Speedway – Polonia Piła – Kolejarz Opole:

</doc>
<doc id="1748948" url="https://pl.wikipedia.org/wiki?curid=1748948" title="Napadowa hemoglobinuria z zimna">
Napadowa hemoglobinuria z zimna

Napadowa hemoglobinuria z zimna, napadowa zimna hemoglobinuria – rzadka choroba będąca przyczyną autoimmunologicznej niedokrwistości hemolitycznej, związana z obecnością przeciwciał Donatha-Landsteinera. Jej objawy to nawracająca wysoka gorączka, dreszcze, ból brzucha, nudności i wydalanie ciemnoczerwonego moczu.
W chorobie dochodzi do powstawania przeciwciał skierowanych przeciwko erytrocytom, które doprowadzają do aktywacji układu dopełniacza i hemolizy. Choroba może wystąpić po zachorowaniu na chorobę wirusową, nowotwór układu krwiotwórczego lub kiłę trzeciorzędową.

</doc>
<doc id="1748949" url="https://pl.wikipedia.org/wiki?curid=1748949" title="Miguel Ángel Lotina">
Miguel Ángel Lotina

Miguel Ángel Lotina Oruechebarría (ur. 18 czerwca 1957 w mieście Meñaka) – hiszpański trener i piłkarz, obecnie bez klubu.
Urodził się w niewielkim hiszpańskim miasteczku Meñaka, gdzie spędził całe swoje dzieciństwo i był najmłodszy wśród ośmiorga rodzeństwa. W czasie szkolnym uczył się języka kastylijskiego, natomiast od 20 roku życia zaczął swą karierę piłkarską. Lotina jest wychowankiem Athletic Bilbao. Jego dwie siostry, Frances i Begoña są misjonarkami Najświętszego Serca i przebywają na terenie Kenii oraz Kamerunu.
Lotina kariery piłkarskiej nie zrobił, dlatego zajął się fachem trenerskim. Początkowo pracował w klubie SD Gernika na szczeblu 3-ligowym, po czym przeniósł się do CD Logroñés, z którym występował zarówno w Segunda jak i Primera División.
Baskijski szkoleniowiec ma za sobą 15-letnie doświadczenie w pracy z zespołami we wszystkich kategoriach. W latach 1993–1996 objął posadę w Numancii. Później pracował kolejno w takich klubach jak: Badajoz, ponownie Numancia, CA Osasuna, Celta Vigo i RCD Espanyol. W sezonie 1998–99 wywalczył z Numancią awans do Primera Division, a niedługo później to samo uczyni w klubie z Pampeluny. Lata 2002–2004 to okres, w którym prowadził Celtę Vigo. Lotina z galicyjskim zespołem awansował do fazy grupowej Ligi Mistrzów. Grał m.in. z Ajaxem Amsterdam czy Manchesterem United. Od 2004 do 2006 pracował jako trener Espanyolu, gdzie również dał się zapamiętać kibicom z Olympic de Montjuic. W ostatnim sezonie pracy zdobył Puchar Króla. Po sezonie otrzymał propozycję z Realu Sociedad, gdzie miał zastąpić Bakero. Pomimo iż miał w swoim składzie takich piłkarzy jak Savio, Jesuli, Herrera czy Victor Lopez, nie potrafił uzyskiwać godnych wyników i drużyna po raz pierwszy od 40 lat pożegnała się z najwyższa klasą rozgrywkową. W 2007 roku objął posadę w Deportivo La Coruña. W 2012 przez kilka miesięcy był trenerem Villarreal CF, ale po spadku drużyny do Segunda División został zwolniony.

</doc>
<doc id="1748953" url="https://pl.wikipedia.org/wiki?curid=1748953" title="Parafia św. Jana Chrzciciela w Nałęczowie">
Parafia św. Jana Chrzciciela w Nałęczowie

Parafia pw. św. Jana Chrzciciela w Nałęczowie – parafia rzymskokatolicka w Nałęczowie, należąca do Dekanatu Garbów Archidiecezji lubelskiej. Do 1947 parafia nosiła nazwę Bochotnica (od wsi na terenie której istniała)
Historia.
Parafia powstała przed 1350, w wykazach Świętopietrza występuje w 1350 r. Jan Długosz w "Liber beneficiorum dioecesis Cracoviensis" zaznacza, że Bochotnica jest wsią królewską i ma kościół pw. Jana Ewangelisty. W 1566 miejscowi włościanie pod wodzą Mikołaja Samborzeckiego zajęli plebanię, zniszczyli częściowo wnętrze kościoła i zamienili go na zbór. W 1568 szlachta sadurska protestowała przeciwko zamienieniu kościoła w zbór. W 1593 kościół został odbudowany przez młodego dziedzica Stanisława Samborzeckiego. Był to kościół drewniany pod wezwaniem Jana Chrzciciela, który spłonął podczas pożaru, którego przyczyna i data nie są znane. Budowa obecnego kościoła rozpoczęła się w połowie XVIII w. przez Felicjana z Targowisk Gałęzowskiego, kasztelana lubelskiego, a ukończył ją następny kolator, Stanisław Małachowski (starosta wąwolnicki). Z lewej strony nawy głównej umieszczono epitafium Marianny z Potockich Małachowskiej zmarłej w 1772 małżonki Stanisława. W 1938 kościół parafialny uznano za zabytkowy. W latach 1956-1962 przy usilnych staraniach ówczesnego proboszcza ks. kan. Aleksandra Miszczuka i ofiarności parafian oraz kuracjuszy nastąpiła konserwacja i rozbudowa świątyni. Dobudowane zostały dwie nawy boczne, zakrystia i wieża.
Współcześnie.
W letnie, niedzielne popołudnia w kościele odbywają się koncerty organowe.
Organizacje Parafialne.
W parafii działa wiele organizacji religijnych m.in. Legion Maryi, Akcja Katolicka, Koła Żywego Różańca, KSM oraz Stowarzyszenie Harcerstwa Katolickiego „Zawisza” Federacja Skautingu Europejskiego., chór parafialny „Ars Cantica”.
Miejscowości należące do parafii.
Antopol, Bochotnica kol., Chruszczów, Cynków, Czesławice, Ludwinów, Nałęczów, Sadurki, Strzelce.
Zakony.
Na terenie parafii działają:

</doc>
<doc id="1748955" url="https://pl.wikipedia.org/wiki?curid=1748955" title="Manfred Schmid">
Manfred Schmid

Manfred Schmid (ur. 6 czerwca 1944 w Linzu) − austriacki saneczkarz, dwukrotny medalista igrzysk olimpijskich oraz wielokrotny medalista mistrzostw świata i Europy.
Kariera.
W 1964 roku wystąpił czterokrotnie na igrzyskach olimpijskich w Innsbrucku, zajmując dziewiąte miejsce w jedynkach. Na rozgrywanych cztery lata później igrzyskach w Grenoble wywalczył dwa medale. Najpierw zwyciężył w jedynkach, wyprzedzając dwóch Niemców: Thomasa Köhlera i Klausa Bonsacka. Parę dni później w parze z Ewaldem Walchem zajął drugie miejsce w dwójkach. Startował także na igrzyskach olimpijskich w Sapporo w 1972 roku i rozgrywanych cztery lata później igrzyskach w Innsbrucku, zajmując odpowiednio siódme i piąte miejsce w obu konkurencjach. Wielokrotnie zdobywał medale mistrzostw świata: złote w dwójkach na MŚ w Königssee (1969) i MŚ w Königssee (1970), srebrne w dwójkach na MŚ w Hammarstrand (1967) i MŚ w Olang (1971) oraz jedynkach na MŚ w Königssee (1969) i MŚ w Hammarstrand (1975), a także brązowy w jedynkach podczas MŚ w Imst (1978). W Pucharze Świata jeden raz stał na podium w klasyfikacji generalnej zajmując w sezonie 1977/1978 trzecie miejsce w jedynkach.
Zdobył też cztery medale na mistrzostwach Europy: srebrne w dwójkach na ME w Imst (1971) i jedynkach na ME w Hammarstrand (1974) oraz brązowe w jedynkach na ME w Imst (1971) i dwójkach na ME w Hammarstrand (1970).
Podczas ZIO 1972 był chorążym reprezentacji Autrii. W 1996 roku otrzymał Odznakę Honorową za Zasługi dla Republiki Austrii.

</doc>
<doc id="1748957" url="https://pl.wikipedia.org/wiki?curid=1748957" title="Yuan-Yuan Liu">
Yuan-Yuan Liu



</doc>
<doc id="1748958" url="https://pl.wikipedia.org/wiki?curid=1748958" title="SMS Brandenburg">
SMS Brandenburg

SMS Brandenburg - niemiecki pancernik (przeddrednot) będący w służbie Kaiserliche Marine w latach 1893 - 1919, główny okręt typu "Brandenburg".
SMS "Brandenburg" został zbudowany w latach 1890 - 1893 w stoczni AG Vulcan w Szczecinie jako pierwszy pełnomorski pancernik floty niemieckiej, za cenę 15 832 000 marek. W 1899 roku, podobnie jak pozostałe okręty typu, przeklasyfikowano go na okręt liniowy.
W 1900 roku, razem z bliźniaczymi pancernikami, SMS "Brandenburg" został wysłany (w składzie 1. Dywizjonu) na wody chińskie, jako eskorta wojsk interwencyjnych wysłanych przez mocarstwa kolonialne celem stłumienia powstania bokserów. W związku z tym okręty zostały wyposażone, po raz pierwszy w Kaiserliche Marine, w urządzenia radiotelegraficzne. Po powrocie z Dalekiego Wschodu pancernik został poddany modernizacji w stoczni Kaiserliche Werft w Wilhelmshaven.
Po wybuchu I wojny światowej SMS "Brandenburg" został przekształcony w okręt obrony wybrzeża. Od 1916 roku, po rozbrojeniu, służył jako hulk mieszkalny i wytwórnia wody destylowanej, stacjonujący w Lipawie. Pod koniec wojny został przebazowany do Gdańska. Planowano przebudować go na okręt-cel, ale w związku z kapitulacją Niemiec do przebudowy nie doszło. SMS "Brandenburg" został skreślony z listy floty 13 maja 1919 roku i sprzedany na złom firmie Norddeutsche Tiefbauges z Berlina. Złomowano go w 1920 roku.

</doc>
<doc id="1748964" url="https://pl.wikipedia.org/wiki?curid=1748964" title="Mumlavský vodopád">
Mumlavský vodopád

Mumlavský vodopád – rząd kaskad potoku Mumlava w środkowej części jego biegu, ok. 1,5 km na wschód od Harrachova, w Karkonoszach, w Czechach. Potok spływa po granitowych progach, z których najwyższy ma wys. ok. 10 m. W korycie rzeki woda i kamienie wytworzyły liczne kotły eworsyjne zwane Czarcimi Okami (cz. "Čertova oka"). Zimą wodospad często zamarza stając się lodospadem.
W pobliżu wodospadu znajduje się mostek na Mumlavie, taras widokowy oraz dwa bufety: "U lišáka" i "Mumlavská bouda".

</doc>
<doc id="1748965" url="https://pl.wikipedia.org/wiki?curid=1748965" title="Parafia św. Ottona w Kamieniu Pomorskim">
Parafia św. Ottona w Kamieniu Pomorskim

Parafia pod wezwaniem świętego Ottona w Kamieniu Pomorskim – parafia rzymskokatolicka należąca do dekanatu Kamień Pomorski, archidiecezji szczecińsko-kamieńskiej, metropolii szczecińsko-kamieńskiej. Erygowana 16 września 1945. Kościół parafialny to Konkatedra św. Jana Chrzciciela w Kamieniu Pomorskim. Mieści się przy Placu Katedralnym w Kamieniu Pomorskim.

</doc>
<doc id="1748966" url="https://pl.wikipedia.org/wiki?curid=1748966" title="Kaplica św. Mikołaja w Bachurach">
Kaplica św. Mikołaja w Bachurach

Kaplica pod wezwaniem św. Mikołaja – prawosławna kaplica filialna w Bachurach. Należy do parafii Podwyższenia Krzyża Świętego w Jałówce, w dekanacie Gródek diecezji białostocko-gdańskiej Polskiego Autokefalicznego Kościoła Prawosławnego.
Historia.
Pierwsza kaplica w Bachurach powstała w pierwszych latach po zawarciu unii brzeskiej, gdy część ludności zamieszkującej wsie Bachury i Jałówka odmówiła przyjęcia unii. Spontanicznie została wówczas wzniesiona kaplica nad brzegiem Łuplanki, przy której zamieszkał zakonnik prawosławny. Świątynia przetrwała kilkadziesiąt lat, po czym uległa zniszczeniu w pożarze i nie została odbudowana na pierwotnym miejscu. Mieszkańcy pobliskich wsi wznieśli jednak nową kaplicę, położoną w lesie, kilka kilometrów od pierwszej.
Według sprawozdania z wizyty dekanalnej z 1780 kaplica w Bachurach podlegała parafii w Jałówce. W końcu XVIII w., na skutek aktywnej działalności misyjnej unitów, prawosławni stracili obiekt. Wrócił on w ich posiadanie po przymusowej likwidacji Kościoła greckokatolickiego na Białostocczyźnie przez władze carskie w 1839. Kaplica spłonęła doszczętnie w 1905, jednak dzięki poparciu proboszcza parafii w Jałówce ponownie została zrekonstruowana. Nowo wzniesiony budynek został pokryty gontem, we wnętrzu ponownie znalazła się ocalona z pożaru cudowna ikona św. Mikołaja. Obiekt został zdewastowany, gdy prawosławna ludność okolic udała się w 1915 na bieżeństwo. Wyremontowana w okresie międzywojennym kaplica spłonęła z całym wyposażeniem w 1941, w wyniku ostrzału artyleryjskiego wsi.
W 1948 ze składek wiernych została wzniesiona nowa świątynia. Znalazło się w niej 14 ikon podarowanych przez cerkiew w Jałówce. Budynek został wyremontowany w latach 70. XX w., jednak w 1976 wnętrze obiektu zostało zdewastowane przez nieznanych sprawców, którzy zrabowali lub zniszczyli większość ikon i chorągwi. Ponownie w uzupełnieniu wyposażenia cerkwi pomogła parafia w Jałówce. W latach 90. XX w. kaplica została rozbudowana.
Obiekt został poświęcony 13 września 1999 r. przez biskupa białostockiego i gdańskiego Jakuba.
W 2018 r. wyremontowano wnętrze świątyni.
Nabożeństwa w kaplicy odbywają się w wyznaczone ważniejsze święta.
Architektura.
Budowla drewniana, konstrukcji zrębowej. Prezbiterium mniejsze od nawy, zamknięte prostokątnie. Dachy kaplicy blaszane, jednokalenicowe. Wejście poprzedzone dwuspadowym daszkiem (z trójkątnym szczytem), wspartym na dwóch słupach. Nad nawą dach dwuspadowy z wieżyczką zwieńczoną cebulastym hełmem. Nad prezbiterium dach trójspadowy.

</doc>
<doc id="1748973" url="https://pl.wikipedia.org/wiki?curid=1748973" title="Figówka zmienna">
Figówka zmienna

Figówka zmienna ("Cyclopsitta diophthalma") – gatunek małego ptaka z rodziny papug wschodnich (Psittaculidae). Występuje w lasach Nowej Gwinei i pobliskich wysp, a także wzdłuż tropikalnego, australijskiego wybrzeża, na wschód od Wielkich Gór Wododziałowych, w odizolowanych populacjach.
Morfologia.
Osiąga 13–16 cm długości, co czyni ją najmniejszą papugą w Australii. Masa ciała 42–55 g.
U większości podgatunków figówki zmiennej występuje dymorfizm płciowy, samce mają więcej czerwieni (mniej srebra i niebieskiego) na głowie niż samice. Są prawie na całym ciele zielone, mają bardzo krótkie ogony, nieproporcjonalnie duże głowy i dzioby, czerwone i niebieskie oznaczenia na głowie.
Zachowanie.
Figówka zmienna zwykle żywi się figami, jagodami, nasionami, nektarem i larwami owadów żyjących w drewnie. Ptaki żerują w parach lub w stadach, złożonych z kilku osobników. Latają bardzo szybko. Wydają krótkie i jazgotliwe odgłosy. W odróżnieniu od wielu innych papug, które wykorzystują na gniazda istniejące otwory w drzewach, figówki zmienne drążą je samodzielnie (zwykle w zgniłych drzewach).
Ptaki te wydają wysokie dźwięki – "zzzt-zzzt" lub "zeet-zeet", brzmiące jak skrzeczenie, co jest charakterystyczne dla lor. Dźwięki wydają przeważnie lecąc. Podczas karmienia mogą cicho skrzeczeć.
Podgatunki.
Opisano osiem podgatunków figówki zmiennej. Zakres występowania pierwszych pięciu ogranicza się do Nowej Gwinei i pobliskich wysp; pozostałe trzy występują w Australii.
Międzynarodowy Komitet Ornitologiczny (IOC) wyróżnia siedem podgatunków, gdyż podgatunek "coccineifrons" uznaje za synonim "C. d. diophthalma". Międzynarodowa Unia Ochrony Przyrody (IUCN) uznaje figówkę australijską za osobny gatunek ("Cyclopsitta coxeni").
Status.
IUCN uznaje figówkę zmienną za gatunek najmniejszej troski (LC – "least concern") od 2014 roku, kiedy to zaakceptowano taksonomiczny podział gatunku. Trend liczebności populacji uznaje się za stabilny.
Figówka australijska od 2022 roku jest klasyfikowana przez IUCN jako gatunek krytycznie zagrożony (CR – "critically endangered"); od 2017 klasyfikowano ją jako gatunek zagrożony (EN – "endangered"), a od 2014 – jako gatunek krytycznie zagrożony (CR – "critically endangered"). Występuje ona prawdopodobnie jedynie w bardzo małych populacjach, a całkowitą liczebność szacuje się na nie więcej niż 49 dorosłych osobników. Jest jednym z najrzadszych i najmniej poznanych ptaków Australii; została zanotowana nieco ponad 200 razy od momentu odkrycia w 1866 roku do początku XXI wieku. Jest zaklasyfikowana jako „gatunek zagrożony” w Queenslandzie (Nature Conservation Act 1992), jak również na poziomie krajowym w Australii (Environment Protection and Biodiversity Conservation Act 1999), w Nowej Południowej Walii jest uznawana za „gatunek krytycznie zagrożony” (New South Wales Threatened Species Conservation Act 1995). W niektórych regionach, szczególnie na obszarach nizinnych, subtropikalnych lasów deszczowych, jego liczebność spadła. Jest wymieniona w Załączniku I konwencji CITES.

</doc>
<doc id="1748974" url="https://pl.wikipedia.org/wiki?curid=1748974" title="Cyclopsitta diophthalma">
Cyclopsitta diophthalma



</doc>
<doc id="1748975" url="https://pl.wikipedia.org/wiki?curid=1748975" title="Hasan Eren">
Hasan Eren

Hasan Eren (ur. 15 marca 1919, Widin, Bułgaria, zm. 26 maja 2007, Ankara, Turcja) – turecki językoznawca-turkolog. Eren, mimo że urodzony w Bułgarii, pochodził z rodziny czysto tureckiej: matka miała na imię Mahmure, ojciec – Mustafa Nuri.
Szkołę podstawową, gimnazjum i liceum ukończył w mieście rodzinnym. Uwagę na niego zwrócił węgierski turkolog Gyula Németh w czasie swoich badań terenowych w Bułgarii w połowie lat 30. XX w. i doprowadził do tego, że młody Eren w roku 1938 immatrykulował się na filologii tureckiej na Uniwersytecie Budapeszteńskim. Równocześnie uczęszczał na zajęcia mongolistyczne i doskonalił swój węgierski. Doktorat uzyskał w 1942 r., habilitację w 1946 r.
W 1948 r. przejechał do Ankary, gdzie został zatrudniony jako turkolog na Uniwersytecie Ankarskim. Wkrótce potem dostanie też drugą posadę – będzie zajmował się kwestiami leksykologii w Tureckim Towarzystwie Językoznawczym (tur. Türk Dil Kurumu); w latach 1983–1993 będzie zresztą przewodniczącym tego Towarzystwa. Od 1985 r. jest też naczelnym redaktorem encyklopedii "Türk Ansiklopedisi".
Pomimo wyjazdu do Turcji Eren nie zerwał więzów emocjonalnych z Węgrami. Wręcz przeciwnie, w kręgach turkologów był znany ze swoich sympatii i nieustającego promowania Węgier i nauki węgierskiej. Toteż zrozumiałe było, że otrzymał szereg odznaczeń na Węgrzech od rozmaitych instytucji, a uhonorowaniem tych zaszczytów było wręczenie mu przez prezydenta Węgier krzyża zasługi (24.06.2000).
Głównym polem badawczym Erena była leksykologia. Książką, z której był chyba najbardziej dumny, był jego słownik etymologiczny języka tureckiego "Türk Dilinin Etimolojik Sözlüğü".

</doc>
<doc id="1748977" url="https://pl.wikipedia.org/wiki?curid=1748977" title="Dmitrij Gurewicz">
Dmitrij Gurewicz

Dmitrij Gurewicz, ros. Дмитрий Борисович Гуревич (ur. 11 września 1956 w Moskwie) – amerykański szachista pochodzenia rosyjskiego, arcymistrz od 1983 roku.
Kariera szachowa.
Do końca lat 70. występował wyłącznie w turniejach organizowanych w Związku Radzieckim. W 1980 wyemigrował do Stanów Zjednoczonych i zamieszkał w Nowym Jorku. W 1981 reprezentował barwy USA na rozegranych w Grazu drużynowych mistrzostwach świata studentów oraz podzielił II m. (za Anthony Milesem, wspólnie z Raymondem Keene i Siergiejem Kudrinem) w otwartym turnieju w Manchesterze.
W kolejnych latach odniósł szereg międzynarodowych sukcesów, m.in.:
Dwukrotnie uczestniczył w pucharowych turniejach o mistrzostwo świata, w obu przypadkach przegrywając swoje pojedynki w I rundach: w 1999 – z Siergiejem Tiwiakowem, a w 2001 – z Rustemem Dautowem.
W 1989 wystąpił w narodowym zespole na rozegranych w Lucernie drużynowych mistrzostwach świata, na których amerykańscy szachiści zajęli V miejsce.
Najwyższy ranking w karierze osiągnął 1 stycznia 1997, z wynikiem 2580 punktów dzielił wówczas 96-108. miejsce na światowej liście FIDE, jednocześnie zajmując 7. miejsce wśród szachistów Stanów Zjednoczonych.

</doc>
<doc id="1748984" url="https://pl.wikipedia.org/wiki?curid=1748984" title="Chen Wei Ling">
Chen Wei Ling



</doc>
<doc id="1748987" url="https://pl.wikipedia.org/wiki?curid=1748987" title="Zapalenie ochrzęstnej małżowiny usznej">
Zapalenie ochrzęstnej małżowiny usznej

Zapalenie ochrzęstnej małżowiny usznej – bardzo bolesne obrzmienie z zaczerwienieniem skóry oraz zatarciem szczegółów anatomicznych małżowiny usznej
spowodowane zranieniami bądź wtórnymi infekcjami krwiaka małżowiny usznej.
Flora bakteryjna.
Najczęściej:

</doc>
<doc id="1748990" url="https://pl.wikipedia.org/wiki?curid=1748990" title="Lingwei Li (lekkoatletka)">
Lingwei Li (lekkoatletka)



</doc>
<doc id="1748992" url="https://pl.wikipedia.org/wiki?curid=1748992" title="Weiyan Cai">
Weiyan Cai



</doc>
<doc id="1748995" url="https://pl.wikipedia.org/wiki?curid=1748995" title="Feiliang Liu">
Feiliang Liu



</doc>
<doc id="1748998" url="https://pl.wikipedia.org/wiki?curid=1748998" title="Huina Xing">
Huina Xing



</doc>
<doc id="1749000" url="https://pl.wikipedia.org/wiki?curid=1749000" title="Gerben-Jan Gerbrandy">
Gerben-Jan Gerbrandy

Gerben-Jan Meindert Gerbrandy (ur. 28 czerwca 1967 w Hadze) – holenderski polityk, poseł do Parlamentu Europejskiego VII i VIII kadencji.
Życiorys.
Ukończył studia z zakresu administracji publicznej na Uniwersytecie w Lejdzie. W 1993 został asystentem dyrektora Instytutu Clingendael, a w latach 1994–1998 pełnił tę samą funkcję u holenderskiego europosła Doeke Eismy. Zajmował następnie stanowisko sekretarza klubu poselskiego liberalnej partii Demokraci 66 w izbie niższej Stanów Generalnych. Od 2004 był zatrudniony jako starszy radca w Ministerstwie Rolnictwa.
W wyborach w 2009 uzyskał mandat deputowanego do Parlamentu Europejskiego z listy D66. W PE przystąpił do grupy Porozumienia Liberałów i Demokratów na rzecz Europy, Komisji Ochrony Środowiska Naturalnego, Zdrowia Publicznego i Bezpieczeństwa Żywności oraz Komisji Kontroli Budżetowej. W 2014 z powodzeniem ubiegał się o reelekcję.

</doc>
<doc id="1749003" url="https://pl.wikipedia.org/wiki?curid=1749003" title="82 mm moździerz 2B14 Podnos">
82 mm moździerz 2B14 Podnos

2B14 Podnos – radziecki moździerz kalibru 82 mm zaprezentowany w 1983 roku.
Broń wykorzystuje amunicję wspólną z moździerzem 2B9 Wasilok.

</doc>
<doc id="1749005" url="https://pl.wikipedia.org/wiki?curid=1749005" title="2B14 Podnos">
2B14 Podnos



</doc>
<doc id="1749008" url="https://pl.wikipedia.org/wiki?curid=1749008" title="Daniela Hodrová">
Daniela Hodrová

Daniela Hodrová (ur. 5 lipca 1946 w Pradze) – czeska powieściopisarka i badaczka literatury.
Życie.
Jest córką aktora filmowego i teatralnego Zdeńka Hodra. Studiowała na Uniwersytecie Karola rusycystykę, bohemistykę, romanistykę i literaturę porównawczą. W roku 1977 obroniła pracę doktorską o przesłankach powstania powieści w literaturze staroruskiej. W latach 1972–1975 pracowała jako redaktor w wydawnictwie Odeon. Obecnie jest pracownikiem naukowym Instytutu Literatury Czeskiej Akademii Nauk. W 2011 roku otrzymała czeską Nagrodę Państwową w dziedzinie literatury. W 2012 przyznano jej Nagrodę Franza Kafki.
W 2016 została wyróżniona nagrodą główną Magnesia Litera.
Prace literaturoznawcze.
Jest autorką wielu artykułów literaturoznawczych, drukowanych w specjalistycznych czasopismach i tomach zbiorowych. Wydała prace "Hledání románu. Kapitoly z historie a typologie žanru" (1989, Poszukiwanie powieści. Studia z historii i typologii gatunku), "Román zasvěcení" (1993, Powieść wtajemniczenia) i "Místa z tajemstvím. Kapitoly z literární topologie" (1994, Miejsca tajemne. Studia z topologii literackiej). Tłumaczyła na czeski Michaiła Bachtina.
Eseistyka.
W 2006 ukazał się tom eseistyczny Hodrovej "Citlivé město" ("Czułe miasto").
Twórczość beletrystyczna.
Jej pierwsza powieść datowana jest 1977-1984, ale proza beletrystyczna Hodrovej mogła się ukazywać dopiero po Aksamitnej Rewolucji. Pisarka wydała trylogię "Tryznivé město" (Miasto utrapienia), na którą składają się powieści "Podobojí" (1991, Pod dwiema postaciami), "Kukly" (1991, Poczwarki) i "Théta" (1992, Theta). W roku 1994 ukazała się jej powieść "Perunův den" (Dzień Peruna), a w 1997 kolejna, "Ztracené děti" (Dzieci marnotrawne). W 2003 pisarka ogłosiła powieść "Komedie" (Komedia), podejmującą wątki trylogii "Miasto utrapienia", w 2010 wyszła jej powieść "Vyvolávání" (Wywoływanie), a w 2014 "Točité věty" ("Poplątane zdania"). Hodrová jest też autorką eseju-literackiego przewodnika poświęconego Pradze "Město vidím..." (wyd. przekładu francuskiego: "Prague. Visite privée", 1991, wyd. oryginału 1992, Miasto widzę).
Jej proza tłumaczona jest na wiele języków europejskich.
W Polsce fragmenty beletrystyki Hodrovej drukowały „Krasnogruda”, „Kwartalnik Artystyczny”, „Literatura na Świecie” i „Opcje”, prace literaturoznawcze – „Akant”, „Przegląd Artystyczno-Literacki” i „Tygiel Kultury”. Książkowo ukazała się powieść "Pod dwiema postaciami" w przekładzie Leszka Engelkinga oraz wspomniany esej-przewodnik "Miasto widzę" (Bydgoszcz 2015, przekład Joanna Derdowska).

</doc>
<doc id="1749009" url="https://pl.wikipedia.org/wiki?curid=1749009" title="Rawa Mazowiecka (stacja kolejowa)">
Rawa Mazowiecka (stacja kolejowa)

Rawa Mazowiecka – okresowo czynna stacja Kolei Wąskotorowej Rogów – Rawa – Biała w Rawie Mazowieckiej, w województwie łódzkim, w Polsce. Wybudowana w 1922 roku. W latach 1915–1922 stacja "Rawa" znajdowała się ok. 1 km dalej w stronę st. Biała Rawska, przed mostem na Rawce. Na terenie Rawy znajdował się również rozjazd odgałęziający ("Rawa Mazowiecka Odgałęzienie", przy obecnym przejeździe na ul. Mszczonowskiej), gdzie rozpoczynała się nieistniejąca obecnie linia do Żdżar.
Na stacji znajduje się wpisany do rejestru zabytków budynek dworcowy wybudowany w 1922 roku – nr rej.: 1000 A z 31.12.1996 (dec. – Rogowska Kolej Dojazdowa).

</doc>
<doc id="1749012" url="https://pl.wikipedia.org/wiki?curid=1749012" title="Asa Westlund">
Asa Westlund



</doc>
<doc id="1749013" url="https://pl.wikipedia.org/wiki?curid=1749013" title="Åsa Westlund">
Åsa Westlund

Åsa Ingrid Gunilla Westlund (ur. 19 maja 1976 w Anderstorp) – szwedzka polityk, posłanka do Parlamentu Europejskiego VI i VII kadencji, deputowana krajowa.
Życiorys.
W 2000 na Uniwersytecie w Göteborgu uzyskała dyplom z zakresu nauk politycznych. Do 2001 odbywała także studia prawnicze. Od 1999 zajmuje stanowiska we władzach Socjaldemokratycznej Partii Robotniczej. W latach 2001–2003 była przewodniczącą Socjaldemokratycznego Związku Studentów w Szwecji. Pracowała w Ministerstwie Oświaty, a także jako sekretarz polityczny w zarządzie socjaldemokratów. Zasiadała w różnych komisjach gminy Haninge i regionu Sztokholm.
W 2004 z listy SAP uzyskała mandat deputowanej do Parlamentu Europejskiego. W wyborach w 2009 skutecznie ubiegała się o reelekcję. W PE VII kadencji przystąpiła do grupy Postępowego Sojuszu Socjalistów i Demokratów oraz Komisji Ochrony Środowiska Naturalnego, Zdrowia Publicznego i Bezpieczeństwa Żywności. W 2014 wybrana na deputowaną do Riksdagu, mandat poselski utrzymywała również w 2018 i 2022.

</doc>
<doc id="1749015" url="https://pl.wikipedia.org/wiki?curid=1749015" title="Peng Sun">
Peng Sun



</doc>
<doc id="1749016" url="https://pl.wikipedia.org/wiki?curid=1749016" title="Grójec (stacja kolejowa)">
Grójec (stacja kolejowa)

Grójec – nieczynna stacja kolei wąskotorowej w Grójcu, w województwie mazowieckim, w Polsce. Wybudowana w 1915 roku.

</doc>
<doc id="1749019" url="https://pl.wikipedia.org/wiki?curid=1749019" title="Oznaki Waddella">
Oznaki Waddella

Oznaki Waddella – opisane w 1980, służyły do wskazania lekarzowi na możliwe nieorganiczne (psychogenne) pochodzenie bólów odcinka lędźwiowego kręgosłupa ("bóle w krzyżach"). Badanie w kierunku obecności oznak Waddella było stosowane do identyfikacji pacjentów symulujących takie bóle, stanowiąc klasyczny już dzisiaj element oceny przy podejrzeniu symulacji.
Oznaki Waddella (na podstawie oryginalnej pracy z 1980 roku) obejmują pięć kategorii:
Obecność trzech z wymienionych pięciu kategorii wskazuje na możliwość występowania bólu bez podłoża organicznego, jednak nie oznacza pewności symulacji (w piśmiennictwie medycznym opisywano nadinterpretowanie oznak Waddella).

</doc>
<doc id="1749022" url="https://pl.wikipedia.org/wiki?curid=1749022" title="Kościół św. Wawrzyńca w Niepruszewie">
Kościół św. Wawrzyńca w Niepruszewie

Kościół pw. św. Wawrzyńca w Niepruszewie – późnogotycki kościół we wsi Niepruszewo w gminie Buk, powiecie poznańskim (województwo wielkopolskie).
Wcześniejszy kościół w Niepruszewie był drewniany. Istniejący ceglany kościół został zbudowany w 1580 r. z fundacji wojewody łęczyckiego i poznańskiego Łukasza III Górki. Jednonawowe wnętrze kościoła, przebudowane w latach 1725 (z inicjatywy Aleksandra Bilińskiego, ówczesnego chorążego poznańskiego i dziedzica Niepruszewa) i 1781 (sumptem Józefa Krzyckiego), kryte jest płaskim stropem. Kościół został w 1836 roku rozbudowany o neogotycką kaplicę grobową św. Anny z ołtarzem w stylu późnego klasycyzmu, ufundowaną przez rodzinę Sierakowskich . Wkomponowano w nią renesansową kratę żelazną pochodzącą przypuszczalnie z poł. XVII wieku. Na zewnętrznych przyporach pozostawiono gotyckie wnęki.
Ściany podzielone są pilastrami o rokokowych kapitelach. Wyposażenie wnętrza stanowią trzy ołtarze rokokowe i ambona, pochodzące z 2. poł. XVIII wieku. Boczne ściany są ozdobione przez duży krucyfiks z XVII wieku (prawa) i wnękę w kształcie gotyckiego ostrołuku (lewa). Polichromię wykonali w 1949 r. Alfons Chojnacki i Teodor Szukała.
W mury kościoła wmurowano kamienne epitafium ks. Stanisława Radomskiego (1886–1940), który został zesłany i zamordowany w obozie koncentracyjnym w Mauthausen.
Kościół jest otoczony przez cmentarz z wpisaną do rejestru zabytków bramą-dzwonnicą z 1782 roku. Pośród starodrzewu znajduje się m.in. nagrobek rodziny Żerońskich, zmarłych w 1823.

</doc>
<doc id="1749023" url="https://pl.wikipedia.org/wiki?curid=1749023" title="Victor Miroslav Fic">
Victor Miroslav Fic

Victor Miroslav Fic (ur. 5 stycznia 1922 w miejscowości Dambořice na południowych Morawach, zm. 2 lutego 2005 w St. Catharines) – czesko-kanadyjski politolog i orientalista, specjalista od Indii, Indonezji, Mjanmy i Singapuru.
Życiorys.
W młodości był członkiem czeskich narodowych socjalistów. 23 lutego 1948 zorganizował antykomunistyczną demonstrację, która zakończyła się wręczeniem prezydentowi Beneszowi petycji nawołującej, by nie ulegał wpływom komunistów i bronił czechosłowackiej demokracji przed KSČ. Za tę działalność został wyrzucony z Wyższej Szkoły Nauk Społecznych i Politycznych w Pradze oraz uwięziony na Pankrácu. Uciekł z więzienia i przez Niemcy wyjechał do Kanady, gdzie studiował na University of British Columbia w Vancouver (w 1950 uzyskał tam stopień bakałarza, a w 1956 magistra z dziedziny studiów politologicznych i słowiańskich).
W 1956 obronił magisterium ze stosunków międzynarodowych na Columbia University w Nowym Jorku. W tym samym roku uzyskał certyfikat i podjął pracę w Instytucie Rosyjskim, gdzie zajmował się Dalekim Wschodem, Azją Centralną i Syberią. W 1959 ukończył w Indiach podyplomowe studia z dziedziny indologii na Uniwersytecie Majsurskim. Specjalizował się w relacjach między buddyzmem a hinduizmem, jak również kwestii tzw. Wielkich Indii. Podczas pobytu w Azji wykładał na terenie stanu Gudżarat, a od 1959 na Uniwersytecie Jawaharlal Nehru, na którym w 1964 obronił doktorat z dziedziny studiów południowoazjatyckich. W latach 1961–1963 wykładał w Rangunie, a od 1963 do 1971 na Uniwersytecie Nanyang w Singapurze, gdzie był dyrektorem Katedry Politologii.
W 1968 doktoryzował się na Columbia University z dziedziny prawa międzynarodowego. Po powrocie do Kanady w 1971 został dyrektorem Katedry Politologii na Brock University w St. Catharines, gdzie założył podyplomowe studia politologiczne i azjatyckie. W 1993 został profesorem emerytowanym tego Uniwersytetu.
Stał na czele Canadian Association of Asia Studies (1974–1976) oraz Canadian Council of Southeast Asia Studies (1976–1978), a od 1971 do 1992 był dyrektorem Instytutu Kanadyjsko-Indyjskiego. Był również twórcą i pierwszym dyrektorem Centre for Canada and Asia Pacific Studies.
W 1998 został uhonorowany orderem Tomáša Masaryka.

</doc>
<doc id="1749024" url="https://pl.wikipedia.org/wiki?curid=1749024" title="Göran Färm">
Göran Färm

Göran Färm (ur. 17 października 1949 w Sztokholmie) – szwedzki polityk, dziennikarz, poseł do Parlamentu Europejskiego VI i VII kadencji.
Życiorys.
W 1971 uzyskał dyplom dziennikarza w Wyższej Szkole Dziennikarstwa w Sztokholmie. Pracował w różnych gazetach codziennych, od 1973 do 1976 był redaktorem naczelnym pisma "Frihet", wydawanego przez Socjaldemokratyczną Młodzież Szwecji. Zaangażowany później w działalność związkową w ramach LO (Szwedzkiej Konfederacji Związków Zawodowych), kierował m.in. jedną z komisji krajowych tej organizacji. Prowadził też własną firmę doradczą.
W latach 1991–1994 pełnił funkcję przewodniczącego Socjaldemokratycznej Partii Robotniczej w mieście Norrköping. Od 1994 do 1999 zasiadał w radzie miejskiej.
W latach 1995–1999 wchodził w skład Komitetu Regionów, pracując w Komisji Transportu. Następnie do 2004 był po raz pierwszy posłem do Parlamentu Europejskiego. Między 2005 a 2007 pełnił funkcję specjalnego doradcy szwedzkiej komisarz Margot Wallström. Objął następnie mandat eurodeputowanego VI kadencji. W wyborach w 2009 z listy SAP z powodzeniem ubiegał się o reelekcję. W PE VII kadencji przystąpił do grupy Postępowego Sojuszu Socjalistów i Demokratów oraz Komisji Budżetowej.

</doc>
<doc id="1749025" url="https://pl.wikipedia.org/wiki?curid=1749025" title="Jan Charytański">
Jan Charytański

Jan Charytański (ur. 23 czerwca 1922 w Warszawie, zm. 4 sierpnia 2009 tamże) – polski ksiądz rzymskokatolicki, profesor teologii, katechetyk.
Życiorys.
Do zakonu jezuitów wstąpił 14 lipca 1939, w którym 29 czerwca 1952 z rąk arcybiskupa Eugeniusza Baziaka przyjął święcenia kapłańskie i 15 sierpnia 1956 złożył ostatnie śluby zakonne. Ukończył studia pedagogiczne na KUL oraz teologiczne na Papieskim Wydziale Teologicznym „Bobolanum” w Warszawie. Doktorat z katechetyki uzyskał w 1966, habilitację w 1972. W 1977 uzyskał tytuł profesora nadzwyczajnego na ATK, a w 1983 tytuł profesora zwyczajnego. Był wykładowcą w Bobolanum a także współtwórcą Centrum Katechetycznego, które wydawało podręczniki do katechezy. Jest autorem lub współautorem ponad 150 publikacji, m.in. "Bóg z nami", "Trudna droga wychowawcy", "Kim jestem jako człowiek i chrześcijanin", "Rzeczywistość miłości w katechizmie Kościoła katolickiego".
Pod jego kierunkiem stopień naukowy doktora w 1989 uzyskał Zbigniew Marek.
Został pochowany w grobowcu Zgromadzenia Jezuitów na Cmentarzu Powązkowskim (kwatera 216-1/2/5/6-37/38/38).

</doc>
<doc id="1749026" url="https://pl.wikipedia.org/wiki?curid=1749026" title="Goran Farm">
Goran Farm



</doc>
<doc id="1749049" url="https://pl.wikipedia.org/wiki?curid=1749049" title="Angela Motter">
Angela Motter

Angela Motter – amerykańska gitarzystka folk-rockowa związana ze sceną muzyczną LGBT.
Swoje pierwsze piosenki pisała już w wieku dziesięciu lat. Inauguracyjny koncert dała w wieku lat piętnastu. Później odebrała staranne wykształcenie muzyczne z zakresu gry na gitarze klasycznej na Uniwersytecie Stanowym Georgii. Studia ukończyła w roku 1985.
Wydała zaledwie dwie płyty, które zostały momentalnie obsypane nagrodami. Krążek "Pleasure and Pain" otrzymał dwie nominacje do nagrody GLAMA, z czego jedna nominacja zaowocowała nagrodą za najlepsze nagranie dla piosenki Angeli „My Mama Told Me”. Motter od zawsze była silnie związana ze sceną muzyczną mniejszości seksualnych w Atlancie, czego dowodzi jej występ na festiwalu Atlanta Pride 2000. Artystka dzieliła też scenę z takimi lesbijskimi ikonami jak Sandra Bernhard, Melissa Ferrick czy Indigo Girls. Jej muzyka to alternatywny folk-rock, choć można się w nim doszukać także inspiracji jazzem, funkiem i bluesem. Jej popowo-jazzowa piosenka „Secret Lover” znalazła się na jazzowej składance – "Best of the Jazz Flavours Cats IV".
Motter posiada dość nietypowy zbiór zainteresowań – uprawia podnoszenie ciężarów, atletykę, jeździ na rowerze, medytuje. Od lat przykuwa także uwagę charakterystycznym wizerunkiem scenicznym – posiada męską, muskularną budowę ciała. W późnych latach osiemdziesiątych ujawniła się jako osoba homoseksualna.

</doc>
<doc id="1749059" url="https://pl.wikipedia.org/wiki?curid=1749059" title="Chrzest (ujednoznacznienie)">
Chrzest (ujednoznacznienie)



</doc>
<doc id="1749060" url="https://pl.wikipedia.org/wiki?curid=1749060" title="Rockstar Vienna">
Rockstar Vienna



</doc>
<doc id="1749061" url="https://pl.wikipedia.org/wiki?curid=1749061" title="Tomasz Struszczyk">
Tomasz Struszczyk

Tomasz Struszczyk (ur. 6 lutego 1979 w Piotrkowie Trybunalskim) – polski wokalista rockowy. Członek zespołów Turbo, Pathology oraz Flashback. W 2010 roku otrzymał wraz z zespołem Turbo nominację do nagrody polskiego przemysłu fonograficznego Fryderyka w kategorii "album roku metal" za wydawnictwo "Strażnik Światła".
Życiorys.
Na początku swojej kariery grał w bełchatowskich zespołach rockowych Earthquake oraz Szymon B. W 2001 roku został wokalistą łódzkiego zespołu heavy metalowego Pathology. Wraz z nim zdobył 3. miejsce na przeglądzie zespołów rockowych "Rock May Festival" w Skierniewicach. W 2004 roku gościnnie śpiewał w innym łódzkim zespole metalowym – Flashback. 2 lata później został pełnoprawnym członkiem zespołu. W czerwcu 2007 roku Struszczyk został wybrany na następcę Grzegorza Kupczyka w szeregach Turbo. Pierwszy koncert z nową grupą zagrał 9 czerwca 2007 w Bielsku-Białej, kilka dni przed oficjalnym dołączeniem do zespołu. Nowa posada nie przeszkodziła mu kontynuować współpracy ze wspomnianymi grupami. Jesienią 2009 roku wydano pierwszą studyjną płytę Turbo ze Struszczykiem jako wokalistą, zatytułowaną "Strażnik Światła". W 2010 roku wystąpił gościnnie na płycie "Demonologia" poznańskiego rapera Słonia(refreny w utworze "Początek Końca"). 
Na co dzień pracuje jako programista w jednej z łódzkich firm informatycznych.

</doc>
<doc id="1749065" url="https://pl.wikipedia.org/wiki?curid=1749065" title="Amir Spahic">
Amir Spahic



</doc>
<doc id="1749067" url="https://pl.wikipedia.org/wiki?curid=1749067" title="DSM-IV-TR">
DSM-IV-TR



</doc>
<doc id="1749068" url="https://pl.wikipedia.org/wiki?curid=1749068" title="Masa Zec Peskiric">
Masa Zec Peskiric



</doc>
<doc id="1749070" url="https://pl.wikipedia.org/wiki?curid=1749070" title="Jezioro Środkowe">
Jezioro Środkowe



</doc>
<doc id="1749072" url="https://pl.wikipedia.org/wiki?curid=1749072" title="Jacek Wciórka">
Jacek Wciórka

Jacek Jan Wciórka (ur. 1948) – polski lekarz psychiatra, profesor medycyny, pracownik Instytutu Psychiatrii i Neurologii w Warszawie.
Życiorys.
W 1971 ukończył studia medyczne w Akademii Medycznej w Poznaniu, od 1972 pracuje w I Klinice Psychiatrii Instytutu Psychiatrii i Neurologii w Warszawie. Specjalizacje z psychiatrii uzyskał w 1977, w 1978 obronił pracę doktorską "Środowisko szpitalne w świadomości pacjentów depresyjnych", w 1989 otrzymał stopień doktora habilitowanego na podstawie pracy "Między przyswajaniem a oddalaniem: postawy pacjentów wobec przeżywanych zaburzeń schizofrenicznych". W tym samym roku został kierownikiem I Klinice Psychiatrii. W 2001 otrzymał tytuł profesora nauk medycznych.
Członek zarządu Polskiego Towarzystwa Psychiatrycznego, w latach 2004-2007 jego prezes. Promotor i recenzent wielu prac doktorskich i habilitacyjnych. Koordynator Komisji Reformy Opieki Psychiatrycznej Polskiego Towarzystwa Psychiatrycznego oraz członek Komitetu Nauk Neurologicznych PAN.
W 2001 został odznaczony Złotym Krzyżem Zasługi

</doc>
<doc id="1749076" url="https://pl.wikipedia.org/wiki?curid=1749076" title="Młoda Ekstraklasa (2009/2010)">
Młoda Ekstraklasa (2009/2010)

Młoda Ekstraklasa 2009/2010 (oficjalny skrót MESA) – trzeci sezon ligowych rozgrywek piłkarskich, przeznaczonych dla drużyn młodzieżowych.
Tabela końcowa.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1749077" url="https://pl.wikipedia.org/wiki?curid=1749077" title="Grizzly Bear">
Grizzly Bear

Grizzly Bear – pochodząca z Brooklynu grupa muzyczna, w skład której wchodzą Daniel Rossen (śpiew, gitara, instrumenty klawiszowe), Christopher Bear (perkusja, śpiew towarzyszący), Ed Droste (śpiew, gitara, instrumenty klawiszowe) i Chris Taylor (bas, śpiew towarzyszący, inne instrumenty, producent). Ich muzyka często określana jest mianem rocka eksperymentalnego oraz folk rocka. Wykorzystują głównie gitary oraz harmonie wokalne. Grupa ta jest jedną z niewielu grup nieelektronicznych związanych z Warp Records.

</doc>
<doc id="1749078" url="https://pl.wikipedia.org/wiki?curid=1749078" title="Vatras (Gothic)">
Vatras (Gothic)



</doc>
<doc id="1749079" url="https://pl.wikipedia.org/wiki?curid=1749079" title="Dariusz Muszczak">
Dariusz Muszczak

Dariusz Muszczak, ps. „Gleba” (ur. 8 kwietnia 1986 w Myszkowie) – polski armwrestler, mistrz Polski oraz wicemistrz świata w siłowaniu na rękę. Przynależy do Federacji Armwrestling Polska.
Kariera sportowa.
8 maja 2009 roku na terenie Akademii Wychowania Fizycznego i Sportu w Gdańsku brał udział w pierwszym, ogólnopolskim Akademickim Pucharze w Armwrestlingu. Podczas rywalizacji zdobył dwa złote medale w klasyfikacji OPEN AZS oraz został zwycięzcą swojej kategorii wagowej (powyżej 95 kg) w siłowaniu na rękę lewą i prawą. 6 listopada 2009 wystąpił w zawodach Pucharu Świata w Armwrestlingu zawodowców – Nemiroff World Cup, rozegranych w Warszawie. Wywalczył srebro w siłowaniu na lewą rękę, będąc pokonanym przez Amerykanina Johna Brzenka.

</doc>
<doc id="1749081" url="https://pl.wikipedia.org/wiki?curid=1749081" title="Kauteryzacja">
Kauteryzacja



</doc>
<doc id="1749083" url="https://pl.wikipedia.org/wiki?curid=1749083" title="Petr Zenkl">
Petr Zenkl

Peter Zenkl (ur. 13 czerwca 1884 w Táborze, zm. 3 listopada 1975 w Raleigh) – czeski polityk, przewodniczący Partii Narodowo-Socjalistycznej (1945–1948) i wicepremier w rządzie Gottwalda (1946–1948), wieloletni działacz emigracyjny.
Życiorys.
Po ukończeniu studiów na Wydziale Filozofii Uniwersytetu w Pradze pracował jako wykładowca języka czeskiego w Czechosłowackiej Akademii Handlowej. Był autorem podręcznika do języka czeskiego (Rádce správné češtiny, 1911). Działał w Czeskiej Partii Narodowo-Socjalistycznej. W latach 1918–1926 pracował w Ministerstwie Opieki Społecznej, a od 1926 do 1939 stał na czele Centralnego Banku Ubezpieczeń Społecznych. W 1923 został wybrany w skład Rady Miasta Pragi. Pełnił obowiązki burmistrza (1937–1939). Pod koniec 1938 przez krótki okres sprawował funkcję ministra bez teki oraz ministra opieki społecznej, zdrowia i kultury fizycznej.
W czasie okupacji niemieckiej był więziony w obozach koncentracyjnych Dachau i Buchenwald. Po II wojnie światowej mianowany ponownie burmistrzem Pragi (1945–1946). Stanął na czele Czechosłowackiej Partii Narodowo-Socjalistycznej. W 1946 objął funkcję wicepremiera w koalicyjnym gabinecie Klementa Gottwalda. Z niepokojem obserwując rosnące wpływy komunistów oraz podporządkowej im Służby Bezpieczeństwa na życie kraju próbował montować od 1947 antykomunistyczny blok partii demokratycznych. 20 lutego wraz z innymi członkami rządu – przedstawicielami narodowych socjalistów i ludowców podał się do dymisji, która wbrew oczekiwaniom została przyjęta przez prezydenta Benesza.
W 1948 wyemigrował do Niemiec Zachodnich, a później przez Londyn do USA. W Ameryce przewodniczył Radzie Wolnej Czechosłowacji (czes. Rada svobodného Československa).
Odznaczenia.
5 lipca 1947 został odznaczony Wielką Wstęgą Orderu Odrodzenia Polski. W 1991 roku został pośmiertnie odznaczony Orderem Tomáša Garrigue Masaryka II klasy.

</doc>
<doc id="1749089" url="https://pl.wikipedia.org/wiki?curid=1749089" title="Podziemne jezioro Saint-Léonard">
Podziemne jezioro Saint-Léonard

Podziemne jezioro Saint-Léonard (niem. "unterirdischer See von Saint-Léonard"; fr. "Lac souterrain de Saint-Léonard") – największe znane naturalne podziemne jezioro w Europie. Wejście do jaskini, w której się znajduje, położone jest u stóp wzgórza w Saint Léonard, między Sion i Sierre w kantonie Valais w Szwajcarii.
Seegrotte w Hinterbrühl w Dolnej Austrii, o powierzchni 6200 m², jest wprawdzie nieco większa, jednak jest ona sztucznego pochodzenia (powstała w trakcie wydobycia gipsu), a lustro wody jest tam rozdzielone na liczne tunele podłużne i poprzeczne.
Cała jaskinia ma 1400 metrów długości. Powierzchnia jeziora wynosi 6000 m². Jego długość dochodzi do 300 m, szerokość średnio 20 m (w najszerszym miejscu 29 m). Temperatura wody jest stała i wynosi 11 °C. Koniec jeziora wyznacza zwalisko wielkich głazów. Za nimi znajdują się inne małe sale, z których wszystkie znajdują się powyżej poziomu wody, w suchej skale.
Skały, w których powstała jaskinia, to mieszanka gipsu, łupków i marmuru. Jaskinia swoje istnienie zawdzięcza rozpuszczaniu mas gipsowych pod wpływem przenikającej z powierzchni wody. Pozostałości po procesie rozpuszczania to żelaziste gliny, które uszczelniają dno jeziora.
Jaskinia z jeziorem zostały odkryte w 1943 przez Jean-Jacquesa Pittarda. Na skutek trzęsienia ziemi w 1946 r., które osiągnęło siłę 6,1 w skali Richtera, poziom jeziora obniżył się. W 1949 jaskinię udostępniono dla zwiedzających. Atrakcją są rejsy po jeziorze, wykonywane trzema łodziami zabierającymi na raz 40 pasażerów, odbywające się codziennie od 15 marca do 1 listopada. W głębi jaskini ustawiono posąg św. Barbary jako patronki geologów. Odkryte w 1956 roku suche części jaskini nie są dostępne dla zwiedzających. Jaskinię odwiedza średnio 100 000 osób rocznie.
Od 2000 do czerwca 2002 trwały prace zabezpieczające stabilność ścian i stropu jaskini, wobec czego jezioro było niedostępne dla zwiedzających.

</doc>
<doc id="1749090" url="https://pl.wikipedia.org/wiki?curid=1749090" title="Przyżeganie">
Przyżeganie



</doc>
<doc id="1749091" url="https://pl.wikipedia.org/wiki?curid=1749091" title="Jezioro Łąkie (Pojezierze Kaszubskie)">
Jezioro Łąkie (Pojezierze Kaszubskie)



</doc>
<doc id="1749092" url="https://pl.wikipedia.org/wiki?curid=1749092" title="Sarah Jane">
Sarah Jane

Sarah Jane – folkowa piosenka zaaranżowana przez Boba Dylana, nagrana przez niego w czerwcu 1970 r. i wydana na albumie "Dylan" w listopadzie 1973 r. Znana także jako "Rockabout My Saro Jane", "Rock About My Sarah Jane" i "Saro Jane".
Historia i charakter utworu.
Utwór ten został nagrany na czwartej sesji do albumu "New Morning" 2 czerwca 1970 r. w Columbia Studio E w Nowym Jorku. Na tej sesji Dylan nagrał jeszcze "If Not for You": "Alligator Man", "Mary Ann" (5 wersji), "Time Passes Slowly", "Spanish Is the Loving Tongue", "Mr. Bojangles" (2 wersje).
Dylan wykonywał już tę piosenkę w najwcześniejszym etapie kariery; np. nagrał ją już na taśmie w maju 1960 r. (tzw. "St. Paul Tape"). Powrócił do tego utworu w 1970 r. podczas nagrywania albumu "New Morning". Przearanżował piosenkę, tak że brzmiała jak piosenka doo wop z elementami folku.
Piosenka na pewno pochodzi jeszcze sprzed wojny secesyjnej, gdyż w czasie jej trwania dopisano 6 zwrotkę. Starsze zwrotki związane są pracą na rzece i dotyczą okresu, gdy po Missisipi pływały parowe statki. Utwór ten ma także pewne odniesienia do erotyki, chociaż zakamuflowane.
Dylan nigdy nie wykonywał tej ballady na koncertach.

</doc>
<doc id="1749093" url="https://pl.wikipedia.org/wiki?curid=1749093" title="Wentylator procesora">
Wentylator procesora



</doc>
<doc id="1749098" url="https://pl.wikipedia.org/wiki?curid=1749098" title="Magazynowanie wodoru">
Magazynowanie wodoru



</doc>
<doc id="1749101" url="https://pl.wikipedia.org/wiki?curid=1749101" title="Strony (czasopismo)">
Strony (czasopismo)

Strony (dwumiesięcznik) – opolskie pismo społeczno-kulturalne, ukazuje się nieregularnie od lat 90. jako kontynuacja miesięcznika Opole. 
"Strony" prezentują twórczość pisarzy oraz publicystów regionu i kraju, a także omawiają interesujące zjawiska z dziedziny teatru, muzyki czy plastyki. Reaktywowane w 2009. Wśród autorów pierwszego numeru (1-2, 2009) znaleźli się m.in. Olga Tokarczuk, Józef Baran, Karol Maliszewski, Jacek Gutorow, Mieczysław Orski, Irena Wyczółkowska, Aleksander Błok.

</doc>
<doc id="1749102" url="https://pl.wikipedia.org/wiki?curid=1749102" title="Jezioro w Kętrzynie">
Jezioro w Kętrzynie



</doc>
<doc id="1749106" url="https://pl.wikipedia.org/wiki?curid=1749106" title="Johnnie O. Jackson">
Johnnie O. Jackson

Johnnie Otis Jackson (ur. 30 stycznia 1971 w Hammonton w stanie New Jersey) – amerykański kulturysta.

</doc>
<doc id="1749109" url="https://pl.wikipedia.org/wiki?curid=1749109" title="Podsłońce">
Podsłońce

Podsłońce – zjawisko halo przyjmujące postać jasnej, wydłużonej plamy światła, widocznej poniżej Słońca, pod horyzontem. Powstaje na skutek odbicia promieni słonecznych od zorientowanych poziomo powierzchni dużej liczby płaskich kryształków lodu znajdujących się w atmosferze. Podsłońcu towarzyszą często także podsłońca poboczne (subparhelia) – odpowiednik słońc pobocznych (parhelionów), na tej samej wysokości, co podsłońce.
Najłatwiej je zaobserwować przebywając powyżej warstwy chmur zawierającej odpowiednie kryształy lodu, czyli np. z pokładu samolotu. Również w wysokich górach zdarzają się dogodne warunki obserwacyjne.
Podsłońce, jak wszystkie zjawiska typu halo, można zaobserwować wyłącznie wtedy, gdy w atmosferze są chmury lodowe.

</doc>
<doc id="1749113" url="https://pl.wikipedia.org/wiki?curid=1749113" title="Polskie drogi (stereotyp)">
Polskie drogi (stereotyp)

Polskie drogi – stereotypowe sformułowanie, oznaczające źle rozwinięty system transportu, charakterystyczny dla Polski. Stereotyp ten wytworzył się jeszcze w odległej przeszłości i podtrzymywany był przez następne stulecia; oznacza rzadką sieć połączeń drogowych, wąskie, źle oznakowane drogi, często wyboiste i zaniedbane.
Również w czasach po wynalezieniu samochodu w początkach XX wieku drogi w Polsce pozostawały na wciąż niższym poziomie niż w krajach Europy Zachodniej. Wystarczy wspomnieć, że w Polsce pod koniec lat trzydziestych XX wieku na 63 169 kilometrów dróg o nawierzchni utwardzonej jedynie około trzech tysięcy kilometrów było w pełni przystosowanych do ruchu samochodowego. Stan taki utrzymywał się także w II połowie XX wieku i wobec stosunkowo niskiego postępu – w porównaniu z krajami sąsiednimi, zwłaszcza na południu i zachodzie – w rozwoju sieci dróg i autostrad w Polsce utrzymywał się po przekształceniach ustrojowych w latach dziewięćdziesiątych.
Niekiedy próbuje się tłumaczyć zły stan dróg w Polsce faktem, że kraj znajduje się w strefie klimatycznej, w której stosunkowo wiele razy w ciągu sezonu zimowego zdarzają się na przemian temperatury ujemne i dodatnie, co wpływać ma na większe ich uszkodzenia w wyniku zamarzania wody zalegającej na jezdni; wyjaśnienia tego rodzaju przedstawiają czasami specjaliści w zakresie drogownictwa, choć trudno nie zauważyć, że temperatury w krajach sąsiadujących z Polską nie różnią się w sposób istotny, a fakt zbyt rzadkiej sieci autostrad w Polsce z rzekomymi trudnościami wynikającymi z klimatu związku nie ma.
Stereotyp polskich dróg miał oparcie w oficjalnych raportach. Na koniec 2009 roku GDDKiA oceniała, że 40% dróg krajowych wymaga remontu, z czego 19% – natychmiastowego. Z kolei w raporcie NIK z 2011 roku wskazano, że zagrożenie dla bezpieczeństwa stanowi prawie połowa dróg w Polsce.
Termin „polskie drogi” wykorzystany został też jako tytuł serialu telewizyjnego z roku 1976 Janickiego i Morgensterna, w którym oznaczał w przenośni drogi prowadzące Polaków przez lata II wojny światowej.

</doc>
<doc id="1749114" url="https://pl.wikipedia.org/wiki?curid=1749114" title="Polskie drogi">
Polskie drogi



</doc>
<doc id="1749115" url="https://pl.wikipedia.org/wiki?curid=1749115" title="Rockstar San Diego">
Rockstar San Diego

Rockstar San Diego (do 2002 roku jako Angel Studios) – amerykańskie studio produkujące gry komputerowe, założone w 1984 roku. W listopadzie 2002 roku firma dołączyła do Rockstar Games pod nazwą Rockstar San Diego. Studio wydało m.in. komputerową grę wyścigową "Midtown Madness" oraz gry z serii "Midnight Club".

</doc>
<doc id="1749116" url="https://pl.wikipedia.org/wiki?curid=1749116" title="Rockstar Toronto">
Rockstar Toronto

Rockstar Toronto (do 2002 roku jako Rockstar Canada) – kanadyjskie studio produkujące gry komputerowe, założone w 1999 roku. W 2002 roku firma zmieniła nazwę na Rockstar Toronto. Studio wydało m.in. przygodową grę akcji "The Warriors".
Chociaż Rockstar Toronto wydało grę The Warriors jego głównym zadaniem jest przenoszenie gier tworzonych przez inne studia Rockstar Games na inne platformy np. "Grand Theft Auto IV" na komputery osobiste.

</doc>
<doc id="1749117" url="https://pl.wikipedia.org/wiki?curid=1749117" title="Rockstar Vancouver">
Rockstar Vancouver

Rockstar Vancouver (do 2002 roku jako Barking Dog Studios) – kanadyjskie studio produkujące gry komputerowe, założone w 1998 roku. W 2002 roku firma zmieniła nazwę na Rockstar Vancouver. Studio wydało m.in. grę z gatunku third-person shooter "Max Payne 3", a także przeniosło grę "Bully" na konsolę PlayStation 2.
9 lipca 2012 roku studio zostało zamknięte w wyniku połączenia z Rockstar Toronto.

</doc>
<doc id="1749120" url="https://pl.wikipedia.org/wiki?curid=1749120" title="Rockstar Lincoln">
Rockstar Lincoln

Rockstar Lincoln (do 2002 roku jako Tarantula Studios) – jedno ze studiów Rockstar Games, znajdujące się w brytyjskim mieście – Lincoln. Zajmuje się testowaniem gier i tłumaczeniem ich na inne języki niż angielski. Wcześniej, jeszcze jako Tarantula Studios, uczestniczyła w produkcji gier z serii "GTA", aż do "Grand Theft Auto 2".

</doc>
<doc id="1749121" url="https://pl.wikipedia.org/wiki?curid=1749121" title="Rockstar London">
Rockstar London



</doc>
<doc id="1749122" url="https://pl.wikipedia.org/wiki?curid=1749122" title="Rockstar New England">
Rockstar New England



</doc>
<doc id="1749128" url="https://pl.wikipedia.org/wiki?curid=1749128" title="Tejanos">
Tejanos



</doc>
<doc id="1749130" url="https://pl.wikipedia.org/wiki?curid=1749130" title="Zbigniew Turski">
Zbigniew Turski

Zbigniew Turski (ur. 21 października 1908 w Warszawie, zm. 7 stycznia 1979 w Otwocku) – polski kompozytor i dyrygent, złoty medalista olimpijski Olimpijskiego Konkursu Sztuki i Literatury w dziedzinie muzyki na Letnich Igrzyskach Olimpijskich 1948.
Życiorys.
W 1969 był członkiem Komisji Nagród Ministerstwa Kultury i Sztuki.
Odznaczony m.in. Krzyżem Kawalerskim Orderu Odrodzenia Polski (1955) i Medalem 10-lecia Polski Ludowej (1955).
Pochowany na cmentarzu Powązki Wojskowe w Warszawie (kwatera B37-3-6).

</doc>
<doc id="1749132" url="https://pl.wikipedia.org/wiki?curid=1749132" title="Preparat (chemia)">
Preparat (chemia)

Preparat – termin prawny oznaczający mieszaninę bądź roztwór składający się z co najmniej dwóch substancji. Pojęcie to funkcjonowało w prawodawstwie Unii Europejskiej związanym z substancjami niebezpiecznymi, m.in. w dyrektywie 67/548/EWG, dyrektywie 1999/45/WE (wprowadzających niestosowaną już klasyfikację i oznakowanie substancji i preparatów niebezpiecznych) czy rozporządzeniu REACH (dotyczącym ich rejestracji). Termin ten został zastąpiony przez określenie „mieszanina” wraz z wejściem w życie rozporządzenia CLP.

</doc>
<doc id="1749133" url="https://pl.wikipedia.org/wiki?curid=1749133" title="AtmAsfera">
AtmAsfera

AtmAsfera (ukr. АтмАсфера) – ukraińska grupa muzyczna, grająca muzykę etniczną, łączącą elementy folkowe, pochodzące z różnych stron świata z ukraińskimi i angielskim tekstami w połączeniu z językami starożytnymi. W swojej twórczości muzycy chętnie sięgają po formy muzyki poważnej, w tym współczesnej, wraz z elementami improwizacji.
Zespół istnieje od 2003 roku i brał udział w wielu festiwalach m.in. "Global Battle of the Bands" (2007), gdzie w finale zajęli 4. miejsce, "Ethno Evolution", "Czerwona ruta" czy też Niv-rock (2006) i wielu innych. Wiele razy zagrali w Polsce: "Latający Holender", "Etniczne Inspiracje", "Etno Cross Festiwal". Zespół występował na Przystanku Woodstock w latach 2007, 2008, 2009, gdzie w 2009 roku odebrał nagrodę w plebiscycie Złotego Bączka za najlepszy koncert sceny folkowej.
W 2009 i 2010 r. AtmAsfera odbyła intensywną trasę koncertową po Polsce, odwiedzając m.in. Kraków, Wrocław, Toruń, Warszawa, Lublin. W czerwcu 2010 r. zdobyli drugą nagrodę na festiwalu Folkowo w Ostródzie. W lipcu 2010 r. zagrali na prestiżowym norweskim festiwalu jazzowym Moldejazz.
21 marca 2011 r. miała miejsce polska premiera nowej płyty zespołu „Integro” wraz z nowym teledyskiem do piosenki "Every step", mp3 można pobrać ze strony zespołu jako wiosenny prezent od Atmasfery.

</doc>
<doc id="1749139" url="https://pl.wikipedia.org/wiki?curid=1749139" title="Mydło marynarskie">
Mydło marynarskie

Mydło marynarskie – rodzaj mydła mającego zdolność do pienienia się w wodzie morskiej. Wyrabia się go z oleju kokosowego poprzez jego zmydlanie wodorotlenkiem sodowym.
Mydło to charakteryzuje się dość dużą twardością, jest jasnej barwy i posiada łagodny zapach.

</doc>
<doc id="1749144" url="https://pl.wikipedia.org/wiki?curid=1749144" title="Aleksandra Ford-Sampolska">
Aleksandra Ford-Sampolska

Aleksandra Ford-Sampolska (ur. 14 stycznia 1947 w Krakowie, zm. 3 stycznia 2013 w Warszawie) – polska aktorka.
Życiorys.
Absolwentka PWSFTviT w Łodzi. W latach 1972–1974 występowała w Teatrach w Szczecinie, w latach 1974–1976 w Teatrze Narodowym w Warszawie, a w latach 1977–1978 w Teatrze Dolnośląskim w Jeleniej Górze. Następnie (w latach 1979-81) była aktorką Teatru Polskiego w Poznaniu, w latach 1981–1990 była ponownie w Teatrze Narodowym w Warszawie. Wystąpiła też w kilkunastu filmach fabularnych. Mieszkała w Warszawie, gdzie założyła i prowadziła Teatr Literacki.
Zmarła 3 stycznia 2013 w Warszawie w wieku 65 lat, pogrzeb aktorki odbył się 11 stycznia 2013, pochowana została na Cmentarzu Wojskowym na Powązkach w Warszawie (kwatera A34-7-12).

</doc>
<doc id="1749145" url="https://pl.wikipedia.org/wiki?curid=1749145" title="Irenarch">
Irenarch

Irenarch żyjący na przełomie III/IV wieku – święty katolicki, męczennik.
Z zachowanych zapisków wynika, że Irenarch pochodził z Sebasty. Był katem i męczeństwo siedmiu chrześcijanek spowodowało jego nawrócenie. Został stracony wraz z nimi i jest jedną z ofiar prześladowań religijnych za czasów Dioklecjana. Zgodnie z zapisem w Martyrologium Rzymskim wspomnienie Irenarcha i siedmiu towarzyszy męczeństwa obchodzone jest 27 listopada.

</doc>
<doc id="1749148" url="https://pl.wikipedia.org/wiki?curid=1749148" title="Fortepian preparowany">
Fortepian preparowany

Fortepian preparowany – fortepian poddany modyfikacjom, bądź też wykorzystywany w sposób odmienny od tradycyjnej techniki gry, w celu osiągnięcia nietypowej barwy dźwięku. Wprowadzony przez Johna Cage'a, który zaczął wykorzystywać w ten sposób fortepian w eksperymentalnych kompozycjach z lat czterdziestych XX wieku. Preparacja może polegać na włożeniu między struny fortepianu różnych elementów np. śrub, sztućców, gwoździ, nałożeniu na struny koralików lub nakrętek. Modyfikacje sposobu gry obejmują m.in. uderzanie w struny bezpośrednio w pudle rezonansowym z pominięciem mechanizmu młoteczkowego fortepianu, np. pałkami.

</doc>
<doc id="1749150" url="https://pl.wikipedia.org/wiki?curid=1749150" title="Max Gerson">
Max Gerson

Max Gerson (ur. 18 października 1881 w Wągrowcu, zm. 8 marca 1959 w Nowym Jorku) – niemiecki lekarz i naukowiec, twórca nieuznawanej przez współczesną naukę terapii rzekomo leczącej raka.
Pochodził z żydowskiej rodziny z Wielkopolski. Prowadził praktykę lekarską w Bielefeld, wizytując wielokrotnie niemieckie sanatoria dla gruźlików. W 1933, w związku z nasileniem kampanii antysemickiej, opuścił Niemcy i przez Wiedeń, Paryż i Londyn dotarł w 1936 do Nowego Jorku.
Terapia Gersona.
Gerson, szczególnie działając w Stanach Zjednoczonych w latach 1950, przedstawił i promował hipotezę powstawania raka jako syndromu wyniszczenia tkanek wynikającego z zaburzenia równowagi sodowo-potasowej na poziomie komórkowym, postępującego zatruwania organizmu oraz permanentnego niedoboru składników odżywczych. Określił raka jako holistyczną chorobę całego organizmu, a nie poszczególnych organów. Opracował tzw. terapię Gersona, polegającą na spożywaniu dużej ilości soków oraz wykonywaniu lewatyw z kawy sporządzonej w specyficzny sposób.
Skuteczność działania terapii Gersona nie znalazła potwierdzenia w badaniach przeprowadzonych przez amerykański National Cancer Institute. Według American Cancer Society, terapia nie ma podstaw naukowych i jest niebezpieczna.
W zasobach NCBI National Center for Biotechnology Information można odnaleźć opublikowane w "Alternative Therapies In Health And Medicine" opracowanie dokumentujące 5-letnie przeżycie po rozpoznaniu czerniaka, które było wyższe w porównaniu z wszystkimi innymi metodami leczenia. Badanie to nie zostało jednak przeprowadzone w sposób wiarygodny i nie może być dowodem na skuteczność terapii, co przyznali nawet sami jego autorzy.
Mimo braku naukowych dowodów na działanie, metoda ta ma wielu zwolenników. W San Diego dalej działa Instytut Gersona poświęcony popularyzacji tej metody leczenia raka oparty na tzw. diecie Gersona.

</doc>
<doc id="1749153" url="https://pl.wikipedia.org/wiki?curid=1749153" title="Jarosław Zając">
Jarosław Zając

Jarosław Zając (ur. 8 czerwca 1966) – polski piłkarz i trener piłkarski. Obecnie trener Polonii Przemyśl.
Absolwent Liceum Administracyjno-Prawnego w Kielcach oraz absolwent szkoły trenerskiej FIGC we włoskiej Ankonie.
W sezonach 1993/1994 i 1994/1995 w I lidze w barwach Stali Stalowa Wola rozegrał 49 spotkań, strzelając 3 bramki.
Jako trener najpierw szkolił zespoły juniorów Osimo Ancona (Włochy) oraz Stali Stalowa Wola. Jego pierwszym seniorskim zespołem była od sezonu 2008/2009 Siarka Tarnobrzeg. Już w pierwszym sezonie pracy odniósł sukces, awansująć do III ligi.

</doc>
<doc id="1749154" url="https://pl.wikipedia.org/wiki?curid=1749154" title="Novakane">
Novakane

Novakane – drugi album zespołu Outlawz. Znajduje się na niej remix piosenki 2Paca "Worldwide".
Druga piosenka z tej płyty zatytułowana "Rize" zadebiutowała w filmie Dzień próby, w którym Denzel Washington zdobył Oskara.

</doc>
<doc id="1749160" url="https://pl.wikipedia.org/wiki?curid=1749160" title="Piwowarstwo domowe">
Piwowarstwo domowe

Piwowarstwo domowe, piwowarstwo amatorskie – hobby, którego przedmiotem zainteresowania jest samodzielne wytwarzanie piwa na własne potrzeby.
Domowe warzenie piwa.
Warzenie piwa w domu może odbywać się w dwojaki sposób:
Warzenie piwa z procesem zacierania.
Aby samodzielnie uwarzyć piwo w domu należy wykonać następujące etapy:
Warzenie piwa z ekstraktów słodowych (brew-kit).
Możliwe jest również uproszczone warzenie piwa przy użyciu gotowych ekstraktów słodowych (brew-kit) dostępnych także w wersji z chmielem i instrukcją profilowaną na osiągnięcie odpowiedniego gatunku piwa.
Piwowarstwo w Polsce.
Aspekt prawny.
Warzenie piwa w domu jest całkowicie legalne. Ustawodawstwo polskie nie wymaga żadnych zezwoleń czy licencji. Piwowar domowy zwolniony jest również od obowiązku opłaty podatku akcyzowego, którym objęte jest piwo warzone komercyjnie. Ustawodawca zastrzega jednak, że dotyczy to jedynie piw wytworzonych domowym sposobem przez osoby fizyczne na własny użytek i nieprzeznaczonych do sprzedaży lub innego wprowadzenia na rynek.
Polskie Stowarzyszenie Piwowarów Domowych.
Założone zostało 30 stycznia 2010 r. na zebraniu założycielskim w Cieszynie przez 24 piwowarów-amatorów. Formalny wpis do Krajowego Rejestru Sądowego miał miejsce 3 sierpnia 2010 r.. Pierwszym prezesem stowarzyszenia wybrany został Andrzej Sadownik, w roku 2013 jego następcą został Krzysztof Lechowski. Pierwotnie Stowarzyszenie miało swoją siedzibę w Browarze Zamkowym w Cieszynie, obecnie jest to Warszawa. Stowarzyszenie przeprowadza program certyfikacji sędziów piwnych i wydaje czasopismo Piwowar.
Zadania i cele.
Głównym celem stowarzyszenia jest upowszechnianie wiedzy o tradycyjnych sposobach wyrobu piwa jako polskiej i światowej spuściźnie cywilizacyjnej i kulturowej. Do priorytetowych zadań organizacji należy m.in.:
Konkursy piw domowych.
Od początku XXI wieku piwowarstwo domowe przeżywa rozkwit. Powstają sklepy oferujące niezbędny sprzęt i surowce, zakładane są portale i fora internetowe, na których piwowarzy domowi wymieniają się swoimi doświadczeniami. Odpowiedzią na duże zainteresowanie domowym warzeniem piwa są również konkursy, na których piwowarzy domowi mogą w różnych kategoriach skonfrontować swoje piwa. Najstarszym konkursem jest Konkurs Piw Domowych rozgrywany od roku 2003 podczas Festiwalu Birofilia w Żywcu. Trzy lata młodszy jest Konkurs Piw Domowych we Wrocławiu, odbywający się w ramach Wrocławskich Warsztatów Piwowarskich podczas Festiwalu Dobrego Piwa. Konkursy odbywają się również na Pomorzu, w Grodzisku Wielkopolskim, Poznaniu, Częstochowie oraz w innych miejscowościach.

</doc>
<doc id="1749161" url="https://pl.wikipedia.org/wiki?curid=1749161" title="Édouard Leclerc">
Édouard Leclerc

Édouard Leclerc (ur. 20 listopada 1926 w Landerneau, zm. 17 września 2012 w Saint-Divy) – francuski przedsiębiorca, założyciel sieci handlowej E.Leclerc.
Édouard Leclerc urodził się w małej miejscowości bretońskiej Landerneau, w rodzinie z trzynaściorgiem dzieci. Jest synem Eugène Leclerca oraz Marie Kerouanton.
W młodości kształcił się w seminarium ("Prêtres du Sacré-Cœur de Jésus"), nie został jednak księdzem, lecz zatrudnił się w firmie przewozowej w Breście. W grudniu 1949 rozpoczął własny biznes otwierając pierwszy sklep E.Leclerc w rodzinnym Landerneau o powierzchni jedynie 16 m², gdzie sprzedawał wyroby ciastkarskie kupowane bezpośrednio z wytwórni z pobliskiego Pontivy. Jego podstawową zasadą było wyeliminowanie długiego łańcucha pośredników (tzw. "krótki łańcuch dostaw") i zaoferowanie klientom towarów w cenie zbliżonej do ceny hurtowej. Pierwszy supermarket z prawdziwego zdarzenia otworzył w 1962 w Breście (1 200 m²). Ceny niższe o 20-30% niż u konkurencji pozwoliły mu przyciągnąć klientów i otwierać kolejne sklepy m.in. w regionie paryskim (w Issy-les-Moulineaux). Zrewolucjonizował handel we Francji dostarczając konsumentom tańszych produktów, był jednak oskarżany o "zabijanie drobnego handlu" m.in. przez poujadystów. W 1964 utworzył zrzeszenie skupiające sklepy E.Leclerc ("Association des centres distributeurs E.Leclerc – ADCLec"), a w 1970 utworzył krajową centralę zakupów. W 1969 część sklepów opuściła zrzeszenie Leclerca tworząc grupę "les Ex", która później przekształciła się w grupę "Intermarché/Les Mousquetaires". Stopniowo wchodził także na inne segmenty rynku otwierając sieć sklepów odzieżowych ("Leclerc Vêtements"), stacji benzynowych z tańszym paliwem oraz książek. Kierował ekspansją międzynarodową sieci m.in. do Portugalii, Włoch, Polski i Słowenii. Po przekazaniu w 2003 zarządzania siecią E.Leclerc jednemu z synów, Michelowi, starał się wciąż uczestniczyć w podejmowaniu strategicznych decyzji (Michel-Edouard Leclerc współprzewodniczył grupie obok ojca od 1988).
W 1983 został wybrany Bretończykiem roku przez czasopismo Armor Magazine. 1 stycznia 2009 został kawalerem Legii Honorowej. Od 21 października 1950 żonaty z Hélène Diquelou, z którą miał troje dzieci.

</doc>
<doc id="1749165" url="https://pl.wikipedia.org/wiki?curid=1749165" title="Wincentynki">
Wincentynki



</doc>
<doc id="1749170" url="https://pl.wikipedia.org/wiki?curid=1749170" title="Edouard Leclerc">
Edouard Leclerc



</doc>
<doc id="1749171" url="https://pl.wikipedia.org/wiki?curid=1749171" title="Test Reya">
Test Reya

Test Reya (test 15 słów Reya, znany też jako RAVLT – od ang. "Rey Auditory Verbal Learning Test") – jeden z często stosowanych testów służących do badania pamięci.
Test został opracowany w latach 40. i uzyskał dużą popularność z powodu prostoty i łatwości badania oraz zrozumiałości dla większości grup wiekowych. Jest walidowany w populacjach od 7 do 89 roku życia. 
Standardowa aplikacja testu obejmuje wolne (w tempie 1 słowa na sekundę) odczytanie listy 15 prostych słów i próbę ich powtórzenia przez osobę badaną. Taka procedura jest powtarzana pięciokrotnie, następnie osoba badająca odczytuje jednokrotnie drugą (inną) listę 15 słów, a osoba badana jest proszona o jej powtórzenie. Następnie osoba badana proszona jest o powtórzenie zapamiętanych słów z pierwszej listy.
Test Reya, razem z innymi testami badania pamięci, jest również stosowany do wykrywania symulacji.

</doc>
<doc id="1749172" url="https://pl.wikipedia.org/wiki?curid=1749172" title="Błąd złożenia">
Błąd złożenia

Błąd złożenia – błąd logiczny polegający na przypisaniu całości cech elementów, z których się ona składa.
Przykład: 
W makroekonomii błąd złożenia polega na mylnym przenoszeniu zależności prawdziwych na poziomie mikro (gospodarstwa domowe, przedsiębiorstwa) na poziom makro (gospodarka). Zob. np. paradoks zapobiegliwości.

</doc>
<doc id="1749173" url="https://pl.wikipedia.org/wiki?curid=1749173" title="Diecezja Bathurst">
Diecezja Bathurst

Diecezja Bathurst – diecezja Kościoła rzymskokatolickiego należąca do metropolii Sydney i położona na terenie stanu Nowa Południowa Walia. Powstała w 1865 roku, obecne granice utrzymuje od 1887 roku.

</doc>
<doc id="1749174" url="https://pl.wikipedia.org/wiki?curid=1749174" title="Gubernia ryska">
Gubernia ryska



</doc>
<doc id="1749176" url="https://pl.wikipedia.org/wiki?curid=1749176" title="Parafia Najświętszej Maryi Panny Wniebowziętej w Nowym Wiśniczu">
Parafia Najświętszej Maryi Panny Wniebowziętej w Nowym Wiśniczu

Parafia pw. Najświętszej Maryi Panny Wniebowziętej w Nowym Wiśniczu – parafia rzymskokatolicka znajdująca się w diecezji tarnowskiej w dekanacie Lipnica Murowana. Erygowana w XVII wieku. Mieści się przy Placu Kościelnym.

</doc>
<doc id="1749179" url="https://pl.wikipedia.org/wiki?curid=1749179" title="Mistrzostwa Ukrainy w piłce nożnej (2009/2010)">
Mistrzostwa Ukrainy w piłce nożnej (2009/2010)

Mistrzostwa Ukrainy w piłce nożnej – sezon 2009/2010 – XIX Mistrzostwa Ukrainy, rozgrywane systemem jesień – wiosna, w których 16 zespołów Premier Lihi walczą o tytuł Mistrza Ukrainy. Drużyny rezerwowe występują w osobnym turnieju – Młodzieżowych Mistrzostwach Ukrainy. Persza Liha składa się z 18 zespołów. Druha Liha w grupie A liczy 12 zespołów, i w grupie B – 14 zespołów.
Kluby.
Premier Liha.
16 zespołów:
Persza Liha.
18 zespołów:
Druha Liha.
26 zespołów podzielone na 2 grupy:

</doc>
<doc id="1749184" url="https://pl.wikipedia.org/wiki?curid=1749184" title="Parafia św. Wojciecha Biskupa Męczennika w Szczawnicy">
Parafia św. Wojciecha Biskupa Męczennika w Szczawnicy

Parafia św. Wojciecha Biskupa Męczennika - rzymskokatolicka parafia położona przy ulicy Jana Wiktora 1A. Parafia należy do dekanatu Krościenko nad Dunajcem w diecezji tarnowskiej. 
Historia parafii.
Parafia została erygowana w 1350 roku. Proboszczem parafii jest ksiądz Tomasz Kudroń.

</doc>
<doc id="1749185" url="https://pl.wikipedia.org/wiki?curid=1749185" title="Werica Nedeska">
Werica Nedeska

Werica Nedeska (lub "Verica Nedeska", cyryl. Верица Недеска; ur. 8 sierpnia 1978 w Ochrydzie) – macedońska aktorka.
Życiorys.
Studiowała na Wydziale Dramatycznym Uniwersytetu Świętych Cyryla i Metodego w Skopju. Studia ukończyła w 2001 roku. W 2015 roku ukończyła studia na Wydziale Filmowym i Telewizyjnym Akademii Sztuk Scenicznych w Pradze. Mieszka w Pradze. Jest żoną macedońskiego reżysera Iwo Trajkowa (ur. 27 czerwca 1965), z którym ma jedno dziecko. Występuje również jako Werce Nedewa oraz Werica Nedeska-Trajkowa. W 2018 roku wyreżyserowała krótkometrażowy film fabularny według własnego scenariusza "Vera". Film miał światową premierę w 2020 roku podczas festiwalu "Balkan Panorama" w Izmirze.

</doc>
<doc id="1749187" url="https://pl.wikipedia.org/wiki?curid=1749187" title="Roggenburg">
Roggenburg

Niemcy:
Szwajcaria:
Inne:
Zobacz też: 

</doc>
<doc id="1749188" url="https://pl.wikipedia.org/wiki?curid=1749188" title="Cerkiew Przemienienia Pańskiego we Lwowie">
Cerkiew Przemienienia Pańskiego we Lwowie

Cerkiew Przemienienia Pańskiego (ukr. "Церква Преображення Господа Нашого Ісуса Христа" lub w skrócie: Преображенська церква) – świątynia położona przy ul. Krakowskiej 21 (ukr. Krakiwska) na Starym Mieście we Lwowie, na północ od rynku.
Cerkiew została budowana na ruinach rzymskokatolickiego kościoła pw. Trójcy Przenajświętszej oo. trynitarzy, który spłonął w wyniku bombardowania miasta przez Austriaków w czasie Wiosny Ludów w 1848.
Historia kościoła Trójcy Przenajświętszej i klasztoru oo. trynitarzy.
W maju 1685 przybyli do Warszawy pierwsi trynitarze na zaproszenie króla Jana III Sobieskiego i jego małżonki Marii Kazimiery. Pierwsi zakonnicy wywodzili się z Hiszpanii, z tamtejszej gałęzi ostrzejszej reguły zwanej trynitarzami bosymi. Jako że podstawowym celem zakonu była redempcja, czyli wykup jeńców chrześcijańskich z rąk muzułmanów, wkrótce po przyjeździe trynitarze udali się do Lwowa, uważanego za twierdzę chrześcijaństwa na kresach południowo-wschodnich Rzeczypospolitej, aby tam ustanowić centralną placówkę dla swych poczynań. W lipcu 1685 pierwsza grupa zakonników, kierowana przez przełożonego domu w Granadzie, ojca Jana od św. Andrzeja, dotarła do Lwowa. Zakonnicy otrzymali pierwsze uposażenia, głównie od kleru. Nuncjusz papieski zabiegał u władz miasta o przekazanie zakonnikom kościoła Matki Boskiej Śnieżnej, ale te nie wyraziły zgody. Podobnie postąpiła kuria metropolitalna. Zakonnicy odwołali się do króla i dopiero jego interwencja przyniosła zmianę decyzji władz świeckich i duchownych.
W listopadzie 1685 arcybiskup lwowski Konstanty Samuel Lipski wyraził zgodę na powstanie placówki trynitarzy. W 1686 zakonnicy weszli w posiadanie parceli Melechowskiej w pobliżu Bramy Krakowskiej i przystąpili do budowy tymczasowej, drewnianej kaplicy. W czerwcu odprawił w niej msze św. nuncjusz papieski Pallavicini. W 1690 sejm zatwierdził akt fundacji dokonanej przez Józefa i Annę Wielhorskich, wojewodów wołyńskich. Do zakończenia dzieła przyczynił się ich syn, trynitarz, ojciec Antoni od św. Jana Chrzciciela (zm. 1729). Był on czterokrotnym przełożonym domu zakonnego. W 1697 trynitarze w czasie konfederacji żołnierskiej wsparli materialnie miasto w uiszczeniu kontrybucji. Wtedy też i władze miasta zmieniły swój stosunek do fundacji trynitarzy, którzy mogli przystąpić do budowy swojego pierwszego na ziemiach Rzeczypospolitej kościoła.
Kościół pw. Trójcy Przenajświętszej, patronki zakonu, został zbudowany w latach 1703–1731 w stylu francuskiego klasycyzmu z barokowym wystrojem wnętrza. Budowniczymi kościoła byli Bernard Meretyn i Jan de Witte. Kościół trynitarzy był jedną z najznakomitszych budowli swojej epoki we Lwowie. Uroczysta konsekracja nowej świątyni miała miejsce w 1731, a dokonał jej arcybiskup Jan Skarbek. Tuż po tym mszę w kościele celebrował przebywający we Lwowie z wizytą chaldejski metropolita Babilonu.
W 1718 powołana została odrębna, polska prowincja trynitarzy pw. św. Joachima, a jej ośrodkiem był kościół i klasztor trynitarzy. W 1748 kościół i klasztor padły pastwą pożaru, a zakonnicy na czas odbudowy przenieśli się do pobliskiego klasztoru franciszkanów.
Stanisław Stroiński dekorował freskami świątynię.
W momencie I rozbioru Polski w konwencie przebywało 37 zakonników: 20 kapłanów, 11 kleryków i 6 braci. W trakcie 18 redempcji trynitarze zdołali wykupić z rąk muzułmanów ponad czterystu jeńców chrześcijańskich.
W 1783 zakon dotknęła kasata zarządzona przez cesarza Józefa II. W tym samym roku, po zniesieniu zakonu, klasztor i kościół trynitarzy przebudowano na bibliotekę Uniwersytetu Lwowskiego.
W listopadzie 1848, po ostrzale Lwowa przez Austriaków zespół potrynitarski spłonął.
Historia cerkwi Przemienienia Pańskiego.
Plac z ruinami kościoła został w 1849 podarowany ruskiemu towarzystwu „Matyca Ruska”. Po przebudowaniu klasztoru w latach 1851–1864 urządzono w nim „Narodnyj Dim”. Obecną cerkiew wzniesiono w latach 1875–1898. Autorem projektu był Sylwestr Hawryszkewycz, który do budowy wykorzystał ściany i konstrukcję dawnego kościoła Trynitarzy, zachowane po pożarze z 1848.
Nowa świątynia została rekonsekrowana 29 kwietnia 1906 jako cerkiew greckokatolicka pod wezwaniem Przemienienia Pana Naszego Jezusa Chrystusa (w skrócie: Przemienienia Pańskiego). Rekonsekracji dokonali: metropolita lwowski Andrzej Szeptycki, biskup przemyski Kostiantyn Czechowycz oraz biskup stanisławowski, błogosławiony Grzegorz Chomyszyn.
W pierwszej poł. XX wieku parafia przy cerkwi Przemienienia Pańskiego stała się jednym z głównych ośrodków ukraińskiego ruchu narodowego.
29 października 1989, po upadku sowieckiego imperium parafia Przemienienia Pańskiego była pierwszą odrodzoną parafią ukraińskiego kościoła katolickiego obrządku bizantyjsko-ukraińskiego.
Architektura cerkwi.
Cerkiew łączy w sobie formy historyzmu (wariant klasycystyczny z wykorzystaniem tradycji ukraińskiej architektury sakralnej) z pozostałościami form barokowych i wczesnego klasycyzmu (elementy dawnego kościoła). Do istniejącego prezbiterium dawnego kościoła dobudowano półokrągłą apsydę, a nad świątynią wzniesiono kopułę. Przebudowano też obie wieże, dodając do nich kopuły, umieszczone na niskich tamburach.
We wnętrzu świątyni, przy zachowaniu większości ocalałego wystroju, wprowadzono daleko idące zmiany wynikające ze specyfiki obrządku wschodniego. Zdobienia rzeźbiarskie wnętrza i tamburu kopuły są autorstwa J. Marconiego, z kolei ikonostas wykonał T. Popiel. Wystroju dopełniają obrazy T. Kopystyńskiego i K. Ustyjanowicza.

</doc>
<doc id="1749189" url="https://pl.wikipedia.org/wiki?curid=1749189" title="Feliks Zabłocki">
Feliks Zabłocki

Feliks Zabłocki (ur. 1846 w Łowiczu, zm. 5 kwietnia 1874 w Warszawie) - drzeworytnik warszawski.
Życiorys.
Czynny w latach 1863–1874. Do 1867 roku rytował dla "Tygodnika Ilustrowanego", a następnie dla "Kłosów". W 1871 roku wraz z Władysławem Bojarskim, Ignacym Chełmickim i Bronisławem Pucem zorganizował spółdzielnię - „Drzeworytnia Warszawska”, w której rytowano drzeworyty dla czasopism ilustrowanych, głównie rosyjskich. W wyniku rozwoju działalności drzeworytnicy założyli filię w Petersburgu.
Z ważniejszych prac: drzeworyty wg rysunku Juliusza Kossaka do książki Władysława Zawadzkiego pt. "Obrazy Rusi Czerwonej" (wyd. Żupański, Poznań 1869), "Panorama Warszawy z kopuły kościoła ewangelickiego" wg rysunku Adolfa Kozarskiego, "Domy drewniane w Wiśniczu" oraz portrety wg rysunku Jana Matejki, "Rzeźbiarz wiejski" wg Aleksandra Kotsisa, "Skarbiec katedry na Wawelu" - Aleksandra Gryglewskiego, "Dziewczę ze skrzypcami" - Artura Grottgera, "Bakałarz" - Leopolda Horowitza, "Trzy chwile życia szulera" - Ksawerego Pillatiego.
Został pochowany na cmentarzu Powązkowskim w Warszawie (kwatera 30 wprost-6-38).
Linki zewnętrzne.
Prace F. Zabłockiego w zbiorach Biblioteki Narodowej

</doc>
<doc id="1749191" url="https://pl.wikipedia.org/wiki?curid=1749191" title="Parafia św. Marcina w Krzeszowicach">
Parafia św. Marcina w Krzeszowicach

Parafia św. Marcina w Krzeszowicach – rzymskokatolicka parafia należąca do dekanatu Krzeszowice archidiecezji krakowskiej. Została utworzona przed 1325. Kościół parafialny wybudowany w latach 1832–1844, konsekrowany w 1874.

</doc>
<doc id="1749196" url="https://pl.wikipedia.org/wiki?curid=1749196" title="Timothy Kirkhope">
Timothy Kirkhope

Timothy John Robert Kirkhope, baron Kirkhope of Harrogate (ur. 29 kwietnia 1945 w Newcastle upon Tyne) – brytyjski prawnik i polityk, w latach 1987–1997 deputowany Izby Gmin, poseł do Parlamentu Europejskiego V, VI i VII kadencji, par dożywotni.
Życiorys.
W latach 1953–1962 uczęszczał do Newcastle Royal Grammar School, a w latach 1964–1969 do College of Law w Guildford. Podjął praktykę w zawodzie prawnika. W 1999 został przewodniczącym stowarzyszenia Conservative Friends of Israel. Objął też stanowisko dyrektora firmy Bournemouth and West Hampshire Water Company PLC.
W latach 1982–1986 był radnym rady hrabstwa Somerset, a od 1987 do 1997 deputowanym do Izby Gmin z okręgu Leeds North East. W latach 1992–1995 był lordem komisarzem skarbu, od 1995 do 1996 pełnił funkcję wiceszambelana dworu królewskiego, a w latach 1995–1997 był podsekretarzem stanu w ministerstwie spraw wewnętrznych.
W 1999, 2004 i 2009 uzyskiwał mandat posła do Parlamentu Europejskiego. W latach 1999–2004 był wiceprzewodniczącym Delegacji do Wspólnej Komisji Parlamentarnej Europejskiego Obszaru Gospodarczego, a od 2007 do 2009 wiceprzewodniczącym Komisji Spraw Konstytucyjnych. W 2009 został zastępcą Michała Kamińskiego – przewodniczącego nowo powstałej grupy europarlamentarnej Europejscy Konserwatyści i Reformatorzy.
W 2016 został parem dożywotnim. Odszedł w konsekwencji z Europarlamentu, zasiadając w Izbie Lordów.

</doc>
<doc id="1749197" url="https://pl.wikipedia.org/wiki?curid=1749197" title="Max Emanuel Herzog in Bayern">
Max Emanuel Herzog in Bayern

Max Emanuel Wittelsbach, właśc. Max Emanuel Ludwig Maria Herzog in Bayern, urodzony jako Max Emanuel Ludwig Maria Prinz von Bayern (ur. 21 stycznia 1937 w Monachium) – książę bawarski z dynastii Wittelsbachów, przedsiębiorca.
Jest najmłodszym dzieckiem i drugim synem księcia Alberta (ur. 1905, zm. 1996) i hrabianki Marii Franciszki Draskovich von Trakostjan (ur. 1904, zm. 1969). Jest młodszym bratem Franciszka Wittelsbacha (ur. 1933), od 1996 roku głowy bawarskiej rodziny królewskiej, która dzięki małżeństwom dwóch córek Maxa Emanuela spowinowaciła się z rodziną panującą z Liechtensteinu oraz wirtemberską rodziną królewską.
W październiku 1944 razem z rodziną został aresztowany i uwięziony w obozie koncentracyjnym Sachsenhausen, następnie rodzina została przeniesiona do KL Flossenbürg. Pod koniec wojny zostali przeniesieni do KL Dachau, skąd uwolniła ich armia amerykańska. Po wojnie uczęszczał do liceum benedyktyńskiego w klasztorze Ettal, następnie tak jak jego brat Franciszek studiował zarządzanie na Uniwersytecie Ludwika i Maksymiliana w Monachium oraz bankowość na Uniwersytecie Zuryskim.
18 marca 1965 roku został adoptowany przez Ludwika Wilhelma Wittelsbacha z innej gałęzi rodu Wittelsbachów, noszącej nazwisko Herzog in Bayern. Ludwik Wilhelm był synem księcia w Bawarii Karola Teodora i Marii Józefy Braganca, młodszym bratem Marii Gabrieli Bawarskiej - babki Maksymiliana Emanuela. Dzięki temu zabiegowi dawna linia książąt w Bawarii została przedłużona oraz dodatkowo połączona dawną z królewską linią Wittelsbachów. Tytuł księcia w Bawarii został ustanowiony po śmierci elektora Bawarii i Palatynatu Karola Teodora. Zgodnie z ówczesnym prawem po bezdzietnym elektorze mogły dziedziczyć dwie linie Wittelsbachów reńskich: Pfalz-Zweibrücken reprezentowana przez Maksymiliana Józefa lub Pfalz-Gelnhausen reprezentowana przez hrabiego Wilhelma. Elektorem został Maksymilian, zaś Wilhelm w ramach rekompensaty otrzymał tytuł księcia w Bawarii.
24 stycznia 1967 roku w Monachium poślubił hrabiankę Elżbietę Douglas (ur. 31 grudnia 1940 w Sztokholmie), z którą ma pięć córek:
Tradycyjne tytuły.
Po śmierci swojego brata odziedziczy wedle tradycji monarchistycznej pozycję głowy rodu Wittelsbachów oraz tradycyjnie używane, ale niemające umocowania prawnego tytuły:
Po śmierci Maksymiliana Emanuela tytuły: głowy rodu, księcia Bawarii i księcia w Bawarii odziedziczyłby zgodnie z prawem salickim Luitpold Wittelsbach (kuzyn Maksymiliana). Tytuł jakobickiego pretendenta do tronu Anglii i Szkocji odziedziczy jego córka Zofia Elżbieta.

</doc>
<doc id="1749200" url="https://pl.wikipedia.org/wiki?curid=1749200" title="Parafia Przemienienia Pańskiego w Tarnogrodzie">
Parafia Przemienienia Pańskiego w Tarnogrodzie

Parafia Przemienienia Pańskiego w Tarnogrodzie – parafia należąca do dekanatu Tarnogród diecezji zamojsko-lubaczowskiej. Erygowana 23 stycznia 1598 roku. Od 12 stycznia 1630 roku należała do dekanatu leżajskiego, a od 1746 roku do dekanatu tarnogrodzkiego. Kościół parafialny wybudowany w latach 1750-1771, konsekrowany w 1771 roku.

</doc>
<doc id="1749201" url="https://pl.wikipedia.org/wiki?curid=1749201" title="Organisation Internationale de Radiodiffusion et de Télévision">
Organisation Internationale de Radiodiffusion et de Télévision



</doc>
<doc id="1749203" url="https://pl.wikipedia.org/wiki?curid=1749203" title="Kardynałowie mianowani w VIII wieku">
Kardynałowie mianowani w VIII wieku

Lista kardynałów mianowanych w VIII wieku, od pontyfikatu Jana VI (701–705) do pontyfikatu Hadriana I (772–795). Z uwagi na niekompletną bazę źródłową obejmuje jedynie część żyjących w tym czasie kardynałów.
Źródłami umożliwiającymi rekonstrukcję katalogu kardynałów z VIII stulecia są niemal wyłącznie protokoły z synodów rzymskich z lat 721, 732, 743, 745, 761 i 769. Nieliczne dodatkowe informacje można znaleźć w Liber Pontificalis i kilku innych współczesnych kronikach lub dokumentach.
Termin "kardynał" w owym czasie, ściśle rzecz biorąc odnosił się jedynie do prezbiterów rzymskich kościołów tytularnych (obecnych kardynałów prezbiterów). W VIII wieku po raz pierwszy pojawił się jednak także termin "kardynał biskup" o odniesieniu do biskupów siedmiu podrzymskich diecezji: Ostii, Porto, Albano, Silva Candida, Gabii (Labico), Velletri i Palestriny. Członkowie rzymskiego kolegium diakonów (obecnie kardynałowie diakoni) formalnie dołączyli do grona kardynałów dopiero w XI wieku.
Katalog jest podzielony na trzy sekcje: kardynałów prezbiterów, kardynałów biskupów i członków rzymskiego kolegium diakonów. We wszystkich trzech imiona uporządkowano chronologicznie. W nawiasach podano okresy, w jakich poszczególni kardynałowie są udokumentowani w źródłach.

</doc>
<doc id="1749208" url="https://pl.wikipedia.org/wiki?curid=1749208" title="Sexy Bitch">
Sexy Bitch

Sexy Bitch – piosenka electro house stworzona przez Davida Guettę oraz Akona na czwarty album studyjny Guetty, "One Love" (2009). Utwór wydany został jako drugi singel promujący album (po „When Love Takes Over”) 24 lipca 2009. W kompozycji, swojego głosu gościnnie użyczył Akon.

</doc>
<doc id="1749210" url="https://pl.wikipedia.org/wiki?curid=1749210" title="Matthew Carrano">
Matthew Carrano

Matthew Thomas Carrano (ur. 19 grudnia 1969) – amerykański paleontolog specjalizujący się w badaniu ewolucji dinozaurów, kustosz działu dinozaurów w Smithsonian Institution.
Jego prace koncentrują się na wykorzystywaniu filogenezy dinozaurów do badania zmian makroewolucyjnych, zarówno w całej grupie, jak i w poszczególnych kladach. Jest autorem licznych publikacji naukowych i książek. Brał udział w wyprawach paleontologicznych na Madagaskar – jest jednym z autorów opisu niewielkiego teropoda z rodzaju "Masiakasaurus". Tworzy paleobiologiczną internetową bazę danych Paleobiology Database.
Żonaty z Alison Massagli, z którą jest związany od 30 września 2006 roku.

</doc>
<doc id="1749212" url="https://pl.wikipedia.org/wiki?curid=1749212" title="Sun Wukong">
Sun Wukong

Sun Wukong, znany powszechnie jako Małpi Król (猴王, "Hóuwáng") – fikcyjna postać z mitologii chińskiej, bohater wielu różnorodnych legend oraz dzieł literackich i malarskich. Trickster, porywcza i humorzasta postać przeżywająca wiele niezwykłych przygód. Zgodnie z najpopularniejszą wersją mitu narodził się z kamiennego jaja u początku czasu i posiadł liczne nadprzyrodzone moce, dzięki którym stał się nieśmiertelny oraz może przybierać dowolne kształty i postacie. Sun Wukong jest bóstwem szczególnie popularnym na południu Chin, gdzie czci się go pod imieniem Qitian Dasheng (齊天大聖; dosł. "Wielki Święty Równy Niebu").
Zdaniem wielu badaczy, m.in. Ji Xianlina, postać Sun Wukonga nie jest rdzennie chińska i powstała w wyniku zaadaptowania hinduskiego Hanumana.
Najbardziej znany obraz Sun Wukonga wywodzi się z eposu Wu Cheng’ena "Wędrówka na Zachód". Jest jednym z głównych bohaterów utworu, towarzyszem wyprawy mnicha Xuanzanga do Indii. Wiele razy ratuje go z niebezpiecznych opresji, ale jednocześnie swoimi figlami i psotami sprawia mu nieustanne kłopoty.
Sun Wukong jest bohaterem wielu sztuk opery pekińskiej. Charakterystyczną cechą roli Małpiego Króla są wymyślne akrobacje. Postać Małpiego Króla była inspiracją dla japońskiego mangaki Akiry Toriyamy, przy tworzeniu postaci Son Goku i pierwszych rozdziałów mangi "Dragon Ball".

</doc>
<doc id="1749214" url="https://pl.wikipedia.org/wiki?curid=1749214" title="Jacek Miłaszewski">
Jacek Miłaszewski

Jacek Miłaszewski (ur. 1980 we Wrocławiu) – polski inżynier dźwięku i producent muzyczny. Były członek Akademii Fonograficznej ZPAV. Absolwent SAE Institute w Londynie. Dwukrotnie nominowany do nagrody Fryderyk w kategorii „Produkcja Muzyczna Roku” za miksowanie albumów "Verses of Steel" – Acid Drinkers (2009) oraz "Fishdick Zwei – The Dick Is Rising Again" – Acid Drinkers (2011). Założyciel i administrator internetowego forum dla inżynierów dźwięku www.dzwiek.org.
W latach 2002–2004 pracował w Taklamakan Studio w Opalenicy, należącym do Przemysława Wejmanna. W roku 2007 pracował w Mayfair Studios w Londynie jako goniec, recepcjonista i asystent. W latach 2006–2008 pracował w Entropy Studio w Londynie jako inżynier nagrań. W latach 2007–2008 pracował w SAE Institute w Londynie jako Educational Supervisor.

</doc>
<doc id="1749216" url="https://pl.wikipedia.org/wiki?curid=1749216" title="Próba badana">
Próba badana

Próba badana – wycinek populacji poddany badaniu.
Badanie próby ma sens, jeśli jego wyniki można uogólnić na całą populację. W tym celu próba badana musi być reprezentatywna dla populacji. Jeżeli próba badana jest reprezentatywna (dla populacji), to znaczy, że jest to wycinek populacji o możliwie zbliżonej do tej populacji charakterystyce (np. struktura wieku, płci, występowanie chorób itp.), umożliwiającej uogólnienie wniosków z badania tej próby na całą populację z określonym prawdopodobieństwem.
Oceną prawdopodobieństwa, że wnioski z badania próby są prawdziwe dla całej populacji, zajmuje się statystyka, umożliwiająca m.in. obliczenie wielkości próby (zgodnie z zasadą, że większa próba badana daje większe prawdopodobieństwo, że wyniki badania tej próby będą prawdziwe dla całej populacji).

</doc>
<doc id="1749218" url="https://pl.wikipedia.org/wiki?curid=1749218" title="W krainie Niekończącej się opowieści">
W krainie Niekończącej się opowieści

W krainie Niekończącej się opowieści (ang. "Tales from the Neverending Story") – niemiecko-kanadyjski serial telewizyjny z roku 2001 w reżyserii Adama Weissmana i Gilesa Walkera. Film jest luźną adaptacją powieści fantasy "Niekończąca się historia" napisanej przez Michaela Ende. Serial opowiada o przygodach 12-letniego chłopca o imieniu Bastian Bux, który za pomocą magicznej księgi przenosi się do Fantazji. Cała seria składa się z czterech części.
Opis filmu.
12 letni Bastian właśnie stracił mamę. Chłopiec zagubiony i odosobniony w swej wyobraźni buduje własny świat marzeń. Pomaga mu w tym magiczna księga, która staje się pomostem między światem, który go otacza, a krainą jego marzeń zwaną Fantazją. Bastian uczy się życia, przeżywając niesamowite historie wraz z gnomami, elfami, smokami i Złą Królową Mroku.
Królowa Mroku, Xayida, nienawidzi swojej siostry, Dziecięcej Cesarzowej i za wszelką cenę pragnie zniszczyć jej krainę - Fantazję. Atreyu jest zaufanym sługą Dziecięcej Cesarzowej. Na ziemi zaś jej wiernym sługą stał się Bastian. Obaj skutecznie próbują pokrzyżować niecne plany złej monarchini. Zdesperowana Xayida przystępuje do ataku. Chce się pozbyć za wszelką cenę Bastiana, jednak on ma za sobą armię wiernych przyjaciół.

</doc>
<doc id="1749222" url="https://pl.wikipedia.org/wiki?curid=1749222" title="IG 2009">
IG 2009



</doc>
<doc id="1749227" url="https://pl.wikipedia.org/wiki?curid=1749227" title="Szachownica Adelsona">
Szachownica Adelsona

Szachownica Adelsona – złudzenie optyczne opublikowane w 1995 roku przez Edwarda H. Adelsona, profesora "Vision Science" na uniwersytecie MIT. Iluzja znana jest również pod angielskimi nazwami "Adelson's checker shadow illusion", "checker shadow illusion" i "checker shadow".
Kwadraty A oraz B na szachownicy mają identyczny kolor (odcień), choć wydaje się, że się różnią. Identyczny odcień zaznaczonych na rysunku pól może być dowiedziony poprzez ich bezpośrednie porównanie ze sobą w programie komputerowym do obróbki zdjęć lub przez porównanie ich gołym okiem po uprzednim wydrukowaniu ich na drukarce i wycięciu.
Z rysunku można wyeliminować efekt iluzji poprzez wymazanie z niego wszystkich elementów poza oznaczonymi kwadratami.

</doc>
<doc id="1749228" url="https://pl.wikipedia.org/wiki?curid=1749228" title="Zakłady Azotowe Kędzierzyn S.A.">
Zakłady Azotowe Kędzierzyn S.A.



</doc>
<doc id="1749229" url="https://pl.wikipedia.org/wiki?curid=1749229" title="Karol Kostur">
Karol Kostur

Karol Kostur (ur. 1919 w Nowym Targu, zm. 2000 w Zbyszycach) – polski malarz, prymitywista.
Autor kilkuset obrazów i akwareli o tematyce żydowskiej, na których przedstawiał postaci narodowości żydowskiej, a także synagogi i małe miasteczka. Poruszał również tematy związane z Podhalem, przyrodą i Cyganami. Malował portrety (indywidualne oraz grupowe), sceny z życia codziennego (w karczmie, na targowisku itp.) oraz wydarzenia związane z obrzędami religijnymi (procesje, nabożeństwa). Wystawiał swoje prace w Nowym Targu i Krakowie. Nagrodzony na Ogólnopolskim konkursie malarskim im. Teofila Ociepki w Bydgoszczy.

</doc>
<doc id="1749232" url="https://pl.wikipedia.org/wiki?curid=1749232" title="Kongres starokatolików w Konstancji">
Kongres starokatolików w Konstancji

Kongres starokatolików w Konstancji – odbyte w dniach 12–15 września 1873 roku, ostatnie z trzech generalnych i formalnych spotkań przedstawicieli ruchów starokatolickich, mające ugruntować proces powstawania niezależnych krajowych kościołów katolickich.
Ostatni z trzech wielkich kongresów nabrał dla Kościoła starokatolickiego podstawowego znaczenia, przez przyjęcie projektu starokatolickiego "Statutu synodalnego i parafialnego". Opracowany głównie przez Fryderyka von Schultego, stanowił ambitną próbę odtworzenia w nowożytnym kształcie biskupio-synodalnego ustroju starego Kościoła. Po postanowieniach ogólnych, w których min. wyraźnie powiedziano, że starokatolicy "jako trwający w Kościele katolickim, zastrzegają sobie wszystkie prawa przysługujące katolikom (...), a ich własna organizacja kościelna posiada jedynie charakter prowizoryczny", określono dokładnie prawa i obowiązki biskupa, przedstawicielstwa synodalnego, synodu, parafii i duchownych pomocniczych. 
Zgodnie z zasadami opracowanymi i przyjętymi na kongresach w Monachium, Kolonii i Konstancji, ukonstytuował się potem Kościół Starokatolicki w Niemczech, a z pewnymi odchyleniami, uzasadnionymi tradycją i warunkami miejscowymi, także Kościoły starokatolickie w Szwajcarii i Austrii.

</doc>
<doc id="1749233" url="https://pl.wikipedia.org/wiki?curid=1749233" title="Seter irlandzki czerwono-biały">
Seter irlandzki czerwono-biały

Seter irlandzki czerwono-biały (lub rudo-biały) – rasa psów pochodząca z Irlandii. Podlega próbom pracy.
Historia.
Istnienie w Irlandii czerwonych i czerwono-białych seterów udokumentowane jest już w XVII w. Poza Irlandią mało kto wie o istnieniu dwóch ras seterów irlandzkich. Seter irlandzki czerwono-biały jest niewątpliwie rasą starszą, z której w wyniku świadomej, selektywnej hodowli wyewoluował seter o jednolicie czerwonym umaszczeniu, bowiem dawne "ptaszniki", które przybyły z kontynentu do Irlandii, z całą pewnością nie były jednobarwne. Kiedy na początku drugiej połowy XIX wieku pojawiły się na ringach wystawowych, było wiele nieporozumień odnośnie do ich właściwego umaszczenia, wtedy istniało mniej więcej tyle samo psów czerwonych, co czerwono-białych. Później jednak odmiana mahoniowa stała się znacznie liczniejsza, a w końcu XIX stulecia jednolicie czerwony seter irlandzki usunął w cień setera czerwono-białego, który stał się tak rzadki, że sądzono, iż wyginął. W Irlandii w roku 1944 założono klub, którego celem miało być uratowanie odmiany czerwono-białej. Na wiele się to nie zdało i pod koniec lat 60. XX wieku do księgi hodowlanej wpisywano zaledwie 7 czerwono-białych szczeniąt. Powołano zatem do życia komitet, którego zadaniem było opracowanie planu hodowlanego tej odmiany setera. Rasa znalazła zapalonych miłośników i udało się ją uratować od całkowitego wyginięcia. W 1989 roku FCI uznało setera czerwono-białego jako właściwą i odrębną rasę. Obecnie przedstawiciele tej rasy pojawiają się dość licznie na wielu kontynentach, jednak w Polsce są one mało znane.
Wygląd.
Wygląd ogólny.
Mocno umięśniony pies o bardzo harmonijnej budowie ciała, bez cech jakiejkolwiek przesady, w typie raczej atletycznym.
Głowa.
W stosunku do ciała stosunkowo szeroka, z wyraźnym wykrojem. Mózgoczaszka pomiędzy uszami wysklepiona, guz potyliczny niezbyt widoczny. Nos o czystych, prostych liniach.
Zgryz.
Szczęki o takiej samej lub prawie takiej samej długości, zgryz regularny, idealny nożycowy, dopuszczalny jest również cęgowy.
Oczy.
Ciemne, orzechowo-brązowe lub ciemnobrązowe, okrągłe, lekko wypukłe, białkówki niewidoczne.
Uszy.
Osadzone na wysokości oczu, ale daleko z tyłu głowy, zwisając przylegają ściśle do głowy.
Szyja.
Odpowiedniej długości, bardzo muskularna, w żadnym wypadku zbyt mocna, lekko wygięta, bez śladów podgardla.
Tułów.
Silny i muskularny, głęboka klatka piersiowa z dobrze wysklepionymi żebrami. Grzbiet dobrze umięśniony i mocny.
Ogon.
Umiarkowanej długości, nie sięgający poniżej stawu skokowego, mocny u nasady i zwężający się wyraźnie ku końcowi. Niezakręcony. Noszony na poziomie linii grzbietu lub poniżej.
Kończyny przednie.
Dobrze umięśnione, łopatki ustawione wyraźnie ku tyłowi, łokcie w ruchu dość luźne, jednakże bez odstawiania ich do wewnątrz lub na zewnątrz. Przedramię proste z widocznymi ścięgnami, kości mocne, stopy sprężyste.
Kończyny tylne.
Szerokie i umięśnione, uda długie, kości śródstopia powinny mieć odpowiednią długość. Kolana ugięte prawidłowo, stawy skokowe nisko nad ziemią, równolegle, nie mogą być ani zbieżne, ani rozbieżne. Golenie mocne, dobrze umięśnione, o silnych ścięgnach.
Łapy.
Pięknie uformowane, zwarte, kocie, mocne, dobrze owłosione między palcami.
Szata.
Długa, jedwabista sierść pokrywa zewnętrzną stronę uszu i tworzy frędzle na tylnej stronie kończyn tylnych. Długa sierść w pachwinach, na dolnej stronie klatki piersiowej i na mostku, tworzy frędzle, pod szyją sierść wyraźnie długa i prosta. Sierść frędzli powinna być w zasadzie prosta, spływająca gładko i niezbyt gęsta. Ogon z pięknym piórem. Na głowie, na przedniej stronie kończyn, jak również na pozostałych częściach ciała sierść jest krótka i gładka, bez najmniejszych śladów skręcenia, dopuszczalne jest tylko łagodne falowanie.
Umaszczenie.
Podstawowym kolorem jest biały z jednolicie czerwonymi łatami (biel i czerwień powinny być wyraźnie od siebie oddzielone). Obydwa kolory powinny być maksymalnie żywe i lśniące. Cętkowanie, lecz nie dereszowatość, jest dopuszczalne na części twarzowej, stopach, na nogach przednich do wysokości łokcia, a na tylnych do stawu skokowego. Cętkowanie na innych częściach ciała, jak również dereszowatość i drobne nakrapianie są niedopuszczalne i stanowią wadę dyskwalifikującą.

</doc>
<doc id="1749237" url="https://pl.wikipedia.org/wiki?curid=1749237" title="Diecezja Wollongong">
Diecezja Wollongong

Diecezja Wollongong – diecezja Kościoła rzymskokatolickiego w metropolii Sydney, erygowana decyzją papieża Piusa XII w dniu 15 listopada 1951 roku na terenie należącym wcześniej do archidiecezji Sydney.

</doc>
<doc id="1749238" url="https://pl.wikipedia.org/wiki?curid=1749238" title="Parafia Matki Bożej Różańcowej w Kępnie">
Parafia Matki Bożej Różańcowej w Kępnie

Parafia Matki Bożej Różańcowej w Kępnie – parafia rzymskokatolicka należąca do dekanatu Kępno diecezji kaliskiej. 
1 czerwca 2003 roku nastąpiło otwarcie kaplicy dla wiernych. Parafia została utworzona w 2006. W 2009 rozpoczęto budowę kościoła parafialnego, który został poświęcony 20 grudnia 2014 roku przez bpa Edwarda Janiaka.

</doc>
<doc id="1749239" url="https://pl.wikipedia.org/wiki?curid=1749239" title="Freddie Jones">
Freddie Jones

Freddie Jones, właśc. Frederick Jones (ur. 12 września 1927 w Stoke-on-Trent w hrabstwie Staffordshire, zm. 10 lipca 2019) – brytyjski aktor filmowy i telewizyjny. Ojciec aktora Toby’ego Jonesa.
Filmografia.
Pojawił się również w licznych serialach telewizyjnych; były to m.in.: "Rewolwer i melonik", "Święty", "Randall i duch Hopkirka", "Kosmos 1999", "Kroniki młodego Indiany Jonesa", "Nigdziebądź", "Morderstwa w Midsomer", "Liga dżentelmenów", "Emmerdale".

</doc>
<doc id="1749242" url="https://pl.wikipedia.org/wiki?curid=1749242" title="Diecezja Wagga Wagga">
Diecezja Wagga Wagga

Diecezja Wagga Wagga – diecezja Kościoła rzymskokatolickiego w metropolii Sydney, erygowana w dniu 28 lipca 1917 na terenie należącym wcześniej do diecezji Goulburn.

</doc>
<doc id="1749243" url="https://pl.wikipedia.org/wiki?curid=1749243" title="Parafia św. Marcina w Kępnie">
Parafia św. Marcina w Kępnie

Parafia św. Marcina w Kępnie – parafia rzymskokatolicka należąca do dekanatu Kępno diecezji kaliskiej.
Historia.
Parafia została utworzona w 1684.
Grupy parafialne.
Oaza, dzieci Maryi, Odnowa w Duchu Świętym, Wspólnota Krwi Chrystusa, Droga Neokatechumenalna, Krąg Biblijny, Służba Liturgiczna.

</doc>
<doc id="1749244" url="https://pl.wikipedia.org/wiki?curid=1749244" title="Tyler Hynes">
Tyler Hynes

Tyler Hynes (ur. 6 maja 1986 roku w Toronto) – kanadyjski aktor filmowy.
Tyler Hynes profesjonalnym aktorem został w wieku 8 lat i ma już na swoim koncie kilka znaczących ról. Zagrał z takimi gwiazdami jak Andie MacDowell, Morgan Freeman czy Holly Hunter. Po raz pierwszy zadebiutował jako Demi Brooke w "Little Men". Tyler mieszka na farmie niedaleko Ottawy (Kanada) wraz z rodzicami i bratem Brandonem. Ukończył St-Francis Xavier Catholic High School w Hammond.

</doc>
<doc id="1749245" url="https://pl.wikipedia.org/wiki?curid=1749245" title="Niemiecka Drabina">
Niemiecka Drabina

Niemiecka Drabina (, , ) – wysoko położony (około 1990–2230 m), piarżysty żleb w północnych ścianach Małego Kieżmarskiego Szczytu (2513 m) w słowackich Tatrach Wysokich. Opada skośnie spod wybitnej Złotej Przełączki (2230 m) pomiędzy Złotą Turnią a ścianami Małego Kieżmarskiego Szczytu do Złotego Kotła (1986 m) znajdującego się w jednej trzeciej wysokości potężnej ściany Kieżmarskiego. Jest to najwyższa ściana w całych Tatrach – jej wysokość dochodzi do 900 m. Niemiecka Drabina dzieli ją na dwie części; górną i dolną. Jej obramowanie po prawej (patrząc od dołu) stronie tworzą kolejno: Złoty Kopiniak, Złota Baszta, Złoty Mur, Złota Turnia. W dolnej części nad Złotym Kotłem składa się z dwóch żlebów oddzielonych od siebie skalnym żebrem o długości około 400 m. Łatwiejsze jest wejście lewym żlebem. Początkowa część jest stroma, ale na krótkiej tylko odległości, wyżej jest mało stroma.
Nazwa żlebu pochodzi od niemieckiej rodziny szewców Fabri (Fabry) z Kieżmarku, którzy w XVIII wieku przez żleb ten chodzili na Miedziane Ławki w poszukiwaniu złota. Nie znaleźli go, ale w Miedzianych Ławkach odkryli rudę miedzi, którą wydobywali. Górnicy znosili ją w workach na plecach przez Niemiecką Drabinę (tylko przez 2–3 miesiące w roku). Obecnie żlebem tym prowadzi na Łomnicę jedna z dróg wejściowych dla taterników. Jest ładna widokowo, ale nie najłatwiejsza. W lutym 2000 zginął tu wraz z bratem podczas zejścia słowacki alpinista Pavel Pochylý, w lutym 2008 zaś polski alpinista Maciej Sokołowski. Niemiecka Drabina jest dla wielu dróg wspinaczkowych zaczynających się u podnóży Kieżmarskiego punktem docelowym, na którym taternicy kończą wspinaczkę i schodzą w dół Niemiecką Drabiną. Dla niektórych dróg jest punktem startowym do wspinaczki w górnej części ściany.
Przedłużeniem Niemieckiej Drabiny w kierunku wschodnim (już w Kieżmarskiej Kopie) jest Złota Drabina.

</doc>
<doc id="1749247" url="https://pl.wikipedia.org/wiki?curid=1749247" title="Fabian Delph">
Fabian Delph

Fabian Delph (ur. 21 listopada 1989 w Bradford) – angielski piłkarz, który występował na pozycji pomocnika.
Kariera klubowa.
Leeds United.
Delph karierę rozpoczynał jako junior w klubie Bradford City. We wrześniu 2001 roku odszedł do Leeds United, do którego został zarekomendowany trenerowi akademii Leeds – Gregowi Abbotta przez Paula Jewella, którego syn grał wraz z Delphem w Bradford. Delph uczęszczał do szkół Tong Secondary School, którą opuścił w 2006 roku i w wieku 16 lat otrzymał dwuletnie stypendium od Leeds United. W marcu 2008 roku zadebiutował na arenie międzynarodowej, kiedy to po raz pierwszy wystąpił w reprezentacji Anglii U-19.
Wiosną 2007 roku został mianowany kapitanem zespołu rezerw Leeds. W jego pierwszej drużynie zadebiutował 6 maja 2007 roku w zamykającym sezon 2006/2007 meczu z Derby County (0:2). Na koniec sezonu 2006/2007 zajął z klubem ostatnie, 24. miejsce w Championship i spadł z nim do League One. 11 stycznia 2008 roku podpisał swój pierwszy profesjonalny kontrakt. W sezonie 2007/2008 rozegrał jedno ligowe spotkanie oraz jedno w Pucharze Ligi Angielskiej.
Pierwszy występ w sezonie zanotował w towarzyskim spotkaniu z Barnet. Za ten mecz zebrał pochwały od menedżera Gary'ego McAllistera oraz byłego gracza Leeds – Eddiego Graya. Pierwsze oficjalne spotkanie w sezonie 2008/2009 w barwach Leeds rozegrał 12 sierpnia 2008 roku w wygranym 5:2 meczu Pucharu Ligi Angielskiej z Chester City. 5 września 2008 roku Delph podpisał nowy, czteroletni kontrakt z Leeds. Dzień później, 6 września w wygranym 5:2 pojedynku z Crewe Alexandra strzelił pierwszego gola w zawodowej karierze.
Gra Delpha przyciągnęła uwagę menedżerów zespołów Premier League. Arsène Wenger z Arsenalu złożył wartą 6 milionów ofertę dotyczącą zakupu Delpha. Swoją propozycję złożyło także Newcastle United, jednak oferty obu klubów zostały odrzucone przez prezesa Leeds – Kena Batesa. W listopadzie 2008 roku Delph został powołany przez Stuarta Pearce'a do reprezentacji Anglii U-21. Zadebiutował w niej 18 listopada 2008 roku w wygranym 2:0 spotkaniu z Czechami, gdy w 86. minucie zmienił Craiga Gardnera. W styczniu 2009 roku Leeds odrzuciło dwie oferty klubów Premier League za Delpha, a Ken Bates skomentował to tak: "Wyjaśniliśmy obu klubom, że nie przyjmiemy ich drobnych pieniędzy". Pomimo zainteresowania ze strony klubów Premier League, w zimowym oknie transferowym Delph nie odszedł z Leeds. W marcu 2009 roku Delph został nominowany do nagrody Piłkarza Roku League One, ale zdobył ją Matty Fryatt z Leicester City. Spośród nagród klubowych Leeds United Delph został natomiast wybrany Piłkarzem Roku, Młodym Piłkarzem Sezonu, a jego gol strzelony w meczu z Brighton (17 stycznia 2009, wynik 2:0) został uznany bramką sezonu.
Aston Villa.
Po tym, jak Leeds nie udało się awansować do Championship Delph wzbudził zainteresowanie klubów Premier League, takich jak Everton, Manchester City, Fulham, Sunderland, Tottenham Hotspur oraz Aston Villa, z którą podpisał kontrakt. 3 sierpnia 2009 roku Aston Villa uzgodniła warunki z Leeds transferu Delpha do klubu. Następnego dnia zawodnik przeszedł testy medyczne i uzgodnił warunki indywidualnego kontraktu z nową drużyną. Delph zadebiutował w barwach Aston Villi 8 sierpnia podczas wygranego 1:0 towarzyskiego spotkania z Fiorentiną. W Premier League po raz pierwszy zagrał 15 sierpnia w meczu z Wigan Athletic.
Manchester City.
17 lipca 2015 został zawodnikiem Manchesteru City podpisując pięcioletni kontrakt.
Życie prywatne.
Delph mieszka w Tadcaster. 23 grudnia 2008 został aresztowany za prowadzenie samochodu pod wpływem alkoholu. W czasie jazdy oprócz niego w aucie znajdowały się jeszcze cztery osoby. Delph przyznał się do winy i został ukarany grzywną w wysokości 1400 funtów, odebraniem prawa jazdy na 18 miesięcy oraz dodatkowymi kosztami w wysokości 60 funtów.

</doc>
<doc id="1749248" url="https://pl.wikipedia.org/wiki?curid=1749248" title="Zofia Dromlewiczowa">
Zofia Dromlewiczowa

Zofia Dromlewiczowa, z domu Higier (ur. 2 września 1899 w Warszawie, zm. 19 sierpnia 1938 w Warszawie) – polska pisarka i scenarzystka; pierwsza w Polsce kobieta-realizatorka filmów krótkometrażowych.
Życiorys.
Urodziła się w Warszawie w zasymilowanej rodzinie żydowskiej, jako córka lekarza Henryka Higiera i Heleny z domu Rothberg (Rostberg). Jej bratem był Stanisław Higier, lekarz neurolog.
Ukończyła żeńskie gimnazjum Stefanii Tołwińskiej przy ulicy Św. Barbary 4 w Warszawie. Od 1925 była działaczką Domu Filmu Polskiego. Przez wiele lat współpracowała jako publicystka filmowa z licznymi czasopismami warszawskimi. Od 1934 prowadziła wraz z Ryszardem Biske pracownię filmu artystycznego. Była członkinią Zrzeszenia Producentów Filmów Krótkometrażowych.
Zmarła w Warszawie. Jest pochowana na cmentarzu żydowskim przy ulicy Okopowej. Miała jednego syna.
Twórczość.
Zofia Dromlewiczowa jest autorką licznych książek (głównie dla dzieci i młodzieży), niektórych pisanych na podstawie cudzych scenariuszy filmowych, w tym:
Napisała także scenariusze do filmów: "Miodowe miesiące z przeszkodami" (1924) i "Puszcza" (1932). Przetłumaczyła z języka rosyjskiego znaczną część książek Lidii Aleksiejewny Czarskiej.

</doc>
<doc id="1749250" url="https://pl.wikipedia.org/wiki?curid=1749250" title="Zofia Higier">
Zofia Higier



</doc>
<doc id="1749251" url="https://pl.wikipedia.org/wiki?curid=1749251" title="Reformed Episcopal Church">
Reformed Episcopal Church



</doc>
<doc id="1749253" url="https://pl.wikipedia.org/wiki?curid=1749253" title="Krzyż (Tarnów)">
Krzyż (Tarnów)

Krzyż – część miasta Tarnów, stanowiąca jednostkę pomocniczą o nazwie "Osiedle nr 11 „Krzyż”".
W granicach administracyjnych miasta od 1958, wcześniej wieś, w latach 1954–1957 siedziba gromady Krzyż. Od zachodu sąsiaduje z Klikową, również wysuniętą na północ. Na przestrzeni kilkudziesięciu lat zabudowano obszar domami jednorodzinnymi. Rozbudowa dzielnicy trwa, w kierunku na wschód od ulicy Nowodąbrowskiej. W 2015 w Krzyżu mieszkało 5837 osób.
W Krzyżu znajdują się:
Przez Krzyż przepływa również Potok Klikowski.

</doc>
<doc id="1749254" url="https://pl.wikipedia.org/wiki?curid=1749254" title="Parafia św. Jadwigi Śląskiej w Milanówku">
Parafia św. Jadwigi Śląskiej w Milanówku

Parafia Świętej Jadwigi Śląskiej w Milanówku – parafia rzymskokatolicka w Milanówku. Obsługiwana przez księży diecezjalnych. Należy do dekanatu brwinowskiego archidiecezji warszawskiej.
Parafia została erygowana w 1928. Obecny kościół parafialny pochodzi z lat 1910–1912, konsekrowany w 1912.

</doc>
<doc id="1749256" url="https://pl.wikipedia.org/wiki?curid=1749256" title="Centralny sportkompleks">
Centralny sportkompleks



</doc>
<doc id="1749257" url="https://pl.wikipedia.org/wiki?curid=1749257" title="Lotnisko Szczecin-Gumieńce">
Lotnisko Szczecin-Gumieńce

Lotnisko Szczecin-Gumieńce – lotnisko funkcjonujące w latach 1924–1926 w Szczecinie na osiedlu Gumieńce.
W związku z rozwojem ruchu lotniczego, we wrześniu 1924 roku, obok koszar ówczesnej Reichswehry (dziś okolice ulicy Cukrowej) otworzono lotnisko do przewozu poczty. Lotnisko było przystosowane do obsługi nocnego ruch lotniczego (wzdłuż pasa startowego, co 30 m, ustawiono latarnie sztormowe zasilane naftą). W późniejszym okresie lotnisko służyło także do przewozu towarów, zdarzały się także awaryjne lądowania samolotów pasażerskich. Na początku 1926 roku lotnisko zostało zamknięte.
W miejscu lotniska powstała hurtownia kamieni.

</doc>
<doc id="1749260" url="https://pl.wikipedia.org/wiki?curid=1749260" title="Parafia Narodzenia NMP i św. Michała Archanioła w Kurowie">
Parafia Narodzenia NMP i św. Michała Archanioła w Kurowie



</doc>
<doc id="1749262" url="https://pl.wikipedia.org/wiki?curid=1749262" title="Stanisław Wołodko">
Stanisław Wołodko

Stanisław Wołodko (ur. 20 marca 1950 w Wilnie, zm. 4 lutego 2021) – polski lekkoatleta, który specjalizował się w rzucie dyskiem.
Kariera.
W 1976 brał udział w igrzyskach olimpijskich – z wynikiem 59,42 zajął ostatecznie 18. miejsce w eliminacjach i nie awansował do finału. Bez powodzenia startował także w mistrzostwach Europy (1974). Uczestnik spartakiady armii zaprzyjaźnionych (Hawana 1977) oraz srebrny medalista mistrzostw armii zaprzyjaźnionych (Poczdam 1979). Jedenastokrotny medalista mistrzostw Polski – w kolekcji ma 4 złota, 5 sreber i 2 brązy. Podczas swojej kariery aż 32. razy bronił barw narodowych w meczach międzypaństwowych (w latach 1972–1983). Był zawodnikiem bydgoskiego Zawiszy oraz Warszawianki.
Rekordy życiowe.
Jego rekord życiowy wynosi: 64,80 m (3 września 1978, Bydgoszcz). Rezultat ten – do 1985 – był rekordem Polski. Obecnie jest on 6. wynikiem w historii polskiej lekkoatletyki.

</doc>
<doc id="1749264" url="https://pl.wikipedia.org/wiki?curid=1749264" title="Parafia Matki Bożej Bolesnej w Milanówku">
Parafia Matki Bożej Bolesnej w Milanówku

Parafia Matki Bożej Bolesnej w Milanówku – parafia rzymskokatolicka w Milanówku, należąca do dekanatu brwinowskiego archidiecezji warszawskiej i obsługiwana przez księży diecezjalnych. Zasięgiem obejmuje wiernych zamieszkujących południową część Milanówka - wierni zamieszkujący część północną należą do parafii św. Jadwigi Śląskiej. Przy parafii działa dom zakonny żeńskiego, bezhabitowego Zgromadzenia Sług Jezusa, którego członkinie służą przy kościele parafialnym m.in. jako zakrystianka i organistka/opiekunka chóru. 
Historia.
Parafia została erygowana w styczniu 1981, początkowo prowadzenie jej powierzono zakonowi oblatów. Budowę kościoła parafialnego rozpoczęto w latach 80 XX w., ale ostateczna konsekracja, dokonana przez kard. Józefa Glempa, odbyła się dopiero w 2005 roku. Wcześniej nabożeństwa odprawiano w zachowanej do dziś drewnianej kaplicy. W połowie lat 90. obsługę parafii przejęło duchowieństwo diecezjalne. Podczas reformy administracyjnej archidiecezji warszawskiej, zarządzonej przez kard. Kazimierza Nycza w grudniu 2012, parafia została przeniesiona z dekanatu grodziskiego do brwinowskiego. 
Życie parafialne.
Nabożeństwa.
W kościele parafialnym odbywają się po dwie msze w dni powszednie (7:00, 18:00) oraz po pięć w niedziele i święta (7:30, 9:00, 11:00, 12:30, 18:00). W czasie roku szkolnego niedzielne msze o 11:00, przeznaczone głównie dla rodzin z dziećmi, nie mają tradycyjnej homilii, zamiast niej celebrans wygłasza krótką katechezę dla najmłodszych, opartą o bieżące czytania liturgiczne. Oprócz mszy odprawianie są nabożeństwa cotygodniowe, comiesięczne i okresowe. Służba liturgiczna złożona jest ze świeckich ministrantów i lektorów (dzieci, młodzieży i dorosłych), a wspierająco także sióstr Sług Jezusa. 
Katechezy i kursy.
Parafia zapewnia obsługę katechetyczną publicznemu zespołowi szkół (szkoła podstawowa i gimnazjum), przedszkolu miejskiemu oraz liceum społecznemu, zlokalizowanym w jej granicach. Zajęcia prowadzą zarówno katecheci świeccy, jak i wikariusze parafii. Bezpośrednio w parafii prowadzone są kursy przygotowujące do sakramentów: pierwszej Komunii, bierzmowania i małżeństwa. 
Grupy i inicjatywy parafialne.
W parafii działają:

</doc>
<doc id="1749267" url="https://pl.wikipedia.org/wiki?curid=1749267" title="Unia Opole">
Unia Opole

KS Unia Opole - opolski klub piłki nożnej kobiet założony w sierpniu 2001 roku. Aktualnie Unia Opole bierze udział w rozgrywkach III ligi.
Historia.
KS Unia Opole założono w 1996 roku jako Wojskowy Klub Sportowy, z męską sekcją piłki nożnej, lecz po roku grania w B klasie drużyna została rozwiązana, gdyż niektórzy z zawodników - żołnierzy pomagali przy usuwaniu skutków powodzi, rezygnując z gry w piłkę. W sierpniu 2001 roku trener piłki nożnej Andrzej Mazurek, na prośbę córki, założył żeńską drużynę piłki nożnej (pierwszą w historii Opola).
Po niecałym miesiącu szkolenia, klub trafił do II ligi kobiet, gdzie w pierwszym sezonie dziewczęta często przegrywały, nawet wynikiem 10:0. W kolejnych sezonach Unia spisywała się znacznie lepiej, zawsze plasując się w czołówce tabeli. Sezon 2008/2009 okazał się przełomowy. Dzięki 1. miejscu w swojej grupie II ligi i dobrej grze w barażach zespół wywalczył awans do I ligi kobiet (druga klasa rozgrywkowa). Następne lata nie przyniosły korzystnych rezultatów i po dwóch sezonach opolanki spadły do II Ligi. Od sezonu 2011/2012 zespół występuje w grupie śląskiej, drugiej ligi kobiet.

</doc>
<doc id="1749268" url="https://pl.wikipedia.org/wiki?curid=1749268" title="Raja nakrapiana">
Raja nakrapiana

Raja nakrapiana ("Raja montagui") – gatunek ryby chrzęstnoszkieletowe z rodziny rajowatych (Rajidae).
Występowanie.
Północny Atlantyk od wysp Szetlandzkich do wybrzeża północnej Afryki i Wysp Kanaryjskich. Występuje także w południowej części Morza Północnego i w Morzu Śródziemnym.
Występuje w wodach przybrzeżnych na głębokości od 25 do 100 m, nad dnem piaszczystym lub mulistym.
Cechy morfologiczne.
Osiąga maksymalnie do 1 m długości. Ciało spłaszczone grzbietobrzusznie o kształcie rombowatej tarczy z wklęsłą przednią częścią, płetwy piersiowe kanciasto o niezbyt ostrych krawędziach. Pysk nieco wydłużony, rozwartokątny. U młodych ryb skóra pokryta kolcami tylko w obrębie pyska, u ryb dorosłych także za oczami. Wzdłuż linii grzbietu ciągnie się szereg kolców (u młodych jest ich 30, u dorosłych 40–50). Samce mają dodatkowo ruchome kolce na pysku i przedniej części płetw piersiowych. Uzębienie składa się z 50–60 zębów, u samców spiczastych a u samic zaokrąglonych. Dwie płetwy grzbietowe, małe osadzone na końcu trzonu ogonowego, pomiędzy nimi 1–3 kolce. Płetwa ogonowa uwsteczniona, płetwy odbytowej brak.
Strona grzbietowa w zależności od zasiedlanego rejonu szara, jasnobrązowa lub żółtawa z wieloma małymi, czarnymi plamami, które jednak nie sięgają brzegów tarczy ciała. Często na płetwach piersiowych znajduje się po jednej żółtej plamie z ciemnym środkiem, otoczonej pierścieniem czarnych punktów. Strona brzuszna biaława lub różowa.
Odżywianie.
Żywi się małymi zwierzętami żyjącymi na dnie. 
Rozród.
Ryba jajorodna.

</doc>
<doc id="1749270" url="https://pl.wikipedia.org/wiki?curid=1749270" title="Raja montagui">
Raja montagui



</doc>
<doc id="1749272" url="https://pl.wikipedia.org/wiki?curid=1749272" title="Oblężenie Gdańska (1734)">
Oblężenie Gdańska (1734)

Oblężenie Gdańska – oblężenie, które miało miejsce w roku 1734 podczas wojny o sukcesję polską.
Tło.
Po zdobyciu Warszawy przez wojska rosyjskie, prawowity król Stanisław Leszczyński, wraz ze swoimi zwolennikami, wycofał się do Gdańska, aby czekać tam na obiecane przez Francję posiłki (mające dotrzeć drogą morską). Niestety, nieskory do wojny kanclerz króla Ludwika XV, kardynał de Fleury wysłał na pomoc jedynie niewielką flotę pod dowództwem marszałka de La Motte (3 okręty liniowe i 2 fregaty). Podczas oczekiwania na Francuzów, w dniu 22 lutego stronnicy Leszczyńskiego zostali zamknięci wraz z nim samym w oblężeniu, do którego przystąpili Rosjanie dowodzeni przez Piotra Lacy.
Oblężenie.
17 marca pod Gdańsk przybyły nowe rosyjskie oddziały pod dowództwem marszałka Burkharda Münnicha, który objął też dowodzenie nad całymi siłami. 
Władze Gdańska powołały trzyosobową Radę Wojenną, na czele której stanął burmistrz Gabriel Bömeln. Armię obrońców stanowiły gdańskie wojska zaciężne, obywatele miasta powołani pod broń oraz 2100 żołnierzy królewskiej gwardii konnej (wyjątkowo w dziejach w I Rzeczypospolitej, gdyż dotąd obowiązywała zasada, że Gdańsk broni się własnymi siłami). Dowódcą wojsk został generał Johann Wilhelm von Vietinghoff.
Z pomocą dla oblężonego króla szedł Jan Tarło, mając ok. 8 000 jazdy i dragonów. Jednak 20 (albo 21) kwietnia drogę pod Wyszecinem zastawili mu Rosjanie. Mimo początkowej przewagi Polaków (Rosjan było ok. 3 000) Tarło nie zaatakował. Wkrótce wzmocnione siły rosyjskie odepchnęły, poniósłszy poważne straty, polskie oddziały i uniemożliwiły im zbliżenie się do Gdańska.
W początkowej fazie oblężenia wojskom oblegającym udało się poczynić jedynie niewielkie postępy. Dopiero w maju, gdy sprowadzono ciężką artylerię, Rosjanie zdołali zająć "Fort Sommerschanz" u ujścia Wisły. Podjęli także próbę zdobycia reduty "Hagelsberg", ale wojsko polskie zmusiło Rosjan do odwrotu, zadając im duże straty.
20 maja przybyła do Gdańska długo oczekiwana pomoc w postaci francuskich okrętów La Motte'go (m.in. 60-działowy "Fleuron" i 46-działowy "Gloire"), ale z uwagi na znaczną przewagę Rosjan, eskadra wycofała się do Kopenhagi. Francuski ambasador w Danii, hrabia de Plélo incydent ten uznał za hańbiący dla swojej ojczyzny. Zebrawszy żołnierzy (według różnych danych od 1000 do 2000) hrabia wylądował na Westerplatte i podjął próbę przedarcia się do oblężonych przez rosyjskie okopy. Było to pierwsze odnotowane starcie Francuzów z Rosjanami. Uderzenie francuskie jednak nie powiodło się, de Plélo zginął w boju, a resztki jego żołnierzy wycofały się do Wisłoujścia. Francuzom udało się jednak wkrótce odnieść drobny sukces: "Fleuron" i "Gloire" zmusiły do poddania się rosyjską fregatę "Mitawa", będącą częścią rosyjskiej floty admirała Thomasa Gordona. Niestety 1 czerwca do Gdańska dopłynęła reszta rosyjskiej floty. Okręty rozpoczęły ostrzał Wisłoujścia i 3 czerwca de La Motte został zmuszony do kapitulacji. Tym samym Rosjanie uzyskali dostęp do gdańskiego portu.
Kapitulacja.
Mimo znacznego osłabienia oblężeni bronili się nadal, zadając przy tym Rosjanom znaczne straty. Jednakże wobec beznadziejnej sytuacji 27 (albo 28) czerwca król Stanisław Leszczyński opuścił Gdańsk w chłopskim przebraniu i udał się do Królewca. Miasto broniło się jednak jeszcze dwa dni i dopiero 30 czerwca – po 135 dniach obrony – obrońcy zostali zmuszeni do bezwarunkowej kapitulacji. Rosjanie weszli do miasta 9 lipca. Gdańsk poniósł znaczne straty w zabudowie i ludności, musiał też zapłacić reparacje wojenne. Rosjanie w czasie walk o miasto stracili ok. 8000 (według innych źródeł do 3000) ludzi i jeden okręt.
Stanisław Leszczyński przedarł się do Królewca, gdzie wydał manifest do poddanych (zaowocowało to zawiązaniem konfederacji dzikowskiej w obronie króla) i wysłał posłańca do Paryża, z prośbą do Ludwika XV o inwazję na Saksonię, w sile co najmniej 40 000 żołnierzy. Francja odmówiła jednak wysłania dodatkowych sił.
Ostatnią próbą zmiany sytuacji na Pomorzu Gdańskim były działania Mikołaja Potockiego(?), który podjął marsz na północny zachód. Wyruszył ze swoimi siłami z terenów zachodniej Ukrainy, w celu połączenia się z partyzantką na Pomorzu. Wojska Potockiego jednak nie dotarły na miejsce, gdyż oddziały partyzantów zostały wcześniej rozproszone przez Rosjan.

</doc>
<doc id="1749275" url="https://pl.wikipedia.org/wiki?curid=1749275" title="Parafia Świętego Maksymiliana Kolbego w Siedlcach">
Parafia Świętego Maksymiliana Kolbego w Siedlcach



</doc>
<doc id="1749277" url="https://pl.wikipedia.org/wiki?curid=1749277" title="Jastrzębiak ciemny">
Jastrzębiak ciemny

Jastrzębiak ciemny ("Melierax metabates") – gatunek dużego ptaka drapieżnego z rodziny jastrzębiowatych (Accipitridae).
Systematyka.
Wyróżniono kilka podgatunków "M. metabates":
Międzynarodowy Komitet Ornitologiczny (IOC) nie uznaje obecnie podgatunku "neumanni" i wlicza go do podgatunku nominatywnego.
Zasięg występowania i środowisko.
Jastrząb ten zamieszkuje tereny w Afryce Subsaharyjskiej, ale unika deszczowych lasów dorzecza Kongo. Występują również małe, izolowane populacje jastrzębiaków ciemnych w Maroku i południowo-zachodniej części Półwyspu Arabskiego. Jest to ptak częściowo wędrowny, populacje w strefie tropikalnej są w większości osiadłe, ptaki w rejonach suchych prowadzą koczowniczy tryb życia. Zasięg występowania ocenia się na 26,2 mln km².
W Afryce Subsaharyjskiej występuje na wilgotnej, zalesionej sawannie, faworyzując mniej suche i mniej otwarte siedliska niż pozostałe dwa gatunki z rodzaju "Melierax", tak że ich zasięgi występowania pokrywają się tylko marginalnie. Podgatunek marokański występuje w lasach, starych gajach oliwnych, na terenach porośniętych ciernistymi krzewami, w gajach palmowych i pomarańczowych, a ptaki zamieszkujące południowo-zachodni Półwysep Arabski często występują na terenach porośniętych ciernistymi krzewami, w lasach akacjowych, na pogórzu i w zalesionych uedach.
Morfologia.
Jastrzębiak ciemny jest dużym przedstawicielem jastrzębiowatych: posiada długi ogon i skrzydła dochodzące do 105 cm rozpiętości. Wierzch ma ciemnoszary i biały, spód jasny z brązowawymi prążkami. Posiada ciemny, wręcz czarno-biały ogon. W locie, skrzydła są szare z czarnymi końcówkami.
Zachowanie.
Gniazduje na drzewach, gdzie w gnieździe składa jedno lub dwa jaja. Żywi się różnymi kręgowcami (drobne ssaki, węże, jaszczurki, ptaki) i dużymi owadami.
Status.
Międzynarodowa Unia Ochrony Przyrody (IUCN) uznaje jastrzębiaka ciemnego za gatunek najmniejszej troski (LC – Least Concern) nieprzerwanie od 1988 roku. Trend liczebności populacji uznaje się za stabilny.

</doc>
<doc id="1749279" url="https://pl.wikipedia.org/wiki?curid=1749279" title="Ewald Walch">
Ewald Walch

Ewald Walch (ur. 18 sierpnia 1940 w Innsbrucku) – austriacki saneczkarz startujący w dwójkach, wicemistrz olimpijski, wielokrotny medalista mistrzostw świata i Europy.
Kariera.
Pierwszy sukces odniósł w 1957 roku, kiedy w parze Erichem Rafflem zdobył brązowy medal w dwójkach podczas mistrzostw świata w Davos. Razem z Reinholdem Froschem zwyciężył trzy lata później podczas mistrzostw świata Ga-Pa oraz mistrzostw Europy w Weissenbach w 1962 roku. W parze z Antonem Venierem był trzeci na mistrzostwach świata w Imst w 1963 roku.
Największe sukcesy odnosił z Manfredem Schmidem. Razem zdobyli srebro na igrzyskach olimpijskich w Grenoble, przegrywając tylko ze Wspólną Reprezentacją Niemiec w składzie: Klaus Bonsack i Thomas Köhler. Ponadto zwyciężyli na mistrzostwach świata w Königssee w 1969 roku i rozgrywanych rok później mistrzostwach świata w tej samej miejscowości, a podczas MŚ w Hammarstrand (1967) oraz MŚ w Olang (1971) kończyli zawody na drugim miejscu. Wywalczyli również srebrny medal na mistrzostwach Europy w Imst (1971) oraz brązowy na mistrzostwach Europy w Hammarstrand (1970).
W 1996 roku otrzymał Odznakę Honorową za Zasługi dla Republiki Austrii.

</doc>
<doc id="1749281" url="https://pl.wikipedia.org/wiki?curid=1749281" title="Gianni Zuddas">
Gianni Zuddas



</doc>
<doc id="1749290" url="https://pl.wikipedia.org/wiki?curid=1749290" title="Panajotis Tsaluchidis">
Panajotis Tsaluchidis

Panajotis (Jotis) Tsaluchidis (gr. Γιώτης Τσαλουχίδης, ur. 30 marca 1963 w Werii) - piłkarz grecki grający na pozycji ofensywnego pomocnika.
Kariera klubowa.
Karierę piłkarską Tsaluchidis rozpoczął w klubie o nazwie PAE Weria. W 1983 roku zadebiutował w drugiej lidze greckiej. W 1986 roku wywalczył z Verią awans do pierwszej ligi. W Verii grał przez 4,5 roku i należał do najskuteczniejszych zawodników klubu.
Na początku 1988 roku Tsaluchidis podpisał kontrakt z Olympiakosem Pireus, gdzie podobnie jak w Verii był podstawowym zawodnikiem. W 1989 roku odniósł z Olympiakosem swój pierwszy sukces, gdy wywalczył wicemistrzostwo kraju. W 1990 roku zdobył Puchar Grecji, a w latach 1991–1992 dwukrotnie z rzędu został wicemistrzem Grecji. W 1992 roku drugi raz wygrał krajowy puchar. Graczem Olympiakosu był do lata 1995 i na zakończenie sezonu 1994/1995 kolejny raz był z Olympiakosem drugi w lidze.
Kolejnym klubem w karierze Tsaluchidisa był PAOK FC. Tam też Grek spędził cały sezon 1995/1996. W 1996 roku wrócił do Verii, a w 1999 roku spadł z nią do drugiej ligi. W trakcie sezonu 1999/2000 zdecydował się zakończyć sportową karierę.
Kariera reprezentacyjna.
W reprezentacji Grecji Tsaluchidis zadebiutował 7 października 1987 w zremisowanym 2:2 towarzyskim spotkaniu z Rumunią. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił we dwóch spotkaniach: przegranych 0:4 z Argentyną i 0:2 z Nigerią. Do 1995 roku rozegrał w kadrze narodowej 76 meczów i strzelił 16 goli.

</doc>
<doc id="1749291" url="https://pl.wikipedia.org/wiki?curid=1749291" title="Złoty Kocioł">
Złoty Kocioł

Złoty Kocioł – wysoko położony (1986 m), piarżysty cyrk lodowcowy w północnych ścianach Małego Kieżmarskiego Szczytu (2513 m) w słowackich Tatrach Wysokich. Do późnego lata zwykle zalega w nim śnieg.
Od kotła tego w dół do Doliny Zielonej Kieżmarskiej prowadzi Złota Drabina – w górnej części ciąg trawiastych zachodów, w dolnej dość głęboki, piarżysty żleb. Od wschodu do kotła doprowadza Złota Ławka – system trawiastych zachodów biegnących w poprzek północnej ściany Kieżmarskiej Kopy. Droga przez Złotą Ławkę stanowi najłatwiejszy sposób dojścia do Złotego Kotła (choć dogodniejsze jest na ogół wejście Złotą Drabiną). W górę natomiast biegną z kotła dwa wielkie żleby: ku południowemu wschodowi Kieżmarska Drabina, doprowadzająca na Niżnią Kieżmarską Przełęcz, na południowy zachód natomiast, aż do wybitnej Złotej Przełączki, biegnie Niemiecka Drabina. Jej dalszym przedłużeniem w górze są Niemiecka Ławka i Miedziana Drabina.
Dno Złotego Kotła to rumowisko głazów, niektóre z nich są olbrzymie. Odwadniany jest przez Złotą Wodę, spływającą bardzo stromym Złotym Kominem, w którym tworzy ciąg wodospadów – Złote Skoki. W zimie powstaje tam jeden ciągły, 240-metrowy lodospad o nachyleniu 50–90°.
„Złote” nazewnictwo związane jest z poszukiwaniem złota w tym rejonie. Potężna ściana Małego Kieżmarskiego Szczytu, opadająca do Doliny Zielonej Kieżmarskiej 900-metrowym urwiskiem, od dawna budziła zainteresowanie ludzi. Znana z poszukiwań kruszcu w XVIII wieku była m.in. pochodząca z Kieżmarku rodzina szewców Fabri (Fabry). O znalezieniu złota nic nie wiadomo, rodzina odkryła jednak rudę miedzi, którą następnie wydobywali. Dodatkową korzyścią było doskonałe poznanie ścian Małego Kieżmarskiego Szczytu, dzięki czemu byli zatrudniani w tym rejonie jako przewodnicy.

</doc>
<doc id="1749293" url="https://pl.wikipedia.org/wiki?curid=1749293" title="Parafia św. Maksymiliana Kolbego w Tychach">
Parafia św. Maksymiliana Kolbego w Tychach



</doc>
<doc id="1749294" url="https://pl.wikipedia.org/wiki?curid=1749294" title="Sopot Festival 1992">
Sopot Festival 1992

Sopot Festival 1992 – 29. edycja festiwalu muzycznego odbywającego się w sopockiej Operze Leśnej. Festiwal odbył się 27 sierpnia 1992 roku. Konkurs prowadzili Jan Jankowski, Mirosław Baka, Simone Angel, (MTV) i Marek Niedźwiecki. Wygrali Mark Andrews, Edyta Bartosiewicz i Maanam.

</doc>
<doc id="1749295" url="https://pl.wikipedia.org/wiki?curid=1749295" title="Phool Aur Kaante">
Phool Aur Kaante

Phool Aur Kaante – bollywoodzki film akcji, wyreżyserowany w 1991 przez Kuku Kohli. W rolach głównych: Ajay Devgan, Madhoo, Aruna Irani, Jagdeep, Amrish Puri. Film jest debiutem Ajaya Devgana. 
Fabuła.
Do college'u, w którym uczy się Ajay (Ajay Devgan), przybywa nowa studentka Pooja (Madhoo). Chłopak zakochuje się w niej od pierwszego wejrzenia. Dziewczyna odwzajemnia jego uczucie mimo początkowej niechęci. Nie wiadomo, czy Puja pozostanie z nim gdy dowie się, jaki związek łączy Ajaya z mafijnym bossem – Nageshwarem (Amrish Puri).

</doc>
<doc id="1749296" url="https://pl.wikipedia.org/wiki?curid=1749296" title="Erich Raffl">
Erich Raffl

Erich Raffl – były austriacki saneczkarz startujący w jedynkach i dwójkach, medalista mistrzostw świata i Europy.
Do 1956 startował w parze ze Stefanem Schöpfem. W 1953 zdobyli brąz mistrzostw Europy, a w 1956 srebro. W 1956 Raffl zdobył również brąz w jedynkach. W 1957 wywalczył brąz mistrzostw świata zarówno w jedynkach jak i w dwójkach (w parze z Ewaldem Walchem).

</doc>
<doc id="1749297" url="https://pl.wikipedia.org/wiki?curid=1749297" title="Spectrum Center">
Spectrum Center

Spectrum Center (znana też jako TWC Arena, St. Lawrence Homes Home Ice) – arena w amerykańskim mieście Charlotte w Karolinie Północnej. Jest domowym obiektem drużyny NBA Charlotte Hornets. Została otwarta w październiku 2005 roku koncertem The Rolling Stones, a pierwszy mecz Hornets, występujących wówczas pod nazwą Bobcats, odbył się 5 listopada 2005 roku. 
Ogromne ekrany Daktronics w TWC Arena, mierzące 16 na 28 stóp, są największymi spośród wszystkich innych krytych hal.
Właścicielem areny jest miasto Charlotte, a operatorem Bobcats. Koszt jej budowy wyniósł ok. 260 milionów dolarów.
Spectrum Center jest najmłodszym obiektem w NBA.
Arena została otwarta w 2005 roku jako Charlotte Bobcats Arena. 8 kwietnia 2008 roku ogłoszono, iż prawa do nazwy nabył Time Warner Cable, jedyny dostawca sieci kablowej w Charlotte oraz jeden z największych w Stanach Zjednoczonych. W ramach umowy Bobcats zrezygnowali z pewnego rodzaju założenia, w wyniku którego ich mecze nie były transmitowane w telewizji. Zmiany stały się widoczne podczas meczu Bobcats przeciw Minnesota Timberwolves 8 kwietnia 2008 roku. Na biletach widniała nowa nazwa areny, a spotkanie transmitowane było na antenie FSN South.
Pojemność areny wynosi 19 026 podczas meczów koszykówki, ale może się zwiększyć do 20 200 w ramach meczów college'ów.
Time Warner Cable Arena stanowi również arenę domową hokejowej drużyny Charlotte Checkers (ECHL). Kiedy odgrywaja ona swoje mecze pojemność zmniejsza się do 14 100, a sam obiekt nazywany jest St. Lawrence Homes Home Ice at Time Warner Cable Arena.
Mimo iż arena wybudowana została z myślą o Bobcats, odbywa się w niej wiele innych wydarzeń sportowych oraz rozrywkowych, w tym mecze NCAA oraz finały koszykarskie CIAA.
Rozrywka.
W arenie odbywają się nie tylko wydarzenia sportowe, ale i rozrywkowe, w których skład wchodzą m.in.: produkcje familijne, musicale, występy cyrków oraz koncerty.
Wśród rozrywkowych wydarzeń, które się odbyły w TWC Arena są m.in.:

</doc>
<doc id="1749298" url="https://pl.wikipedia.org/wiki?curid=1749298" title="Fregaty rakietowe typu Ulsan">
Fregaty rakietowe typu Ulsan

Fregaty rakietowe typu Ulsan – typ dziesięciu południowokoreańskich wielozadaniowych fregat rakietowych zbudowanych w latach 80. i 90. XX wieku. Okręty służą obecnie w Marynarce Wojennej Republiki Korei oraz Bangladeskiej Marynarce Wojennej.

</doc>
<doc id="1749299" url="https://pl.wikipedia.org/wiki?curid=1749299" title="Fregaty typu Ulsan">
Fregaty typu Ulsan



</doc>
<doc id="1749300" url="https://pl.wikipedia.org/wiki?curid=1749300" title="Parafia św. Maksymiliana Kolbego w Woli Filipowskiej">
Parafia św. Maksymiliana Kolbego w Woli Filipowskiej



</doc>
<doc id="1749301" url="https://pl.wikipedia.org/wiki?curid=1749301" title="Bekhudi">
Bekhudi

Bekhudi - bollywoodzki romans, wyreżyserowany w 1992 przez Rahul Rawail. W głównych rolach Kamal Sadanah, Kajol Devgan, Tanuja, Vijayendra Ghatge, Kulbhushan Kharbanda. Muzykę do filmu skomponował Nadeem Shravan.

</doc>
<doc id="1749305" url="https://pl.wikipedia.org/wiki?curid=1749305" title="Figówka czarnolica">
Figówka czarnolica

Figówka czarnolica ("Cyclopsitta gulielmitertii") – gatunek małego ptaka z rodziny papug wschodnich (Psittaculidae). Występuje we wschodniej Indonezji – na wyspie Salawati oraz na półwyspie Ptasia Głowa (północno-zachodnia Nowa Gwinea). Jej naturalnym siedliskiem są subtropikalne lub tropikalne, wilgotne, nizinne lasy.

</doc>
<doc id="1749306" url="https://pl.wikipedia.org/wiki?curid=1749306" title="Cyclopsitta gulielmitertii">
Cyclopsitta gulielmitertii



</doc>
<doc id="1749309" url="https://pl.wikipedia.org/wiki?curid=1749309" title="Immunopatia">
Immunopatia



</doc>
<doc id="1749310" url="https://pl.wikipedia.org/wiki?curid=1749310" title="Niedobory immunologiczne">
Niedobory immunologiczne



</doc>
<doc id="1749312" url="https://pl.wikipedia.org/wiki?curid=1749312" title="Cypryśnik">
Cypryśnik

Cypryśnik ("Taxodium" Rich.) – rodzaj drzew iglastych z rodziny cyprysowatych ("Cupressaceae"). Obejmuje dwa gatunki występujące w południowo-wschodniej części USA oraz w Meksyku i Gwatemali. Zasiedlają siedliska podmokłe i wilgotne, przy czym rosnąc w miejscach z wysokim poziomem wody zwykle wytwarzają pneumatofory. Do tego rodzaju należy tzw. drzewo z Tule o największym obwodzie wśród współczesnych drzew na Ziemi.
Systematyka.
W niektórych ujęciach wyróżniany jest jeszcze cypryśnik wzniesiony ("Taxodium ascendens" Brongn.) uznawany w bazach taksonomicznych za odmianę cypryśnika błotnego "Taxodium distichum" var. "imbricatum" (Nutt.) Croom. O zasadności wyodrębniania tego taksonu w randze gatunku świadczy według niektórych źródeł niezdolność do krzyżowania się z odmianą typową "Taxodium distichum" var. "distichum".
Zastosowanie.
Drzewa są uprawiane. Cypryśnik meksykański bywa sadzony w USA. Cypryśnik błotny znosi klimat chłodniejszy i uprawiany jest jako roślina ozdobna także w Europie Środkowej. W obszarach naturalnego występowania cypryśniki pozyskiwane są jako źródło drewna.

</doc>
<doc id="1749315" url="https://pl.wikipedia.org/wiki?curid=1749315" title="Cyclopsitta">
Cyclopsitta

Cyclopsitta – rodzaj ptaka z podrodziny dam (Loriinae) w obrębie rodziny papug wschodnich (Psittaculidae).
Zasięg występowania.
Rodzaj obejmuje gatunki występujące w Indonezji, Papui-Nowej Gwinei oraz północno-wschodniej i wschodniej Australii.
Morfologia.
Długość ciała 11–19 cm, rozpiętość skrzydeł 25–28 cm; masa ciała 25–126 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1749316" url="https://pl.wikipedia.org/wiki?curid=1749316" title="Zespół hiper-IgE">
Zespół hiper-IgE



</doc>
<doc id="1749319" url="https://pl.wikipedia.org/wiki?curid=1749319" title="Mistrzostwa świata w półmaratonie">
Mistrzostwa świata w półmaratonie

Mistrzostwa świata w półmaratonie – międzynarodowe zawody lekkoatletyczne organizowane przez IAAF. Pierwsza edycja zawodów odbyła się w roku 1992.
Dwukrotnie – w 2006 i 2007 w kalendarzu zawody zostały zastąpione przez mistrzostwa świata w biegach ulicznych. 29 listopada 2007 podczas spotkania IAAF w Stuttgarcie podjęto decyzję o powrocie do pierwotnej nazwy. Do 2009 zawody odbywały się rokrocznie, od 2010 wprowadzono interwał dwuletni (mistrzostwa mają miejsce w latach parzystych). W 1992 i 1993 przeprowadzono także bieg juniorów.

</doc>
<doc id="1749321" url="https://pl.wikipedia.org/wiki?curid=1749321" title="Tęczowy Wąż">
Tęczowy Wąż

Tęczowy Wąż (ang. "Rainbow Serpent") – jedna z najważniejszych postaci mitologicznych Australii.
Tęczowy Wąż według wierzeń Aborygenów zamieszkuje studnie artezyjskie i rządzi wodą, najcenniejszym dobrem na pustyni. Nieprzewidywalny rywal Słońca (zachowującego się niezmiennie), napełnia źródła i pełzając po ziemi tworzy strumienie. 
W opowieściach z Czasu Snu Wąż przybył spod ziemi, rozpychając ją i stwarzając przy tym wysokie góry.
Mity o nim różnią się w zależności od warunków klimatycznych – plemiona z okolic nawiedzanych przez monsuny opowiadają bardzo dramatyczne historie o Wężu, Słońcu i wietrze, podczas gdy plemiona pustynne nie doświadczają tak wyraźnych zmian pogody, co ma odzwierciedlenie w opowiadanych przez nich historiach. Miał też karać młodzieńców za brak subordynacji w czasie inicjacji.
Tęczowy Wąż jest obrońcą ludzi i jednocześnie okrutnie ich karze za złamanie prawa. Opowieści o nim mają zwykle związek z ziemią, wodą, więzami społecznymi i płodnością. Jako dwupłciowe (w zależności od plemiona praojciec lub pramatka) bóstwo jest uosobieniem siły twórczej i zniszczenia. Jest to bóstwo chtoniczne. 
Imiona i Oblicza.
Czczony przez różne plemiona, Tęczowy Wąż jest znany pod różnymi nazwami. Znany jest jako "Ngalyod" pośród Gunwinggu i "Borlung" wśród plemienia Miali. Lud Adnyamathanha czci bóstwo pod imieniem "Akkura" i opisuje go jako wielkiego węża z ostrymi kłami i łbem porośniętym grzywą. Inne nazwy to m.in. "Wonambi" czy "Kunmanggur". Jest to słowo nieprzetłumaczalne, ale można rozważać takie znaczenia jak; "Kanamgek", czyli „ten który odwiecznie działa”; "Dimgek", czyli „ten, który jest teraz działa”; oraz "Kulaitj", co znaczy, że Tęczowy wąż jest Pramatką. Mieszkańcy Terytorium Północnego twierdzili iż przybiera on formę błyskawicy i zwie się "Bolung", natomiast mieszkańcy Barkly widzieli w nim niebiańskiego węża - Drogę Mleczną, na niebie zwanego "Wallaganda" a na ziemi "Ungud" - miał on zapowiadać monsuny. Plemię Murbinbata wyobrażało go sobie jako hybrydę węża z ogonem ryby oraz głową kangura z koroną z piór i ostrymi kłami krokodyli. Plemię Marithiel przypisywało mu ogon w kształcie kotwicy. Różne formy i mity mają za zadanie ukazać powszechną wśród Aborygenów ostateczną przemianę bóstwa.
Mity o Tęczowym Wężu.
Jeden z mitów tłumaczących genezę bóstwa mówi o kangurze równiny Koopoo, który po długiej podróży w Czasie Snu miał się zapaść w głąb jeziora i przemienić w Tęczowego Węża.
Jedną z opowieści związanych z końcem życia Tęczowego Węża jest mit o Djiniminie, latającym lisie. Latający lis posiadał dwie żony, małe tęcze. Żony skarżyły się na brak satysfakcji w pożyciu, a po pewnym czasie Djinimin zorientował się, że zdradzają go z Tęczowym Wężem. Pewnego dnia, gdy wrócił z polowania i zaczął przyrządzać zdobycz, zorientował się gdzie są jego żony. Poszedł ich śladem i zobaczył je na szczycie wzgórza. Zawołał żeby rzuciły mu linę, jednak gdy zaczął się wspinać te przecięły ją i Djinimin zabił się przez upadek na skały. Ten jednak zdołał zebrać szczątki swego ciała i śpiewając powrócił do życia. Odnalazł Tęczowego Węża i przebił jego ciało włócznią. Wtedy Tęczowy Wąż upadł do wody i tam już pozostał.
Plemiona półwyspu York zachowały historię o obrzędzie z tańcami, na które przybył brunatny pyton tajpan - kolejne wcielenie Węża. W trakcie uroczystości jego syn - młody tajpan, spotkał węża wodnego - Tintauwę, żonę jaszczurki o błękitnym języku. Gdy jaszczurka wybrała się na polowanie ten uciekł z piękną wężycą. Jaszczurka poszła po ich śladach i zastała parę przy ognisku. Próbowała rzucać oszczepami w tajpana lecz te odbijały się od łusek młodzieńca i łamały. Syn Węża ugodził grotem w czoło jaszczurki, niewierna żona zaczęła rozpaczać. Jaszczurce udało się wyciągnąć grot i nim zabić kochanka, którego następnie rozpruła. Po wyjęciu serca jaszczurka zaniosła je ojcu młodego tajpana, ten wstrząśnięty widokiem przerwał ceremonię. Nie przyjmując żadnych pocieszeń, przestał czarodziejsko leczyć i zaczął nucić żałobną pieśń. Reszta uczestników pochowała się na drzewach i w jaskiniach. Przy drugiej pieśni reszta pytonów powróciła do ogniska i unosząc swoje szyje uderzyły w niebo (tłumaczyć to miało czemu łby pytonów są spłaszczone). Tęczowy Wąż powiedział "Teraz możemy mieszkać na górze, a wszystkim, którzy spoglądają w niebo pokażemy, jak wspaniałymi barwami się mienimy". Po następnej pieśni rozpostarł się aż do nieba i od tego czasu ludzie widzą go jako tęczę.
Inny mit mówi o tym iż bóstwo samo nie chciało obdarowywać ziemi życiodajnym deszczem. Wódz deszczu - "atajinjina" przyprowadził na brzeg do węża "młodego deszczowego człowieka". Młodzieniec ten został wsadzony przez wodza do paszczy potwora gdzie spędził 2 lata. W środku Węża gromadził on świecące muszelki "takula", które ostatecznie doprowadziły do jego wyplucia. Wódz nakazał kobietom odzyskanie młodzieńca i przejście obrzędów inicjacyjnych przez niego. Po wszystkim mężczyzna ten, dzięki muszelkom przeobraził się w chmurę i wstąpił do nieba, zsyłając deszcz. Gdzie rzucił muszelkę tam na ziemię spadała błyskawica. Po wykonaniu zadania próbował on zmienić się z powrotem w człowieka.
Podobne istoty w innych kulturach.
Postać tęczowego gada spotykana jest nie tylko w mitologii Aborygenów. W mitologii starożytnych Chin również spotyka się tęczowego gada, zwanego Tęczowym Smokiem Hong. W kulcie Voodoo tęczowy wąż nazywany jest Ayida-Weddo. Kazimierz Moszyński wspomniał, że w słowiańskich wierzeniach ludowych tęcza była uważana za króla bądź cara wężów. Słowianie uważali też, że tęcza to smok wypijający wodę z jezior i rzek, którą przekazuje do chmur.
Tęczowy Wąż w popkulturze.
Imieniem tęczowego węża jest nazwany odbywający się co roku festiwal muzyki elektronicznej w australijskim stanie Wiktoria oraz niemiecki zespół wykonujący muzykę elektroniczną.

</doc>
<doc id="1749324" url="https://pl.wikipedia.org/wiki?curid=1749324" title="Taxodium">
Taxodium



</doc>
<doc id="1749326" url="https://pl.wikipedia.org/wiki?curid=1749326" title="GfK">
GfK

GfK (Growth from Knowledge) to firma badawcza, oferująca bezprecedensową, opartą na sztucznej inteligencji platformę oraz usługi konsultingowe dla branży produktów konsumenckich dostępne zawsze i wszędzie — na całym świecie. Siedziba firmy znajduje się w Norymberdze w Niemczech. GfK została założona w 1934 roku pod nazwą GfK-Nuremberg Society for Consumer Research.
Działalność.
W 1999 roku akcje GfK zadebiutowały na giełdzie we Frankfurcie nad Menem.
Obecnie Grupa GfK zajmuje czwarte miejsce w światowym rankingu agencji badań rynkowych. W skład grupy wchodzi 115 spółek zlokalizowanych w ponad 100 państwach. Grupa zatrudnia ponad 10 000 osób.
GfK w Polsce.
Instytut GfK Polonia powstał w 1990 roku. Jest polskim oddziałem holdingu GfK SE.
Prowadzi wszystkie rodzaje badań marketingowych i opinii publicznej w ramach trzech działów – Custom Research, Retail and Technology oraz Media.
Zajmuje trzecie miejsce w rankingu agencji badawczych w Polsce. W 2010 roku osiągnął obroty w wysokości 76 800 000 złotych (2009: 65 300 000 złotych), zatrudnia 213 osób.

</doc>
<doc id="1749328" url="https://pl.wikipedia.org/wiki?curid=1749328" title="Mistrzostwa Świata w Półmaratonie 2009">
Mistrzostwa Świata w Półmaratonie 2009

16. Mistrzostwa Świata w Półmaratonie – zawody lekkoatletyczne, które odbyły się w niedzielę 11 października 2009 w Birmingham. Organizację imprezy powierzono miastu podczas spotkania IAAF w kwietniu 2008 roku.
Rekordy.
Podczas zawodów ustanowiono 4 krajowe rekordy w kategorii seniorów (wszystkie w biegu kobiet):

</doc>
<doc id="1749330" url="https://pl.wikipedia.org/wiki?curid=1749330" title="Kobieca piłka nożna w Polsce">
Kobieca piłka nożna w Polsce



</doc>
<doc id="1749333" url="https://pl.wikipedia.org/wiki?curid=1749333" title="Postępowanie uproszczone">
Postępowanie uproszczone



</doc>
<doc id="1749337" url="https://pl.wikipedia.org/wiki?curid=1749337" title="Raynald Denoueix">
Raynald Denoueix

Raynald Denoueix (ur. 14 maja 1948 w Rouen) – francuski trener i piłkarz występujący na pozycji obrońcy.
Kariera piłkarska.
Denoueix całą kariery piłkarską spędził w FC Nantes, w trakcie której, trzy razy wygrał rozgrywki ligowe i jeden raz Puchar Francji.
Kariera trenerska.
FC Nantes.
W 1982 roku, Denoueix został trenerem młodzieżowej drużyny FC Nantes. Funkcję tę, pełnił przez kolejne piętnaście lat, wprowadzając do seniorskiego sportu min. Didiera Deschampsa, Marcel Desailly, Christian Karembeu, Claude Makélélé czy Mickaëla Landreau. Latem 1997 roku, Denoueix zastąpił Jean-Claude Suaudeau na stanowisku trenera pierwszej drużyny. Debiutancki sezon, nie wypadł najokazalej, drużyna uplasowała się na jedenastym miejscu w lidze, dodatkowo, odpadała w pierwszej rundziePucharu UEFA, przegrywając dwumecz z duńskim Aarhus GF. Kolejne sezony były dużo lepsze, a prowadzeni przez Denoueix'a piłkarze zaczęli osiągać sukcesy - w sezonach 1998/99 i 1999/00 roku wygrywali Puchary Francji, a w sezon 2000/01 zdobyli - ósme w historii klubu - mistrzostwo kraju. Rozgrywki 2000/01 były ostatnimi, pełnymi, Denoueix'a w klubie. Dobra gra w rozgrywkach Ligi Mistrzów (gdzie Nantes wygrało swoją grupę w I fazie grupowej), nie szła w parze z wynikami ligowym. Ostatecznie, w grudniu 2001 roku, Denoueix został zwolniony z funkcji trenera, zostawiajac klub na ostatnim miejscy w ligowej tabeli. 
Real Sociedad.
W lipcu 2002 został mianowany nowym trenerem hiszpańskiego Real Sociedad. W pierwszym sezonie pracy, doprowadził drużynę do wicemistrzostwa-kraju, tracą pozycję lidera na dwie kolejki przed końcem rozgrywek. Kolejny sezon, był mniej udany - Baskowie zakończyli sezon na odległym piętnastym miejscu, odpadając z rozgrywek Ligi Mistrzów na etapie 1/8 finału. Po zakończeniu rozgrywek Denoueix, został zwolniony.
Od tego czasu nie wrócił do pracy jako trener, poświęcając się roli eksperta telewizyjnego.
Sukcesy.
Piłkarz
FC Nantes
Trener
FC Nantes

</doc>
<doc id="1749339" url="https://pl.wikipedia.org/wiki?curid=1749339" title="Axel Lundahl-Madsen">
Axel Lundahl-Madsen



</doc>
<doc id="1749340" url="https://pl.wikipedia.org/wiki?curid=1749340" title="Eigil Eskildsen">
Eigil Eskildsen



</doc>
<doc id="1749342" url="https://pl.wikipedia.org/wiki?curid=1749342" title="Leah Ayres">
Leah Ayres

Leah Ayres (ur. 28 maja 1957 r. w Baltimore), amerykańska aktorka, znana alternatywnie pod nazwiskiem Leah Kalish.
Urodzona w Baltimore w stanie Maryland, jako Leah Simpson. Karierę aktorską rozpoczęła w 1979 roku, zaś zakończyła ją niemal dwadzieścia lat później – w roku 1998. Przez blisko dwie dekady zasłużyła się zarówno twórcom kinowym, jak i telewizji. We wczesnych latach osiemdziesiątych występowała jako Valerie Bryson w codziennej operze mydlanej CBS/ABC "The Edge of Night". Grała postać Marcii Brady w sześcioodcinkowym serialu CBS "The Bradys" (jednym z licznych spin-offów hitowego sitcomu "The Brady Bunch"). U boku wschodzącej gwiazdy, Jean-Claude'a Van Damme'a, pojawiła się w sportowym filmie "Krwawy sport" ("Bloodsport", 1988). Inne popularne projekty z udziałem Ayres to, m.in.: filmy "Dopaść Eddiego" ("Eddie Macon's Run", 1983), "Podpalenie" ("The Burning", 1981) i "Gorące dziecko w mieście" ("Hot Child in the City", 1987) oraz serial "Jeden plus dziesięć" ("1st and Ten", 1984-1990).

</doc>
<doc id="1749347" url="https://pl.wikipedia.org/wiki?curid=1749347" title="Casino (powieść)">
Casino (powieść)

Casino – powieść autorstwa Nicholasa Pileggiego z 1995 roku.
Fabuła.
Powieść opowiada o karierze Franka „Mańkuta” Rosenthala, amerykańskiego Żyda, oszusta i hazardzisty, który robi karierę w Las Vegas i zarabia majątek dzięki kradzieży pieniędzy z kasyn, ale równocześnie toczy spór z Komisją od Spraw Gier Losowych, powstałą, by powstrzymać takich jak on. Poza rzeczywistością hazardu, powieść przedstawia także osobiste problemy Franka, który regularnie kłóci się ze swoją żoną Geraldine, która zdradza go z jego przyjacielem, Tonym Spilotro. W finale umiera zarówno Geraldine jak i Tony Spilotro, lecz Frank musi porzucić swoją karierę hazardzisty i wycofuje się do swojej posiadłości, gdzie na starość obserwuje już tylko karierę pływacką swoich dzieci. Każdy rozdział to relacja pierwszoosobowa ludzi z otoczenia Franka lub jego samego. Powieść należy do literatury faktu i opowiada o prawdziwych zdarzeniach.
Czas i miejsce akcji.
Pierwsze rozdziały opowiadają o początkach zainteresowania Franka grą w latach 60. Dopiero w latach 70. Frank przybywa do Las Vegas i rozpoczyna karierę hazardzisty, kończącą się w latach 80.
Ekranizacja.
W 1995 roku powstał głośny film "Kasyno" w reżyserii Martina Scorsese, z główną rolą Roberta De Niro oraz Joem Pesci w roli Tony’ego Spilotra i Sharon Stone jako Geraldine. W filmie imiona i nazwiska bohaterów zostały jednak zmienione.

</doc>
<doc id="1749349" url="https://pl.wikipedia.org/wiki?curid=1749349" title="Akson Studio">
Akson Studio

Akson Studio – polska wytwórnia filmów fabularnych, dokumentalnych, spektakli teatralnych i programów telewizyjnych.
Firma istnieje od 1992 roku. Ma swoją siedzibę w Warszawie. Jej założycielem i prezesem jest Michał Kwieciński.

</doc>
<doc id="1749350" url="https://pl.wikipedia.org/wiki?curid=1749350" title="NDNA">
NDNA

nDNA, DNA jądrowy, DNA jądra komórkowego – materiał genetyczny w postaci DNA znajdujący się w jądrze komórkowym eukariotów i kodujący większość informacji genetycznej organizmu.
Zobacz też:

</doc>
<doc id="1749351" url="https://pl.wikipedia.org/wiki?curid=1749351" title="Badania eksperymentalne (medycyna)">
Badania eksperymentalne (medycyna)

Badania eksperymentalne – obok badań obserwacyjnych należą do podstawowych lub stosowanych badań naukowych, których celem jest ustalenie związków między badaną interwencją kliniczną a miarami ilościowymi, wybranymi do opisu próby badanej (najczęściej ocena skuteczności i bezpieczeństwa badanej interwencji).
Interwencjami klinicznymi ocenianymi podczas badań eksperymentalnych mogą być np. technologie medyczne (leki, urządzenia medyczne, testy diagnostyczne, sprzęt szpitalny itp. – takie badania najczęściej określa się mianem eksperymentu klinicznego, są one przedmiotem szczegółowych regulacji prawnych), narzędzia stosowane przez psychologów klinicznych i psychiatrów (kwestionariusze i skale ocen, sposoby psychoterapii itp.), określone warunki środowiska (np. temperatura, wilgotność, cechy klimatu itp.), określone zachowania (np. dieta, aktywność fizyczna, edukacja), określone decyzje finansowe (np. dotyczące finansowania leku przez ubezpieczyciela) i inne.
W przebiegu badania eksperymentalnego najczęściej przeprowadza się interwencję badacza w grupie badanej i bada skutki tej interwencji (punkty końcowe badania – wybrane przed badaniem miary ilościowe) w porównaniu z grupą kontrolną (w której nie stosowano interwencji).
Do klinicznych badań eksperymentalnych należą m.in. badania kliniczne wyrobów medycznych, objęte szczegółowymi regulacjami prawnymi mającymi na celu ochronę pacjentów.
Ocena wiarygodności klinicznych badań eksperymentalnych.
Badania eksperymentalne są podstawowym narzędziem naukowej weryfikacji sposobów postępowania klinicznego, która jest podstawą medycyny opartej na dowodach. Do oceny jakości i wiarygodności badań eksperymentalnych służy m.in. skala Jadada, opracowana w latach 80. przez Aleksandra Jadada (w ocenie jakości badań obserwacyjnych najczęściej stosuje się kwestionariusz NOS).Ocena jakości i wiarygodności badań klinicznych stanowi standardowy element przygotowywania przeglądów systematycznych piśmiennictwa medycznego oraz opartych na nich ocen technologii medycznych.

</doc>
<doc id="1749353" url="https://pl.wikipedia.org/wiki?curid=1749353" title="Diecezja Wilcannia-Forbes">
Diecezja Wilcannia-Forbes

Diecezja Wilcannia-Forbes – diecezja Kościoła rzymskokatolickiego w metropolii Sydney. Została erygowana 10 maja 1887 jako diecezja Wilcannia. Zmiana nazwy na obecną nastąpiła 28 lipca 1917 roku.
Kuria biskupia znajduje się w miasteczku Forbes, natomiast katedra diecezjalna zlokalizowana jest w odległym o ok. 750 km Broken Hill.

</doc>
<doc id="1749355" url="https://pl.wikipedia.org/wiki?curid=1749355" title="John Paul Jones Arena">
John Paul Jones Arena

John Paul Jones Arena (często skracana do JPJ) - arena położona w kampusie University of Virginia w Charlottesville. Jej pojemność wynosi 14 593 miejsc i jest niemal dwukrotnie większa od pierwotnego budynku, University Hall. Arena otoczona jest pergolami, podobnie jak budynki UV i okolic zaprojektowane przez Thomasa Jeffersona. Koszt budowy JPJ wyniósł ok. 131 milionów dolarów.
Arena została nazwana na cześć Paula Tudora Jonesa II, który dofinansował jej budowę o 35 milionów dolarów. Wcześniej ukończył ekonomię na University of Virginia, a jego ojciec John Paul "Jack" Jones w 1948 prawo na tej samej uczelni.
W arenie odbywają się nie tylko mecze koszykówki, ale wiele koncertów i innych wydarzeń. W 2006 roku w JPJ wystąpili m.in.: Dave Matthews Band, James Taylor, Brad Paisley, Eric Clapton, The Dead, Larry the Cable Guy, The Wiggles, a także miały w niej miejsce Disney on Ice i WWE Monday Night Raw. Z kolei w 2007 roku koncertowali tu Red Hot Chili Peppers, Gnarls Barkley, Blue Man Group, Rascal Flatts, Billy Joel, Justin Timberlake, Maroon 5, The Police, High School Musical oraz Rod Stewart. 30 kwietnia 2008 roku, w trakcie trasy koncertowej Magic Tour, wystąpił Bruce Springsteen &amp; the E Street Band, 21 maja 2008 roku Eagles, a 17 października 2009 roku Metallica.
Pierwszym wydarzeniem, które miało miejsce w arenie był Cirque du Soleil's Delirium 1 sierpnia 2006 roku. Jednak oficjalne otwarcie stanowiły dwa koncerty Dave Matthews Band 22-23 września 2006 roku. "Dzień otwarty" dla lokalnej społeczności nastąpił 22 lipca 2006 roku.
W lutym 2007 roku JPJ została wybrana najlepszym nowym obiektem koncertowym przez Pollstar.

</doc>
<doc id="1749356" url="https://pl.wikipedia.org/wiki?curid=1749356" title="Cesarstwo Meksyku (1822–1823)">
Cesarstwo Meksyku (1822–1823)



</doc>
<doc id="1749357" url="https://pl.wikipedia.org/wiki?curid=1749357" title="Eubalaena australis">
Eubalaena australis



</doc>
<doc id="1749362" url="https://pl.wikipedia.org/wiki?curid=1749362" title="August Dehnel">
August Dehnel

August Dehnel (ur. 25 czerwca 1903, zm. 22 listopada 1962) – zoolog, myśliwy i sokolnik.
Życiorys.
W 1922 zdał maturę w gimnazjum im. Stanisława Staszica w Warszawie.Prowadził badania embriologiczno-teratologiczne, faunistyczno-inwentaryzujące oraz z zakresu morfologii dynamicznej. Profesor nadzwyczajny Uniwersytetu Warszawskiego, odkrywca zjawiska Dehnela, u ryjówek przejawiającego się zmniejszeniem masy i długości ciała, obniżeniem puszki mózgowej, redukcją masy mózgu oraz innych energochłonnych narządów. W roku 1938 opublikował w czasopiśmie Łowiec Polski podręcznik sokolnictwa "O sztuce układania ptaków drapieżnych do łowów", wydaną w formie książkowej w 1939. Od 1952 roku związany z Puszczą Białowieską, kierownik Zakładu Badania Ssaków PAN w Białowieży. W 1958 r. został członkiem korespondentem PAN. 
Spoczywa na cmentarzu Powązkowskim w Warszawie (kwatera 8, rząd 4, grób 11/12/13).
Order i odznaczenia.
Był odznaczony Krzyżem Kawalerskim Orderu Odrodzenia Polski, Złotym Krzyżem Zasługi (1954) i Medalem 10-lecia Polski Ludowej.

</doc>
<doc id="1749365" url="https://pl.wikipedia.org/wiki?curid=1749365" title="Joe Kidd">
Joe Kidd

Joe Kidd – amerykański western z 1972 w reżyserii Johna Sturgesa.
Opis fabuły.
Joe Kidd (Clint Eastwood), były łowca głów, odmawia Frankowi Harlanowi (Robert Duvall) udziału w zabiciu meksykańskiego przywódcy rewolucji Luisa Chamy (John Saxon). Zmienia jednak zdanie, gdy ludzie rebelianta ukradli konie z jego rancza i zaatakowali zatrudnionych tam pracowników. Nie wie jednak, że metody działania Franka Harlana nie zawsze są zgodne z jego kodeksem postępowania.

</doc>
<doc id="1749367" url="https://pl.wikipedia.org/wiki?curid=1749367" title="Oktawiusz Radoszkowski">
Oktawiusz Radoszkowski

Oktawiusz Wincenty de Burmeister Radoszkowski, (ur. 19 sierpnia 1820 w Łomży, zm. ) – polski entomolog, badacz błonkoskrzydłych, generał porucznik Armii Imperium Rosyjskiego.
W 1837, po ukończeniu Gimnazjum Zakonu Pijarów w Warszawie, wstąpił do Oficerskiej Szkoły Artylerii w Petersburgu. Uczelnię te ukończył z odznaczeniem, jako najlepszy uczeń. W latach 1845-1850 wykładał w niej geometrię wykreślną i rachunek różniczkowy. Następnie pełnił służbę na Krymie i Kaukazie, w jednostkach artylerii konnej. W 1879, z powodu złego stanu zdrowia, został przeniesiony w stan spoczynku w stopniu generała porucznika. W 1880 powrócił do Warszawy, gdzie zmarł w 1895. Spoczywa na cmentarzu Powązkowskim w Warszawie (kwatera 9-2-1).

</doc>
<doc id="1749368" url="https://pl.wikipedia.org/wiki?curid=1749368" title="Reinhold Frosch">
Reinhold Frosch

Reinhold Frosch – (ur. 9 kwietnia 1935, zm. 14 lutego 2012) – austriacki saneczkarz startujący w jedynkach i dwójkach, medalista mistrzostw świata i Europy.
Na mistrzostwach świata wywalczył trzy medale, po jednym każdego koloru. Najbardziej udana była dla niego impreza w 1960, kiedy to został mistrzem świata w dwójkach (w parze z Ewaldem Walchem) oraz wicemistrzem w jedynkach. Na trzecim miejscu podium stał w 1958 w jedynkach. Na mistrzostwach Europy zdobył jeden medal, brązowy, wywalczony w 1962 w dwójkach (w parze z Ludwigiem Gassnerem).

</doc>
<doc id="1749369" url="https://pl.wikipedia.org/wiki?curid=1749369" title="Badania obserwacyjne">
Badania obserwacyjne

Badania obserwacyjne należą do podstawowych lub stosowanych badań naukowych, których celem jest opis lub analiza próby badanej z wykorzystaniem wybranych miar ilościowych.
W typologii badań obserwacyjnych wyróżnia się badania opisowe i badania analityczne:
W odróżnieniu od badań eksperymentalnych (oceniających skuteczność technologii medycznych), badania obserwacyjne pozwalają na ocenę efektywności tych technologii.
Wiarygodność badań obserwacyjnych jest oceniana w oparciu o kryteria NOS.

</doc>
<doc id="1749370" url="https://pl.wikipedia.org/wiki?curid=1749370" title="Jadwiga Złotorzycka">
Jadwiga Złotorzycka

Jadwiga Złotorzycka-Kalisz (ur. 14 października 1926 w Warszawie, zm. 2 października 2002 we Wrocławiu) – polska entomolog, specjalistka w zakresie wszołów, profesor zwyczajna doktor habilitowana Uniwersytetu Wrocławskiego.
Życiorys.
Urodziła się 14 października 1926 w Warszawie, w rodzinie astronoma Eugeniusza Rybki i Marii z Sierakowskich. Dzieciństwo spędziła we Lwowie. W 1939 ukończyła szkołę powszechną i kontynuowała naukę prywatnie. Od 1942 była preparatorką w Instytucie Tyfusu Plamistego u prof. Rudolfa Weigla. W 1945 zdała maturę i w ramach wysiedlenia Polaków ze Lwowa znalazła się we Wrocławiu, gdzie rozpoczęła studia na Wydziale Nauk Przyrodniczych Uniwersytetu Wrocławskiego. Podczas studiów rozpoczęła pracę w Muzeum Zoologicznym Instytutu Zoologicznego Uniwersytetu Wrocławskiego, gdzie porządkowała poniemieckie zbiory entomologiczne. W 1950 uzyskała tytuł magistra, a następnie została etatowym pracownikiem muzeum. W 1960 pod kierunkiem profesor Janiny Janiszewskiej przygotowała i obroniła doktorat, od 1962 pracowała w Zakładzie Parazytologii Ogólnej w Instytucie Zoologicznym Uniwersytetu Wrocławskiego. W 1970 habilitowała się i przejęła po przechodzącej w 1972 na emeryturę prof. Janiszewskiej stanowisko kierownika Zakładu Parazytologii Ogólnej. W 1974 Zakład został przeniesiony do Instytutu Mikrobiologii, w 1978 Jadwiga Złotorzycka została profesorem nadzwyczajnym, od 1987 do 1993 pełniła funkcję zastępcy dyrektora Instytutu Mikrobiologii Uniwersytetu Wrocławskiego. Równocześnie w latach 1987–1992 przewodniczyła Oddziałowi wrocławskiemu Polskiego Towarzystwa Parazytologicznego. W 1991 została profesorem zwyczajnym, w 1996 przeszła na emeryturę.
Jadwiga Złotorzycka zajmowała się entomologią parazytologiczną, badała układy „pasożyt-żywiciel", systematykę, bionomię, ultrastrukturę powierzchniową oraz ewolucję sprężoną Mallophaga z ewolucją ptaków żywicielskich. Zajmowała się faunistyką i zoogeografią Mallophaga ze szczególnym uwzględnieniem Polski, przeprowadziła rewizje w obrębie rodzin Menoponidae, Colpocephalidae, Rallicolidae, Philopteridae. Przy użyciu mikroskopii skaningowej przeprowadziła badania organów zmysłu i różnych wytworów kutikuli. Uporządkowała systematykę i synonimikę Mallophaha, szczególnie podrzędy Amblycera i Ischnocera. Opisała nowe taksony 18 rodzajów, 9 podrodzajów i 56 gatunków, była autorką ponad 100 publikacji naukowych, 6 zeszytów z serii „Klucze do Oznaczania Owadów Polski”, 2 tomów z serii „Katalog Fauny Polski” oraz „Katalogu Fauny Pasożytniczej Polski” oraz 4 opracowania monograficzne Mallophaga.

</doc>
<doc id="1749373" url="https://pl.wikipedia.org/wiki?curid=1749373" title="Stefan Kopeć">
Stefan Kopeć

Stefan Witysław Kopeć (ur. 22 stycznia 1888 w Warszawie, zm. 11 marca 1941 w Palmirach) – polski biolog, endokrynolog, pionier endokrynologii owadów, profesor Uniwersytetu Warszawskiego.
Życiorys.
Syn Stanisława i Ksawery z Lilpopów. W 1912 ukończył studia medyczne na Wydziale Filozoficznym Uniwersytetu Jagiellońskiego, a następnie pozostał na uczelni pracując w kierowanym przez Tadeusza Garbowskiego Zakładzie Zoologii. Po wybuchu I wojny światowej wyjechał do Pragi, gdzie prowadził prace badawcze nad rolą pęcherza pławnego i rozwoju ubarwienia godowego u ryb. Od 1915 prowadził prace pod kierunkiem Emila Godlewskiego, habilitował się wówczas na podstawie rozprawy z zakresu zoologii doświadczalnej. Od 1918 był pracownikiem Państwowego Instytutu Naukowego Gospodarstwa Wiejskiego w Puławach, gdzie badał rolę owadziego mózgu w produkcji hormonów. W 1927 otrzymał stypendium Fundacji Rockefellera i wyjechał do Wielkiej Brytanii, gdzie studiował w Edynburgu i Cambridge. Po powrocie do kraju równolegle do działalności badawczej zaangażował się w pracę pedagogiczną, wykładał na Wydziale Filozoficznym i Lekarskim Uniwersytetu Warszawskiego. W 1932 ostatecznie zakończył pracę w Instytucie w Puławach i razem z rodziną zamieszkał w Warszawie, gdzie został etatowym profesorem biologii na Wydziale Lekarskim UW.
W 1940 został razem z synem aresztowany przez gestapo, więziony na Pawiaku, rozstrzelany w Palmirach w Puszczy Kampinoskiej w ramach akcji eksterminacji polskiej inteligencji tzw. Akcji AB.

</doc>
<doc id="1749376" url="https://pl.wikipedia.org/wiki?curid=1749376" title="Swift (krater na Deimosie)">
Swift (krater na Deimosie)

Krater Swift – krater uderzeniowy znajdujący się na powierzchni Deimosa, księżyca Marsa. Ma średnicę około 1 km, jest położony na współrzędnych 12,5° szerokości północnej i 358,2° długości zachodniej.
Decyzją Międzynarodowej Unii Astronomicznej w 1973 roku został nazwany imieniem Jonathana Swifta, irlandzkiego pisarza.

</doc>
<doc id="1749377" url="https://pl.wikipedia.org/wiki?curid=1749377" title="Tadeusz Kuta (aktor)">
Tadeusz Kuta (aktor)

Tadeusz Kuta – polski aktor i autor. W 1991 roku, razem z żoną Jadwigą Kuta, założył prywatny Teatr Nasz w Michałowicach koło Szklarskiej Poręby.
Życiorys.
Tadeusz Kuta ukończył w 1984 roku Państwową Wyższą Szkołę Teatralną im. Ludwika Solskiego w Krakowie – Wydział Zamiejscowy aktorski we Wrocławiu. Po ukończeniu studiów pracował w Teatrze im. C. K. Norwida w Jeleniej Górze w latach 1982–1987, następnie w Teatrze im. Wilama Horzycy w Toruniu w latach 1987–1990. Od 1991 roku jest aktorem i dyrektorem prywatnego Teatru Naszego w Michałowicach koło Szklarskiej Poręby.
Jest autorem przedstawień Teatru Naszego oraz autorem książki „To jest nasza Ameryka, czyli krótka historia Teatru Naszego” 2009.
Był właścicielem restauracji Motto w Jeleniej Górze, która stanowiła też małą scenę Teatru Naszego z Michałowic
Żoną Tadeusza Kuty od 1985 roku jest aktorka Jadwiga Kuta. W 1986 roku urodziła się córka, Katarzyna.
Role teatralne.
w Teatrze im. C. K. Norwida w Jeleniej Górze:
w Teatrze im. Wilama Horzycy w Toruniu:

</doc>
<doc id="1749380" url="https://pl.wikipedia.org/wiki?curid=1749380" title="Stanisław Zagaja">
Stanisław Zagaja

Stanisław Zagaja (ur. 11 maja 1925 w Szczurowej, zm. 17 grudnia 2004) – pomolog, członek Polskiej Akademii Nauk; profesor Instytutu Sadownictwa i Kwiaciarstwa w Skierniewicach. Prowadził badania nad mieszańcami wiśni i brzoskwiń oraz podkładkami wegetatywnymi jabłoni. Autor pracy "Uprawa wiśni" (1975).

</doc>
<doc id="1749381" url="https://pl.wikipedia.org/wiki?curid=1749381" title="Efektywność (medycyna)">
Efektywność (medycyna)

Efektywność technologii medycznej – możliwość realizacji celu leczenia związanego z tą technologią, w warunkach rzeczywistej praktyki klinicznej.
Przykład: efektywność leku "x" służącego do zwalczania choroby "y" – to możliwość wyleczenia konkretnego pacjenta z choroby "y" przy pomocy leku "x" w warunkach np. opieki zdrowotnej w realnej dzielnicy lub gminie "y" (a nie wyleczenia statystycznego, "uśrednionego" pacjenta, w prowadzonym w jakiejś klinice w innym mieście lub kraju badaniu klinicznym leku "x").
Ocena efektywności jest dokonywana w przebiegu badań obserwacyjnych, w których próba badana korzysta z określonej technologii medycznej (np. lek). Ocena efektywności jest utrudniona w warunkach badania eksperymentalnego), zaprojektowanego do oceny skuteczności.
Pojęcie efektywności (lub efektywności praktycznej, ang. "effectiveness") jest często – również w polskojęzycznych publikacjach medycznych – mylone z pojęciem skuteczności klinicznej (lub efektywności klinicznej, ang. "efficacy") oraz wydajności (lub efektywności ekonomicznej, ang. "efficiency").
Medycyna oparta na dowodach opiera się o weryfikowaniu zarówno skuteczności, jak i efektywności sposobów postępowania klinicznego, a rozróżnienie między tymi pojęciami jest istotne dla właściwej oceny wiarygodności dowodów naukowych.
Przykład badania efektywności leczenia.
Przykładów różnic między ocenami skuteczności i efektywności mogą dostarczyć badania leków stosowanych w terapii niektórych chorób przewlekłych, np. schizofrenii. W randomizowanych badaniach klinicznych wykazano bardzo dużą skuteczność leczenia schizofrenii przy pomocy kilku leków. Ich badania – eksperymenty kliniczne – odbywały się zgodnie z typowym protokołem, m.in. chory przyjmował lek w obecności lekarza lub odnotowywał fakt przyjmowania leku, a przebieg badania niejako "wymuszał" regularne wizyty u lekarza – badacza.
Po wprowadzeniu badanych leków do obrotu okazało się, że działanie niektórych z nich jest znacznie słabsze niż udowodnione podczas randomizowanych badań. Przeprowadzono więc badanie obserwacyjne populacji chorych przyjmujących leki z tej samej grupy – badanie efektywności. Zaobserwowano, że część chorych zamiast przyjmować regularnie tabletki, woli chować je na dnie do szuflady (przykład podobnej obserwacji umieszczono w filmie "Piękny umysł"). Nie przyjmując leku mimo zaleceń lekarza, chorzy byli w znacznie gorszym stanie niż przewidywano w oparciu o badania skuteczności. Badanie obserwacyjne wykazało, że niektóre z proponowanych terapii o udowodnionej skuteczności nie są efektywne.

</doc>
<doc id="1749383" url="https://pl.wikipedia.org/wiki?curid=1749383" title="Rémi Maréval">
Rémi Maréval

Rémi Maréval (ur. 24 lutego 1983 w Domont) – francuski piłkarz (lewy obrońca), występujący w klubie Videoton FC.
Jest wychowankiem US Chantilly, grał także w AS Beauvais, Oldham Athletic, Gazélec Ajaccio oraz Tours FC, skąd przed letnim oknem transferowym sezonu 2007/2008 trafił za darmo do FC Nantes. Był graczem wyjściowego składu tej drużyny, gdy ta w pierwszym sezonie po jego przyjściu wywalczyła awans do Ligue 1. W najwyższej francuskiej klasie rozgrywkowej debiut zaliczył 16 sierpnia 2008 roku w zakończonym wynikiem 1:1 spotkaniu z AS Monaco. W sezonie tym 31 razy pojawiał się na boisku, 28-krotnie w wyjściowej jedenastce, lecz jego dyspozycja nie uchroniła "Kanarków" przed spadkiem. Do historii przeszła za to bramka strzelona przez Marévala w jedenastej kolejce gier, kiedy jego zespół spotkał się z Olympique Marsylia. W 44 minucie spotkania David De Freitas wykonywał rzut rożny, jeden z graczy Nantes strącił piłkę głową daleko poza pole karne. Do toczącej się po płycie boiska piłki podbiegł Rémi i bez zastanowienia oddał potężny strzał w kierunku bramki strzeżonej przez Steve’a Mandandę. Futbolówka, zmierzająca z zawrotną prędkością, wpadła tuż pod poprzeczkę, w lewy górny róg. Zdobyte przez Marévala trafienie pokazywane było w wielu stacjach telewizyjnych jako jedna z najpiękniejszych bramek weekendu.
W 2010 roku odszedł z występującego w Ligue 2 zespołu do Belgii. Najpierw był zawodnikiem SV Zulte-Waregem, a następnie od 2012 roku - KAA Gent. W 2014 roku przeszedł do Maccabi Tel Awiw, z którym został mistrzem Izraela.

</doc>
<doc id="1749384" url="https://pl.wikipedia.org/wiki?curid=1749384" title="Vladimiro Schettina">
Vladimiro Schettina

Vladimiro Schettina Chepini (8 października 1955) - piłkarz paragwajski, lewy obrońca. Wzrost 185 cm, waga 79 kg.
Urodzony w Asunción Schettina w 1980 roku został piłkarzem klubu Club Guaraní. Zagrał w czterech meczach eliminacyjnch do finałów mistrzostw świata w 1986 roku - w obu meczach z Kolumbią i obu meczach z Chile. Jako piłkarz klubu Guaraní wziął udział w finałach mistrzostw świata w 1986 roku, gdzie Paragwaj dotarł do 1/8 finału. Schettina zagrał w trzech meczach - z Irakiem, Meksykiem i Anglią.
W Guaraní grał do końca swej kariery w 1990 roku.
W latach 1979-1986 Schettina rozegrał w reprezentacji Paragwaju 26 meczów i zdobył 2 bramki.
Nigdy nie wziął udziału w turnieju Copa América.

</doc>
<doc id="1749388" url="https://pl.wikipedia.org/wiki?curid=1749388" title="Swift (krater)">
Swift (krater)



</doc>
<doc id="1749392" url="https://pl.wikipedia.org/wiki?curid=1749392" title="Wanda Zabłocka">
Wanda Zabłocka

Wanda Zabłocka z domu Heitzman (ur. 20 grudnia 1900 w Tarnowie, zm. 30 listopada 1978 w Toruniu) – botanik, mikolog, fitopatolog, profesor Uniwersytetu Mikołaja Kopernika.
Egzamin dojrzałości zdała z odznaczeniem w Krakowie w 1918 podejmując dalszą naukę na rocznym Kursie Ogrodnictwa przy Wydziale Rolniczym UJ. Ukończyła studia przyrodnicze na Wydziale Filozoficznym Uniwersytetu Jagiellońskiego. Po uzyskaniu absolutorium w 1923 zaczęła pracę w Państwowym Gimnazjum Żeńskim im. Królowej Wandy w Krakowie, pracując równocześnie pod kierunkiem Władysława Szjnochy, przygotowując pracę doktorską, którą obroniła w 1925. W tym samym roku zaczęła prowadzić ćwiczenia i została starszym asystentem w Katedrze Botaniki na Wydziale Rolniczym UJ, a we wrześniu poślubiła botanika Jana Wojciecha Zabłockiego (małżeństwo było bezdzietne). Uzupełniała wykształcenie w Instytucie Botaniki i Muzeum Przyrodniczym w Wiedniu oraz Muzeum Historii Naturalnej w Paryżu. W czasie II wojny światowej brała czynny udział w zabezpieczaniu i przechowywaniu mienia Uniwersytetu. W 1945 obroniła pracę habilitacyjną na temat mikoryzy w rodzaju "Viola" (w 1935 i 1936 ukazały się jej prace dotyczące prowadzonych badań w tym zakresie). Prowadziła badania nad biologią grzybów mikoryzowych (mikoryza) u przedstawicieli rodzaju Viola oraz wnętrzniakami. W 1946 zamieszkała wraz z mężem w Toruniu i zawodowo związała się z Uniwersytetem Mikołaja Kopernika. Zorganizowała Pracownie Fitopatologii w Ośrodku Doświadczalnym Biologii Stosowanej w Koniczynce. W latach 1954–1970 była profesorem na UMK. Za swoją pracę została odznaczona Medalem za Długoletnią Służbę, Złotym Krzyżem Zasługi, Krzyżem Kawalerskim Orderu Odrodzenia Polski oraz Złotą Odznaką Uniwersytetu Mikołaja Kopernika.
Autorka publikacji "Grzyby kapeluszowe Polski" /1949/, "Grzyby pasożytne" /1950/.

</doc>
<doc id="1749395" url="https://pl.wikipedia.org/wiki?curid=1749395" title="Nanshiungosaurus">
Nanshiungosaurus



</doc>
<doc id="1749396" url="https://pl.wikipedia.org/wiki?curid=1749396" title="Aleksander Zalewski">
Aleksander Zalewski

Aleksander Zalewski (ur. 3 maja 1854 w Radziwiu, zm. 20 października 1906 we Lwowie) – polski botanik, profesor Uniwersytetu Lwowskiego. 
Studia rozpoczyna w Akademii Sztuk Pięknych w Petersburgu w 1878 wyjeżdża na Uniwersytet w Jenie, gdzie przez 2 lata studiuje botanikę. W 1880 przenosi się do Strasburga w 1883 otrzymuje stopień doktora filozofii po przedstawieniu rozprawy "O powstawaniu i odpadaniu zarodników u grzybów". Autor prac z zakresu mykologii oraz fizjograficzno-florystycznych, opisujących szatę roślinną Królestwa Polskiego. W 1885 rozpoczyna starania o uzyskanie docentury botanicznej we Lwowie, które trwają 7 lat do Lwowa przenosi się w 1892. W 1903 roku zostaje mianowany profesorem nadzwyczajnym botaniki w Uniwersytecie Lwowskim. W czasie wyjazdu w lecie 1906 do Szczawnicy na wypoczynek uległ atakowi apoplektycznemu, którego skutki pozornie szybko minęły. Zmarł we Lwowie w klinice doktora Lesława Gluzińskiego w następstwie kolejnego udaru i zapalenia płuc.

</doc>
<doc id="1749398" url="https://pl.wikipedia.org/wiki?curid=1749398" title="École des Langues Orientales">
École des Langues Orientales



</doc>
<doc id="1749399" url="https://pl.wikipedia.org/wiki?curid=1749399" title="Patrick O’Donnell (kardynał)">
Patrick O’Donnell (kardynał)

Patrick O’Donnell (ur. 28 listopada 1856 w Kilraine, zm. 22 października 1927 w Carlingford koło Armagh) – irlandzki duchowny katolicki, kardynał, arcybiskup Armagh i prymas całej Irlandii.
Życiorys.
Święcenia kapłańskie przyjął 29 czerwca 1880 roku w Maynooth. Profesor teologii dogmatycznej i moralnej w seminarium św. Patryka w Maynooth. 26 lutego 1888 roku otrzymał nominację na biskupa Raphoe, Letterkenny, w momencie nominacji był najmłodszym biskupem na świecie. Sakrę biskupią otrzymał 25 marca 1888 roku w prokatedrze Raphoe z rąk kard. Michaela Logue arcybiskupa Armagh. 14 stycznia 1922 roku podniesiony do godności arcybiskupa tytularnego Attalia i mianowany biskupem koadiutorem archidiecezji Armagh z prawem następstwa. Jednocześnie sprawował funkcję administratora apostolskiego w Raphoe w latach 1922-1923. Obowiązki arcybiskupa metropolity Armagh i prymasa całej Irlandii przejął 19 listopada 1924 roku. Na konsystorzu 14 grudnia 1925 roku papież Pius XI wyniósł go do godności kardynalskiej z tytułem kardynała prezbitera Santa Maria della Pace. Zmarł 22 października 1927 roku w Carlingford koło Armagh. Pochowano go na cmentarzu św. Patryka w Armagh.

</doc>
<doc id="1749403" url="https://pl.wikipedia.org/wiki?curid=1749403" title="Voltaire (krater na Deimosie)">
Voltaire (krater na Deimosie)

Krater Voltaire – krater uderzeniowy znajdujący się na powierzchni Deimosa, księżyca Marsa. Ma średnicę około 1,9 km, a jest położony na współrzędnych 22° szerokości północnej i 3,5° długości zachodniej. 
Decyzją Międzynarodowej Unii Astronomicznej w 1973 roku został nazwany imieniem Voltaire’a, francuskiego pisarza.

</doc>
<doc id="1749404" url="https://pl.wikipedia.org/wiki?curid=1749404" title="Wladimiro Schettina">
Wladimiro Schettina



</doc>
<doc id="1749407" url="https://pl.wikipedia.org/wiki?curid=1749407" title="Mistrzostwa Stanów Zjednoczonych w Lekkoatletyce 2009">
Mistrzostwa Stanów Zjednoczonych w Lekkoatletyce 2009

Mistrzostwa Stanów Zjednoczonych w Lekkoatletyce 2009 – zawody lekkoatletyczne, które odbyły się Eugene w stanie Oregon od 25 do 28 czerwca 2009 roku. W Polsce relacje z imprezy można było zobaczyć na antenie TVP Sport.

</doc>
<doc id="1749409" url="https://pl.wikipedia.org/wiki?curid=1749409" title="Kazimierz Żurowski">
Kazimierz Żurowski

Kazimierz Józef Żurowski herbu Leliwa (ur. 12 sierpnia 1909 w Zagórzu, zm. 19 marca 1987 w Gnieźnie) – polski archeolog.
Życiorys.
Urodził się 12 sierpnia 1909 w Zagórzu. Pochodził z rodu Żurowskich herbu Leliwa. Miał brata Tadeusza (1908-1985, również historyk) wraz z którym w młodości organizował Drużynę Harcerską im. Tadeusza Kościuszki. Ich kuzynką była porucznik Halina Żurowska (kurierka i łączniczka AK i WiN).
Naukę rozpoczął w Państwowym Gimnazjum Męskie im. Królowej Zofii w Sanoku, gdzie w 1928 po VI klasie został uznany za nieuzdolnionego, następnie naukę kontynuował w V Państwowym Gimnazjum im. Hetmana Stanisława Żółkiewskiego we Lwowie, gdzie 25 maja 1932 zdał egzamin dojrzałości. Studiował na Wydziale Humanistycznym Uniwersytetu Jana Kazimierza we Lwowie, gdzie jego wykładowcami byli m.in. Tadeusz Sulimirski, Leon Kozłowski (prehistoria), Edmund Bulanda (archeologia), Adam Fischer (etnografia) i Jan Czekanowski (antropologia). Studia ukończył w 1938, będąc już zatrudniony jako asystent na uczelni.
W okresie sowieckiej okupacji Lwowa 1939-1941 nadal prowadził działalność naukową. Po wkroczeniu Niemców do Lwowa i zamknięciu uniwersytetu w 1941, pracował jako robotnik i księgowy w firmie budowlanej, a także jako karmiciel wszy w Instytucie Badań nad Tyfusem Plamistym i Wirusami. W 1942 został aresztowany i osadzony w więzieniu.
Po wysiedleniu ze Lwowa w 1945 pracował jako delegat Ministerstwa Kultury i Sztuki przy zabezpieczeniu zbiorów archeologicznych we Wrocławiu. 7 czerwca 1945 został kierownikiem reaktywowanego muzeum miejskiego w Zabrzu, gdzie był kustoszem
W 1949 uzyskał na Uniwersytecie Warszawskim stopień doktora. Tematem jego rozprawy doktorskiej były "Zabytki brązowe młodszej epoki brązu i wczesnego okresu żelaza z terytorium dorzecza górnego Dniestru", a promotorem Włodzimierz Antoniewicz. Od 1948 w Gnieźnie został kierownikiem stacji badawczej Instytutu Badania Starożytności Słowiańskich Uniwersytetu Poznańskiego (od 1949 r. prace te prowadzone były z ramienia Kierownictwa Badań nad Początkami Państwa Polskiego, a od 1954 r. Instytutu Kultury Materialnej Polskiej Akademii Nauk). Przez szereg lat kierował też wykopaliskami na Ostrowie Lednickim. Działania te związane były z podjętymi na szeroką skalę ogólnokrajowymi badaniami nad początkami państwa polskiego. Do tego momentu problematyka badawcza, którą zajmował się Żurowski, dotyczyła przede wszystkim epoki brązu i wczesnego żelaza. Wraz z zaangażowaniem w prace archeologiczne w Gnieźnie i akcją odkrywania początków państwa polskiego, skupił się na okresie wczesnego średniowiecza. Od 1949 pracował na Uniwersytecie Poznańskim, a od 1951 na Uniwersytecie Mikołaja Kopernika w Toruniu. Od 1953 do 1976 był kierownikiem Katedry Archeologii Ziem Polskich UMK, a w latach 1976-1979 kierownikiem Zakładu Archeologii Polski UMK. W 1956 Centralna Komisja Kwalifikacyjna przyznała mu habilitację na podstawie dorobku naukowego. W latach 1958-1960 był prodziekanem, a od 1960 do 1962 dziekanem Wydziału Historycznego UMK. W latach 1966-1969 kierował Katedrą Archeologii Pradziejowej i Wczesnośredniowiecznej UAM. W 1964 uzyskał stanowisko profesora nadzwyczajnego na UMK. Zainicjował specjalizację dydaktyczną w zakresie konserwacji zabytków archeologicznych. Badał epokę brązu i wczesnego średniowiecza. Należał do Polskiego Towarzystwa Archeologicznego, pełniąc funkcję prezesa oddziałów towarzystwa w Gnieźnie i Toruniu.
Zamieszkiwał przy ulicy Grudziądzkiej w Toruniu. Był żonaty z Heleną, miał dzieci. Zmarł 19 marca 1987 w Gnieźnie i został pochowany na tamtejszym cmentarzu św. Piotra i Pawła.

</doc>
<doc id="1749410" url="https://pl.wikipedia.org/wiki?curid=1749410" title="Fly Me to the Moon">
Fly Me to the Moon

Fly Me to the Moon jest standardem muzyki popularnej i jazzowej skomponowanym w 1954 r. przez Barta Howarda. Przez autora został zatytułowany "In other words", jednak powszechnie jako tytuł przyjęły się pierwsze słowa tekstu utworu. 
Utwór był wykonywany przez wielu artystów i znalazł się na wielu albumach. Fly Me to the Moon nagrywali między innymi:

</doc>
<doc id="1749411" url="https://pl.wikipedia.org/wiki?curid=1749411" title="Irena Borowik">
Irena Borowik

Irena Borowik (ur. 1956) – religioznawca, socjolog religii, profesor Uniwersytetu Jagiellońskiego. W 2008 uzyskała tytuł naukowy profesora nauk humanistycznych.

</doc>
<doc id="1749414" url="https://pl.wikipedia.org/wiki?curid=1749414" title="Mikel Aranburu">
Mikel Aranburu

Mikel Aranburu Eizagirre (baskijska wymowa: []; ur. 18 lutego 1979 w Azpeitii, Kraj Basków) – były hiszpański piłkarz baskijskiego pochodzenia, występujący na pozycji środkowego pomocnika. Całą piłkarską karierę poświęcił grze dla Realu Sociedad.
Pierwsze piłkarskie kroki stawiał w "CD Lagun Onak", skąd w wieku 15 lat trafił do zespołu juniorskiego Realu Sociedad. Debiut w drużynie seniorskiej zaliczył w ostatniej kolejce sezonu 1996/97, w spotkaniu przeciwko CD Logroñés, za kadencji trenera Javiera Irurety. Miejsce w podstawowej jedenastce klubu z Estadio Anoeta wywalczył sobie jednak dopiero trzy sezony później. Od tej pory był jednym z najważniejszych elementów drugiej linii "Erreala", a od 2005 roku był kapitanem drużyny. Do 2012 roku, kiedy zakończył piłkarską karierę, rozegrał dlań 402 spotkania ligowe i strzelił 31 bramek. Jego najlepszymi osiągnięciami podczas ponad dwudziestoletniej gry dla Sociedad było wicemistrzostwo kraju zdobyte w sezonie 2002/03 oraz mistrzostwo Segunda División w sezonie 2009/10.

</doc>
<doc id="1749415" url="https://pl.wikipedia.org/wiki?curid=1749415" title="Mikel Aranburu Eizagirre">
Mikel Aranburu Eizagirre



</doc>
<doc id="1749418" url="https://pl.wikipedia.org/wiki?curid=1749418" title="Wilhelm z Rožemberku">
Wilhelm z Rožemberku

Wilhelm z Rožemberku (cz. "Vilém z Rožmberka", niem. "Wilhelm von Rosenberg") (ur. 10 marca 1535 na zamku Schützendorf, zm. 31 sierpnia 1592 w Pradze) – burgrabia praski i wielki szambelan Królestwa Czech.
Życiorys.
Młodość.
Był Czechem, poddanym dynastii Habsburgów. Pochodził z magnackiej rodziny Rožemberków, która posiadała rozległe dobra ziemskie w Królestwie Czech.
Wcześnie osierocony przez ojca, w wieku kilku lat znalazł się pod opieką stryja, Piotra V z Rožemberku. Kształcił się w prywatnym gimnazjum protestanckim w Mladej Boleslavi oraz w katolickim kolegium w Pasawie. W 1551 roku został uznany za pełnoletniego przez króla czeskiego Ferdynanda I i stał się właścicielem dominium Rožemberków. W tym samym czasie rozpoczął karierę na dworze Habsburgów.
Polityk i dyplomata.
Doświadczenie zdobywał, towarzysząc dworowi cesarskiemu w podróży do Włoch. W latach 1552–1566 uczestniczył w życiu politycznym Czech, stając się jedną z najważniejszych osób w państwie. W 1566 roku został mianowany dowódcą armii czeskiej w wojnie przeciwko Imperium Osmańskiemu. W 1570 roku otrzymał najwyższe urzędy w Królestwie Czech i stał się jedną z głównych osobistości dworu cesarskiego. Uczestniczył w życiu dyplomatycznym Europy. Kilkakrotnie przebywał z misją w Niemczech. W imieniu Habsburgów brał udział w organizowaniu Świętej Ligi.
Od 1572 roku wielokrotnie odwiedzał Rzeczpospolitą po śmierci Zygmunta II Augusta. Jako poseł cesarski prowadził misję dyplomatyczną, mającą na celu zjednać polską i litewską szlachtę dla kandydata Habsburgów.
Misja w Rzeczypospolitej.
W czasie pobytu w Polsce stał się bardzo popularny i zyskał duży szacunek wśród szlachty jako doskonały mówca. Pomimo że przemawiał po czesku, uważany był przez nią za współziomka ze względu na koligacje rodzinne z Jagiellonami.
W 1573 roku, ku zaskoczeniu dynastii Habsburgów, został wysunięty przez część szlachty i magnaterii jako kandydat do korony polskiej. Sprzyjali mu między innymi królewna polska, Anna Jagiellonka i wojewoda poznański, Stanisław Górka. Wilhelm z Rožemberku nie odważył się jednak zdradzić swoich mocodawców i nie podjął żadnych samodzielnych działań wbrew wytycznym dworu wiedeńskiego. Podczas elekcji promował kandydaturę arcyksięcia Ernesta Habsburga.
Podczas elekcji w 1575 roku Wilhelm z Rožemberku ponownie posłował do Rzeczypospolitej. Był odpowiedzialny za zjednywanie szlachty dla kandydatury cesarza Maksymiliana II Habsburga. Również wtedy stał się popularny i ponownie znalazł się wśród kandydatów do polskiego tronu. Popierali go Stanisław Szafraniec i Andrzej Firlej. Jego osobę na elekcji wysunął wojewoda krakowski, Piotr Zborowski. Podjęte zostały nawet rokowania między Habsburgami i Zborowskimi w kwestii ustąpienia cesarza na rzecz czeskiego szlachcica. Ostatecznie plan ten upadł z powodu podwójnej elekcji cesarza Maksymiliana II i księcia Stefana Batorego.
Za zasługi dla dynastii Habsburgów król Filip II nadał mu Order Złotego Runa. Został nim udekorowany 3 lipca 1585 roku w katedrze św. Wita w Pradze. Wilhelm z Rožemberku był czwartą osobą z Królestwa Czeskiego wyróżnioną tym odznaczeniem.
W 1586 roku Wilhelm z Rožemberku ponownie znalazł się w Rzeczypospolitej, prowadząc agitację na rzecz kandydatury arcyksięcia Maksymiliana III Habsburga. Po podwójnej elekcji w 1587 roku uczestniczył czynnie w zabiegach dyplomacji habsburskiej w celu osadzenia Maksymiliana III na tronie polskim.
Po bitwie pod Byczyną negocjował z ramienia cesarza Rudolfa II Habsburga z Janem Zamoyskim warunki pokoju w Będzinie. Był sygnatariuszem traktatu bytomsko-będzińskiego, na mocy którego arcyksiążę Maksymilian III Habsburg miał zrzec się tytułu króla polskiego.
Zmarł 31 sierpnia 1592 roku w Pradze. Pochowany został w mauzoleum w kościele św. Wita w Czeskim Krumlowie. Jego ogromny majątek odziedziczył młodszy brat, Piotr Wok z Rožemberku, który był ostatnim męskim przedstawicielem rodu.
Mecenas kultury i sztuki.
Wilhelm z Rožemberku był zafascynowany włoskim renesansem. Wspierał rozwój nauki, literatury, muzyki i architektury.
Z jego fundacji powstała wspaniała biblioteka Uniwersytetu Karola w Pradze. Dokonano również przebudowy, modernizacji i rozbudowy w duchu odrodzenia wielu czeskich posiadłości Rožemberków. Ulubioną rezydencję – Czeski Krumlow – uczynił jednym z najwspanialszych renesansowych miast środkowej Europy.
Wilhelm z Rožemberku doszukiwał się korzeni swojej rodziny w starożytnym Rzymie. Uważał się też za dalekiego krewnego rodu Orsinich. Powołując się na pokrewieństwo z tym włoskim rodem zmienił swój herb oraz według tradycji założył w fosie zamku Český Krumlov zagrodę dla niedźwiedzi, które były symbolem Orsinich.
Wraz z bratem Piotrem był właścicielem Złotego Stoku. Przywilej pozwalał mu na prowadzenie mennicy. W związku z tym w latach 1582–1592 burgrabia praski bił w tym mieście własne monety.
Życie prywatne.
Wilhelm z Rožemberku żenił się czterokrotnie. Pierwszą jego żoną była księżniczka brunszwicka, Katarzyna von Braunschweig-Kalenberg. Drugą – spokrewniona z Jagiellonami Zofia von Hohenzollern. Trzecią żoną została księżniczka badeńska, Anna Maria von Baden. Czwartą żoną była czeska arystokratka, Poliksena z Pernštejnu.
Pierwsze trzy małżeństwa Wilhelma z Rožemberku pozwoliły mu na skoligacenie się z prawie wszystkimi panującymi rodami Europy. Jednak z żadnego z czterech związków nie doczekał się potomstwa.

</doc>
<doc id="1749421" url="https://pl.wikipedia.org/wiki?curid=1749421" title="Helem">
Helem

Helem (arab. حلم) – libańska organizacja zajmująca się walką o prawa osób LGBT. Jej pełna nazwa brzmi حماية لبنانية للمثليين, czyli Libańska Ochrona Lesbijek, Gejów, Biseksualistów i Transseksualistów. Została zarejestrowana 11 lutego 2004 r. jako organizacja non-profit w Quebec w Kanadzie i posiada osobowość prawną w Libanie. Jest pierwszą i jak dotąd jedyną tego typu organizacją w świecie arabskim. Słowo "helem" oznacza "sen".
Cele.
Helem prowadzi pokojową walkę o wyzwolenie lesbijek, gejów, osób biseksualnych i transseksualnych (LGBT) w Libanie od wszelkiego rodzaju dyskryminacji prawnej, społecznej i kulturalnej. Obecnie głównym celem organizacji jest zniesienie artykułu 534 Libańskiego Kodeksu Karnego, który przewiduje za stosunki homoseksualne między mężczyznami (prawo nie obejmuje kobiet) karę do roku więzienia.

</doc>
<doc id="1749423" url="https://pl.wikipedia.org/wiki?curid=1749423" title="Filmowy wehikuł czasu">
Filmowy wehikuł czasu

Filmowy wehikuł czasu (tytuł oryg. "The Technicolor Time Machine") – powieść science fiction amerykańskiego pisarza Harry'ego Harrisona, napisana w 1967 roku, w Polsce wydana po raz pierwszy w 1994 roku.
Barney Hendrickson próbuje ratować swoją wytwórnię filmową za pomocą wynalazku profesora Hewetta. Jest nim wehikuł czasu, Barney postanawia przenieść się do roku 1000 i nakręcić tani, a jednocześnie realistyczny film o odkryciu przez wikingów Ameryki. Pierwszym problem staje się nawiązanie współpracy ze skandynawskimi wojownikami. Ponadto musi ukończyć film zanim w XX wieku dobiegnie końca rozpoczynający się właśnie weekend. 

</doc>
<doc id="1749425" url="https://pl.wikipedia.org/wiki?curid=1749425" title="Józef Łukaszewicz (fizyk)">
Józef Łukaszewicz (fizyk)

Józef Łukaszewicz (ur. 14 grudnia 1863, zm. 19 października 1928 w Wilnie) – fizyk, geolog.
Życiorys.
Urodził się w koło Miednik. Ukończył gimnazjum w Wilnie i rozpoczął studia na wydziale przyrodniczym Uniwersytetu w Petersburgu. Był studentem Mendelejewa. Członek Terrorystycznej Frakcji Narodnaja Wola, zmierzającej do obalenia caratu. Po nieudanym zamachu na Aleksandra III aresztowany i skazany na karę śmierci, zamienioną na więzienie w Twierdzy Szlisselburskiej, gdzie spędził osiemnaście lat (1887–1905). Podczas pobytu w więzieniu samodzielnie kontynuował studia, dlatego mógł po uwolnieniu, które nastąpiło podczas rewolucji 1905 roku, ukończyć Uniwersytet w Petersburgu zdając egzaminy. Za publikację "Życie nieorganiczne Ziemi" (1908-11) otrzymał nagrodę Towarzystwa Geograficznego i Rosyjskiej Akademii Nauk. Wkrótce po tym otrzymał stanowisko profesora Instytutu Geograficznego w Petersburgu, a jeszcze przed wybuchem I wojny pełnił funkcję jego kierownika. Po rewolucji październikowej zrezygnował z pracy w Petersburgu i wrócił do Wilna. Tu pracował w Sekcji Oświecenia Zarządu Cywilnego Ziem Wschodnich. Od 1919 do śmierci był profesorem geologii na Uniwersytecie Stefana Batorego w Wilnie.
Publikacje z zakresu geofizyki, geologii dynamicznej, geomorfologii oraz wspomnień "Pierwszy marca 1887 r. Wspomnienia".

</doc>
<doc id="1749428" url="https://pl.wikipedia.org/wiki?curid=1749428" title="Joanna Habsburg">
Joanna Habsburg

Joanna Austriacka, Joanna Habsburżanka (ur. 24 stycznia 1547 w Pradze, zm. 11 kwietnia 1578 we Florencji) – arcyksiężniczka Austrii, księżniczka Czech i Węgier, od śmierci teścia Kosmy I 21 kwietnia 1574 wielka księżna Toskanii.
Życiorys.
Urodziła się 24 stycznia 1547 jako jedenasta córka (najmłodsze z piętnaściorga dzieci) arcyksięcia Austrii, króla Niemiec, Czech i Węgier oraz przyszłego cesarza Świętego Cesarstwa Rzymskiego Narodu Niemieckiego Ferdynanda I i jego żony królowej Anny Jagiellonki. Po śmierci ojca kolejnym cesarzem został starszy brat Joanny Maksymilian II.
18 grudnia 1565 we Florencji poślubiła regenta Florencji i Sieny Franciszka (przyszłego wielkiego księcia Toskanii Franciszka I). Z małżeństwa pochodziło ośmioro dzieci:

</doc>
<doc id="1749429" url="https://pl.wikipedia.org/wiki?curid=1749429" title="Narodna Wola">
Narodna Wola



</doc>
<doc id="1749431" url="https://pl.wikipedia.org/wiki?curid=1749431" title="Bobby Phills">
Bobby Phills

Bobby Ray Phills II (ur. 20 grudnia 1969, zm. 12 stycznia 2000) – amerykański koszykarz ligi NBA, grał na pozycji rzucającego obrońcy.
Kariera.
Wybrany w 1991 roku w drafcie przez Milwaukee Bucks, gdzie nie rozegrał ani jednego spotkania w barwach kozłów. Po epizodzie w Milwaukee Phills, na krótki okres powędrował do ligi CBA, do klubu Sioux Falls Skyforce, by jeszcze w roku 1991 podpisać umowę z Cleveland Cavaliers. W drużynie Cavs Phills grał w latach 1991–1997 i zapracował na miano bardzo solidnego gracza, który znany był z tego, że jako jednemu z niewielu zawodników ligi NBA udawało się powstrzymywać samego Michaela Jordana. W sezonie 1995–1996 został wybrany do drugiej piątki najlepiej broniących ligi. Drugim klubem Phillsa był zespół Charlotte Hornets, gdzie grał do końca swej kariery.
12 stycznia 2000 zginął tragicznie prowadząc swoje Porsche z nadmierną prędkością (121 km/h) – ścigał się wówczas ze swym przyjacielem z klubu, Davidem Wesleyem. Był żonaty z Kendall oraz miał trójkę dzieci. 9 lutego 2000 Hornets zastrzegli numer, z którym występował – 13.
W 1996 wystąpił w filmie Eddie.

</doc>
<doc id="1749432" url="https://pl.wikipedia.org/wiki?curid=1749432" title="Primera Division (2009/2010)">
Primera Division (2009/2010)



</doc>
<doc id="1749433" url="https://pl.wikipedia.org/wiki?curid=1749433" title="Tadeusz Żyliński">
Tadeusz Żyliński

Tadeusz Żyliński (ur. 4 listopada 1904 w Wilnie, zm. 11 września 1967 w Łodzi) – polski inżynier mechaniki i włókiennictwa; profesor Politechniki Łódzkiej. Był twórcą polskiej szkoły metrologii włókienniczej. Autor publikacji "Metrologia włókiennicza" i "Nauka o włóknie".

</doc>
<doc id="1749440" url="https://pl.wikipedia.org/wiki?curid=1749440" title="Saturnin Zawadzki">
Saturnin Zawadzki

Saturnin Zawadzki (ur. 7 lipca 1923 w Radomiu, zm. 17 września 2003) – polski gleboznawca, profesor nauk rolniczych, przewodniczący Rady Naukowej Instytutu Agrofizyki Polskiej Akademii Nauk oraz Rady Naukowej Instytutu Melioracji i Użytków Zielonych.
Maturę zdawał już w warunkach okupacyjnych, przed Komisją Tajnego Nauczania w Lublinie. W 1942
roku podjął pracę w leśnictwie. Będąc członkiem ZWZAK wypełniał misję utrzymywania łączności z więźniami Majdanka, przekazując im przez robotników leśnych listy i inne przesyłki oraz odbierając grypsy do ich rodzin. W latach 1945-1947 pełnił służbę żołnierską w II Armii Wojska Polskiego. Zwolniony z wojska na własną prośbę, ukończył studia na Wydziale Rolnym UMCS w Lublinie, uzyskując w 1950 roku dyplom inżyniera i magistra nauk agrotechnicznych. W 1954 rozpoczął także pracę w Instytucie Melioracji i Użytków Zielonych, do którego w 1958 roku przeszedł na pełny etat otrzymując zadanie utworzenia Pracowni Gleboznawstwa Melioracyjnego. Był autorem prac dotyczących genezy, ewolucji i przekształceń hydrogenicznych gleb (m.in. "Zarys charakterystyki gleb Polski", "Gleboznawstwo").
Odznaczenia.
Jest pochowany na Cmentarzu Powązkowskim w Warszawie.

</doc>
<doc id="1749450" url="https://pl.wikipedia.org/wiki?curid=1749450" title="Estadio Anoeta">
Estadio Anoeta

Estadio Anoeta – stadion w San Sebastián w Hiszpanii. Obecnie odbywają się na nim głównie mecze piłki nożnej oraz koncerty. Jest domowym stadionem drużyny Real Sociedad. Obiekt został otwarty w 1993 roku, a jego pojemność wynosi 32 076.
W 2004 roku ówczesny prezydent Real Sociedad José Luis Astiazarán wprowadził w życie projekt Gipuzkoarena. Zakładał on zwiększenie liczby miejsc do 42 000 do 2007 roku, a także budowę m.in. hotelu i sklepów. Propozycja ta została jednak szybko odrzucona przez władze miasta.
Pod koniec 2007 roku Badiola, kandydat na stanowisko prezydenta Realu Sociedad, zaproponował wykup Estadio Anoeta przez klub. Władze miasta jednak ponownie odrzuciły ten pomysł. W 2008 roku Badiola, już jako prezydent, złożył kolejne dwie propozycje, w tym jedną podobną do pomysłu Astiazarána. Miały być one rozpatrzone przez miasto, jednak 20 grudnia Badiola przestał pełnić funkcję prezydenta klubu.

</doc>
<doc id="1749451" url="https://pl.wikipedia.org/wiki?curid=1749451" title="Uniwersytet Arystotelesa w Salonikach">
Uniwersytet Arystotelesa w Salonikach

Uniwersytet Arystotelesa w Salonikach (gr. "Αριστοτέλειο Πανεπιστήμιο Θεσσαλονίκης") – największy grecki uniwersytet państwowy z główną siedzibą w Salonikach. Powstał w 1925, decyzją rządu republikańskiego, kierowanego przez Aleksandrosa Papanastasiu. Początkowo nosił nazwę Uniwersytetu Salonik (Πανεπιστήμιο Θεσσαλονίκης).
Miasteczko uniwersyteckie zajmuje powierzchnię 23 ha w centrum miasta. Kształci się tutaj ponad 95 tys. studentów (w tym ok. 9 tys. na studiach podyplomowych). W skład kadry naukowej wchodzi 2248 osób (716 profesorów, 506 adiunktów, 576 asystentów oraz 450 wykładowców akademickich, 84 osoby wchodzące w skład naukowego grona pedagogicznego, 275 pracowników laboratoryjnych). Ponadto zatrudnionych jest 309 pracowników technicznych oraz 1028 osób personelu administracyjnego. Uniwersytet prężnie działa na polu współpracy międzynarodowej. Wchodzi w skład Grupy Coimbry, Sieci Utrechckiej oraz TIME. Głównym językiem wykładowym jest grecki, ale organizowanych jest wiele wykładów dla obcokrajowców w językach: angielskim, francuskim oraz niemieckim.

</doc>
<doc id="1749457" url="https://pl.wikipedia.org/wiki?curid=1749457" title="Mistrzostwa Ameryki Południowej w lekkoatletyce">
Mistrzostwa Ameryki Południowej w lekkoatletyce

Mistrzostwa Ameryki Południowej w lekkoatletyce – zawody lekkoatletyczne rozgrywane nieregularnie (najczęściej w interwale dwuletnim) począwszy od 1919 roku. W pierwszej edycji czempionatu wzięły udział tylko dwie reprezentacje – Chile i Urugwaju. Organizatorem imprezy jest Południowoamerykańska Konfederacja Lekkoatletyczna CONSUDATLE.

</doc>
<doc id="1749462" url="https://pl.wikipedia.org/wiki?curid=1749462" title="Yuusuke Fujimoto">
Yuusuke Fujimoto



</doc>
<doc id="1749463" url="https://pl.wikipedia.org/wiki?curid=1749463" title="Pinus strobiformis">
Pinus strobiformis

Pinus strobiformis Engelm. – gatunek drzewa iglastego z rodziny sosnowatych ("Pinaceae"). Występuje w Meksyku (Coahuila, Nuevo León, Sonora, Chihuahua, Sinaloa, Durango) oraz USA (Arizona, Nowy Meksyk, Teksas).
Biologia i ekologia.
Kanały żywiczne 2–4 w liściu. Igły pozostają na drzewie 3–5 lat.
Szyszki nasienne dojrzewają w ciągu 2 lat, uwalniają nasiona i opadają wkrótce potem.
Liczba chromosomów: 2n=24.
Występuje na wysokościach 1900–3000 m n.p.m. Rośnie na suchych, kamienistych zboczach wysokich gór lub w mieszanych lasach iglastych. Towarzyszą jej m.in. "P. hartwegii" i "P. culminicola".
Nasiona rozsiewane są przez ptaki, głównie przez modrosójkę czarnogłową ("Cyanocitta stelleri") i orzechówkę popielatą ("Nucifraga columbiana").
Systematyka i zmienność.
Pozycja gatunku w obrębie rodzaju "Pinus":
Gatunek traktowany był jako odmiana sosny meksykańskiej ("Pinus ayacahuite"): "P. ayacahuite" Ehrenberg var. "brachyptera" G.R. Shaw, "P. ayacahuite" var. "reflexa" (Engelm.) Voss, "P. ayacahuite" var. "strobiformis" (Engelm.) Lemmon.
"Pinus strobiformis" jest blisko spokrewniona z sosną giętką ("P. flexilis") i tworzy z nią naturalne mieszańce, m.in. "P. flexilis" var. "reflexa". Odmiana ta zawiera więcej genów "P. strobiformis" niż "P. flexilis" i dalsze krzyżowanie się z "P. strobiformis" wzmocni tylko powiązania genetyczne między tymi taksonami. W 2008 r. Michael Frankis opisał nowy gatunek sosny "Pinus stylesii" Frankis ex Businský, rosnący w górach Meksyku (Cerro Potosí i okoliczne tereny górzyste). Gatunek ten jest prawdopodobnie także mieszańcem "P. strobiformis" i "P. flexilis" i jako taki traktowany jest jako synonim odmiany "P. flexilis" var. "reflexa".
Zagrożenia.
Międzynarodowa organizacja IUCN przyznała temu gatunkowi kategorię zagrożenia LC ("least concern"), czyli jest gatunkiem najmniejszej troski, spośród gatunków niższego ryzyka.
Zastosowanie.
Nasiona stanowiły źródło pożywienia dla rdzennych Amerykanów. 
Surowiec drzewny wykorzystywany jest w Meksyku do produkcji mebli, drzwi i ram okiennych.

</doc>
<doc id="1749466" url="https://pl.wikipedia.org/wiki?curid=1749466" title="Yoshihiro Satou">
Yoshihiro Satou



</doc>
<doc id="1749468" url="https://pl.wikipedia.org/wiki?curid=1749468" title="Malcolm Harbour">
Malcolm Harbour

Malcolm Harbour (ur. 19 lutego 1947 w Woking) – brytyjski polityk, poseł do Parlamentu Europejskiego V, VI i VII kadencji.
Życiorys.
W latach 1960–1964 kształcił się w Bedford School, w 1967 uzyskał licencjat z zakresu mechaniki w Trinity College na Uniwersytecie Cambridge, a w 1970 dyplom z zakresu zarządzania na Uniwersytecie Aston w Birmingham. W latach 1967–1969 odbywał praktykę inżynierską w British Motor Corporation w Longbridge. Od 1969 do 1980 pracował na stanowiskach w dziedzinie wzornictwa, rozwoju i planowania produktu. W latach 1980–1989 był dyrektorem w działach planowania, sprzedaży i marketingu Austin Rover. Pełnił różne funkcje w przemyśle motoryzacyjnym.
Działalność polityczna.
W 1972 wstąpił do Partii Konserwatywnej. Bez powodzenia kandydował do Parlamentu Europejskiego w 1989 i 1994. W wyborach w 1999 po raz pierwszy uzyskał mandat eurodeputowanego. Został członkiem prezydium Delegacji Konserwatystów, którym był do 2002. Ponadto od 1999 do 2004 był współprzewodniczącym Europejskiego Forum ds. Motoryzacji i Społeczeństwa. W latach 2002–2004 był wiceprzewodniczącym panelu STOA. Od 2003 do 2004 zasiadał we władzach Europejskiej Fundacji Internetu. W 2004 i w 2009 uzyskiwał reelekcję w wyborach europejskich. W VII kadencji został przewodniczącym Komisji Rynku Wewnętrznego i Ochrony Konsumentów.
Życie prywatne.
Od 1969 ma żonę Penny, z którą ma dwie córki – Louise i Katy.

</doc>
<doc id="1749469" url="https://pl.wikipedia.org/wiki?curid=1749469" title="Joseph MacRory">
Joseph MacRory

Joseph MacRory (ur. 19 marca 1861 w Armagh, zm. 13 października 1945 w Armagh) – irlandzki duchowny katolicki, kardynał, arcybiskup Armagh, prymas całej Irlandii. 
Życiorys.
Święcenia kapłańskie przyjął 13 września 1885 roku w Maynooth. 9 sierpnia 1915 roku otrzymał nominację na biskupa Down i Connors, sakrę biskupią przyjął 14 września 1915 roku z rąk kard. Michaela Logue arcybiskupa Armagh. 22 czerwca 1928 roku przeniesiony na stolicę metropolitalną i prymasów całej Irlandii w Armagh. Na konsystorzu 16 grudnia 1929 roku papież Pius XI wyniósł go do godności kardynalskiej z tytułem kardynała prezbitera San Giovanni a Porta Latina. W 1939 roku brał udział w konklawe, które wybrało na papieża Piusa XII. Zmarł 13 października 1945 roku w Armagh. Pochowano go na cmentarzu św. Patryka w Armagh.
Bibliografia.
 

</doc>
<doc id="1749471" url="https://pl.wikipedia.org/wiki?curid=1749471" title="Valle Hovin">
Valle Hovin

Valle Hovin – obiekt sportowo-widowiskowy w Oslo w Norwegii. Spełnia dwie funkcje: lodowiska w łyżwiarstwie szybkim zimą oraz stadionu koncertowego latem. Otoczony jest drzewami i parkami, i znajduje się w dzielnicy mieszkalnej Oslo.
Podczas koncertów pojemność stadionu wynosi 40.000. Mimo braku miejsc siedzących oraz ograniczonej widoczności artystów na scenie, Valle Hovin może pomieścić więcej ludzi niż kryta arena Oslo Spektrum. 
Wśród artystów, którzy wystąpili na Valle Havin są m.in.:

</doc>
<doc id="1749473" url="https://pl.wikipedia.org/wiki?curid=1749473" title="Plan Czteroletni (III Rzesza)">
Plan Czteroletni (III Rzesza)

Plan Czteroletni () – plan rozwoju gospodarczego i związanej z nim serii reform gospodarczo-ekonomicznych realizowany przez partię nazistowską w Niemczech w latach 1936-1940.
Plan społeczny.
Jego głównymi założeniami były redukcja bezrobocia, rozwój przemysłu chemicznego, w tym produkcja włókien syntetycznych i syntetycznej benzyny, szeroki program robót publicznych, pobudzenie przemysłu samochodowego i budownictwa autostrad. Ponadto przewidywano rozwój sił zbrojnych poprzez zwiększenie liczebności armii i rozwój nowych rodzajów broni, które zostały Niemcom zabronione po ich klęsce w I wojnie światowej.
18 października 1936 Hermann Göring został odpowiedzialnym za realizację całego projektu.
Plan zbrojeniowy.
Po prawie czterech latach narodowosocjalistycznej gospodarki zbrojeniowej uległy wyczerpaniu rezerwy surowcowe i żywnościowe. Handel zagraniczny zamarł ze względu na trudności eksportowe. Ustał dopływ dewiz z eksportu. Bez dopływu surowców nie były możliwe dalsze zbrojenia w zakresie żądanym przez Hitlera. Wobec tego Hitler na zjeździe partyjnym w roku 1936 ogłosił wprowadzenie planu czteroletniego pod hasłem "poprawy standardu życiowego narodu niemieckiego" oraz jako obrona przed "bolszewickim zagrożeniem". W związku z ukierunkowaniem wszelkich sił na zbrojenia wymagano od narodu czasowej rezygnacji z artykułów konsumpcyjnych. Wyrzeczenia wymagane przez Hitlera były ceną za skuteczne zwalczanie bezrobocia.
Prezes "Banku Rzeszy" i minister gospodarki Hjalmar Schacht był sceptycznie nastawiony do dalszego rozszerzania zbrojeń i uważał, że możliwości gospodarki Niemiec zostały wyczerpane i dalszy rozwój widział przez włączenie Niemiec do systemu handlu światowego i rezygnacji z koncepcji samowystarczalności gospodarczej.
Do realizacji planu 4-letniego powołano osobny urząd kierowany przez "pełnomocnika", naczelnego dowódcę lotnictwa Hermanna Göringa, wyposażonego w daleko idące pełnomocnictwa. W ten sposób siły zbrojne uzyskały znaczący wpływ na gospodarkę Niemiec. Hitler postawił następujące zadania:
Dozbrojenie sił zbrojnych miało umożliwić lokalne działania wojskowe celem pozyskania zdobyczy terytorialnych. 
Tajne zapiski Hitlera o kluczowych zagadnieniach planu 4-letniego przewidywały zwiększenie wydobycia rud żelaza bez względu na zawartość żelaza oraz dla pozyskiwania surowców i materiałów zastępczych (Ersatzstoff) pomijanie zagadnienia rentowności, co wywołało poważny konflikt z przemysłem hutniczym i ministrem gospodarki Schachtem. Hitler naturalnie nie uwzględniał tych zastrzeżeń, co w listopadzie 1937 doprowadziło do dymisji Schachta.

</doc>
<doc id="1749477" url="https://pl.wikipedia.org/wiki?curid=1749477" title="Siergiej Danilin">
Siergiej Danilin

Siergiej Władimirowicz Danilin (ros. Сергей Владимирович Данилин; ur. 1 stycznia 1960 w Moskwie, zm. 4 października 2021) – rosyjski saneczkarz reprezentujący głównie ZSRR, a także Wspólnotę Niepodległych Państw, wicemistrz olimpijski, wielokrotny medalista mistrzostw świata i Europy.
Kariera.
Pierwszy sukces w karierze osiągnął w 1981, kiedy zdobył złoty medal w jedynkach podczas mistrzostw świata w Hammarstrand. Następnie zajął drugie miejsce w tej konkurencji na mistrzostwach świata w Lake Placid, ulegając tylko Kanadyjczykowi Miroslavowi Zajoncowi. Srebro w jedynkach wywalczył też na igrzyskach olimpijskich w Sarajewie, rozdzielając na podium Włocha Paula Hildgartnera i swego rodaka, Walerija Dudina. Startował też na trzech kolejnych igrzyskach, najlepszy wynik osiągając podczas igrzysk w Calgary, gdzie zajął szóstą pozycję. W 1987 zdobył swój ostatni indywidualny medal, zajmując trzecie miejsce w jedynkach na mistrzostwach świata w Igls. Ponadto podczas mistrzostw świata w Winterbergu w 1989 i rozgrywanych rok później mistrzostw świata w Calgary zdobywał brązowe medale w konkurencji drużynowej. W Pucharze Świata dwukrotnie stawał na podium w klasyfikacji generalnej, zajmując w sezonach 1981/1982 oraz 1982/1983 drugie miejsce w jedynkach.

</doc>
<doc id="1749479" url="https://pl.wikipedia.org/wiki?curid=1749479" title="Vicious Rumors">
Vicious Rumors

Vicious Rumors - amerykański zespół muzyczny założony w 1979 roku w Santa Rosa przez gitarzystę Geoffa Thorpe. Styl prezentowany przez grupę, to mieszanka heavy i power metalu. W latach 90. (na albumach Something Burning i Cyberchrist) "Vicious Rumors" zmienił stylistykę na bliższą groove metalowi, aby w nowym tysiącleciu powrócić do bardziej klasycznego metalu.

</doc>
<doc id="1749481" url="https://pl.wikipedia.org/wiki?curid=1749481" title="Lacturnus">
Lacturnus

Lacturnus – w mitologii rzymskiej bóg ziarna pszenicy. Jego małżonką jest bogini ziarna pszenicy – Lacturcia.

</doc>
<doc id="1749484" url="https://pl.wikipedia.org/wiki?curid=1749484" title="Lacturcia">
Lacturcia

Lacturcia - w mitologii rzymskiej bogini ziarna pszenicy. Jej małżonkiem jest bóg ziarna pszenicy - Lacturnus.

</doc>
<doc id="1749485" url="https://pl.wikipedia.org/wiki?curid=1749485" title="Sound of Cherona">
Sound of Cherona

Sound of Cherona jest to debiutancki album niemieckiej grupy popowej Cherona
Lista utworów.
Album zawiera 12 utworów:

</doc>
<doc id="1749486" url="https://pl.wikipedia.org/wiki?curid=1749486" title="Lactans">
Lactans

Lactans (z łacińskiego "lactare" co znaczy "pielęgniarki") - w mitologii rzymskiej bóg chronionych obszarów wiejskich, gdzie pasły się młode owce oraz pszenicy, która kończy już cykl dojrzewania.

</doc>
<doc id="1749487" url="https://pl.wikipedia.org/wiki?curid=1749487" title="Cerkiew Wszystkich Świętych w Jeziorosach">
Cerkiew Wszystkich Świętych w Jeziorosach

Cerkiew Wszystkich Świętych – cerkiew prawosławna w Jeziorosach, wzniesiona w 1838, położona przy ul. Kauno. Należy do dekanatu wisagińskiego eparchii wileńskiej i litewskiej.
Historia.
Powstanie pierwszej cerkwi w Jeziorosach miało związek z budową drogi z Petersburga do Warszawy, co wywołało zwiększenie ilości mieszkańców miasta, do tej pory zamieszkiwanego głównie przez wyznawców judaizmu i katolicyzmu. Inicjatorem powstania parafii był przybyły z Petersburga ks. Joann Łukianow. Początkowo odprawiał on nabożeństwa w kaplicy urządzonej w domu jednego z parafian, prowadził również pracę misyjną wśród miejscowych staroobrzędowców.
W momencie, gdy parafia osiągnęła liczbę dwustu wiernych, przekazano jej 44-hektarową działkę, zaś Święty Synod wsparł finansowo budowę. Cerkiew Przemienienia Pańskiego została wzniesiona w 1838 na głównym rynku miasta, w bezpośrednim sąsiedztwie katolickiego kościoła. Budynek poświęcił arcybiskup połocki i witebski Smaragd. Rok później w cerkwi umieszczono uchodzącą za cudowną Suwekską Ikonę Matki Bożej, przeniesioną ze zlikwidowanego monasteru bazyliańskiego.
6 lipca 1877 z inicjatywy generał gubernatora Aleksandra Potapowa w Jeziorosach powstała druga, murowana cerkiew, również pod wezwaniem Przemienienia Pańskiego. W związku z tym stary budynek przeniesiono na miejscowy cmentarz prawosławny; 22 października 1885 po ukończeniu prac rekonstrukcyjnych miało miejsce jej ponowne poświęcenie połączone ze zmianą wezwania na Wszystkich Świętych. Cerkiew cały czas była czynna.
W 1941, po spłonięciu cerkwi Przemienienia Pańskiego, w świątyni Wszystkich Świętych znalazły się ocalone z niej ikony i inne elementy wyposażenia. W czasie II wojny światowej i po jej zakończeniu obiekt kilkakrotnie był okradany (ostatnio w 2001). 30 marca 1948 władze radzieckie zarejestrowały parafię w Jeziorosach, która ówcześnie skupiała ok. 300 osób.
Architektura.
Cerkiew w Jeziorosach jest zbudowana z drewna, trójdzielna. Wejście do niej prowadzi przez przedsionek, nad którym znajduje się wieża zwieńczona niewielką cebulastą kopułą z krzyżem. Okna w cerkwi są prostokątne. Najszerszą z trzech części budynku jest nawa; prezbiterium jest od niej węższe i wyraźnie niższe.
We wnętrzu zachowany dwurzędowy ikonostas. Ponad ołtarzem znajduje się kopia ikony świętych męczenników wileńskich z monasteru Świętego Ducha w Wilnie.

</doc>
<doc id="1749488" url="https://pl.wikipedia.org/wiki?curid=1749488" title="Cerkiew Przemienienia Pańskiego w Jeziorosach">
Cerkiew Przemienienia Pańskiego w Jeziorosach

Cerkiew Przemienienia Pańskiego – nieistniejąca murowana cerkiew prawosławna w Jeziorosach, wzniesiona w 1877. 
Historia.
Pierwsza cerkiew Przemienienia Pańskiego w Jeziorosach została zbudowana w 1838. W 1877, wobec przyrostu liczby parafian, z inicjatywy generał gubernatora Aleksandra Potapowa wzniesiono drugą, tym razem kamienną cerkiew, której nadano to samo wezwanie. Cerkiew miała mieścić 300 osób. Znajdowała się w bezpośrednim sąsiedztwie kościoła katolickiego. W związku z takim położeniem cerkwi jej wzniesienie uznano, po odzyskaniu niepodległości przez Litwę, za świadomą prowokację carskich władz. W 1936 nakazano społeczności prawosławnej rozbiórkę obiektu i wzniesienie nowego w innym miejscu, na co lokalne władze przekazały środki finansowe. Parafianie sami wykonali prace rozbiórkowe i zabezpieczyli zachowany materiał budowlany, po czym wznieśli cerkiew na nowo w innym miejscu w 1938. 
W momencie ataku Niemiec hitlerowskich na ZSRR w 1941 obiekt został zamknięty. Wkrótce później spłonął, najprawdopodobniej wskutek uderzenia pocisku artyleryjskiego, chociaż istnieje również teza o jego podpaleniu przez miejscowych katolików. Udało się uratować jedynie część wyposażenia, przeniesionego do cerkwi Wszystkich Świętych w Jeziorosach. 
Architektura.
Cerkiew Przemienienia Pańskiego w Jeziorosach była wzniesiona na planie krzyża greckiego. Wejście do obiektu prowadziło przez przedsionek, ponad którym wznosiła się zwieńczona niewielką cebulastą kopułą dzwonnica z krzyżem prawosławnym. Najwyższa kondygnacja dzwonnicy, na której znajdowały się dzwony, posiadała rząd półkolistych okien. Ponad nawą cerkwi wznosiła się niewielka kopuła, również z krzyżem. Obiekt posiadał dwie absydy, był skromnie dekorowany z zewnątrz.

</doc>
<doc id="1749489" url="https://pl.wikipedia.org/wiki?curid=1749489" title="Pamelka">
Pamelka



</doc>
<doc id="1749490" url="https://pl.wikipedia.org/wiki?curid=1749490" title="Michael Walter">
Michael Walter

Michael Walter (ur. 12 marca 1959 w Pirnie, zm. 6 sierpnia 2016) – enerdowski saneczkarz startujący w jedynkach, medalista mistrzostw świata i Europy, zdobywca Pucharu Świata.
Na igrzyskach olimpijskich wystąpił dwukrotnie zajmując czwarte i piąte miejsce. Na mistrzostwach świata zdobył dwa medale - złoty i srebrny, oba w jedynkach. W 1985 odniósł największy sukces w karierze zostając mistrzem świata. W 1981 wywalczył srebro. Na mistrzostwach Europy zdobył dwa medale - srebro i brąz. W 1988 został wicemistrzem Europy w jedynkach, a w 1986 zdobył brąz. W Pucharze Świata dwa razy stał na podium w klasyfikacji generalnej zdobywając w sezonie 1983/1984 Kryształową Kulę.

</doc>
<doc id="1749496" url="https://pl.wikipedia.org/wiki?curid=1749496" title="Zapalenie zbiornika jelitowego">
Zapalenie zbiornika jelitowego

Zapalenie zbiornika jelitowego, pouchitis (od ang. "pouch", czyli torba lub worek) – zapalenie błony śluzowej zbiornika jelitowego ("poucha") wytworzonego po zabiegu proktokolektomii, spowodowane rozplemem bakterii znajdujących się w kale wypełniającym zbiornik albo reakcją układu odpornościowego na produkty metabolizmu patogenów bakteryjnych kolonizujących "pouch".
Incydenty zapalenia pojawiają się u 45% chorych ze zbiornikiem. Ryzyko jego zapalenia zwiększają występujące jednocześnie u pacjenta choroby: marskość wątroby, pierwotne stwardniające zapalenie dróg żółciowych oraz nieokreślone nieswoiste zapalenie jelit. Objawami tego zaburzenia są: wodnista biegunka, ból brzucha o charakterze kolki, gorączka, ból stawów, zapalenie błony naczyniowej oka, ogólne rozbicie. Chorobę można potwierdzić endoskopowo. Zapalenie zbiornika jelitowego leczy się, podając antybiotyki (np. metronidazol, ryfaksyminę, ciprofloksacyna) oraz probiotyki. W piśmiennictwie można również znaleźć doniesienia o korzystnym działaniu infliksimabu w powikłanych postaciach zapalenia zbiornika jelitowego.

</doc>
<doc id="1749497" url="https://pl.wikipedia.org/wiki?curid=1749497" title="Northern Lights">
Northern Lights

Northern Lights - nazwa supergrupy złożonej z kanadyjskich artystów, którzy nagrali utwór "Tears Are Not Enough" by wspomóc walkę z głodem w Afryce w 1985.
Nagranie było kanadyjską odpowiedzią na brytyjskie i amerykańskie odpowiedniki walczące z głodem w Etiopii w latach 1984-1985. Brytyjska supergrupa "Band Aid" zarejestrowała piosenkę "Do They Know It’s Christmas?" 25 listopada 1984, podczas gdy amerykańska "USA for Africa" nagrała piosenkę "We Are the World" 28 stycznia 1985. Wpływy ze sprzedaży wszystkich utworów zostały przeznaczone na walkę z głodem w Etiopii. 
Utwór "Tears Are Not Enough" został napisany przez Davida Fostera, Jima Vallancea, Bryana Adamsa, Rachela Paiementa, Boba Rocka i Paula Hyde. Muzykę napisali Foster i Vallance. Vallance i Adams napisali wersję angielską, a Rachel Paiement francuską. 
Tytuł "Tears Are Not Enough" został wypożyczony z piosenki innej kanadyjskiej grupy "Payola$". Utwór został napisany między 1 a 3 lutego 1985 w domowym studio Jima Vallance i Rachel Paiement w Vancouver. Nagranie miało miejsce 10 lutego 1985 w Manta Sound Studios w Toronto.
W teledysku można ujrzeć hokeistów i publiczność uczestniczących w NHL All-Star Game w 1985 roku w Calgary.

</doc>
<doc id="1749499" url="https://pl.wikipedia.org/wiki?curid=1749499" title="Kościół św. Jana Ewangelisty i Matki Boskiej Częstochowskiej w Bartoszycach">
Kościół św. Jana Ewangelisty i Matki Boskiej Częstochowskiej w Bartoszycach

Kościół św. Jana Ewangelisty i Matki Bożej Częstochowskiej w Bartoszycach (niem. "St. Johanneskirche von Bartenstein") – kościół farny w Bartoszycach, wybudowany w połowie XIV wieku w stylu gotyckim, kilkukrotnie rozbudowywany. Jedna z dominant w panoramie miasta.
Położenie.
Kościół znajduje się w Bartoszycach w województwie warmińsko-mazurskim około 71 km na północ od Olsztyna. Położony jest w północno-zachodniej części zabytkowego kompleksu Starego Miasta Bartoszyce.
Historia.
Kościół św. Jana Ewangelisty i Matki Boskiej Częstochowskiej jest najstarszym zabytkiem miasta, a jego budowę przypuszczalnie rozpoczęto w 1332, wraz z lokacją miasta "Bartenstein", które zastąpiło lokowane w 1326 na przeciwległym brzegu rzeki "Rosenthal".
Pierwsza pisana wzmianka o budowli pochodzi z roku 1345. Koncepcję wyglądu świątyni zmieniono jeszcze podczas budowy w latach 1360–1380 i przemodelowano ją na trójnawową, posiadającą chór, wysoką bazylikę.
W XV-XVII kościół zachowując swój główny korpus w niezmienionej formie jednocześnie poprzez dobudowywanie przez osoby prywatne i instytucje średniowieczne kolejnych kaplic oraz wybudowaniu zakrystii zmienił znacznie sylwetkę. Kaplica Świętej Marii Dziewicy została wybudowana w 1406 roku, a pierwsza wzmianka o kaplicy Świętej Anny pochodzi z 1414. Następnie, w latach 1519–1521, do prezbiterium dobudowano kaplicę ufundowaną przez biskupa warmińskiego. Natomiast przylegającą do niej, od strony wschodniej, inną kaplicę ufundował w 1624 bartoszycki aptekarz Adam Retting.
W 1487 roku kościół konsekrowano po raz drugi, a od 1525, po sekularyzacji Prus, służył ewangelickiej społeczności miasta, która przez kolejne kilka wieków stanowiła zdecydowaną większość mieszkańców Bartoszyc.
W 1642 do południowej części dodana została chrzcielnica, a kościół wyposażono dodatkowo w wykonane prawdopodobnie przez organmistrza Wernera z Elbląga, pochodzące z 1651 organy. Natomiast według kościelnej księgi rachunkowej, w 1678 przywieziono do Bartoszyc, wcześniej zamówiony i wykonany prawdopodobnie w Królewcu, bogato zdobiony, późnorenesansowy ołtarz.
Pokrycie dachowe wieży oraz sygnaturkę wzniesiono w dwóch etapach. wznoszono kilkuetapowo. Początkowo, w XVII wieku, wykonano hełm blaszanej sygnaturki, natomiast namiotowy dach wieży zachodniej wraz z latarnią, wybudowano w 1732.
Podczas II wojny światowej szkody poniósł cały obiekt, lecz najbardziej zniszczone zostały gwiaździste sklepienie, ołtarz oraz organy. Poważnie uszkodzone były także liczne rzeźby, zdobienia, ornamenty, dekoracje prospektu organowego, który zdobiły pochodzące z 1664 roku i wykonane przez Jerzego Krebsa, malowane wizerunki czterech ewangelistów, a także empora organowa. Po wojnie liczne pozostałości bogatego wyposażenia kościelnych wnętrz, jak rozbite elementy zabytkowej nastawy ołtarzowej, trafiły do zbiorów Muzeum Warmii i Mazur w Olsztynie, gdzie wciąż są rekonstruowane i w miarę możliwości udostępniane na wystawach.
Dzięki zachowanej bogatej dokumentacji historycznej oraz licznym fotografiom i przekazom, w latach 1946–1958 przeprowadzono odbudowę oraz modernizację budowli.
Po oddaniu kościoła do użytku, w latach 50. XX w., zaadaptowano go ponownie na świątynię katolicką. 26 sierpnia 1974 z parafii św. Brunona w Bartoszycach, wydzielono i erygowano parafię św. Jana Ewangelisty i Matki Boskiej Częstochowskiej.
Obecnie zarówno sam budynek kościoła, jak i plebania oraz otoczenie są dobrze zachowane i znajdują się w bardzo dobrym stanie.
Architektura i wnętrza.
Usytuowany w obrębie zabytkowego kompleksu Starego Miasta zespół kościelny składa się z budynku samego kościoła, który jest otoczony terenem zielonym i niewielkim kamiennym murem oraz zabytkowej plebanii.
Sam kościół, jako protestancka fara, był jednym z najbogatszych i najpiękniej wyposażonych w dawnych Prusach Książęcych. Obecnie, mimo licznych zmian w swojej konstrukcji, zachował swój pierwotny charakter, trójnawowej gotyckiej bazyliki o dużo niższych, niż korpus główny, nawach bocznych. Stojąca na kamiennych fundamentach budowla wzniesiona jest w większości z charakterystycznej czerwonej cegły z licznymi tynkowanymi blendami. Posiada wysoką, kilkukondygnacyjną wieżę, która szerokości nawy głównej kościoła, wbudowana jest w korpus budynku i dodatkowo jest wsparta na dwóch skarpach.
Obszerne prezbiterium świątyni jest wysokości i szerokości nawy głównej i posiada okna umiejscowione na dwóch kondygnacjach.
Pochodząca z XIX wieku kruchta od północy ma wewnętrzny, ostrołukowy portal z trzema profilowanymi wałkami. Po jego obu stronach ostrołukowe nisze mieszczą płaskorzeźby z terakoty przedstawiające św. Małgorzatę i św. Katarzynę.
Na wewnętrznej południowej ścianie nawy głównej, wisi duży polichromowany późnogotycki krucyfiks, na którym Chrystus posiada wyraźne uszkodzenie ręki, które powstało od uderzenia pioruna w 1579 roku.
Ponadto kościół wyposażony jest w pochodzące z 1651 czynne organy wykonania organmistrza Wernera z Elbląga.
Przy kościele na przełomie XVIII i XIX wieku wzniesiono, także z czerwonej cegły, plebanię.
Ołtarz.
W protestanckim "St. Johanneskirche" znajdował się późnorenesansowy, bogato zdobiony, sięgający sklepienia prezbiterium ołtarz, który świadczył o zamożności tutejszej parafii. Uważa się, iż powstał w latach 1650–1660, a jego autorem był pochodzący z Królewca rzeźbiarz Joachim Pffaf, który wykonał również ołtarz dla kościoła w Sępopolu w 1668. Inna teza z kolei podważa tę teorię, gdyż według ksiąg rachunkowych kościoła, ołtarz przywieziono i ustawiono w Bartoszycach dopiero w 1678. Ponadto, wykonanie tego ołtarza stało na dużo wyższym poziomie, niż możliwości ówczesnych pruskich rzeźbiarzy. Natomiast podobieństwo figur apostołów oraz personifikacji cnót z nastawy ołtarzowej do rzeźb niderlandzkich, a w szczególności pochodzących z nagrobka pomnika księcia Albrechta, autorstwa Cornelisa Florisa z Antwerpii z 1570, sugerują, iż w rzeczywistości ołtarz mógł być jedynym znanym dziełem sakralnej sztuki niderlandzkiej w Prusach. Ołtarz ten został podczas II wojny światowej rozbity, a jego szczątki przeniesiono do Muzeum Warmii i Mazur w Olsztynie, gdzie pozostają, częściowo rekonstruowane, do dzisiaj.
Dzisiejszy ołtarz w kościele jest z kolei złożony z kilku innych. Większość elementów pochodzi z wykonanego przez Augusta Wittinga w Rzymie w 1858 ołtarza, który pierwotnie znajdował się w prywatnej kaplicy pruskiego rodu szlacheckiego von Dönhoff w pałacu w Drogoszach. Mniejsze części natomiast pochodzą z wykonanego w 1611 roku ołtarza z kościoła w Tylży (dawnego "Tilsit").
Zabytek.
Kościół św. Jana Ewangelisty i Matki Boskiej Częstochowskiej w Bartoszycach wpisany jest do rejestru zabytków nieruchomych. Kościół z 1332 figuruje w spisie pod nr A-213 z 12 marca 1957, a przykościelna plebania z XVIII/XIX wieku pod nr 3018 z 19 stycznia 1987.

</doc>
<doc id="1749501" url="https://pl.wikipedia.org/wiki?curid=1749501" title="Cavatina">
Cavatina

Cavatina (kawatina, kawatyna) – krótkie arioso, które w operze i oratorium zamykało recytatyw, szczególnie popularne w XVIII wieku.
Cavatina ma niewielkie rozmiary, prostą strukturę, często charakter liryczny. Jest pozbawiona repetycji (jak np. „Porgi amor” w "Weselu Figara" Mozarta) i zwrotów ornamentalnych. Zasadniczo utrzymana w wolnym tempie, u niektórych twórców (Bellini, Verdi) bywała dwuczęściowa, z drugą częścią wyrazistszą i szybszą. Charakterystycznym przykładem jest kawatina Rozyny „Una voce poco fa” z "Cyrulika sewilskiego" Rossiniego. Zapewne do najbardziej znanych należą kawatina Księcia „La donna è mobile”z opery "Rigoletto" Verdiego i „Casta Diva” z "Normy" Belliniego. 
W muzyce instrumentalnej nazwę tę wprowadził Ludwig van Beethoven (1770-1827) na określenie piątej (przedostatniej) części w "13. Kwartecie smyczkowym B-dur" op. 130. Wśród szerzej znanych kompozycji występuje też w twórczości Joachima Raffa (cavatina na skrzypce i fortepian) i Edmunda Rubbry ("Kwartet smyczkowy nr 2"). 
Współcześnie za najbardziej znaną cavatinę instrumentalną uchodzi wykonywana na gitarze klasycznej melodia autorstwa Stanleya Myersa, skomponowana do innego filmu w 1970 r., a następnie wykorzystana jako temat przewodni w filmie "Łowca jeleni".

</doc>
<doc id="1749504" url="https://pl.wikipedia.org/wiki?curid=1749504" title="Mistrzostwa Ameryki Południowej w Lekkoatletyce 2009">
Mistrzostwa Ameryki Południowej w Lekkoatletyce 2009

46. Mistrzostwa Ameryki Południowej w Lekkoatletyce - zawody lekkoatletyczne, które odbyły się między 19, a 21 czerwca 2009 roku w stolicy Peru Limie.

</doc>
<doc id="1749507" url="https://pl.wikipedia.org/wiki?curid=1749507" title="Parafia św. Krzyża w Płocku">
Parafia św. Krzyża w Płocku



</doc>
<doc id="1749508" url="https://pl.wikipedia.org/wiki?curid=1749508" title="Gminny Ośrodek Kultury w Podegrodziu">
Gminny Ośrodek Kultury w Podegrodziu

Gminny Ośrodek Kultury w Podegrodziu im. Stanisława Grudnia (GOK) - instytucja kultury powstała 1 lipca 1976 roku, mająca swoją siedzibę w Podegrodziu, w domu kultury. GOK działa na terenie Gminy Podegrodzie nie tylko jako instytucja kultury, ale też oświatowa. Dyrektorem GOK-u jest Krzysztof Bodziony.
Historia.
Działalność kulturalna w gminie Podegrodzie datowała się jeszcze z czasów przedwojennych. W 1967 roku powstał, z inicjatywy miejscowego lekarza medycyny Stanisława Grudnia, Społeczny Komitet Budowy Domu Kultury. Początkowo zbierano fundusze, poprzez organizowanie przedstawień, zabaw itp. W tym samym roku rozpoczęto też budowę domu kultury. 
Początkowo Dom Kultury miał być otwarty w 1974 roku, jednak nie zostały ukończone prace przy sali widowiskowej. Ukończono je dwa lata później w 1976 r.
Dnia 1 lipca 1976 r. decyzją ówczesnego naczelnika Gminy Podegrodzie powołano Gminny Ośrodek Kultury w Podegrodziu. Siedzibą stał się nowo wybudowany Dom Kultury. Z dniem powołania, GOK stał się koordynatorem i opiekunem istniejącego już ruchu kulturalnego i artystycznego oraz centrum działalności kulturalno-oświatowej.
13 kwietnia 2002 roku, decyzją rady gminy Podegrodzie, GOK otrzymał imię Stanisława Grudnia.
Działalność kulturalna.
Gminny Ośrodek Kultury jest koordynatorem ruchu kulturalnego i artystycznego. W celu promowania kultury lachowskiej organizuje imprezy o ogólnopolskim zasięgu. Są to m.in. "Druzbacka", "Pastuszkowe Kolędowanie", "Lachowskie Lato". Także działalność podegrodzkich zespołów (Regionalny Zespół Pieśni i Tańca "Podegrodzie", Zespół Regionalny "Małe Podegrodzie", Podegrodzcy Chłopcy) jest ściśle związana z GOK-iem.
GOK jest wydawcą ukazującego się od kilku lat magazynu informacyjno-kulturalnego "Wieści Podegrodzkie". Dzięki niemu mieszkańcy gminy mają dostęp do aktualnych informacji dotyczących całej gminy.
W celu promowania kultury lachowskiej GOK podjął się publikowania książek o tematyce lachowskiej:
Biblioteka Gminna.
Trzy pomieszczenia na I piętrze w budynku Gminnego Ośrodka Kultury zajmuje Biblioteka Gminna. Wystrój wnętrz nawiązuje do kultury podegrodzkiej, wyraża się w haftach, rysunkach, rzeźbie, tkaninie.
Historia biblioteki zaczęła się 1 marca 1948 roku, wraz z otwarciem punktu bibliotecznego przy Szkole Podstawowej w Podegrodziu. Pierwszym kierownikiem punktu (a później Biblioteki Gminnej) była Zofia Majewska. Pod koniec 1948 roku zakupiono z funduszu gminnego 30 książek oraz pierwszą szafę na książki. W 1949 punkt przekształcono w Bibliotekę Gminną, którą umieszczono w wynajętym lokalu. Ogólna liczba czytelników wynosiła wtedy 40 osób. Początkowo księgozbiór liczył 50 książek, ale dzięki dotacjom Ministerstwa Oświaty oraz przydziałom Biblioteki Powiatowej 31 grudnia 1949 stan księgozbioru osiągnął liczbę 976 książek.
1 kwietnia 1951 roku kierownikiem biblioteki została Zofia Chrząstowska, założycielka Muzeum Lachów Sądeckich.
W 1955 roku zmieniono nazwę biblioteki na "Gromadzka Biblioteka Publiczna w Podegrodziu". Wtedy powstało 13 punktów bibliotecznych, we wsiach: Brzezna, Brzezna-Litacz, Chochorowice, Długołęka-Świerkla, Gostwica, Juraszowa, Mokra Wieś, Naszacowice, Olszana, Olszanka, Podrzecze, Rogi i Stadła (obecnie filie funkcjonują tylko we wsiach Olszana, Gostwica i Brzezna.
W roku 1974 zmieniono nazwę biblioteki na "Biblioteka Publiczna Gminy Podegrodzie" oraz przeniesiono jej siedzibę do Gminnego Ośrodka Kultury. W tym samym roku nadano bibliotece statut.
Szkółki i kółka.
Gminny Ośrodek Kultury nie tylko działa jako instytucja kulturalna, ale też oświatowa. Organizuje zajęcia pozaszkolne, dzięki którym dzieci i młodzież mogą realizować swoje pasje i podnosić poziom swoich umiejętności. Prowadzone są następujące szkółki i kółka:
Filie.
GOK posiada trzy filie - świetlice, znajdujące się na terenie Gminy Podegrodzie:

</doc>
<doc id="1749512" url="https://pl.wikipedia.org/wiki?curid=1749512" title="Makaronezyjskie lasy wawrzynolistne">
Makaronezyjskie lasy wawrzynolistne

Makaronezyjskie lasy wawrzynolistne (hiszp. "Laurisilva", port. "Laurissilva") – lasy spotykane na Wyspach Kanaryjskich oraz na należących do Portugalii archipelagach Madera i Azorów. Stanowią relikt trzeciorzędowy; 15-40 milionów lat temu podobne im formacje występowały w południowej Europie i północnej Afryce. Część ich obecnego obszaru – Park Narodowy Garajonay na wyspie La Gomera i lasy wawrzynowe Madery – wpisano na listę światowego dziedzictwa UNESCO. Pierwotnie dominujące na wyspach lasy zostały wyniszczone – miejsca, w których występowały przeznaczono przede wszystkim pod uprawy, m.in. trzciny cukrowej. Najwięcej zachowało się ich na Maderze, gdzie zajmują około 16% powierzchni lądu. Poza Makaronezją zbiorowiska leśne nawiązujące do tych lasów występują na południowych krańcach Półwyspu Iberyjskiego i w północnym Maroku.
Warunki geograficzno-klimatyczne i edaficzne.
Lasy wawrzynolistne zachowały się współcześnie na wyspach Makaronezji, cechujących się znaczną zmiennością warunków klimatycznych i siedliskowych ze względu na rzeźbę terenu kształtującą się na wysokich i stromych górach pochodzenia wulkanicznego. Średnia temperatura roczna w zależności od położenia obszaru waha się od 15 do 20ºC (Madera), a wielkość opadów od 250 do 750 mm (Madera) lub do 1000 mm (Teneryfa). Lasy wawrzynolistne występują na wysokościach od 400 do 2000 m n.p.m. w północnych, północno-zachodnich i północno-wschodnich częściach wysp wystawionych na działanie pasatów, które wiejąc od północnego wschodu przynoszą częste opady i obfite mgły. Wilgotność wzrasta wraz z wysokością do ok. 1800 m n.p.m., a w wyższych partiach – maleje. Pochmurno jest przez 95% dni latem i 50–60% dni zimą. Zachmurzenie i zamglenie zwiększa wilgotność, zmniejsza wahania temperatury i nasłonecznienie. Roszenie wody z mgieł może zwiększać zasilanie tych siedlisk w wodę nawet pięciokrotnie bardziej niż czynią to opady. Ze względu na warunki siedliskowo-klimatyczne wyróżnia się wariant suchy lasów wawrzynolistnych (ang. "dry laurisilva") wykształcający się na stokach południowych i wilgotny (ang. "moist laurisilva") na stokach północnych i w wąwozach.
Lasy wawrzynolistne wykształcają się na terenach, gdzie wyraźniej zaznacza się zróżnicowanie pory roku, na siedliskach średnio zasobnych lub ubogich w materię organiczną.
Mimo licznych podobieństw, formacje leśne różnych archipelagów makaronezyjskich uznane zostały za odrębne ekoregiony w klasyfikacji World Wide Fund for Nature (WWF) ze względu na znaczny udział w nich lokalnych endemitów we florze i faunie.
Ogólna charakterystyka roślinności.
Lasy wawrzynolistne stanowią specyficzny dla Makaronezji typ górskiego, międzyzwrotnikowego lasu mglistego. Są one zwykle kilkuwarstwowe i cieniste. Najwyższe drzewa osiągają do 20 m wysokości, ale najczęściej warstwa drzew nie przekracza 15 m wysokości. Drzewa tworzące lasy wawrzynolistne mają charakterystyczne liście (wawrzynowe = podobne do liści wawrzynu) – zimozielone, skórzaste, najczęściej całobrzegie, nieco sklerofityczne, nierzadko okazałe i z wyciągniętym końcem (zobacz wylistek). Zwarcie drzew sięga do około 90%. Pod okapem drzew warstwa krzewów i siewek jest raczej luźna, a w miejscach silniej zacienionych często na dnie lasu leżą tylko liście drzew. Podszyt i runo bujniej rozwija się w miejscach, gdzie do dna lasu dociera więcej światła. Także wiele roślin z podszytu i runa jest zimozielona, nierzadkie są tu też geofity. Flora krzewów i roślin zielnych jest bardzo zróżnicowana i bogata, w tym obfitująca w endemity poszczególnych wysp, grup wysp lub całej Makaronezji. Do endemicznych rodzajów roślin związanych wyłącznie z tą formacją należą: "Picconia", "Semele", "Gesnouinia", "Lactucosonchus" i "Ixanthus". Istotną rolę w tych zbiorowiskach odgrywają liany i paprocie. Bardzo zróżnicowana i bogata jest flora mszaków i porostów, obejmująca zwłaszcza liczne epifity.
Sukcesja leśna na terenach przekształconych (sukcesja wtórna) lub następująca na terenach po erupcjach wulkanicznych (sukcesja pierwotna) jest stosunkowo szybka, o ile nie jest zaburzana konkurencją gatunków inwazyjnych. Dojrzałe lasy wawrzynolistne kształtują się w ciągu około 400 lat. 
W klasyfikacji syntaksonomicznej zbiorowisk roślinnych makaronezyjskie lasy wawrzynolistne tworzą kilka zespołów roślinnych grupowanych w związek "Laurion macaronesicum" w obrębie klasy "Pruno-Lauretea" lub "Pruno hixae-Lauretea novocanariensis", ewentualnie rozdzielane są na związki i rzędy zespołów "Ixantho-Laurion azoricae" (lasy wawrzynolistne Wysp Kanaryjskich), "Pruno-Lauretalia azorica" (lasy wawrzynolistne Madery), "Ericetalia azorica" (lasy wawrzynolistne Azorów).
Wykaz klas, rzędów i związków zespołów roślinnych wyróżnianych w lasach wawrzynolistnych Makaronezji:
Lasy wawrzynolistne na Maderze.
Lasy wawrzynolistne niegdyś dominujące w szacie roślinnej wyspy, współcześnie pokrywają 14 953 ha, co stanowi 16% powierzchni Madery. Występują na wysokościach od 300 do 1300 m n.p.m. na północnych stokach i w trudno dostępnych wąwozach i dolinach, rzadziej na stokach południowych na rzędnych 700–1600 m n.p.m. Zachowane kompleksy leśne objęte są granicami Madeira Natural Park stanowiącego obszar chroniony kategorii V w klasyfikacji IUCN i stanowią obszar Natura 2000. Od 1992 chronione są jako rezerwat biosfery ("European Council Biogenetic Reserve"), a od 1999 roku są na liście światowego dziedzictwa UNESCO. Ok. 90% powierzchni lasów w obszarze poddanym ochronie uznawanych jest za las pierwotny.
Lasy na Maderze budowane są przez 150 gatunków roślin, z czego 66 należy do endemitów wyspy. W drzewostanie w wariancie mniej wilgotnym dominują: "Apollonias barbujana", "Visnea mocarena" i "Picconia excelsa", a w wariancie bardziej wilgotnym: "Laurus azorica", "Ocotea foetans" i "Persea indica". Inne towarzyszące gatunki drzew i krzewów to: "Clethra arborea", "Heberdenia excelsa", "Picconia excelsa", wawrzyn szlachetny "Laurus nobilis", "Pittosporum coriaceum", "Rhamnus glandulosa", "Ilex perado" i "Ilex canariensis". Do endemitów zielnych należą: "Echium candicans", "Isoplexis sceptrum", "Geranium maderense", "Dactylorhiza foliosa", "Goodyera macrophylla", "Scilla maderensis" i "Musschia wollastonii". W runie znaczną rolę odgrywają paprocie. Na gałęziach drzew obficie rosną epifity liczne gatunki mszaków i porostów, w tym 20 gatunków mchów zagrożonych w Europie i 13 takich gatunków wątrobowców.
W niższych położeniach, głównie w wąwozach schodzących do oceanu lasy wawrzynowe ustępują lasom z oliwką europejską "Olea europaea" subsp. "cerasiformis" i endemicznym "Chamaemeles coriacea". W wyższych położeniach lasy wawrzynolistne przechodzą w zbiorowiska zdominowane przez wrzośce i jałowce: "Erica arborea", "Erica platycodon" ssp. "maderincola" i "Juniperus cedrus".
Lasy wawrzynolistne na Wyspach Kanaryjskich.
Występują na Teneryfie (ok. 6000 ha), La Gomera (ok. 2000 ha) oraz na mniejszych powierzchniach na Gran Canarii, La Palmie i El Hierro, na wysokościach od 500 do 1400 m n.p.m. – zwykle w miejscach, gdzie północno-wschodnie wiatry po spotkaniu gór powodują formowanie się chmur, rzadko obecne są po południowej stronie, zwykle w głębokich wąwozach (np. w Badajoz w gminie Güímar na Teneryfie). Najlepiej zachowane lasy wawrzynolistne zachowały się w górach Anaga na północno-wschodnim krańcu Teneryfy (chronione jako Parque Rural de Anaga) oraz w Parku Narodowym Garajonay na La Gomerze. Na La Palmie lasy te zachowały się w rejonie El Canal i Los Tilos, gdzie chronione są jako Rezerwat Biosfery La Palma oraz w gminie La Frontera na El Hierro. Na Gran Canarii lasy wawrzynowe zostały bardzo zniszczone, zachowały się na niewielkich powierzchniach stanowiących ok. 1% pierwotnego ich zasięgu; ważny ze względu na występowanie endemitów jest kompleks leśny w wąwozie Los Tilos de Moya.
Na stokach górskich lasy tworzą często mozaikę lub zbiorowiska przejściowe z krzewiasto-leśną formacją z dominacją woskownicy "Myrica faya", przechodzącą w niższych położeniach i na suchszych siedliskach w typowe zbiorowisko "Fayo-Ericetum", zwane też "fayal-brezal", z krzewiastymi wrzoścami i woskownicą. Kompleksy lasów wawrzynolistnych i zbiorowisk zaroślowych określane są mianem "monteverde". W wyższych położeniach lasy wawrzynolistne kontaktują się zwykle z lasami z sosną kanaryjską. Zniszczone w wyniku ludzkiej aktywności siedliska leśne także porasta zbiorowisko "Fayo-Ericetum".
Skład drzewostanów lasów wawrzynolistnych Wysp Kanaryjskich jest podobny jak na Maderze. Smaczliwka indyjska "Persea indica" dominuje tu w wyższych położeniach górskich. W warstwie drzew i krzewów rosną tu poza tym: "Ilex canariensis", "Ilex platyphylla", "Heberdenia excelsa", "Notelea excelsa", kalina wawrzynowata "Viburnum tinus". Liczne są liany: bluszcz kanaryjski "Hedera canariensis", "Semele androgyna", "Rubia fruticosa" i kolcorośl "Smilax". W runie liczne są paprocie, zwłaszcza zanokcica ciemna "Asplenium adiantum-nigrum", "Athyrium umbrosum", "Woodwardia radicans", a poza tym: "Ranunculus cortusifolius", "Senecio appendiculatus". Do endemitów lasów kanaryjskich należą m.in.: "Pericallis appendiculata" i "Pericallis webbii", "Echium callithyrsum", "Canarina canariensis", "Sambucus palmensis", "Convolvulus canariensis", "Euphorbia lambii", "Sideritis canariensis" i "Sideritis macrostachya", "Isoplexis canariensis", "Isoplexis chalcantha", "Solanum vespertillio", "Gesnouinia arborea".
Lasy wawrzynolistne na Azorach.
Pierwotnie Azory niemal w całości pokrywały lasy, usuwane sukcesywnie w celu pozyskania drewna oraz gruntów do produkcji rolnej od czasu skolonizowania archipelagu przez Portugalczyków w XV wieku. Strefa lasów wawrzynolistnych rozciągała się ponad wąskim pasem roślinności halofilnej przy wybrzeżu do wysokości ok. 600 m n.p.m. Współczesne drzewostany są niskie (zazwyczaj osiągają do 6 m wysokości, maksymalnie 10 m, choć w przeszłości zdarzały się drzewa o co najmniej 20 m wysokości). W kilkuwarstwowych drzewostanach dominują: "Juniperus brevifolia", "Laurus azorica" i "Ilex azorica", towarzyszą im "Frangula azorica" i "Erica azorica", a rzadko także "Picconia azorica". Zwarcie na ogół jest znaczne i w rezultacie takie też jest zacienienie wewnątrz biocenozy leśnej. W runie dominują zwykle cieniolubne paprocie. Gatunki te tworzą różne zespoły roślinne w zależności od wysokości nad poziomem morza i wilgotności.
Endemitami Azorów występującymi w lasach wawrzynolistnych są: "Asplenium azoricum", "Carex vulcani", "Dryopteris azorica", "Euphorbia stygiana", "Hedera azorica", "Luzula purpureo-splendens", "Lysimachia azorica", "Myrsine retusa", "Picconia azorica", "Polypodium azoricum", "Prunus lusitanica" ssp. "azorica", "Rubia agostinhoi", "Sanicula azorica", "Vaccinium cylindraceum", "Viburnum tinus" ssp. "subcordatum".
Lasy na Azorach zróżnicowane są w zależności przede wszystkim od wysokości położenia nad poziomem morza, co determinuje zwłaszcza warunki wilgotnościowe i termiczne. W niższych położeniach występują na świeżych siedliskach strukturalnie dość proste zbiorowiska "Myrica faya" i "Picconia azorica", określane jako zespół roślinności "Myrico-Pittosporietum undulati". Został on niemal zupełnie zdegradowany z powodu inwazji australijskiego gatunku – "Pittosporum undulatum" oraz z powodu wylesień. Ich runo stanowi siedlisko takich endemitów jak "Carex hochstetteriana" i "Polypodium azoricum".
Lepiej zachowane są bardzo wilgotne lasy w wyższych położeniach ze związku "Culcito-Juniperion brevifoliae". Świeży wariant lasów wawrzynolistnych cechuje się bogactwem gatunkowym, w tym zróżnicowaniem gatunkowym drzewostanu. Dominują w nim takie gatunki drzew i krzewów jak: "Laurus azorica", "Frangula azorica", "Picconia azorica" i "Myrica faya". W runie duży udział mają paprocie – "Diplazium caudatum", "Dryopteris azorica", a z zielnych endemitów rosną tu m.in. "Bellis azorica" i "Platanthera micrantha". Zasoby tych lasów są znikome.
W wilgotnym wariancie lasów wawrzynolistnych dominują takie gatunki drzew i krzewów jak: "Laurus azorica", "Ilex perado" subsp. "azorica", "Frangula azorica" i "Erica azorica". W runie panują paprocie: "Culcita macrocarpa", "Dryopteris azorica", "Dryopteris affinis", "Pteris incompleta", "Diplazium caudatum". Zasoby tego wariantu lasów także są znikome, zachowały się tylko na trzech wyspach: São Miguel, Terceira i Pico.
Kształtujące się w strefie chmur, niemal stale mgliste i bardzo wilgotne lasy wawrzynolistne tworzone są przez "Laurus azorica", "Juniperus brevifolia" i "Ilex perado" subsp. "azorica", a także "Frangula azorica". Zamiast "Erica azorica" rośnie tu "Vaccinium cylindraceum". Zbiorowiska te są tak gęste, że poza ustalonymi drogami są praktycznie niemożliwe do przejścia. W runie liczne są paprocie: "Dryopteris azorica", "Culcita macrocarpa" i włosocień delikatny "Trichomanes speciosum". Lasy te obfitują w epifityczne paprocie, mszaki i porosty, także spotykane są tu epifile. Powyżej tj. ponad 600 m n.p.m. rosną zbiorowiska z dominacją "Erica azorica", "Juniperus brevifolia" oraz wrzosowiska.
Fauna.
Podobnie jak w przypadku flory, także świat zwierząt cechuje się znacznym udziałem gatunków endemicznych. Należą do nich endemity Madery – gołąb maderski "Columba trocaz", petrel maderski "Pterodroma madeira" i wyodrębniony jako gatunek w 2003 – zniczek maderski "Regulus madeirensis". Lasy są też kluczowym siedliskiem dla endemicznego podgatunku zięby zwyczajnej "Fringilla coelebs maderensis" oraz endemicznych nietoperzy ("Pipistrellus maderensis" i "Nyctalus leislerii"). Spośród bezkręgowców lasy wawrzynolistne stanowią na samej tylko Maderze siedlisko około 500 endemicznych dla tej wyspy owadów, pajęczaków i mięczaków.
Klasyfikacja.
Według International Vegetation Classification formacja zaliczana jest do lasów strefy umiarkowanej ciepłej (1.B.1. "Warm Temperate Forest &amp; Woodland" (F018) w ramach biomu lasy strefy umiarkowanej i borealnej (1.B. "Temperate &amp; Boreal Forest &amp; Woodland").
W klasyfikacji World Wide Fund for Nature (WWF) formacja dzielona jest na trzy ekoregiony odpowiadające zasięgom archipelagów. Lasy Madery i Azorów zaliczane są do lasów liściastych i mieszanych strefy umiarkowanej, a roślinność Wysp Kanaryjskich wchodzi w skład roślinności śródziemnomorskiej:
Zagrożenia i ochrona.
Lasy makaronezyjskie były przez wieki intensywnie eksploatowane dla pozyskania drewna, w szczególności w pierwszym okresie po kolonizacji przez Europejczyków w XV wieku. Prowadzono wylesianie w celu pozyskania gruntów pod uprawy, w mniejszym stopniu także pod linie komunikacyjne i osiedla. Rozwój uprawy trzciny cukrowej skutkował także zapotrzebowaniem na drewno do budowy młynów cukrowych. Gdy z czasem zaczęto ponownie siedliska leśne odtwarzać – do zalesień używano gatunków obcych, zwłaszcza sosny nadmorskiej "Pinus pinaster" i eukaliptusa gałkowego "Eucalyptus globulus". Lasom wawrzynolistnym zagrażają, zwłaszcza w niższych położeniach, liczne gatunki inwazyjne takie jak: "Hedychium gardnerianum", "Pittosporum undulatum", bożodrzew gruczołowaty "Ailanthus altissima", klon jawor "Acer pseudoplatanus" i różne gatunki z rodzaju akacja ("Acacia"). Zagrożeniem jest też niekontrolowany wypas, presja introdukowanych i zdziczałych gatunków (koza, owca, królik oraz szczur śniady). Narastający problem stanowi rozwój turystyki, wiążący się zarówno z zajmowaniem terenu pod inwestycje jak i z masową penetracją lasów.
Makaronezyjskie lasy wawrzynolistne stanowią jedno z siedlisk przyrodniczych wymagających ochrony w sieci Natura 2000 – wymienione są w załączniku I dyrektywy siedliskowej (oznaczone kodem 9360). Zachowane lasy wawrzynolistne obejmowane są różnymi formami ochrony przyrody.

</doc>
<doc id="1749513" url="https://pl.wikipedia.org/wiki?curid=1749513" title="Las wawrzynowy">
Las wawrzynowy



</doc>
<doc id="1749514" url="https://pl.wikipedia.org/wiki?curid=1749514" title="Karamchand Gandhi">
Karamchand Gandhi

Karamchand Gandhi zwany "Kabą" (ur. 1822, zm. 1885) – indyjski polityk, ojciec Mahatmy Gandhiego.
Należał do społeczności tzw. modhów (drobnych kupców). Był jednym z sześciu synów Uttamchanda Gandhiego, który przez pewien czas pełnił funkcję diwana Porbandaru. Sam Karamchand odziedziczył tę funkcję. Po objęciu jej przez swego brata Tulsidasa był jeszcze między innymi diwanem Wankaner. Poza wymienionymi funkcjami był także członkiem Trybunału w Radżastanie.
Czterokrotnie wstępował w związki małżeńskie. Z pierwszego i drugiego małżeństwa miał dwie córki. Czwarta żona, Putlibaj, urodziła mu córkę i trzech synów (najmłodszym był Mohandas Karamchand Gandhi).

</doc>
<doc id="1749515" url="https://pl.wikipedia.org/wiki?curid=1749515" title="Laurissilva">
Laurissilva



</doc>
<doc id="1749517" url="https://pl.wikipedia.org/wiki?curid=1749517" title="Parafia św. Bartłomieja Apostoła w Chęcinach">
Parafia św. Bartłomieja Apostoła w Chęcinach

Parafia Świętego Bartłomieja Apostoła w Chęcinach – parafia rzymskokatolicka w Chęcinach. Należy do dekanatu chęcińskiego diecezji kieleckiej. Założona w XIII wieku. Kościół parafialny gotycki, wybudowany w 1325 roku z fundacji Władysława Łokietka, przebudowany w 1600 roku, odnowiony w XVIII wieku, w 1830 dobudowano wieżę. Mieści się przy ulicy Radkowskiej.

</doc>
<doc id="1749529" url="https://pl.wikipedia.org/wiki?curid=1749529" title="Ho-hoń">
Ho-hoń

Ho-honie (ang. "Heffalumps") – fikcyjne stworzenia, wymyślone przez A.A. Milne’a, występujące w książkach o przygodach Kubusia Puchatka i ich adaptacjach, mające wyglądem przypominać słonie.
Tłumaczenia.
Angielskie słowo "heffalump" jest dziecięcą próbą wypowiedzenia słowa "elephant" (ang. słoń). W tłumaczeniu Ireny Tuwim oprócz nazwy „ho-honie” używane jest również po prostu słowo „słonie”. W tłumaczeniu Moniki Adamczyk-Garbowskiej zwane są „soniami”. W animowanych adaptacjach bywają nazywane „łoniami” lub, podobnie jak w angielskim oryginale, „hefalumpami”.
Ho-honie w książkach A. A. Milne’a.
W książkach "Kubuś Puchatek" i "Chatka Puchatka" ho-honie (lub słonie) objawiają się jedynie w snach Prosiaczka i wyobrażeniach Puchatka, jako straszne bestie. Kubuś Puchatek liczył je, aby szybciej zasnąć:
W świecie rzeczywistym, odważne próby złapania w pułapkę chociaż jednego ho-honia kończyły się niepowodzeniem, gdyż Puchatkowi i Prosiaczkowi nie udało się spotkać ani jednego. Wołanie o pomoc Prosiaczka, przekonanego, że goni go ho-hoń Irena Tuwim przetłumaczyła na polski jako "Słoniocy!"
Adaptacje.
W adaptacjach Disneya pierwsza wzmianka o tych stworzeniach pojawia się w filmie " Wiatrodzień Kubusia Puchatka" z 1968, a ich nazwę przetłumaczono jako „łonie”. Łonie wydają się być wytworem wyobraźni, o których po raz pierwszy powiedział Puchatkowi Tygrys. Powstała nawet piosenka, która ukazywała straszny sen Kubusia, w którym są opisywane jako straszne i słoniokształtne stworzenia uwielbiające miód. 
Zarówno w filmach animowanych, jak i we wszystkich kolejnych serialach telewizyjnych są one również przedstawiane jako słonie, ale są pluszowe i mniej straszne niż te, które Puchatek wyobraża sobie w książkach, z podobnymi do królika ogonami i szwami, jak u pluszaków. W kolejnych adaptacjach ich nazwę przetłumaczono podobnie jak w oryginale, czyli hefalumpy. 
W animowanym serialu telewizyjnym "Nowe przygody Kubusia Puchatka" okazało się, że zarówno hefalumpy naprawdę istnieją i zostały przedstawione jako antagoniści głównych bohaterów. Jednym z nich był pomarańczowo-brązowy hefalump o imieniu Hef, który bał się Maleństwa, ponieważ myślał, że jest gigantyczną myszą. Ponadto pojawia się również rodzina hefalumpów (Tata, Mama i Synek), którą przyjaciele spotkali na biwaku, na którym zrobili ognisko z ich drewnianego domku. Prosiaczek zaprzyjaźnił się z małym, różowym hefalumpem, Mama Hefalump ciągle musiała przypominać Tacie Hefalumpowi o jego wielu alergiach.
Hefalumpy są też wspominane w filmach "Niezwykła przygoda Kubusia Puchatka" i "Prosiaczek i przyjaciele". Pojawiają się także w wielu grach i książkach. 
Pojawiają się też w serialu Kubusiowe opowieści i przedstawiane są jako malutkie kolorowe słonie i tak jak inne postacie w tym serialu są kukiełkami. W jednym odcinku Prosiaczek w swoim śnie zostaje królem krainy hefalumpów. 
Zupełnie inny obraz hefalumpów przedstawiony został w filmie Walta Disneya "Kubuś i Hefalumpy", w którym poznajemy Lumpka i jego mamę. Ich miejscem zamieszkania jest Kotlina Hefalumpów. Po bliższym poznaniu, okazało się też, że hefalumpy są całe fioletowe i wcale nie są strasznymi bestiami, a sympatycznymi, wesołymi i skorymi do zabaw stworzeniami. Lumpek pojawia się również w filmie "Kubuś i pogromcy goblunów" oraz serialu "Moi przyjaciele – Tygrys i Kubuś".
Mimo że w filmie "Kubuś i Hefalumpy" zostało udownodnione, że hefalumpy nie są straszne, w filmie "Krzysiu, gdzie jesteś?" mieszkańcy lasu nadal boją się hefalumpów.
Inne odniesienia.
Termin "pułapka na ho-honie" używany jest na określenie pułapki zastawionej na przeciwnika, w którą ostatecznie wpada osoba, która ją zastawiła (na podobieństwo tego, co przydarzyło się Puchatkowi i Prosiaczkowi w książce "Kubuś Puchatek").

</doc>
<doc id="1749530" url="https://pl.wikipedia.org/wiki?curid=1749530" title="Festiwal Antropologii Wizualnej ASPEKTY">
Festiwal Antropologii Wizualnej ASPEKTY

ASPEKTY – międzynarodowy festiwal filmowy odbywający się co roku w listopadzie w Toruniu. Głównym założeniem festiwalu jest prezentacja filmów dokumentalnych o tematyce antropologicznej oraz promocja dziedziny jaką jest antropologia wizualna.
Opis festiwalu.
Twórcy Festiwalu pragną przybliżyć widzom tematykę odmienności kulturowej, ukazać różnorodność ludzkiego doświadczenia oraz sposobów życia w świecie i społeczeństwie.
Pierwsza edycja Festiwalu, jeszcze pod inną nazwą („Prawa człowieka w aspekcie wielokulturowości – wędrujący festiwal RAI"), odbyła się w 2007 roku.
Organizatorem festiwalu jest Fundacja Emic. Do roku 2010 Festiwal organizowany był przez Fundację Fabryka UTU.
Partnerem Festiwalu jest Muzeum Etnograficzne im. Marii Znamierowskiej-Prüfferowej w Toruniu
W maju 2010 roku Festiwal Aspekty stał się członkiem CAFFE (Coordinating Anthropological Film Festivals in Europe), europejskiej sieci festiwali antropologicznych i etnograficznych. Obecnie stowarzyszenie skupia 16 festiwali antropologicznych i etnograficznych odbywających się w kilkunastu europejskich miastach.
Festiwalu w roku 2012.
Festiwal odbył się w dniach 22–25 listopada w Muzeum Etnograficznym w Toruniu. Festiwal rozpoczął wykład dr. Sławomira Sikory z IEiAK Uniwersytetu Warszawskiego "Czy film antropologiczny istnieje?" W czasie festiwalu pokazano 24 filmy. W konkursie publiczności wygrał film "The Reindeer People" w reżyserii Olgi Veshininy.

</doc>
<doc id="1749531" url="https://pl.wikipedia.org/wiki?curid=1749531" title="Evan Centopani">
Evan Centopani

Evan Michael Centopani (ur. 7 kwietnia 1982 w Bridgeport w stanie Connecticut, USA) – amerykański kulturysta.
16 maja 2009 roku w Tribeca Performing Arts Center w Nowym Jorku po raz pierwszy uczestniczył w profesjonalnych zawodach kulturystycznych; zwyciężył je.
Obecnie mieszka w Trumbull w stanie Connecticut.

</doc>
<doc id="1749533" url="https://pl.wikipedia.org/wiki?curid=1749533" title="Krapkowice Otmęt">
Krapkowice Otmęt

Krapkowice Otmęt – dawny przystanek osobowy w Krapkowicach, w dzielnicy Otmęt; w województwie opolskim, w Polsce. Znajdował się na linii Gogolin – Prudnik. Przewozy pasażerskie na niej zawieszono w 1991 roku. W roku 1997 powódź zniszczyła most kolejowy na linii, w efekcie przystanek był połączony wyłącznie z Gogolinem.
W wykazie stacji i przystanków kolejowych Urzędu Transportu Kolejowego z 2020 roku Krapkowice Otmęt nie pojawiają się.

</doc>
<doc id="1749534" url="https://pl.wikipedia.org/wiki?curid=1749534" title="Arley Ibargüen">
Arley Ibargüen

Arley Ibargüen (ur. 17 października 1982) – kolumbijski lekkoatleta specjalizujący się w rzucie oszczepem.
Brązowy medalista młodzieżowych mistrzostw Ameryki Południowej z 2004 roku. W 2009 roku zdobył tytuł mistrza Ameryki Południowej oraz brąz mistrzostw Ameryki Środkowej i Karaibów. Reprezentując Amerykę zajął siódme miejsce w pucharze interkontynentalnym (Split 2010). W 2011 obronił tytuł mistrza Ameryki Południowej oraz zdobył srebro mistrzostw Ameryki Środkowej oraz Karaibów. W 2013 sięgnął po srebro mistrzostw Ameryki Południowej. Złoty medalista czempionatu ibero-amerykańskiego (2016).
Rekord życiowy: 81,23 (23 kwietnia 2016, Medellín). Wynik ten jest rekordem Kolumbii oraz jednocześnie 2. wynikiem w historii rzutu oszczepem na kontynencie południowoamerykańskim.

</doc>
<doc id="1749538" url="https://pl.wikipedia.org/wiki?curid=1749538" title="Manaf">
Manaf

Manaf (arab. مناف) – jeden z przedislamskich bogów Mekki. Jego wyobrażenie było fizycznie adorowane przez kobiety, którym jednak podczas miesiączkowania wzbronione było zbliżanie się do niego.

</doc>
<doc id="1749539" url="https://pl.wikipedia.org/wiki?curid=1749539" title="Spółgłoska półotwarta języczkowa">
Spółgłoska półotwarta języczkowa



</doc>
<doc id="1749540" url="https://pl.wikipedia.org/wiki?curid=1749540" title="Spółgłoska półotwarta gardłowa">
Spółgłoska półotwarta gardłowa



</doc>
<doc id="1749542" url="https://pl.wikipedia.org/wiki?curid=1749542" title="Spółgłoska półotwarta nagłośniowa">
Spółgłoska półotwarta nagłośniowa



</doc>
<doc id="1749544" url="https://pl.wikipedia.org/wiki?curid=1749544" title="Flaga gminy Piaseczno">
Flaga gminy Piaseczno



</doc>
<doc id="1749545" url="https://pl.wikipedia.org/wiki?curid=1749545" title="Arley Ibarguen">
Arley Ibarguen



</doc>
<doc id="1749546" url="https://pl.wikipedia.org/wiki?curid=1749546" title="Herb gminy Piaseczno">
Herb gminy Piaseczno



</doc>
<doc id="1749547" url="https://pl.wikipedia.org/wiki?curid=1749547" title="Parafia św. Krzyża w Myśliborzu">
Parafia św. Krzyża w Myśliborzu



</doc>
<doc id="1749548" url="https://pl.wikipedia.org/wiki?curid=1749548" title="Olszyna Lubańska">
Olszyna Lubańska

Olszyna Lubańska – obecnie przystanek a wcześniej stacja kolejowa w Olszynie, w powiecie lubańskim; w województwie dolnośląskim, w Polsce. Przystanek obsługiwany jest przez Koleje Dolnośląskie (pociągi do Jeleniej Góry przez Gryfów Śląski oraz do Goerlitz przez Lubań Śląski i Zgorzelec) oraz PKP Intercity (pociąg IC do Białegostoku przez Wrocław, Łódź i Warszawę).
W roku 2017 przystanek obsługiwał 50–99 pasażerów na dobę.

</doc>
<doc id="1749551" url="https://pl.wikipedia.org/wiki?curid=1749551" title="Michał Tyszkiewicz (ordynat)">
Michał Tyszkiewicz (ordynat)

Michał Tyszkiewicz (ur. 4 grudnia 1828 w Wołożynie, zm. 18 listopada 1897 w Rzymie) – polski hrabia, podróżnik, kolekcjoner, archeolog amator.
Podróżował po Egipcie i Nubii (1861–1862 i 1867–1868), prowadząc wykopaliska i gromadząc kolekcję antyków, która obecnie rozproszona jest w wielu miejscach świata (m.in. Paryż, Londyn, Kopenhaga, Berlin, Boston, Rzym Muzeum Narodowe w Warszawie. Jest m.in. autorem "Dziennika podróży do Egiptu i Nubii (1861-1862)", opublikowanego po raz pierwszy w Paryżu w 1863 roku.
II ordynat birżański, potwierdzony hrabią w Imperium Rosyjskim 8 maja 1861.
Rodzina i wykształcenie.
Hrabia Michał Tyszkiewicz pochodzi z zamożnej rodziny arystokratycznej, jednej z najbogatszych i najznaczniejszych w Wielkim Księstwie Litewskim. Jej nawrócenie na chrześcijaństwo i jej korzenie szlacheckie sięgają początku XV wieku. Jego dziadek, hrabia Michał Tyszkiewicz (1761-1839) służył w armii napoleońskiej i wziął udział w wojnie z Rosją w 1812 roku.
Hrabia Michał Tyszkiewicz urodził się 4 grudnia 1828 roku w Wołożynie na Litwie (dziś na Białorusi) jako pierwszy syn hr. Józefa Tyszkiewicza (1805-1844) i jego żony Anny z Zabiełłów. W 1848 roku ukończył gimnazjum wileńskie, zaś jego edukację systemową dopełniło domowe wykształcenie, którym kierował znakomity bibliograf i bibliotekarz uniwersytecki Adam Jocher. Warszawski Tygodnik Ilustrowany podaje w nocie pośmiertnej z 1898 roku, iż hrabia Michał jako „jeden z pierwszych stanął do materyalnego poparcia wileńskiego teatru i muzeum starożytności”. Natomiast Kurier Wileński w numerze 47 z 1860 roku wzmiankuje o Tyszkiewiczu, jako darczyńcy dla Muzeum, kiedy wzbogacił lokalne zbiory zabitym orłem rybołowem i mewą śmieszką. Jest to świadectwo pierwszej wielkiej pasji młodego hr. Michała, jaką było polowanie, co skrupulatnie odnotowuje Orgelbrand w swej Encyklopedii Powszechnej, w tomie 25. z 1867 r.
Pierwsza podróż do Afryki.
W listopadzie 1860 roku miała miejsce pierwsza wyprawa Tyszkiewicza, której celem stała się Algieria. Wraz z żoną i przyjacielem, malarzem Antonim Zaleskim hrabia spędził tam około dwóch tygodni, lecz nie osiągnął upragnionego celu, jakim miało być spektakularne polowanie na lwy i pantery. Prawdopodobnie pierwsza afrykańska podróż miała związek z odbytą w roku później wyprawą do Egiptu. Klimat w Afryce Północnej o tej porze roku korzystnie kontrastował z szarugami i słotami na Litwie. Niepowodzenie łowieckiej wyprawy do Algierii mogło także wzbudzić w namiętnym myśliwym potrzebę powtórnej konfrontacji z przyrodą krajów egzotycznych. Wybór Egiptu, jako miejsca kolejnej podróży nie był przypadkowy także z uwagi na tzw. „żyłkę antykwaryczną”, którą hrabia całe życie się szczycił. Zainteresowanie historią i starożytnymi zabytkami skłoniło Tyszkiewicza do odpowiednio solidnego przygotowania merytorycznego. Zakup kilku dzieł naukowych wybitnych uczonych egiptologów tamtego czasu, m.in. Gramatyki języka egipskiego J. Fr. Champolliona, poświadcza poważne zaplecze intelektualne, jakim dysponował hr. Michał podróżując po kraju faraonów, ponieważ w jego "Dzienniku podróży do Egiptu i Nubii" przeczytać można także o samodzielnych próbach odczytywania tekstów hieroglificznych. Zasób posiadanej wiedzy zdecydowanie wyróżnia go na tle tłumnie wówczas odwiedzających Egipt turystów europejskich, zwłaszcza Anglików. Przy czym trzeba zaznaczyć, że spotkanie z krajem faraonów motywowane było przede wszystkim pasją myśliwską. Dziennik Tyszkiewicza obfituje w opisy myśliwskich przygód: sukcesów, ale i niepowodzeń, oddanych z żarliwą namiętnością.
Podróż do Egiptu (1861-62).
Podróż Michała Tyszkiewicza do Egiptu i Nubii rozpoczęła się w listopadzie 1861 roku przybiciem do portu w Aleksandrii. Kierując się kanałem el-Mahmudiya Tyszkiewicz dopłynął do Kairu, skąd następnie zapuszczając się w dół rzeki zapoznał się z kolejnymi miejscowościami Dolnego Egiptu aż do portu w Damietta, jeziora Manzala i Port Saidu, gdzie miał okazję doglądać budowę powstającego wówczas Kanału Sueskiego. W drodze powrotnej zwiedził m.in. Tell Atrib, gdzie około sto lat później prowadzić mieli wykopaliska polscy archeolodzy, poczynając od profesora Kazimierza Michałowskiego. W okolicach Kairu, w dzisiejszej dzielnicy Bulak, w towarzystwie słynnego archeologa Augusta Mariette’a zapoznał się dokładnie z imponującą kolekcją świeżo powołanego Muzeum Egipskich Starożytności. Płynąc na południe w kierunku Górnego Egiptu, mijając takie miejscowości jak Afroditopolis, Minia, Beni Hassan, Antinoupolis czy Tell el-Amarna, słynne miasto założone przez faraona XVIII dynastii Amenhotepa IV Echnatona, hrabia Tyszkiewicz nieustannie cieszył się zaspokajaniem swych ambicji łowieckich. Jednak dla rozwoju samej nauki najistotniejszym aspektem tej podróży z pewnością pozostaje działalność archeologiczna hr. Michała, która okazała się niespodzianką nawet dla niego samego.
Już na kilka lat przed egipską podróżą Tyszkiewicza, staraniem głównego szefa Służby Starożytności, wspomnianego już Augusta Marietta, było ograniczenie nielegalnego wydobywania i wywozu zabytków starożytnych. Wydane wówczas rozporządzenia przyzwalały na prowadzenie wykopalisk przez prywatne osoby tylko na wschodnim brzegu Nilu po wcześniejszej oficjalnej zgodzie Marietta. Z tego względu nawet najzamożniejszy turysta z Europy nie mógł nawet marzyć o prowadzeniu własnych wykopalisk. Jednakże hr. Michał Tyszkiewicz dokonał tego niezwykłego osiągnięcia. Konsul rosyjski załatwia mu audiencję u wicekróla Saida Baszy. Po miłej, choć zdawkowej rozmowie basza obiecał hrabiemu tzw. firman, czyli list polecający, który ma mu ułatwić trudną i niepewną podróż do Nubii, po czym nie wywiązuje się ze swej obietnicy. Zorientowawszy się, że może to być odebrane jako niegrzeczność, Said Basza uczynił wyjątek i prawdopodobnie bez konsultacji z Augustem Mariette udzielił Tyszkiewiczowi zgody na prowadzenie wykopalisk na terenie całego kraju. Tę niesamowitą wiadomość Tyszkiewicz otrzymał docierając do Teb, królestwa archeologii egipskiej. Takim sposobem hr. Michał stał się jedynym Polakiem, który w XIX wieku prowadził wykopaliska w Egipcie pod swym własnym nazwiskiem.
Warto może dodać, że w Kairze został Tyszkiewicz przedstawiony wicehrabiemu Ferdynandowi de Lesseps, budowniczemu Kanału Sueskiego, którego siostrzeniec pan Rameau zgodził się towarzyszyć Tyszkiewiczowi w dalszej podróży po Nilu do Nubii.
Wykopaliska w Egipcie.
Sposób prowadzenia wykopalisk opisany w Dzienniku podróży świadczy, że Michał Tyszkiewicz, podobnie jak jego kuzyni – znani archeolodzy Eustachy i Konstanty – posiadał autentyczne uzdolnienia w tym kierunku, na dodatek połączone z niebywałym wprost wyczuciem miejsca, gdzie należy kopać. W Karnaku w ciągu trzech pierwszych dni odkrywa m.in. pozłacane naczynie i „bardzo piękną złotą figurkę bożka Ammona-Re”, co może przyprawić o zazdrość niejednego współczesnego archeologa. Jednak radość ze zdobytej wolności nie trwała długo. Pierwsza część Dziennika, opublikowana w Paryżu w 1863 roku kończy się w chwili, gdy nadzorca rządowych wykopalisk uroczyście zakazuje Tyszkiewiczowi prowadzenia wykopalisk na terenie tebańskiej nekropoli, zastrzeżonym dla Mariette’a. Dalsza część relacji nie została opublikowana we francuskim wydaniu z uwagi na koleje wydarzeń. Otóż tłumacz towarzyszący wyprawie Tyszkiewicza zaskakująco poinformował hrabiego o tajnej umowie, jaką zawarł z kilkoma strażnikami pilnującymi wykopaliska w Tebach, którzy obiecali że „w nocy pilnować nie będą w pewnym wąwozie za górami Assasif”. Tym sposobem pojawiła się należycie następnie wykorzystana możliwość kilkugodzinnych poszukiwań. Hrabia opisuje ten proceder tymi oto słowami: „jutro w nocy mamy odbyć pierwszą sekretną ekspedycję. Sumienie coś tam mruczy, ale żyłka antykwaryczowska przemaga i już marzę o mumijach i sarkofagach”.
Wykopaliska w Tebach Zachodnich przyniosły rewelacyjne wyniki. Oprócz znalezionych luźno mumii: jednej w barwnym kartonaży, a drugiej w sarkofagu (którego część znajduje się w Luwrze; oba zabytki pochodzą zapewne z X wieku p.n.e.), po trzech dniach ekipa natrafia na grób nie otwierany od czasów starożytnych, co już samo w sobie jest rewelacją. W grobie zaś u stóp czterech skrzyń grobowych na ziemi leżących stał „stołek z drzewa sykomorowego – wklęsły u wierzchu, na nim błękitna fajansowa misa, na dnie której jakieś zeschłe resztki potrawy”. Dziś owa misa znajduje się we Francji, natomiast stołek, który także został podarowany Luwrowi, w ramach stałego depozytu przekazanego przez to muzeum trafił do Warszawy i obecnie znajduje się w Muzeum Narodowym. Tutaj zawędrował także, przekazany z Łohojska, papirus Księgi Umarłych piastunki Kai, który został znaleziony przy jednej z mumii odkrytych w tym samym grobie. Co prawda wykopaliska prowadzone przez Michała Tyszkiewicza w dzisiejszej dobie spotkałyby się z najsurowszymi sankcjami i potępieniem, jednak wówczas stanowiły raczej przykładny wzór. Na szczególną uwagę zasługuje ich dokumentacja – trafne opisy niektórych zabytków i sytuacji, w jakich zostały znalezione – znacznie przewyższa większość dawniejszych publikacji archeologicznych. Dokumentacja miała być kompletna i opublikowana wraz z drugą częścią Dziennika, co czego niestety nie doszło. Manuskrypt z tablicami przedstawiającymi odkryte przedmioty nie został do tej pory odnaleziony.
Kolekcja zabytków.
W sumie, na podstawie danych inwentarzowych z kilku muzeów oraz informacji opublikowanych w prasie XIX wieku, można ocenić wielkość zgromadzonej w Egipcie kolekcji Michała Tyszkiewicza na co najmniej 800 obiektów. Po powrocie hrabia ofiarował część zabytków Muzeum Luwru (w liczbie 196 obiektów), natomiast wbrew rozpowszechnionemu mniemaniu, większość trafiła na Litwę. Najliczniejsza kolekcja z Łohojska przekazana przez członka rodu Tyszkiewiczów trafiła w 1901 roku do Warszawy, jako dar dla Towarzystwa Sztuk Pięknych „Zachęta” w liczbie 626 eksponatów. Dziś uratowana z pożogi wojennej część tej kolekcji znajduje się w Muzeum Narodowym w Warszawie. Rodzina Tyszkiewiczów była liczna i w kilku miejscowościach (takich jak Birże, Czerwony Dwór koło Kowna, Wilno i Landwarów, Wołożyn, Gródek na Białorusi) spotykamy pałace rodowe, w których zgodnie ze zwyczajem tego okresu gromadzono księgozbiory i tzw. gabinety osobliwości, czyli muzea pałacowe. Michał Tyszkiewicz przywiózł z pewnością i podarował większości swych krewnych prezenty – pamiątki z podróży, zapewne w postaci wykopanych przez siebie oryginalnych zabytków egipskich. Sześć lat przed wyprawą hr Michała powstało Muzeum Starożytności w Wilnie założone przez znanego uczonego archeologa Eustachego Tyszkiewicza. Nie dziwi więc ofiarowanie dla tegoż muzeum między 11 marca a 11 kwietnia 1862 roku, 222 antyków egipskich. Później tego samego roku, posłał tam ponadto dwie mumie dziecięce i kilka innych przedmiotów. W wyniku zawieruchy dziejowej litewska kolekcja Tyszkiewicza uległa rozproszeniu, m.in. jej część trafiła do dzisiejszego Państwowego Muzeum Historycznego w Moskwie.
Kolekcjoner sztuki antycznej.
W dalekich Włoszech Michał Tyszkiewicz rozpoczynał nowy rozdział swego życia, związany z kolekcjonerstwem antyku, które miało mu przynieść sławę.
Odziedziczywszy w 1862 roku po stryju, hr. Janie Tyszkiewiczu ordynację w Birżach w północnej Litwie, swe znaczne dochody przeznaczył odtąd na zakupy starożytnych zabytków, zwłaszcza rzeźb, biżuterii, gemm i monet głównie pochodzących z wykopalisk na terenie Italii, gdzie mieszkał przez większość życia. Zasłynął jako jeden z największych kolekcjonerów dzieł antyku, obdarzony przy tym wykwintnym gustem.
Zakupy starożytnych obiektów nie były jedyną pasją Tyszkiewicza. Drugie źródło gromadzenia zabytków stanowiło prowadzenie własnych poszukiwań archeologicznych. W roku 1863 zakupił willę w Neapolu w celu prowadzenia wykopalisk w tamtej okolicy. Pierwszym terenem badań było cmentarzysko starożytnego miasta Kume, w Kambanii nad Morzem Tyrreńskim, jednej z najstarszych kolonii greckich w Italii i ważnym ośrodku kultury, gdzie znajdowała się niegdyś słynna wyrocznia Sybilli. Kolejnym miejscem wykopalisk było Baje, wypoczynkowa miejscowość dla zamożnych Rzymian. Prawdopodobnie oba stanowiska nie przyniosły spodziewanych rezultatów, skoro Tyszkiewicz skierował swoje zainteresowania ku położonym niedaleko od Kume i Neapolu ruinom słynnej Pompei – miasta zniszczonego w wyniku wybuchu Wezuwiusza w 79 roku n.e. Jednak wniesiona propozycja prowadzenia tam badań nie została przyjęta, co spowodowało, że hr. Michał przeniósł się z Neapolu do Rzymu, gdzie jego aktywność wykopaliskowa trwała kilka następnych lat. W okolicy miasta Ancjum – rezydencji kilku cesarzy rzymskich – odkrył ślady starożytnej świątyni. Następnie prowadził badania na terenie etruskiego miasta Weje oraz m.in. na słynnej starożytnej drodze Via Appia w Rzymie. W owym czasie kolekcjonował on głównie brązy antyczne i rzymskie monety. Chętnie pozbywał się dziel sztuki antycznej, które pragnął zastąpić nowymi obiektami. I tak jednym z jego klientów został Napoleon III, któremu Tyszkiewicz sprzedał kilka brązów antycznych m.in. figurkę przedstawiającą odpoczywającego Herkulesa z III w. przed n.e. Później Napoleon III podarował je do Muzeum Luwru i do dzisiaj znajdują się one w jego kolekcjach.
Niestety w 1870 roku z powodu problemów reumatycznych, a przede wszystkim ze względu na zmianę sytuacji politycznej we Włoszech, zarzucił on prowadzenie wykopalisk, poświęcając się odtąd całkowicie swej pasji kolekcjonerskiej, którą rozbudziła wcześniejsza podróży do Egiptu. We "Wspomnieniach starego kolekcjonera" czytamy: „Moja podróż do Egiptu i wykopaliska, które tam prowadziłem, wywarły wielki wpływ na moje życie, ponieważ od tego czasu moja miłość do archeologii stawała się coraz silniejszą i w roku po moim powrocie (na Litwę) zdecydowałem się wyjechać i żyć w kraju, gdzie mógłbym zaspokoić to pragnienie”.
W Rzymie Tyszkiewicz spędzał głównie zimowe miesiące. Dziś, dzięki jego korespondencji do Wilhelma Froehnera, niemieckiego uczonego mieszkającego w Paryżu, znamy jego kolejne adresy zamieszkania w Rzymie, gdzie przez pewien czas mieszkał przy 25, a przez ostatni rok przy 24 via Gregoriana. Każdego roku wyjeżdżał do Francji, gdzie się zatrzymywał w podparyskiej miejscowości Neuilly-sur-Seine, w domu pod numerem 40 przy rue de Chézy. Jego dom w Rzymie stanowił swego rodzaju muzeum, gdzie się spotykali najwybitniejsi znawcy sztuki starożytnej owej epoki, pośród których miał wielu przyjaciół jak senator Giovanni Barrocco, antykwariusz Francesco Martinetti, czy Wolfgang Helbig. Sam Tyszkiewicz był przez nich uznawany za nieocenionego eksperta w numizmatyce, w sztuce rzeźbionych kamieni i kamei oraz we wszelkiego rodzaju falsyfikatach. "Le Conte Polacco" odznaczał się szczególnie wysokim wzrostem, nosił długą imponującą rudą brodę, był serdeczny i pogodny.
Michał hr. Tyszkiewicz zmarł 18 listopada 1897 roku w Rzymie w wieku 69 lat i został pochowany na cmentarzu Campo Verano w Rzymie. Po jego śmierci jego kolekcja została wystawiona na licytację w Paryżu w Hotelu Drouot w dniach 8, 9 i 10 czerwca 1898 roku. Muzeum Luwru zakupiło wówczas kilka antyków do swych departamentów, m.in. uskrzydlonego koziołka za sumę 29600 franków oraz egipski posąg leczący z czarnego bazaltu za sumę 21500 franków.
„Gdyby jego zbiory nie zostały rozproszone, żaden kolekcjoner-znawca nie mógłby się z nim równać: ani rzymscy kardynałowie z XVI wieku, ani milionerzy naszego stulecia” – pisał były konserwator Luwru Wilhelm Froehner, autor katalogu aukcyjnego z 1898 roku.
Francuski archeolog, Charles Rouit sygnalizuje liczne publikacje i sprawozdania poświęcone temu właśnie katalogowi oraz dziełom z egipskiej kolekcji hrabiego.
Obecnie zabytki z kolekcji Tyszkiewicza zdobią kolekcje Paryża, Londynu, Kopenhagi, Bostonu i Rzymu, w niewielkiej części Warszawy i Wilna.
Linki zewnętrzne.
Dzieła Michała Tyszkiewicza w:

</doc>
<doc id="1749553" url="https://pl.wikipedia.org/wiki?curid=1749553" title="Greg Kovacs">
Greg Kovacs

Gregory Mark "Greg" Kovacs (ur. 16 grudnia 1968 w Niagara Falls w prowincji Ontario, zm. 25 listopada 2013 w Mississauga) – kanadyjski kulturysta przynależny do federacji IFBB (International Federation of BodyBuilders), trójboista siłowy. Uważany był za jednego z najmasywniejszych i najsilniejszych kulturystów na świecie, przy wzroście 187 cm jego masa ciała balansowała nawet do 200 kg.
Życiorys.
Wczesne lata.
Urodził się w Niagara Falls. Wychował się i zamieszkał w Fonthill, miejscowości Pelham w kanadyjskiej prowincji Ontario. Przez rok studiował elektrotechnikę, następnie skoncentrował się na kulturystyce. Zaczął trenować w wieku 17 lat. Przy wzroście 187 cm ważył 108 kg.
Kariera.
W zmaganiach sportowych aktywnie brał udział w późnych latach 90. W 1996 roku zwyciężył Mistrzostwa Kanady w Kulturystyce. W czerwcu 1997 znalazł się na łamach magazynu kulturystycznego "Flex". Przy wzroście 187 cm, jego masa ciała poza sezonem 180 kg (w sezonie 150 kg), górowała nad jego konkurencją. Jego ramiona mierzyły ponad 25 cali (63,5 cm), talia 120 cm (poza sezonem), biceps 71 cm (poza sezonem), klatka piersiowa 178 cm i kolosalne nogi/udo 89 cm. Używał bardzo wielu suplementów i stosował również promedykamenty, przy czym zapewniał, że nie bierze sterydów i że jest gotowy nawet na testy antydopingowe.
W 2004 wziął udział w Arnold Classic i zajął dopiero XIII pozycję. W 2005 wycofał się z kulturystyki, aby rozpocząć własną działalność gospodarczą i został trenerem sportowców wyczynowych.
W trakcie swojej kariery, wykładał o żywieniu w sporcie i treningach siłowych dla tysięcy sportowców z całego świata, podczas organizowanych seminariów w Anglii, Australii, Grecji, na Hawajach, w Hiszpanii, Niemczech i Rosji. Był także pracownikiem czasopisma kulturystycznego "RX Muscle", gdzie prowadził w nim rubrykę "Greg Kovacs Hardcore Q &amp; A", w której odpowiadał na pytania czytelników. Zajmował się także trójbojem siłowym.
Zmarł 22 listopada 2013 w Mississauga na zawał mięśnia sercowego, w wieku 44 lat.

</doc>
<doc id="1749556" url="https://pl.wikipedia.org/wiki?curid=1749556" title="Modlitewnik (islam)">
Modlitewnik (islam)

Modlitewnik, "z arabskiego sadżadża, musalla" (miejsce modlitwy), "z perskiego janamaz" – kobierzec służący wyznawcy islamu do przykrycia miejsca, na którym odprawia modlitwę, w celu uzyskania jego rytualnej czystości.
Dywaniki modlitewne weszły do użytku w XVI w. Nie są obowiązkowe. Przeciętne wymiary modlitewnika to 80 na 160 cm. Charakterystycznym motywem tego typu kobierca jest umieszczony w jego polu środkowym wizerunek zwieńczonej łukiem niszy modlitewnej, nawiązujący do mihrabu w meczecie. Podczas modlitwy wzór mihrabu musi być skierowany ku Mekce (kibla). Istnieją kobierce, na których znajdują się dwa lub trzy mihraby obok siebie (kobierce braci), służące do modlitwy wspólnej. Używane są też wieloniszowe modlitewniki rodzinne.
Oprócz mihrabu sadżadża ma również często inne elementy wzoru nawiązujące do symboli kultu: często zwisającą lampę meczetową, naczynie (dzban) z wodą, przypominające konieczność rytualnych ablucji, czy grzebień przypominający, że przed modlitwą należy przyczesać brodę. Bordiura kobierca składa się zwykle z symbolicznej liczby siedmiu pasów.
Kobierce modlitewne, wytwarzane głównie w środkowej i zachodniej Azji, różnią się formami w zależności od regionu. Głównym ośrodkiem historycznym ich produkcji jest Anatolia. Mihraby na tamtejszych modlitewnikach mają ostro zakończone schodkowe łuki. Perskie kobierce charakteryzuje elegancki krzywoliniowy łuk mihrabów, a w regionach kaukaskich i turkmeńskich łuki mihrabów są zakończone prostoliniowo. Kaukaskie kobierce modlitewne często posiadają po obu stronach mihrabu stylizowane przedstawienie rąk, wskazując w ten sposób miejsca, w których należy położyć dłonie podczas modlitwy.

</doc>
<doc id="1749559" url="https://pl.wikipedia.org/wiki?curid=1749559" title="Autumn Leaves">
Autumn Leaves

Autumn Leaves – standard muzyki popularnej i jazzowej. Piosenka została napisana w 1945, przez węgiersko-francuskiego kompozytora Josepha Kosmę do słów Jacques'a Préverta pod tytułem "Les Feuilles Mortes". Utwór po raz pierwszy zaśpiewała piosenkarka Cora Vaucaire.
Angielskiego przekładu dokonał Johnny Mercer w 1947. Jedną z pierwszych, którzy wykonywali utwór była Jo Stafford. Utwór stał się standardem w obu językach, a także jako utwór instrumentalny. 
Autorem polskiego przekładu jest Jeremi Przybora, w jego tłumaczeniu piosenka nosi tytuł pod tytułem "Martwe liście". Wojciech Młynarski z kolei dokonał autorskiej interpretacji tekstu.
Harmonia.
Utwór napisany jest przy zastosowaniu typowych w jazzie sekwencji akordów, dzięki czemu jest chętnie wykonywany przez początkujących muzyków. W tonacji e-moll pierwsza sekwencja wyglądać będzie: Am7, D7, G7+, C7+, fis-moll(-5), H7, Em.
Wykonawcy.
Utwór wykonywali także:

</doc>
<doc id="1749560" url="https://pl.wikipedia.org/wiki?curid=1749560" title="Chris Hill">
Chris Hill

Chris Hill (ur. 26 lutego 1988) – amerykański lekkoatleta specjalizujący się w rzucie oszczepem.
Srebrny medalista panamerykańskich mistrzostw juniorów z São Paulo (2007). W 2008 został młodzieżowym mistrzem strefy NACAC. Uczestnik mistrzostw świata z 2009 roku – z wynikiem 77,14 nie zdołał awansować do finału. 
Medalista mistrzostw USA ma w dorobku jeden złoty medal (Eugene 2009). Stawał na podium mistrzostw National Collegiate Athletic Association. 
Rekord życiowy: 83,87 (25 czerwca 2009, Eugene). 

</doc>
<doc id="1749566" url="https://pl.wikipedia.org/wiki?curid=1749566" title="Jerzy Wojniłowicz">
Jerzy Wojniłowicz

Jerzy Tomasz Wojniłowicz (ur. 22 września 1941 r. w Ciebłowicach Małych) – nauczyciel, geograf, historyk-regionalista, wieloletni prezes i sekretarz Koła PTH w Tomaszowie Mazowieckim.
Biogram.
Wychował się w Tomaszowie Mazowieckim, gdzie ukończył szkołę podstawową i II Liceum Ogólnokształcące im Stefana Żeromskiego. Studiował na kierunku geografia na Uniwersytecie Łódzkim. Pracował początkowo w dzielnicy Kaczka w Szkole Podstawowej nr 10. W latach 1976–1998 był nauczycielem geografii w Szkole Podstawowej nr 5. Przeszedł na emeryturę. Ma żonę Lucynę, syna Roberta i dwóch wnuków.
Zainteresowania.
Interesuje się przeszłością Tomaszowa Mazowieckiego i okolic. Prowadzi badania archiwalne i biograficzne. Zajmuje się problematyką lokalnej prasy, dziejami miejscowego szkolnictwa, martyrologią tomaszowian, także historią tomaszowskich Żydów.
Działalność społeczna.
Jako geograf z wykształcenia działa w Polskim Towarzystwie Turystyczno-Krajoznawczym. W latach 1967-1987 prowadził szkolne koło PTTK. Od r. 1967 należy do Towarzystwa Przyjaciół Muzeum w Tomaszowie, gdzie pełni funkcję wiceprezesa. Od roku 1983 należy do Koła tomaszowskiego PTH, pełniąc m.in. funkcję prezesa, skarbnika i sekretarza. W latach 1986-1999 był członkiem delegatury piotrkowskiej Okręgowej Komisji Badania Zbrodni Przeciwko Narodowi Polskiemu w Łodzi. Należy do Stowarzyszenia Przyjaciół Pilicy i Nadpilicza (wchodzi w skład Zarządu). Jest członkiem założycielem Społecznego Komitetu Opieki nad Grobami Zasłużonych Tomaszowian.

</doc>
<doc id="1749567" url="https://pl.wikipedia.org/wiki?curid=1749567" title="Parafia św. Józefa Oblubieńca Najświętszej Maryi Panny w Olszynie">
Parafia św. Józefa Oblubieńca Najświętszej Maryi Panny w Olszynie

Parafia św. Józefa Oblubieńca Najświętszej Maryi Panny w Olszynie – parafia rzymskokatolicka w dekanacie Lubań w diecezji legnickiej. Obsługiwana przez księży diecezjalnych. Erygowana 1 lipca 1946.

</doc>
<doc id="1749577" url="https://pl.wikipedia.org/wiki?curid=1749577" title="Cerkiew Zmartwychwstania Pańskiego w Kownie">
Cerkiew Zmartwychwstania Pańskiego w Kownie

Cerkiew Zmartwychwstania Pańskiego – cerkiew prawosławna w Kownie, w latach 1923–1935 (do momentu wzniesienia soboru Zwiastowania) pełniła funkcję soboru eparchii wileńskiej i litewskiej Rosyjskiego Kościoła Prawosławnego. Obecnie cerkiew pomocnicza parafii Zwiastowania w Kownie.
Historia.
Cerkiew Zmartwychwstania Pańskiego została wzniesiona na terenie ówczesnego cmentarza prawosławnego w 1862 z dobrowolnych ofiar kowieńskich prawosławnych, na działce przekazanej przez władze lokalne. Początkowo pełniła funkcję cerkwi pomocniczej wobec parafialnej cerkwi św. Aleksandra Newskiego. W 1882 dziekan dekanatu kowieńskiego Władimir (Popow) zwrócił się do Świętego Synodu z prośbą o zatwierdzenie powstania przy niej nowej parafii. Prośba ta została pozytywnie rozpatrzona w roku następnym, zaś w 1884 przy cerkwi powstała szkoła. 
W czasie I wojny światowej cerkiew była zamknięta. Po odzyskaniu niepodległości przez Litwę została jedyną świątynią pozostawioną w rękach prawosławnych, pozostałe należące do nich do tej pory obiekty sakralne przekazano katolikom (w 1921 prawosławni uzyskali również cerkiew św. Andrzeja). Regularne nabożeństwa na nowo zaczęto odprawiać od 1918. W 1923 z pieniędzy zebranych wśród wiernych opłacono generalny remont obiektu, który ponownie poświęcił biskup Eleuteriusz (Bogojawleński). 
Wcześniej, w związku z buntem Żeligowskiego i włączeniem Wileńszczyzny w granice II Rzeczypospolitej, 16 września 1921 zdecydowano o formalnym przeniesieniu katedry eparchii wileńskiej i litewskiej do Kowna. Cerkiew Zmartwychwstania Pańskiego, mimo niewielkich rozmiarów, została ogłoszona nowym soborem eparchialnym. W maju 1930 zdecydowano o powiększeniu obiektu, jednak komisja odpowiedzialna za prace ostatecznie nie przeznaczyła do realizacji żadnego z przedłożonych projektów. Zamiast tego w bezpośrednim sąsiedztwie wybudowano w latach 1932–1935 sobór Zwiastowania, który natychmiast stał się katedrą eparchii wileńskiej i litewskiej. Od tego momentu w cerkwi Zmartwychwstania Pańskiego odbywały się jedynie nabożeństwa w ważniejsze święta. 
W 1947 władze radzieckie zarejestrowały cerkiew jako czynną, jednak nie była ona siedzibą parafii, pozostawała obiektem pomocniczym wobec znajdującego się w bezpośrednim sąsiedztwie soboru Zwiastowania. W latach 1957–1958 została gruntownie odremontowana, jednak w cztery lata później władze zażądały jej zamknięcia, twierdząc, że budynek soboru wystarcza potrzebom parafii. W cerkwi Zmartwychwstania urządzono archiwum. Budynek został zwrócony eparchii wileńskiej i litewskiej w 2000, po remoncie.
Architektura.
Budynek cerkwi wzniesiony jest na planie krzyża greckiego. Wejście do budynku prowadzi przez schody i przedsionek, którego dach dekorowany jest rzędem oślich łuków, ponad którymi wznosi się niewielka cebulasta kopuła. Dzwonnica cerkwi wznosi się ponad nawą, także dekorowana jest rzędem oślich łuków i zwieńczona kopułą z krzyżem. Wszystkie okna w budynku są półkoliste. Prezbiterium, najszersza część budowli, posiada na bocznych ścianach po parze półkolistych okien oraz kopułę. 
W czasie, gdy cerkiew nie pełniła funkcji sakralnych, straciła niemal całe swoje oryginalne wyposażenie. Obecnie w jej wnętrzu znajduje się tylko jedna ikona oraz zabytkowy żyrandol.

</doc>
<doc id="1749579" url="https://pl.wikipedia.org/wiki?curid=1749579" title="Alison Mosshart">
Alison Mosshart

Alison Mosshart (ur. 23 listopada 1978) – amerykańska wokalistka i gitarzystka, najbardziej znana jako frontmanka rockowego zespołu The Kills.
Swoją muzyczną karierę rozpoczęła w 1995 roku razem z punkrockowym zespołem z Florydy Discount. Działalność zawiesili w 2000 roku. Po rozpadzie grupy była współtwórczynią The Kills razem z brytyjskim gitarzystą Jamiem Hince'em (poprzednio w Scarfo i Blyth Power) w 2000 roku.
W The Kills Mosshart przyjęła sceniczny pseudonim "VV", a Hince "Hotel".
29 września 2008 roku Mosshart występowała na żywo w Memphis razem z The Raconteurs. Wykonała wszystkie partie wokalne w "Steady, As She Goes" i "Salute Your Solution".
Na początku 2009 roku sformowała supergrupę The Dead Weather razem z Jackiem White'em, Jackiem Lawrence'em i Deanem Fertitą.
Współpraca z innymi artystami.
Mosshart była zaangażowana w kilka różnych muzycznych projektów we współpracy z innymi artystami.
W 1999 roku Mosshart wykonała partie wokalne w "The State Of 6AM" i "Voice Of the Actors" razem z hardcore punkowym zespołem z Gainesville, Palatka, na ich albumie "The End Of Irony" (wydanym przez No Idea Records).
W 2002 roku Mosshart zaśpiewała "No Smoke" na EP zespołu The Foundation Band, "Homecoming".
W 2005 roku Mosshart zaśpiewała "Old Child" razem z francuskim zespołem rockowym Dionysos.
W 2006 roku Mosshart zaśpiewała w duecie z Brianem Molko w tytułowej piosence zespołu Placebo z płyty "Meds".
Wykonywała także chórki w piosence "Dolls" razem z Primal Scream na albumie "Riot City Blues" wydanym w 2006 roku.
W 2009 roku wystąpiła w piosence zespołu Arctic Monkeys, "Fire &amp; The Thud", z albumu "Humbug".
W 2013 roku zaśpiewała w utworze zespołu Cage the Elephant, "It's Just Forever", z albumu "Melophobia".
The Dead Weather.
Na początku 2009 roku Mosshart wzięła udział w sformowaniu alternatywnego zespołu "The Dead Weather." Była zaangażowana w występy razem z Jackiem White'em, Jackiem Lawrence'em i The Raconteurs. Tymczasowo była ich frontmanką, grała też na gitarze i perkusji.
Pomagała przy skomponowaniu (razem z Deanem Fertita) pierwszego singla zespołu, "Hang You from the Heavens", który został wydany 11 marca, 2009 roku. Mosshart pomagała też przy pisaniu 8 z oryginalnych 10 utworów na ich debiutanckiej płycie "Horehound".

</doc>
<doc id="1749582" url="https://pl.wikipedia.org/wiki?curid=1749582" title="Phantom Blue">
Phantom Blue

Phantom Blue – amerykański zespół heavy metalowy powstały w Hollywood w 1987 roku.
Założycielkami grupy były gitarzystki Michelle Meldrum, Nicole Couch i perkusistka Linda McDonald. Do trio wkrótce dołączyły wokalistka Gigi Hangach i basistka Kim Nielsen. Zespołem zainteresował się producent Mikey Varney z wytwórni Shrapnel Records, z którym wkrótce Phantom Blue podpisał kontrakt. W 1989 pojawił się pierwszy longplay zespołu, "Phantom Blue", utrzymany w stylistyce glam metalowej. Nie uzyskał on jednak przewidywanej popularności. Kolejny krążek grupy również nie odniósł sukcesu i Phantom Blue postanowiły zawiesić działalność.

</doc>
<doc id="1749584" url="https://pl.wikipedia.org/wiki?curid=1749584" title="Mother Earth Tour">
Mother Earth Tour

Mother Earth Tour – to pierwsze wydawnictwo DVD w karierze holenderskiego zespołu gotycko-symfonicznego Within Temptation. Nagrywany został podczas takich festiwali jak Lowlands, Pukkelpop i Rock Werchter. 
Na płycie znajduje się też oficjalne mp3 z wcześniej nie publikowaną piosenką Gothic Christmas.
Lista utworów.
Opracowano na podstawie materiału źródłowego.

</doc>
<doc id="1749587" url="https://pl.wikipedia.org/wiki?curid=1749587" title="Kazimierz Sadłowski">
Kazimierz Sadłowski

Kazimierz Sadłowski (ur. 25 lutego 1870 w Pokrzywnicy, zm. 29 sierpnia 1946 w Tomaszowie Mazowieckim) – nauczyciel szkół powszechnych i średnich, działacz społeczny, malarz.
Życiorys.
Syn Józefa, wiejskiego wyrobnika, i Józefy z Krakowiaków. Był mężem Zofii z Bednarskich (1878–1939). Stryj i wychowawca generała Jana Jagmina-Sadowskiego.
W 1890 r. ukończył Seminarium Nauczycielskie w Solcu nad Wisłą. Pracował jako nauczyciel w szkołach elementarnych w Lindowie (pow. częstochowski) i Glinniku (pow. rawski), następnie w Tomaszowie Mazowieckim w szkole miejskiej, a od 1903 w siedmioklasowej Szkole Handlowej. W szkole tej, przekształconej później na gimnazjum filologiczne, przemianowanej następnie na Gimnazjum Humanistyczne, był nauczycielem do wybuchu II wojny światowej. W latach 1934–1939 był równocześnie kierownikiem szkoły powszechnej działającej przy tymże gimnazjum. Po wojnie uczył w Gimnazjum i Liceum dla Dorosłych oraz w Gimnazjum i Liceum Pedagogicznym. Oprócz pracy pedagogicznej zajmował się malarstwem.
Pochowany na cmentarzu w Tomaszowie Mazowieckim.

</doc>
<doc id="1749589" url="https://pl.wikipedia.org/wiki?curid=1749589" title="AAAS">
AAAS



</doc>
<doc id="1749590" url="https://pl.wikipedia.org/wiki?curid=1749590" title="The Silent Force Tour">
The Silent Force Tour

The Silent Force Tour – drugi album DVD pochodzącego z Holandii metalowego zespołu Within Temptation. Został nagrany z okazji wydania i trasy koncertowej albumu The Silent Force na zaplanowanym Java Island w Amsterdamie. DVD zawiera też kilka piosenek z dwóch innych koncertów.
Lista utworów.
Opracowano na podstawie materiału źródłowego.

</doc>
<doc id="1749591" url="https://pl.wikipedia.org/wiki?curid=1749591" title="Nysa (stacja kolejowa)">
Nysa (stacja kolejowa)

Nysa – pierwotnie sześcio, obecnie czterokierunkowa stacja węzłowa stacja kolejowa w Nysie. Przechodzi przez nią 5 linii kolejowych, w tym trzy z dopuszczonym ruchem pasażerskim. W jej pobliżu znajdują się między innymi nieużywane i popadające w ruinę lokomotywownie.
Stacja znajduje się przy ul. Racławickiej, sąsiaduje z dworcem PKS.
W roku 2018 stacja obsługiwała 1000–1500 pasażerów na dobę.
Stacja dzisiaj.
Obecnie dworzec ten jest jedyną czynną stacją kolejową w Nysie. Służy on głównie do obsługi ruchu lokalnego. Infrastruktura kolejowa jest w złym stanie, zwłaszcza popadające w ruinę lokomotywownie.
Historia.
Dwukondygnacyjny budynek dworca znajdujący się przy ul. Racławickiej, w pobliżu centrum miasta, został wybudowany w 1878 roku. Do 1945 roku stacja pełniła funkcję dworca głównego na Podsudeckiej Magistrali Kolejowej. Była to jedna z ważniejszych stacji tzw. Magistrali Podsudeckiej. Za czasów świetności stacja posiadała bardzo dobrze rozbudowaną infrastrukturę kolejową - w jej pobliżu znajdowały się m.in. lokomotywownie oraz wieża wodna, przejście podziemne pomiędzy peronami. W 1945 roku zbombardowany dach dworca spłonął, a cześć ścian zawaliła się. W 1957 roku na jego miejscu stanął nowy, stojący do dziś budynek.
Obok stacji głównej przed 1945 rokiem funkcjonowały w Nysie stacje kolejowe na trasach lokalnych do Kałkowa i Ścinawy Małej obsługiwane przez firmę Lenz &amp; Co. Równolegle do obecnej stacji po drugiej stronie ulicy Racławickiej znajdowała się stacja Nysa Miasto, około 1 km dalej przy torach Podsudeckiej Magistrali Kolejowej znajdował się Nysa Dworzec Mały (Mała Nysa), następnie tory rozdzielały się. W kierunku Ścinawy przechodziły wiaduktem nad torami Magistrali Podsudeckiej, następną stacją na tej linii była Nysa Nowy Świat. Tor w kierunku Kałkowa biegły dalej wzdłuż magistrali, następną stacją była Nysa Górna Wieś (Nysa przedmieście).
W 2016 roku dworzec został przejęty przez lokalny samorząd. W planach jest przekształcenie go (razem z pobliskim Dworcem PKS) w Centrum Przesiadkowe).

</doc>
<doc id="1749594" url="https://pl.wikipedia.org/wiki?curid=1749594" title="Hubal (bóg)">
Hubal (bóg)

Hubal (ar. هبل) – arabskie bóstwo nieba i księżyca z czasów przedislamskich, najwyższy bóg panteonu mekkańskiego, naczelny bóg Kurajszytów, obecny także w wierzeniach Nabatei oraz Palmyry.
Jego imię pojawia się w inskrypcjach w języku aramejskim pochodzących z I wieku n.e. Sprowadzenie jego posągu do Al-Kaby przypisuje się Amrowi Ibn Luhajjowi, wskazywanemu w legendach jako twórca politeizmu arabskiego. Jednakże Hiszam Ibn Al-Kalbi uznaje, że kult Hubala wprowadzony został dopiero w II wieku przez Huzaję, będącego przodkiem Kurajszytów – plemienia, z którego wywodził się prorok Mahomet.
Kurajszyci określali wyobrażenia swych bóstw również poza Al-Kabą. Wykonana z czerwonego karneolu statua Hubala, zwana Hubalem Huzajmy (od imienia tego, który ją tam wystawił), znajdowała się wewnątrz świątyni i cechowały ją największe rozmiary ze wszystkich posągów, stosownie do pozycji bóstwa zajmowanej w arabskim panteonie. W czasach gdy posiadało go to plemię, wyobrażała ona podobiznę człowieka pozbawionego prawej ręki (Kurajszyci wyposażyli go jednak w nową kończynę ze złota).
W świątyni Hubala istniała wyrocznia, w której przepowiadano przyszłość i udzielano wskazań z wykorzystaniem strzał, których 7 spoczywało przed posągiem bóstwa. Na tej, na której widniał napis „czystej krwi”, gdy inna nosiła oznaczenie „obcy”, służyły do ustalania ojcostwa. Po złożeniu Hubalowi ofiary rzucano strzałami – w zależności od tego, która z nich jak padła, ustalano ojcostwo dziecka. Inne strzały przewidziano dla spraw dotyczących małżeństwa lub śmierci. Wyroczni zadawano też pytania przed podjęciem doniosłej wyprawy albo przed dokonaniem jakichś ważnych działań. Podobnie jak w przypadku niepewnego ojcostwa, rzucano strzałami i postępowano w zależności od orzeczenia bóstwa, jak np. uczynił to Abd al-Muttalib, pragnąc dowiedzieć się o przyszłość syna Abd Allaha.
Ponieważ imię Hubala nie zostało wymienione w Koranie, później łączono go z Allahem, starając się tym samym udowodnić, że nawet w czasach dżahiliji Arabowie znali pojęcie boga będącego najwyższym władcą świata, nawet jeśli jeszcze nieuznawanego za jedynego. Arabscy uczeni łączyli też jednak Hubala z Baalem, semickim bóstwem natury.
Wizerunek Hubala z czerwonego karneolu dotychczas znajduje się w sanktuarium Al-Kaba w Mekce; przypuszcza się, że tamtejszy Czarny Kamień również wykazuje pewien związek z tym bóstwem.

</doc>
<doc id="1749595" url="https://pl.wikipedia.org/wiki?curid=1749595" title="Karpacz (stacja kolejowa)">
Karpacz (stacja kolejowa)

Karpacz – nieczynna stacja kolejowa w Karpaczu, w powiecie karkonoskim; w województwie dolnośląskim, w Polsce. Od 2012 siedziba Miejskiego Muzeum Zabawek i biblioteki miejskiej.
Historia.
Linia kolejowa do Karpacza została otwarta 29 czerwca 1895 roku. Pierwszy odświętnie udekorowany pociąg wjechał na końcową stację tego dnia o 17:13. Otwarcie linii kolejowej doprowadziło do zwiększenia ruchu turystycznego na przełomie XIX i XX wieku. Lokalizacja stacji na przedmieściach Karpacza była spowodowana głównie działaniami restauratora Fritza Exnera, który sprzeciwiał się budowie stacji w południowej części miasta, ponieważ wszystkie lokale położone poniżej budynku dworca znalazłyby się w trudnej sytuacji materialnej.
W 1924 roku przy wsparciu gminy rozpoczęto budowę nowego dworca, który przylegał od południa do starego budynku. Budowę nowego dworca ukończono w 1925 roku. Linia kolejowa do Karpacza w 1934 roku została zelektryfikowana. Po II wojnie światowej personel niemiecki pod nadzorem PKP wznowił początkowo ruch pociągów elektrycznych, ale decyzją porozumienia między Polską a Związkiem Socjalistycznych Republik Radzieckich infrastruktura energetyczna została niebawem zdemontowana, po czym wywieziona do ZSRR jako zdobycz wojenna.
Po przejęciu linii przez Polskie Koleje Państwowe odcinek ten do końca eksploatacji miał charakter lokalny. Średnio kursowało 3-6 par pociągów na dobę. Epizodycznie na linii pojawiały się pociągi międzynarodowe z NRD, a na początku lat 90. XX w. także połączenia Lubuskiej Kolei Regionalnej z Czerwieńska.
Z dniem 3 kwietnia 2000 roku Polskie Koleje Państwowe zawiesiły połączenia pasażerskie na 1028,5 km linii kolejowych. Oprócz niedostatecznej rentowności jako przyczynę likwidacji połączeń PKP wskazywały pogłębiającą się niewydolność modelu ograniczonego dotowania kolei wyłącznie z budżetu centralnego i finansowania połączeń pasażerskich przez PKP wpływami z przewozów towarowych. W odpowiedzi na interpelację posła Andrzeja Otręby z 21 marca 2000 roku Dyrekcja Przewozów Pasażerskich PKP wykazywała pokrycie kosztów funkcjonowania połączeń kolejowych Jelenia Góra – Mysłakowice oraz Mysłakowice – Karpacz na poziomie 18 procent. Zaznaczono wówczas, że połączenia o pokryciu kosztów wpływami poniżej 20 procent, wobec braku innych źródeł finansowania niż wpływy, są przeznaczone do likwidacji.
Ostatni regularny pociąg osobowy z Karpacza był prowadzony przez lokomotywę SP42-001. W późniejszym okresie odbywały się jeszcze przejazdy pociągami specjalnymi. Całkowite zawieszenie ruchu kolejowego na całej trasie nastąpiło zarządzeniem z dnia 23 listopada 2000 roku.
W 2008 roku dworzec kolejowy przejął zarząd miasta, który przystąpił do wyremontowania zabytku. Od czerwca 2012 w budynku działa Muzeum Zabawek. W obrębie stacji prowadzony jest sezonowy turystyczny ruch drezynowy (w sezonie letnim – lipiec, sierpień – codziennie, w maju, czerwcu i wrześniu – w weekendy).
W 2021 roku województwo dolnośląskie przejęło od PKP PLK linie kolejowe nr 340 oraz 345 w celu przywrócenia ruchu pociągów osobowych do Karpacza i Kowar. Obecnie ogłoszono przetarg na remont linii Jelenia Góra – Mysłakowice.

</doc>
<doc id="1749596" url="https://pl.wikipedia.org/wiki?curid=1749596" title="Mother Earth Tour Singiel">
Mother Earth Tour Singiel



</doc>
<doc id="1749597" url="https://pl.wikipedia.org/wiki?curid=1749597" title="Myrolubiwka (obwód tarnopolski)">
Myrolubiwka (obwód tarnopolski)

Myrolubiwka () – wieś na Ukrainie, w obwodu tarnopolskiego, w rejonie tarnopolskim. W 2001 roku liczyła 533 mieszkańców.
Miejscowość została założona w XV wieku i pierwotnie nosiła nazwę Czartoria. W II Rzeczypospolitej miejscowość należała do gminy wiejskiej Mikulińce w powiecie tarnopolskim województwa tarnopolskiego. W 1964 roku nazwa wsi została zmieniona na Myrolubiwka.

</doc>
<doc id="1749599" url="https://pl.wikipedia.org/wiki?curid=1749599" title="Ostrosłup foremny">
Ostrosłup foremny



</doc>
<doc id="1749600" url="https://pl.wikipedia.org/wiki?curid=1749600" title="Graniastosłup foremny">
Graniastosłup foremny



</doc>
<doc id="1749601" url="https://pl.wikipedia.org/wiki?curid=1749601" title="Myszkowice (Ukraina)">
Myszkowice (Ukraina)

Myszkowice (ukr. Мишковичі, "Myszkowyczi") – wieś na Ukrainie, w obwodzie tarnopolskim, w rejonie tarnopolskim.
Miejscowość została założona w 1564. W II Rzeczypospolitej należała do gminy wiejskiej Mikulińce w powiecie tarnopolskim województwa tarnopolskiego. Wieś liczy 2071 mieszkańców.

</doc>
<doc id="1749602" url="https://pl.wikipedia.org/wiki?curid=1749602" title="Bitwa pod Elis">
Bitwa pod Elis

Bitwa pod Elis – starcie zbrojne, które miało miejsce w roku 209 p.n.e. 
W roku 209 p.n.e. Filip V zorganizował wyprawę wojenną na terytorium peloponeskiej Elidy sprzymierzonej ze Związkiem Etolskim. W okolicy Dyme do wojsk macedońskich dołączyły oddziały Związku Achajskiego pod wodzą stratega Kikliadasa. Elejczycy mieli być ukarani za zdradę, jaką było oderwanie się od Związku Achajskiego. 
Po spustoszeniu ziem Elejczyków, Macedończycy i Achajowie stanęli pod murami Elis. W mieście oprócz obrońców znajdowało się również 4 000 żołnierzy rzymskich, którzy pod wodzą prokonsula Galby w tajemnicy przed Filipem dotarli dzień wcześniej do miasta. Pod Elis wojska Filipa zostały zaatakowane przez siły Elejczyków, Etolów i Rzymian. Doszło do zaciętej bitwy, a kawaleria dowodzona przez Filipa uderzyła na oddział rzymski. W trakcie walki pod Filipem zabito konia, a on sam upadł na ziemię. Osłaniany przez swoich wojowników król walczył dalej pieszo, lecz na skutek dużej przewagi Rzymian musiał opuścić pole bitwy na podstawionym pośpiesznie koniu. W trakcie odwrotu wojska macedońskie chcąc powetować sobie porażkę pod Elis, zdobyły jedną z warowni elejskich Pyrgos, gdzie wzięto do tysiąca chłopów i zdobyto wielkie łupy oraz bydło. Następnie Macedończycy pomaszerowali na północ gdzie bunt podnieśli Dardanowie. Jeszcze tego samego roku koło Messeny Achajowie i Macedończycy ostatecznie pokonali Etolów i Elejczyków, natomiast Galba i jego wojska odpłynęły na Eginę.

</doc>
<doc id="1749604" url="https://pl.wikipedia.org/wiki?curid=1749604" title="Ezequiel González">
Ezequiel González

Ezequiel González (ur. 10 lipca 1980 w Rosario) – argentyński piłkarz występujący na pozycji pomocnika.
Swoją karierę rozpoczął w Rosario Central. W 2001 r. przeniósł się do Fiorentiny, ale z powodu kłopotów finansowych tej drużyny już po roku powrócił do Ameryki Południowej i został piłkarzem Boca Juniors. Latem 2003 r. powrócił do Rosario Central, by pół roku później przyjąć ofertę Panathinaikosu Ateny. Występował w barwach tej drużyny do 2008 r., odnotowując udane występy w lidze greckiej i Lidze Mistrzów. Latem 2008 r. powrócił do Rosario Central. W 2009 przeszedł do brazylijskiego Fluminense FC, w którym występuje do chwili obecnej. Z Fluminense zdobył mistrzostwo Brazylii 2010. Nie mogąc się przebić do składu Fluminense (tylko 2 występy w sezonie 2010), zdecydował się na transfer do Ekwadoru do LDU Quito.

</doc>
<doc id="1749607" url="https://pl.wikipedia.org/wiki?curid=1749607" title="Kasuga (1902)">
Kasuga (1902)

 – krążownik pancerny japońskiej marynarki wojennej z początku XX wieku, zbudowany we Włoszech, należący do typu "Garibaldi". Służył aktywnie przede wszystkim podczas wojny japońsko-rosyjskiej w latach 1904–1905. Pozostawał dalej w służbie podczas I wojny światowej, od połowy lat 20. przeznaczony do celów szkolnych. W 1942 roku przekształcony w hulk, został zatopiony przez lotnictwo amerykańskie 18 lipca 1945 roku. Jego okrętem bliźniaczym w marynarce japońskiej był „Nisshin”.
Historia.
Krążowniki pancerne „Nisshin” i „Kasuga” zostały zakupione przez Japonię we włoskiej firmie Ansaldo, w związku z planowaną wojną z Rosją. Okręty te były ostatnimi zbudowanymi przedstawicielami długiej włoskiej serii typu "Garibaldi", która cieszyła się sporym powodzeniem eksportowym, m.in. 4 służyły we flocie Argentyny. Projekt nie był nowy – pierwszy okręt typu został zwodowany jeszcze w 1895 roku, lecz był udany, a na dalszych jednostkach wprowadzano ulepszenia związane z rozwojem techniki. Para ostatnich krążowników była budowana na zamówienie Argentyny, złożone w 1902 roku w związku z napięciem w stosunkach z Chile. Okręty miały otrzymać nazwy „Mitra” i „Roca”, następnie zmienione odpowiednio na „Rivadavia” i „Moreno”. Ponieważ oba państwa ostatecznie podpisały porozumienie o wspólnej granicy i zdecydowały ograniczyć zbrojenia morskie, Argentyna zrezygnowała z zakupu budowanych krążowników pancernych. Włosi zaoferowali najpierw zakup znajdujących się w końcowym stadium budowy okrętów Rosji, jednakże w grudniu 1903 roku rosyjski sztab morski odrzucił ofertę kupna. Japonia natomiast szybko skorzystała z okazji wzmocnienia swojej floty i 29 grudnia 1903 roku zakupiła oba krążowniki pancerne za cenę 760 000 funtów szterlingów każdy (więcej o okolicznościach budowy i zakupu okrętów w artykule głównym krążowniki pancerne typu "Garibaldi").
Budowa i dane taktyczno-techniczne.
Stępkę pod budowę „Mitry” położono 10 marca 1902 roku. Budowa szła szybko z uwagi na doświadczenie stoczni w budowie okrętów tej serii i kadłub wodowano już 22 października tego roku. Okręt wszedł do służby japońskiej pod nazwą „Kasuga” 7 stycznia 1904 roku. Prezentował on mieszany wariant uzbrojenia głównego krążowników typu "Garibaldi", odmienny od „Nisshin”, obejmujący 1 działo kalibru 254 mm w wieży na dziobie i 2 działa 203 mm w wieży na rufie (jak w okrętach budowanych dla floty włoskiej). Artylerię pomocniczą stanowiło 14 dział 152 mm, z tego 10 w kazamatach burtowych i 4 w stanowiskach na pokładzie, osłoniętych maskami pancernymi (salwę burtową stanowiło 7 dział). Uzbrojenie uzupełniało 10 pojedynczych dział 76 mm i 6 dział 47 mm. Opancerzenie wykonane było ze stali Terni, zbliżonej do stali Kruppa. „Kasuga” i „Nisshin” miały cylindryczne kotły parowe, co stanowiło krok wstecz w stosunku do nowszych okrętów, szczególnie pod względem wydłużenia czasu potrzebnego na wyjście w morze, lecz spowodowane to było chęcią Argentyńczyków ujednolicenia siłowni ze starszymi krążownikami tego typu.
Służba.
I etap wojny rosyjsko-japońskiej.
„Nisshin” i „Kasuga” po zakupie pośpiesznie wyszły 9 stycznia 1904 roku z Genui w drogę do Japonii, z niepełnymi załogami i jeszcze nie w pełni wykończone. W dostarczeniu krążowników pomogła Wielka Brytania, będąca sojusznikiem Japonii – dowodzili nimi w drodze do Japonii brytyjscy oficerowie, a od Port Saidu były eskortowane przez krążownik HMS „King Alfred”, w obawie przed płynącym na Daleki Wschód rosyjskim zespołem adm. Wireniusa, z pancernikiem „Oslabia”. 16 lutego 1904 roku, już po wybuchu wojny japońsko-rosyjskiej (9 lutego), krążowniki dotarły do Yokosuki, gdzie podjęto przyspieszone prace nad uzyskaniem przez nie gotowości bojowej.
„Kasuga” uzyskała gotowość bojową 11 kwietnia 1904 roku i wraz z „Nisshin” została włączona w skład 1. Dywizjonu bojowego 1. Eskadry admirała Tōgō, operującej pod Port Artur. Dywizjon ten stanowił rdzeń japońskich sił i składał się z 6 pancerników. Oba krążowniki pancerne stanowiły istotne wzmocnienie dywizjonu, szczególnie wobec utraty dwóch pancerników „Hatsuse” i „Yashima” na minach 15 maja. Spośród innych krążowników pancernych, do operowania wraz z pancernikami predestynowały okręty typu "Garibaldi" cechy, jak względnie dobre i rozległe opancerzenie, a także nieco niższa od innych krążowników prędkość maksymalna, bardziej odpowiadająca poziomowi pancerników.
Pierwszą akcją krążowników było wypłynięcie eskadry w morze 13 kwietnia, kiedy to przy wyjściu eskadry rosyjskiej z Port Artur flagowy rosyjski pancernik „Pietropawłowsk” zatonął na minie wraz z głównodowodzącym adm. S. Makarowem. Następnego dnia „Nisshin” z „Kasugą” ostrzeliwały przystań bazy Port Artur ogniem pośrednim zza wzgórz, do czego szczególnie nadawała się „Kasuga”, gdyż jej działo 254 mm, o dużym kącie podniesienia, miało największą donośność w japońskiej flocie.
W połowie kwietnia „Kasuga” została czasowo przydzielona do 2. Dywizjonu krążowników 2. Eskadry wiceadmirała Kamimury, z którą została wysłana do portu Gensan na Morzu Japońskim w celu poszukiwania zespołu rosyjskich krążowników z Władywostoku. Poszukiwania okazały się bezskuteczne, a co więcej, Rosjanie zatopili pod Gensanem transportowiec „Kinshu Maru”. „Kasuga” następnie powróciła w skład głównych sił pod Port Arturem. 15 maja 1904 roku, powracając spod Port Artur w składzie 3. Dywizjonu adm. Dewy, w nocy i mgle, „Kasuga” staranowała i zatopiła poprzedzający go w szyku krążownik pancernopokładowy „Yoshino”, z większością załogi (319 osób; był to „czarny dzień” floty japońskiej, która utraciła też wtedy dwa pancerniki na minach). Sama odniosła niewielkie uszkodzenia, naprawione następnie w Japonii.
10 sierpnia 1904 roku „Kasuga” wzięła udział w bitwie na Morzu Żółtym, działając z „Nisshin” i „Yakumo” w linii bojowej z pancernikami 1. Dywizjonu. Ostrzeliwała ostatnie okręty linii rosyjskiej, uzyskując nieznaną ilość trafień (wystrzeliła m.in. 33 pociski 254 mm i razem z „Nisshin” 307 pocisków kalibru 203 mm, z czego ok. 1/3 powinno pochodzić z dział „Kasugi”). Sama nie odniosła znaczniejszych uszkodzeń ani strat w załodze. Bezpośrednio po bitwie okręt wraz z „Nisshin” i „Asamą” patrolował pod Port Artur, dokąd powróciła flota rosyjska.
W sierpniu kutry parowe obu krążowników uczestniczyły z kanonierkami we wsparciu prawego skrzydła wojsk walczących na lądzie pod Port Artur, a same krążowniki ostrzeliwały rosyjskie pozycje.
II etap wojny rosyjsko-japońskiej.
27 maja 1905 roku „Kasuga” w składzie 1. Dywizjonu, stanowiącego rdzeń sił japońskich, wzięła udział w bitwie pod Cuszimą, ostrzeliwując intensywnie rosyjskie pancerniki i krążowniki. Między innymi, w pierwszej fazie bitwy działa krążownika ostrzeliwały pancernik „Oslabia”, zatopiony jako pierwszy. W kolumnie głównych sił „Kasuga” płynęła przed ostatnim „Nisshinem” i była mało ostrzeliwana; przez pewien czas po zwrocie była drugim okrętem w szyku. Podczas bitwy wystrzeliła 50 pocisków kalibru 254 mm i 103 kalibru 203 mm. Sama odniosła niewielkie uszkodzenia od pocisku 305 mm, pocisku 152 mm i trzeciego nieustalonego kalibru. Zginęło 7 marynarzy, rannych było 20, w tym 2 oficerów.
Podczas reorganizacji japońskiej floty po bitwie, 14 czerwca „Kasugę” z „Nisshin”, „Yakumo” i „Azumą” przydzielono do przeformowanego 5. Dywizjonu 3. Floty wiceadmirała Shichiro Kataoki. Do końca wojny krążowniki 5. Dywizjonu głównie patrolowały, a w lipcu-sierpniu osłaniały desant na Sachalin. Przez krótki okres „Kasuga” był wówczas okrętem flagowym wiceadmirała Kataoki.
I i II wojna światowa.
„Kasuga” służyła w ograniczonym zakresie podczas I wojny światowej. Na początku wojny w 1914 roku zmodernizowano ją, wymieniając stare kotły na 12 kotłów Kanpon Typ 1. Od 13 grudnia 1915 do 13 maja 1916 roku i ponownie od 12 września 1916 do 13 kwietnia 1917 roku „Kasuga” była okrętem flagowym 3. Flotylli (Eskadry) Niszczycieli 3. Floty (w przerwie był nim krążownik „Otowa”). 13 stycznia 1918 roku „Kasuga” weszła na mieliznę w cieśninie Bangka, z której zdołano zdjąć okręt dopiero w czerwcu.
1 września 1921 roku „Kasuga”, podobnie jak inne krążowniki pancerne, została przeklasyfikowana na okręt obrony wybrzeża. W 1922 roku brała udział w japońskiej interwencji podczas wojny domowej w Rosji (we Władywostoku).
W 1924 roku nieco zmodernizowano artylerię, zamieniając brytyjskie działa 152 mm na 14 japońskich dział 152 mm Typ 41 oraz działa 76 mm na 9 japońskich dział tego kalibru (nominalnie 8 cm), w tym jedno przeciwlotnicze. W 1934 roku uzbrojenie okrętu składało się z działa 254 mm, dwóch dział 203 mm, czterech 152 mm i pięciu 76 mm, w tym jednego przeciwlotniczego. W latach 1925–1937 krążownik służył jako okręt szkolny dla nawigatorów i mechaników, a od 1937 roku był okrętem szkolnym w bazie Yokosuka. 1 lipca 1942 roku został rozbrojony i przekształcony w hulk.
18 lipca 1945 roku „Kasuga” została zatopiony przez amerykańskie lotnictwo zespołu TF-38 na płytkiej wodzie w Yokosuce, na pozycji (m.in. z dawnym krążownikiem pancernym „Azuma”). 30 listopada 1945 roku została skreślona z listy floty, po czym po wojnie została podniesiona i złomowana w 1948 roku w stoczni Uraga w Tokio.
Dane techniczne.
Uzbrojenie: (w latach 1904–1924)
Opancerzenie (stal Terni – Kruppa):

</doc>
<doc id="1749610" url="https://pl.wikipedia.org/wiki?curid=1749610" title="Szlak po Parku Bolimowskim">
Szlak po Parku Bolimowskim

 Szlak po Parku Bolimowskim – żółty znakowany szlak turystyczny pieszy o długości 43 km przebiegający przez Bolimowski Park Krajobrazowy.
Zobacz też.
http://szlaki.pttk.pl/lodzkie/014.html

</doc>
<doc id="1749611" url="https://pl.wikipedia.org/wiki?curid=1749611" title="American Association for the Advancement of Science">
American Association for the Advancement of Science

American Association for the Advancement of Science (AAAS; „Amerykańskie Towarzystwo Postępu Naukowego” lub „Amerykańskie Stowarzyszenie na rzecz Postępu Nauk”) – międzynarodowa organizacja non-profit zajmująca się ogólnie pojętym rozwojem nauki.
Historia.
American Association for the Advancement of Science zostało założone w 1848 roku jako pierwsza stała amerykańska organizacja mająca na celu promowanie nauki, a jego pierwszym prezydentem został William Charles Redfield. W przeciągu pierwszych pięćdziesięciu lat istnienia AAAS kilkukrotnie było bliskie upadku i dopiero połączenie z magazynem „Science”, który zawiódł jako prywatne przedsięwzięcie, doprowadziło do odrodzenia zarówno czasopisma, jak i organizacji.
Cele.
Założone cele realizuje poprzez inicjatywy takie jak prowadzenie polityki naukowej, organizowanie programów międzynarodowych i kształcenia naukowego.
Kadencja prezydenta American Association for the Advancement of Science trwa rok.
Prezydentami AAAS oprócz Redfielda byli także m.in.: Louis Agassiz (1851), Othniel Charles Marsh (1878), Edward Drinker Cope (1896), Theodore Gill (1896), Charles Walcott (1923), Alfred Romer (1966) i Stephen Jay Gould (2000).
Obecnie organizacja zrzesza 262 towarzystwa naukowe oraz akademie i służy w sumie około 10 milionom osób. Dostępne dla wszystkich członkostwo w American Association for the Advancement of Science zapewnia m.in. prenumeratę „Science”. AAAS składa się z 24 sekcji, organizujących sympozja podczas corocznych spotkań oraz zapewniających ekspertyzy dla projektów AAAS.
AAAS przyznaje szereg nagród i wyróżnień (m. in. Newcomb Cleveland Prize), a także funduje programy stypendialne.
AAAS jest także wydawcą licznych biuletynów naukowych, książek, raportów i czasopism, m.in. prestiżowego magazynu „Science”, z liczbą czytelników szacowaną na około milion, oraz EurekAlert! – strony internetowej informującej o najnowszych odkryciach naukowych.

</doc>
<doc id="1749616" url="https://pl.wikipedia.org/wiki?curid=1749616" title="River Volley Piacenza">
River Volley Piacenza

Rebecchi Nordmeccanica Piacenza – włoski, żeński klub siatkarski, powstały w 1983 w Piacenzy. Drużyna występuje w rozgrywkach Serie A.
Sukcesy.
Puchar Włoch:
Puchar Challenge:
Mistrzostwo Włoch: 
Superpuchar Włoch:

</doc>
<doc id="1749617" url="https://pl.wikipedia.org/wiki?curid=1749617" title="Jeździectwo na Letnich Igrzyskach Olimpijskich 1900 – konkurs skoków">
Jeździectwo na Letnich Igrzyskach Olimpijskich 1900 – konkurs skoków

Konkurs skoków był jedną z trzech konkurencji w jeździectwie na Letnich Igrzyskach Olimpijskich 1900 w Paryżu uznawanych przez Międzynarodowy Komitet Olimpijski. Rozegrany został 29 maja na Placu Breteuil. Trasa miała długość 850 metrów i składała się z 22 skoków, w tym jednego podwójnego i jednego potrójnego skok oraz skoku przez rzekę o szerokości ok. 4 m. Przeszkody miały wysokość ok. 1,1-1,2 m.
Do zawodów zostało zgłoszonych 45 zawodników. Ostatecznie wystartowało 37 ze zgłoszonych. Znanych jest tylko 15 startujących (jeden z nich startował dwa razy, ale na innym koniu). Wiadomo jest, że startowali także zawodnicy z Rosji i Włoch.
Złoty i srebrny medal zdobyli Belgowie Aimé Haegeman i Georges van der Poële, natomiast brązowy medal Francuz Louis de Champsavin.

</doc>
<doc id="1749620" url="https://pl.wikipedia.org/wiki?curid=1749620" title="Koło Polskiego Towarzystwa Historycznego w Tomaszowie Mazowieckim">
Koło Polskiego Towarzystwa Historycznego w Tomaszowie Mazowieckim

Koło Polskiego Towarzystwa Historycznego w Tomaszowie Mazowieckim działa przy Łódzkim oddziale (Polskiego Towarzystwa Historycznego).
Historia koła.
Koło PTH w Tomaszowie Mazowieckim powstało w latach pięćdziesiątych XX wieku. Pierwszym prezesem Koła był Jan Piotr Dekowski, ówczesny kustosz tomaszowskiego muzeum. Funkcję sekretarza i skarbnika pełnił Włodzimierz Rudź, pracownik tomaszowskiego Archiwum. W roku 1967 prezesem Koła wybrano Jana Lewandowskiego, nauczyciela i historyka. W następnych latach działalność Koła ustała.
Reaktywacja Koła.
Koło tomaszowskie PTH wznowiło działalność 11 października 1982 roku z inicjatywy Ryszarda Kotewicza, kierownika tutejszego muzeum. We współpracy z Archiwum Państwowym w Piotrkowie Trybunalskim Oddział w Tomaszowie Mazowieckim oraz z Muzeum im. Tomasza hr. Ostrowskiego w Tomaszowie Mazowieckim Koło tomaszowskie PTH wydało 5 zeszytów Tomaszowskiego Słownika Biograficznego. Koło organizuje wystawy i sesje naukowe. W minionej kadencji (2006-2009) było współorganizatorem seminariów i sesji naukowych: 190 rocznica śmierci Tomasza hr. Ostrowskiego, 220 lat Tomaszowa Mazowieckiego, 90. rocznica odzyskania przez Polskę niepodległości. Zorganizowało także uroczyste spotkanie poświęcone dr. hab. Ryszardowi Kotewiczowi oraz odczyt dr Marka Dutkiewicza o pracach sondażowo-ekshumacyjnych na terenie Katynia w latach 1994-1995 i inne odczyty naukowe. Corocznie 1 listopada członkowie Koła biorą udział w kweście na cmentarzu dla ratowania grobów zasłużonych tomaszowian, składają wiązanki kwiatów w czasie uroczystości patriotyczno–religijnych z okazji świąt: 3 maja i 11 listopada. Członkowie Koła aktywnie współpracują m.in. z Archiwum Państwowym w Piotrkowie Trybunalskim i jego Oddziałem w Tomaszowie Mazowieckim, Muzeami w Tomaszowie Mazowieckim i Gałkowie Dużym, Skansenem Rzeki Pilicy, władzami miasta i powiatu tomaszowskiego, Komitetem Opieki nad Grobami Zasłużonych Tomaszowian.
Obecnie liczy 20 członków. Prezesem koła jest dr Andrzej Wróbel

</doc>
<doc id="1749622" url="https://pl.wikipedia.org/wiki?curid=1749622" title="I Am a Bird Now">
I Am a Bird Now

I Am A Bird Now – drugi album nowojorskiego zespołu Antony and the Johnsons. Bardzo przychylnie przyjęty przez krytykę, został 19 lipca 2005 roku nominowany do nagrody Mercury Music Prize, a następnie 6 września ogłoszony zwycięzcą. Po wygranej album w tydzień wskoczył na miejsce 16 ze 136 brytyjskiej listy przebojów.
Znajdziemy tutaj dziesięć intrygujących i androginicznych ballad, które swoją teatralnością i atmosferą niepokoju nawiązują do nagrań z lat siedemdziesiątych oraz dokonań takich twórców jak David Bowie, czy Lou Reed. Dominuje tutaj dźwięk pianina oraz mocno intymne teksty o płciowym zagubieniu i przeobrażeniu. I tak na przykład w utworze For Today I Am A Boy Antony śpiewa: "Pewnego dnia dorosnę, by zostać piękną kobietą, ale dziś jestem dzieckiem, dziś jestem chłopcem". Całość osadzona jest gdzieś między zmysłowością nagrań Marca Almonda i lirycznymi balladami Morrisseya.
Wśród specjalnych gości na płycie pojawiają się tacy artyści jak Lou Reed, Boy George, Rufus Wainwright oraz dwudziestoletni amerykański songwriter Devendra Banhart. I Am A Bird Now to propozycja dla wszystkich spragnionych oryginalnej, pełnej skrajnych emocji muzyki. Okładkę tworzy fotografia Petera Hujera przedstawiająca Candy Darling, gwiazdę wielbioną przez Warhola, na łożu śmierci.
Lista utworów.
Wszystkie utwory zostały napisane i wyprodukowane przez Antony’ego Hagarty.

</doc>
<doc id="1749623" url="https://pl.wikipedia.org/wiki?curid=1749623" title="Neuquenraptor">
Neuquenraptor



</doc>
<doc id="1749626" url="https://pl.wikipedia.org/wiki?curid=1749626" title="Hilel vel Hilary Landsberg">
Hilel vel Hilary Landsberg



</doc>
<doc id="1749628" url="https://pl.wikipedia.org/wiki?curid=1749628" title="Synagoga w Żyrardowie">
Synagoga w Żyrardowie

Synagoga w Żyrardowie – nieistniejąca już synagoga należąca niegdyś do gminy wyznaniowej żydowskiej w Żyrardowie.
Budynek synagogi zbudowano na działce podarowanej gminie żydowskiej przez hrabiego Sobańskiego w 1874 r., a położonej na terenie ówczesnej dzielnicy żydowskiej, przy ul. Wąskiej, obecnie Barucha Szulmana. Gmach wzniesiony z czerwonej, nieotynkowanej cegły. Chociaż przetrwała II wojnę światową, później popadała w ruinę i ostatecznie została rozebrana w listopadzie 1960 r. W końcowym okresie istnienia była w dość złym stanie, między innymi praktycznie nie posiadała dachu, aczkolwiek same mury były dobrze zachowane.

</doc>
<doc id="1749633" url="https://pl.wikipedia.org/wiki?curid=1749633" title="American Tribal Style">
American Tribal Style

American Tribal Style (ATS, American Tribal Style Belly Dance) – najstarsza odmiana tribalu, która polega na wykonywaniu zbiorowej improwizacji. ATS został stworzony przez Carolenę Nericcio (założycielkę grupy FatChanceBellyDance) na początku lat 90. XX wieku.
American Tribal Style jest improwizowanym, z założenia wyłącznie kobiecym, tańcem grupowym (nie ma w nim miejsca na z góry ustalone choreografie). To liderka, która w danej chwili prowadzi grupę, decyduje, jak będzie przebiegać improwizacja. W czasie jednego tańca liderka może się zmieniać wielokrotnie.
American Tribal Style to skończony zestaw ruchów, niektóre z nich poprzedzone są odpowiednim (zauważalnym tylko dla grupy) sygnałem, co ułatwia zbiorową improwizację. Grupa tańczy synchronicznie, co może tworzyć złudzenie choreografii.
Warto podkreślić, że aby mówić o American Tribal Style kanon ruchów musi być identyczny jak ten wprowadzony przez grupę Fat Chance Belly Dance. W przypadku, gdy dana grupa wprowadza we własnym zakresie zmiany w obowiązującym zestawie ruchów przestajemy mówić o ATS, a zaczynamy o ITS (Improvisational Tribal Style). 
W zależności od tempa i rodzaju muzyki wyróżnia się dwa rodzaje ATS – wolny i szybki. Różnią się one nie tylko tempem muzyki, ale również używanym zestawem ruchów. Ponadto, wykonując szybki ATS, tancerki grają na saggatach, które stały się integralną częścią tego gatunku tanecznego.
Nieodłącznym elementem tego tańca jest także charakterystyczny strój, który zazwyczaj składa się z długiej, obszernej spódnicy (tzw. yardówki), pod którą zakłada się haremki, krótkiej dopasowanej bluzki (choli), bogato zdobionego biustonosza, turbanu oraz podkreślającego ruchy bioder pasa, do którego często przyczepione są frędzle, pompony lub chwosty. Ważnym elementem stroju jest również biżuteria.

</doc>
<doc id="1749636" url="https://pl.wikipedia.org/wiki?curid=1749636" title="Nicole Couch">
Nicole Couch

Nicole Couch (ur. 18 sierpnia 1969) – amerykańska gitarzystka grająca heavy metal. Razem z przyjaciółkami stworzyła zespół Phantom Blue.
Nicole urodziła się w Chicago w stanie Illinois.
Gdy miała pięć lat zaczęła grać na fortepianie, a w wieku dwunastu lat na gitarze. Opuściła dom w wieku szesnastu lat i zaczęła studiować na muzycznej uczelni.

</doc>
<doc id="1749638" url="https://pl.wikipedia.org/wiki?curid=1749638" title="Stefan Nowak">
Stefan Nowak



</doc>
<doc id="1749643" url="https://pl.wikipedia.org/wiki?curid=1749643" title="Iwan Wysznewski">
Iwan Wysznewski

Iwan Jewhenowycz Wysznewski, ukr. Іван Євгенович Вишневський, ros. Иван Евгеньевич Вишневский, "Iwan Jewgienjewicz Wiszniewski" (ur. 21 lutego 1957 we wsi Myrolubiwka w obwodzie tarnopolskim, Ukraińska SRR, zmarł 11 maja 1996 w Dniepropetrowsku, Ukraina) – ukraiński piłkarz, grający na pozycji obrońcy, reprezentant Związku Radzieckiego, trener piłkarski.
Kariera piłkarska.
Kariera klubowa.
Urodził się we wsi pod Tarnopolem i pierwsze lekcje piłki nożnej poznał na wiejskich boiskach. Ukończył Szkołę Zawodową. Potem poszedł służyć do wojska, gdzie bronił barw piłkarskiej drużyny jednostki. Po zwolnieniu z wojska poszedł pracować do zakładu "Kwadra" w Tarnopolu, gdzie również bronił barw amatorskiej zakładowej drużyny. W 1979 został zauważony przez skautów Nywy Winnica i w 1980 rozpoczął karierę piłkarską w tym klubie. W 1982 przeszedł do stołecznego klubu Spartak Moskwa, ale nie potrafił zagrać w nim i powrócił do Winnicy. W 1984 został piłkarzem Dnipra Dniepropetrowsk, w którym zdobył największych sukcesów. W końcu 1989 wyjechał do Turcji, gdzie bronił barw Fenerbahçe SK oraz Sarıyer GK. Przez ciągłe kontuzje był zmuszony zakończyć karierę piłkarską w 1992.
Kariera reprezentacyjna.
25 stycznia 1985 debiutował w reprezentacji Związku Radzieckiego w meczu towarzyskim z Jugosławią, przegranym 1:2. Łącznie rozegrał 6 gier reprezentacyjnych.
Kariera trenerska.
Po zakończeniu kariery piłkarskiej w 1993 rozpoczął pracę trenerską na stanowisku asystenta trenera w klubach Nywa Winnica oraz Dnipro Dniepropetrowsk. 11 maja 1996 zmarł w wieku 39 lat na raka skóry.

</doc>
<doc id="1749644" url="https://pl.wikipedia.org/wiki?curid=1749644" title="Iwan Wiszniewski">
Iwan Wiszniewski

Iwan Siergiejewicz Wiszniewski (ros. Иван Сергеевич Вишневский; ur. 18 lutego 1988 w Barnaule) – rosyjski hokeista, reprezentant Rosji, trener.
Kariera.
Wychowanek klubu Motor Barnauł w rodzinnym mieście. Od 2005 przez trzy lata grał w juniorskiej lidze QMJHL w Kanadzie. W tym czasie w drafcie NHL z 2006 został wybrany przez Dallas Stars. W barwach tej drużyny rozegrał łącznie pięć spotkań w lidze NHL (kwiecień i grudzień 2009). Poza tym przez trzy sezony grał w drużynach farmerskich z rozgrywek AHL. W międzyczasie, w lutym 2010 klub z Dallas przekazał prawa do niego zespołowi Atlanta Thrashers, zaś ten klub w połowie tego roku do Chicago Blackhawks. W 2011 po sześciu latach powrócił do Rosji i w maju 2011 został graczem Atłanta Mytiszczi w lidze KHL. Od maja 2013 zawodnik Saławatu Jułajew Ufa. Od maja 2016 do kwietnia 2017 zawodnik Torpedo Niżny Nowogród. Od maja 2017 zawodnik Traktora Czelabińsk. Od maja 2018 zawodnik Awtomobilista Jekaterynburg. W grudniu 2019 przeszedł do Spartaka Moskwa. Po sezonie 2019/2020 odszedł z klubu. Pod koniec listopada 2020 został ponownie zawodnikiem macierzystej Łady Togliatti. W połowie lutego 2021 przeszedł do słowackiego klubu HK Poprad.
Po sezonie 2020/2021 zakończył karierę zawodniczą i w sierpniu 2021 został ogłoszony trenerem-selekcjonerem w klubie Dinamo-Ałtaj z rodzinnego miasta.

</doc>
<doc id="1749645" url="https://pl.wikipedia.org/wiki?curid=1749645" title="Poliptyk Augustiański">
Poliptyk Augustiański



</doc>
<doc id="1749646" url="https://pl.wikipedia.org/wiki?curid=1749646" title="Zofia Orange-Nassau">
Zofia Orange-Nassau



</doc>
<doc id="1749650" url="https://pl.wikipedia.org/wiki?curid=1749650" title="Gajniczek krótkodzióbkowy">
Gajniczek krótkodzióbkowy

Gajniczek krótkodzióbkowy ("Loeskeobryum brevirostre" (Brid.) Fleisch.) – gatunek mchu należący do rodziny gajnikowatych.
Rozmieszczenie geograficzne.
Gatunek amfiatlantycki. W Ameryce Północnej rośnie od Labradoru po Ontario na zachodzie i Tennessee na południu. W Europie Północnej zwarty zasięg od Wysp Owczych i Wysp Brytyjskich po wschodnią Szwecję. Pospolicie występuje na obszarze od północnej Hiszpanii i Francji po Pomorze Zachodnie (tu znajduje się większość polskich stanowisk) i Słowenię. W Polsce stwierdzany także bardzo rzadko w górach.
Morfologia.
Okazały mech rosnący w luźnych, ciemnozielonych (lub żółtozielonych) darniach. Łodygi o dług. nawet ponad 10 cm są czerwone, nieregularnie drzewkowato podzielone, z kępkami czerwonopomarańczowych chwytników, gęsto okryte parafiliami. Gałązki niejednakowej grubości: dłuższe gałązki są cieńsze, rzadziej ulistnione, krótsze gałązki są grubsze, ale gęściej pokryte liśćmi. Liście łodygowe odstające w bok, szerokosercowate, nieco wklęsłe, w nasadzie zaokrąglone, na brzegach są piłkowane. Komórki blaszki liściowej prozenchymatyczne, o długości 8-10 razy większej niż szerokość. Żebro podwójne, ramię dłuższe dochodzi do połowy blaszki. Liście gałązkowe podobne, ale mniejsze. Skupienia gametangiów dwupienne. Seta purpurowa o wys. 1,5-2,5 cm, zakończona czerwonobrązową, zgiętą puszką.
Ekologia.
Mech rośnie na podłożach różnego typu: od ziemi i humusu, poprzez skały i gnijące drewno, po korę u nasady drzew. Preferuje miejsca silnie zacienione i wilgotne.
Ochrona.
Roślina objęta częściową ochroną gatunkową w Polsce.

</doc>
<doc id="1749651" url="https://pl.wikipedia.org/wiki?curid=1749651" title="Emilia Oranje-Nassau">
Emilia Oranje-Nassau



</doc>
<doc id="1749652" url="https://pl.wikipedia.org/wiki?curid=1749652" title="Okręty">
Okręty

Okręty () – gra strategiczno-planszowa dla dwóch osób. Wynaleziona przez Clifforda Von Vicklera na początku XX wieku, a opatentowana przez Milton Bradley Company w 1943 roku. Gra jest znana w wielu krajach pod nazwą: gra w Statki lub Salvo. W polskiej literaturze można się też spotkać z nazwą: wojna morska lub bitwa morska.
Zasady gry.
Gra może się toczyć zarówno na kartce, jak i specjalnej planszy. Każdy z graczy posiada po dwie plansze o wielkości, zazwyczaj, 10x10 pól. Pola oznaczone są poprzez współrzędne literami od A do J i liczbami 1 do 10. Na jednym z kwadratów gracz zaznacza swoje statki, których położenie będzie odgadywał przeciwnik. Na drugim zaznacza trafione statki przeciwnika i oddane przez siebie strzały. Statki ustawiane są w pionie lub poziomie, w taki sposób, aby nie stykały się one ze sobą ani bokami, ani rogami. Okręty są różnej wielkości i zazwyczaj więcej jest jednostek o mniejszej wielkości, np. gracze mogą posiadać po jednym czteromasztowcu wielkości czterech kratek, dwóch trójmasztowcach wielkości trzech kratek, trzech dwumasztowcach o wielkości dwóch kratek i po czterech jednomasztowcach. 
Trafienie okrętu przeciwnika polega na strzale, który jest odgadnięciem położenia jakiegoś statku. Strzały oddawane są naprzemiennie, poprzez podanie współrzędnych pola (np. B5). W przypadku strzału trafionego, gracz kontynuuje strzelanie (czyli swój ruch) aż do momentu chybienia. Zatopienie statku ma miejsce wówczas, gdy gracz odgadnie położenie całego statku. O chybieniu gracz informuje przeciwnika słowem „pudło”, o trafieniu „trafiony” lub „(trafiony) zatopiony”.
Wygrywa ten, kto pierwszy zatopi wszystkie statki przeciwnika.
Współcześnie istnieją także plansze do gry i wersje komputerowe, w których niepotrzebna jest znajomość alfabetu ani cyfr.
Warianty.
Salvo.
Interesującym, mało znanym, wariantem Wojny morskiej jest angielski wariant gry („salvo”). Praktycznie istnieją dwa różne tego typu odmiany:
Wojna morska rozbudowana.
Gra odbywa się ze zwiększonym kompletem jednostek o innym kształcie na zwiększonej planszy (np. 22 × 14), podzielonej umownie na rejony „morski” i „lądowy”. Niektóre jednostki mogą zostać umieszczone tylko na lądzie, inne tylko na morzu; jeden rodzaj jednostki (samoloty w kształcie litery T) na obu rejonach. Wszystkie jednostki w rozbudowanej wojnie morskiej mogą być umieszczone na polu walki w dowolnym położeniu, także „odwrócone na drugą stronę”. Pozostałe zasady gry nie ulegają zmianie.

</doc>
<doc id="1749653" url="https://pl.wikipedia.org/wiki?curid=1749653" title="Loeskeobryum brevirostre">
Loeskeobryum brevirostre



</doc>
<doc id="1749654" url="https://pl.wikipedia.org/wiki?curid=1749654" title="Fotel Króla Artura">
Fotel Króla Artura



</doc>
<doc id="1749656" url="https://pl.wikipedia.org/wiki?curid=1749656" title="Eleuteriusz (Bogojawleński)">
Eleuteriusz (Bogojawleński)

Eleuteriusz, imię świeckie Dymitr Jakowlewicz Bogojawleński (ur. 14 października 1870 lub 1868 lub 1869 w Starym Oskole, zm. 31 grudnia 1940 w Wilnie) – duchowny Rosyjskiego Kościoła Prawosławnego. Jako biskup wileński i litewski działał w latach 1919–1922 na ziemiach II Rzeczypospolitej, czynnie sprzeciwiając się staraniom na rzecz uzyskania przez Kościół prawosławny w Polsce autokefalii. Wydalony z Polski, rezydował do 1939 w Kownie. Przyczynił się do odrodzenia prawosławnego życia parafialnego na ziemiach litewskich. W latach 1931–1940 łączył godność metropolity wileńskiego i litewskiego z godnością egzarchy zachodnioeuropejskiego.
Życiorys.
Wczesna działalność.
Urodził się w rodzinie ubogiego psalmisty cerkiewnego w guberni kurskiej. Ukończył seminarium duchowne w Kursku, a następnie uczył w szkole cerkiewnej w Jamskiej Słobodzie, wówczas ożenił się. W 1890 został wyświęcony na kapłana i skierowany do pracy duszpasterskiej w parafii Opieki Matki Bożej we wsi Trostianiec (inna wersja zapisu: Trostianicy) w guberni kurskiej. Po dziesięciu latach małżeństwa owdowiał. Wstąpił wówczas do Petersburskiej Akademii Duchownej, którą ukończył w 1904 z tytułem kandydata teologii. W tym samym czasie złożył śluby zakonne. Jako absolwent akademii został skierowany do pracy w charakterze wykładowcy homiletyki w seminarium duchownym w Kamieńcu Podolskim. W 1906 został inspektorem seminarium duchownego w Chełmie. Trzy lata później otrzymał godność archimandryty i został rektorem seminarium duchownego w Smoleńsku.
Biskup.
21 sierpnia 1911 w soborze Trójcy Świętej w Ławrze św. Aleksandra Newskiego miała miejsce jego chirotonia biskupia, której przewodniczył arcybiskup fiński i wyborski Sergiusz (Stragorodski). Eleuteriusz został wówczas biskupem Kowna, wikariuszem eparchii wileńskiej i litewskiej. Wyjechał z Kowna po wybuchu I wojny światowej, uciekając w 1914 przed frontem. Wyjeżdżając z Litwy, zabrał z Wilna relikwie męczenników wileńskich. Do 1917 przebywał w monasterze Dońskim w Moskwie. W czerwcu tego roku wyznaczony "locum tenens" eparchii wileńskiej i litewskiej, gdy dotychczasowy metropolita Wilna Tichon (Bieławin) został wybrany na metropolitę moskiewskiego i kołomieńskiego. Uczestniczył w Soborze Lokalnym Rosyjskiego Kościoła Prawosławnego w latach 1917–1918. Po zakończeniu jego prac wrócił do Wilna. Tam 24 maja 1920 wziął udział w spotkaniu z przedstawicielami polskiego Ministerstwa Wyznań Religijnych i Oświecenia Publicznego, którzy rozważali powierzenie mu zarządu diecezji chełmsko-warszawskiej, a w przyszłości udzielenie poparcia w staraniach o autokefalizację Kościoła w Polsce. Ostatecznie jednak za lepszego kandydata uznany został drugi duchowny uczestnik spotkania – biskup białostocki Włodzimierz (Tichonicki).
28 czerwca 1921 patriarcha Tichon wyznaczył go na zwierzchnika eparchii wileńskiej i litewskiej z tytułem arcybiskupa. Hierarcha tradycyjnie łączył urząd z godnością przełożonego monasteru Świętego Ducha w Wilnie. Po buncie Żeligowskiego podległa mu struktura została przedzielona granicą państwową. Wilno znalazło się początkowo na Litwie Środkowej, następnie zaś zostało włączone do Polski. W efekcie hierarcha nie miał w pierwszych dwóch latach zwierzchnictwa nad eparchią żadnego wpływu na to, co działo się na jej ziemiach pozostających w granicach Litwy kowieńskiej; cała jego działalność do 1923 skupiała się na sprawach Kościoła prawosławnego w II RP.
Działalność w niepodległej Polsce.
Arcybiskup Eleuteriusz zdecydowanie sprzeciwiał się staraniom o autokefalię dla Kościoła prawosławnego w Polsce. Był zwolennikiem zachowania jurysdykcyjnego "status quo" (tj. podporządkowania obszaru niepodległej Polski patriarchatowi Moskwy i całej Rusi); w związku z tym nie uznał za swojego zwierzchnika metropolity warszawskiego Jerzego, mimo częściowego poparcia dla niego ze strony patriarchy Tichona. Krytykował również podjęcie przez niektórych biskupów prawosławnych rozmów z polskimi władzami państwowymi w sprawie przyszłej organizacji Kościoła. Wziął udział w soborze biskupów prawosławnych w Polsce 30 maja 1922, w czasie którego wystąpił przeciw sformułowanej przez metropolitę Jerzego deklaracji o rozstrzyganiu problemów prawosławia w Polsce bez konsultacji z Moskwą (tj. ani z patriarchatem, ani z popieraną przez bolszewików Żywą Cerkwią). Razem z "locum tenens" eparchii grodzieńskiej Włodzimierzem (Tichonickim) postulował poprawkę, która głosiła, iż sobór biskupów polskich, w razie konieczności rozstrzygania problemów będących w kompetencjach patriarchy, będzie mógł działać jedynie jednomyślnie. Poprawka ta nie została jednak uwzględniona. W tym momencie Eleuteriusz i Włodzimierz opuścili obrady soboru. Obydwaj hierarchowie przedstawili własne oświadczenie, w którym określili działalność metropolity Jerzego i popierających go biskupów jako łamiącą prawo kanoniczne. Podkreślili, że ewentualne starania o autokefalię poprą, jeśli patriarcha Tichon jednoznacznie wyrazi zgodę na usamodzielnienie się polskiego Kościoła. Powołując się na zły stan zdrowia, arcybiskup Eleuteriusz nie wziął udziału w kolejnym zjeździe biskupów 15 czerwca 1922, który przegłosował decyzję o wystosowaniu prośby o autokefalię do patriarchy konstantynopolitańskiego. Nie został również powołany w skład ukonstytuowanego w czasie soboru Świętego Synodu Kościoła w Polsce. 
W odpowiedzi arcybiskup Eleuteriusz zwołał do Wilna zjazd duchowieństwa swojej eparchii, który 30 czerwca uchwalił protest przeciwko działaniom metropolity Jerzego oraz innych zwolenników autokefalii, wysłany do innych kanonicznych Kościołów prawosławnych. Pod listem podpisały się również niektóre rosyjskie organizacje białej emigracji. Arcybiskup Eleuteriusz odmawiał płacenia obowiązkowych składek na utrzymanie Kościoła, a nawet zabronił kapłanom swojej eparchii modlić się w czasie nabożeństw za metropolitę Jerzego. Równocześnie hierarcha starał się doprowadzić do ożywienia życia parafialnego na Wileńszczyźnie, które zamarło po okresie bieżeństwa. Szczególną opieką otaczał żeński monaster św. Marii Magdaleny w Wilnie. Gdy mniszki z tej wspólnoty straciły dotychczasowy dom zakonny (klasztor zarekwirowany zakonowi wizytek), doprowadził do ich tymczasowego zamieszkania w budynkach rozwiązanego męskiego monasteru Trójcy Świętej. 
Jego otwarte wystąpienia przeciw Jerzemu i popierającym go biskupom doprowadziły do usunięcia go z katedry. 6 września 1922 synod, złożony z trzech hierarchów: metropolity Jerzego, arcybiskupa Dionizego (Waledyńskiego) oraz biskupa Aleksandra (Inoziemcowa), uznał jego postępowanie za „niekanoniczne, nielegalne i anarchistyczne” i odebrał mu zarząd eparchii wileńskiej. 14 września 1922 arcybiskup Eleuteriusz został zatrzymany bezpośrednio po odprawieniu Świętej Liturgii w monasterskiej cerkwi Świętego Ducha w Wilnie i przebywał przez trzy miesiące w krakowskim klasztorze kamedułów na Bielanach. Mimo starań o zachowanie informacji o internowaniu biskupa w tajemnicy jego losy wyszły na jaw, wywołując protesty posłów mniejszości białoruskiej i ukraińskiej, a także wiernych eparchii wileńskiej. Protestowała również Litwa, zaś Liga Narodów zaapelowała do władz polskich o zezwolenie na wyjazd hierarchy. Ostatecznie Eleuteriusz opuścił klasztor kamedułów 5 grudnia 1922.
Działalność na Litwie.
Po uwolnieniu arcybiskup Eleuteriusz udał się do Kowna, gdzie ponownie zaczął pełnić obowiązki metropolity wileńskiego i litewskiego. Jego jurysdykcja była ograniczona granicą polsko-litewską. Chociaż nadal uważał się za zwierzchnika eparchii w jej granicach sprzed I wojny światowej, nie miał żadnej kontroli nad parafiami na Wileńszczyźnie (katedrę wileńską w jurysdykcji PAKP objął biskup Teodozjusz (Fieodosijew)). W 1923 rząd Litwy wyznaczył Kowno jako siedzibę głowy Kościoła prawosławnego w granicach Litwy (już od 29 marca 1922 władze litewskie, mimo początkowej rezerwy, wstępnie zaakceptowały arcybiskupa Eleuteriusza na tej katedrze oraz zrezygnowały ze starań o oderwanie się eparchii litewskiej od Kościoła Rosyjskiego; do czasu jego przyjazdu do Kowna posiadał swojego przedstawiciela – ks. Nikołaja Sawickiego, pracującego w cerkwi Zmartwychwstania Pańskiego w Kownie. 4 grudnia 1924 patriarcha Tichon nagrodził go za dotychczasową pracę duszpasterską prawem noszenia brylantowego krzyża na kłobuku.
Jako zwierzchnik eparchii wileńskiej i litewskiej brał udział w opracowaniu dokumentów regulujących stosunki między rządem litewskim a instytucjami Kościoła prawosławnego. Starał się również organizować na terytorium Litwy prawosławne stowarzyszenia prowadzące działalność charytatywną. Był także inicjatorem stworzenia organu prasowego eparchii – rosyjskojęzycznych "Litowskich jeparchialnych wiedomosti", przemianowanych następnie na "Gołos Litowskoj prawosławnoj jeparchii". Przyczynił się do wzniesienia w Kownie nowego soboru, który miał pełnić tymczasowo funkcję katedry biskupów wileńskich. Główną częścią jego działalności była jednak normalizacja życia parafialnego, które po I wojnie światowej w dużej mierze zamarło na ziemiach litewskich z powodu masowych wyjazdów wiernych i duchownych w głąb Rosji. Metropolita Eleuteriusz zreorganizował szereg parafii na terytorium Litwy, wyświęcał nowych kapłanów z myślą o podjęciu przez nich pracy duszpasterskiej w placówkach wiejskich, remontował istniejące świątynie, jak również inicjował budowę nowych cerkwi. Miały one zastąpić świątynie wzniesione za czasów carskich lub urządzone w zarekwirowanych Kościołowi Katolickiemu świątyniach, które prawosławni zwrócili prawowitym właścicielom po 1918. 
W czasie sporów "locum tenens" patriarchatu moskiewskiego Sergiusza (Stragorodskiego) z hierarchami przeciwnymi jego lojalności wobec władzy radzieckiej bezwarunkowo popierał tego pierwszego. W 1928 udał się do Moskwy, by przedstawić mu raport w sprawie sytuacji prawosławia w Polsce i na Litwie. Za swoją postawę w czasie sporu o autokefalię PAKP otrzymał godność metropolity. Dodatkowo jako głowa eparchii znajdującej się całkowicie w granicach innego państwa niż ZSRR otrzymał on prawo do zarządzania nią w sposób analogiczny do funkcjonowania prawosławnych Kościołów autonomicznych.
W 1936, z okazji 25. rocznicy chirotonii biskupiej, otrzymał Order Wielkiego Księcia Giedymina I klasy.
Egzarcha zachodnioeuropejski.
W 1930 doszło do eskalacji konfliktu między metropolitą Sergiuszem (Stragorodskim) a zwierzchnikiem Zachodnioeuropejskiego Egzarchatu Rosyjskiego Kościoła Prawosławnego metropolitą Eulogiuszem (Gieorgijewskim). Spór ten, dotyczący zakresu lojalności prawosławnych hierarchów przebywających poza ZSRR wobec jego władz (w szczególności publicznego mówienia o prześladowaniach Cerkwi Rosyjskiej), doprowadził ostatecznie do zawieszenia metropolity Eulogiusza w stanie duchownym. Metropolita Sergiusz początkowo powierzył wakującą godność egzarchy wikariuszowi egzarchatu, arcybiskupowi nicejskiemu Włodzimierzowi (Tichonickiemu). Wobec odmowy objęcia godności przez tego ostatniego nowym egzarchą został mianowany metropolita Eleuteriusz, który równolegle pozostał na katedrze litewskiej i nadal rezydował w Kownie. Wybór ten był motywowany jego całkowitą lojalnością wobec metropolity Sergiusza. Jako metropolita starał się skupiać wokół siebie emigrację rosyjską i przeciwdziałać rozwijaniu się Rosyjskiego Kościoła Prawosławnego poza granicami Rosji i Zachodnioeuropejskiego Egzarchatu Parafii Rosyjskich. 
W 1939, po klęsce Polski w walce z III Rzeszą i Związkiem Radzieckim, gdy Wilno i Wileńszczyzna decyzją Stalina zostało przyłączone do Litwy, metropolita Eleuteriusz wrócił do tego miasta. Arcybiskup Teodozjusz (Fieodosijew) dobrowolnie zrzekł się na jego rzecz katedry i wrócił w jurysdykcję Rosyjskiego Kościoła Prawosławnego. 20 grudnia 1939 metropolita Sergiusz (Stragorodski) potwierdził uprawnienia metropolity Eleuteriusza do zarządzania całą eparchią w granicach przed 1914. Jednak już w roku następnym duchowny, chory na zapalenie opon mózgowych, zrezygnował z urzędu i zamieszkał w monasterze Świętego Ducha w Wilnie, gdzie zmarł. Został pochowany w klasztornej cerkwi. 
Jego brat Iwan (po złożeniu ślubów zakonnych Izydor) również był biskupem prawosławnym.

</doc>
<doc id="1749657" url="https://pl.wikipedia.org/wiki?curid=1749657" title="Manilla Road">
Manilla Road

Manilla Road – amerykański zespół tworzący heavy/epic metal. Został założony przez Marka Sheltona w 1976 w Wichita. W 1991 doszło do rozwiązania grupy. W 2000 Shelton reaktywował zespół w nowym składzie.

</doc>
<doc id="1749659" url="https://pl.wikipedia.org/wiki?curid=1749659" title="Linda McDonald">
Linda McDonald

Linda McDonald (ur. w Great Falls) – perkusistka Phantom Blue i The Iron Maidens.
Jest współzałożycielką heavy-metalowego zespołu Phantom Blue

</doc>
<doc id="1749660" url="https://pl.wikipedia.org/wiki?curid=1749660" title="Bâ Mamadou dit M'Baré">
Bâ Mamadou dit M'Baré



</doc>
<doc id="1749661" url="https://pl.wikipedia.org/wiki?curid=1749661" title="Tomaszowski słownik biograficzny">
Tomaszowski słownik biograficzny

Tomaszowski słownik biograficzny (skrót: TSB) powstał z inicjatywy doc. dra hab. Ryszarda Kotewicza i jest wydawany przez Koło Polskiego Towarzystwa Historycznego w Tomaszowie Mazowieckim.
Słownik obejmuje życiorysy osób nieżyjących, zamieszkałych w Tomaszowie Mazowieckim lub z nim związanych (poprzez urodzenie, kształcenie, pracę, działalność literacką, społeczną lub polityczną). W TSB zamieszcza się biogramy osób wybitnych, ważnych dla miejscowej społeczności i takich, które wyróżniły się ponad przeciętność.
Słownik jest wydawany w zeszytach systemem holenderskim (tj. w każdym zeszycie zamieszczane są biogramy w układzie alfabetycznym od A do Z). Dotychczas (od roku 1994) ukazało się 7 zeszytów.
Zasady tworzenia biogramów.
Zasady organizacji biogramów umieszczanych w TSB kontynuują zasady Polskiego Słownika Biograficznego, zob. instrukcję zamieszczona na stronie PSB (strona dla autorów haseł, wskazówki dla autorów). Biogram powinien zawierać rozbudowaną część narracyjną dotyczącą związków danej osoby z Tomaszowem Mazowieckim, działalności tej osoby w mieście Tomaszowie, dla dobra miasta lub jego mieszkańców.

</doc>
<doc id="1749662" url="https://pl.wikipedia.org/wiki?curid=1749662" title="Lech (tygodnik)">
Lech (tygodnik)

Lech. Tygodnik Illustrowany poświęcony nauce, sprawom słowiańskim i rozrywce – poznańskie ilustrowane czasopismo kulturalno-społeczne, wydawane w latach 1878–1879, założone przez Józefa Chociszewskiego. 

</doc>
<doc id="1749663" url="https://pl.wikipedia.org/wiki?curid=1749663" title="Królewska Mila">
Królewska Mila



</doc>
<doc id="1749665" url="https://pl.wikipedia.org/wiki?curid=1749665" title="Krzewik źródliskowy">
Krzewik źródliskowy

Krzewik źródliskowy ("Thamnobryum alopecurum" (Hedw.) Gang.) – gatunek mchu należący do rodziny miecherowatych.
Rozmieszczenie geograficzne.
Gatunek eurazjatycki. Centrum występowania w Europie zachodniej i środkowej oraz w obszarze śródziemnomorskim. W Polsce zasięg bicentryczny - występuje na północy kraju (Pomorze Zachodnie i Wschodnie - tu większość stanowisk pochodzi sprzed II wojny światowej) oraz w Sudetach i Karpatach, schodząc na pobliskie wyżyny (najczęstszy na Wyżynie Krakowsko-Częstochowskiej. W Polsce środkowej sporadycznie stwierdzany w okolicach Warszawy.
Morfologia.
Okazały mech o pokroju drzewkowatym. Rośnie w luźnych darniach, zwykle przyczepionych do skał nad brzegami potoków. Łodyga główna podziemna (w kształcie kłącza), przytwierdzona do podłoża brunatnymi, gładkimi chwytnikami, okryta odlegle trójkątnolancetowatymi cienkimi liśćmi o mocno wydłużonych komórkach. Ich żebro dochodzi prawie do szczytu. Łodygi 2 rzędu (pionowe) w dole pojedyncze, nierozgałęzione, okryte łuskowatymi liśćmi. W górze krzaczasto rozgałęzione, okryte normalnymi liśćmi. W łodydze głównej i w łodygach 2 rzędu występuje wiązka środkowa (brak jej w łodygach 3 rzędu). Liście łodyg 2 i 3 rzędu sztywne, wklęsłe, jajowato-lancetowate, z komórkami wydłużonoprostokątnymi. Żebro kończy się przed szczytem liścia.
Ekologia.
Mech rośnie na skałach, z reguły pokrytych cienką warstwą gleby (czasami też na korze drzew lub korzeniach). Preferuje skały wapienne, ale występuje też na bezwapiennych. Typowe siedliska to miejsca zacienione, wilgotne - głazy w lasach, strome ściany skalne, zagłębienia i szczeliny. Często na mokrych głazach w potokach.
Ochrona.
Roślina objęta częściową ochroną gatunkową w Polsce.

</doc>
<doc id="1749667" url="https://pl.wikipedia.org/wiki?curid=1749667" title="Thamnobryum alopecurum">
Thamnobryum alopecurum



</doc>
<doc id="1749668" url="https://pl.wikipedia.org/wiki?curid=1749668" title="Józef Kromolicki">
Józef Kromolicki

Józef Kromolicki (ur. 16 stycznia 1882 w Poznaniu, zm. 11 października 1961 w Berlinie) – polski kompozytor działający w Berlinie. 
Znany z religijnej muzyki chóralnej i wirtuozowskich dzieł organowych.

</doc>
<doc id="1749672" url="https://pl.wikipedia.org/wiki?curid=1749672" title="Solheim Cup 2009">
Solheim Cup 2009

Solheim Cup 2009 to jedenaste rozgrywki meczów o Puchar Solheima, które miały miejsce od 21 do 23 sierpnia 2009 na polu golfowym Rich Harvest Farms w Sugar Grove, Illinois, USA. Rywalizacja tradycyjnie odbyła się pomiędzy drużynami zawodowych golfistek reprezentujących Stany Zjednoczone oraz Europę. Puchar pozostał w rękach drużyny USA – rywalizacja zakończyła się wynikiem 16 do 12 na ich korzyść.
Format.
Obie drużyny walczyły o pulę 28 punktów. Pierwszego dnia (piątek) podczas porannej sesji odbyły się cztery mecze fourball (4 punkty), a po południu cztery mecze foursome (4 punkty) pomiędzy dwuosobowymi drużynami. Schemat ten został powtórzony następnego dnia (kolejne 8 punktów). Trzeciego dnia podczas finału golfistki obu stron rywalizowały ze sobą w 12 meczach singlowych (12 punktów).
Edycja 2009 jest pierwszą, w której pierwsze dwa dni rozgrywek rozpoczęły się od meczów fourball – jest to efekt wspólnych ustaleń kapitanów obu drużyn.
Drużyny.
Składy obu drużyn zostały ogłoszone po zakończeniu wielkoszlemowego Women's British Open 2009. Po raz pierwszy w historii kapitanowie przekazali te informacje na wspólnej konferencji prasowej.
Reprezentacja Europy.
Kwalifikacja zawodniczek do drużyny Europy odbywała się w oparciu o punkty zdobywane za zajęcie czołowych miejsc w zawodach sygnowanych przez Ladies European Tour – w tym turniejów wielkoszlemowych LPGA. Dyspozycja punktów rozpoczęła się w 2007 roku podczas turnieju De Vere Ladies Scottish Open.
Do drużyny dostały się:
Dla Laury Davies był to rekordowy jedenasty występ w Solheim Cup – brała ona udział we wszystkich dotychczasowych rozgrywkach. Diana Luna jest pierwszą Włoszką, która zagrała w Solheim Cup. Z kolei Helen Alfredsson w poprzedniej edycji była kapitanem drużyny – w 2009 zakwalifikowała się jako uczestniczka. Dla trzech kwalifikantek był to debiut w zawodach: Anna Nordqvist jest aktualną mistrzynią LPGA Championship, Brewerton wygrała tegoroczny Open de Espana Femenino, a Moodie brała udział w dwóch poprzednich wygranych przez drużynę Europy edycjach (2000 i 2003) przegrywając tylko jeden ze swoich ośmiu meczów.

</doc>
<doc id="1749676" url="https://pl.wikipedia.org/wiki?curid=1749676" title="Messaoud Ould Boulkheir">
Messaoud Ould Boulkheir



</doc>
<doc id="1749677" url="https://pl.wikipedia.org/wiki?curid=1749677" title="Bilma">
Bilma

Bilma – miasto w północno-wschodnim Nigrze, w regionie Agadez, w departamencie Bilma, na Saharze, u stóp progu Kawari (Kaouri). Znajdują się tu eksploatowane od wieków saliny – cel dorocznych karawan ludu Tuaregów po sól kamienną. Trasa karawan wiedzie z gór Aïr, poprzez piaszczystą pustynię Ténéré. W 2005 populacja Bilmy wynosiła około 2300 mieszkańców.

</doc>
<doc id="1749678" url="https://pl.wikipedia.org/wiki?curid=1749678" title="Massaud uld Bulchajr">
Massaud uld Bulchajr



</doc>
<doc id="1749679" url="https://pl.wikipedia.org/wiki?curid=1749679" title="Carlos Caszely">
Carlos Caszely

Carlos Humberto Caszely Garrido (ur. 5 lipca 1950 w Santiago) – chilijski piłkarz pochodzenia węgierskiego występujący na pozycji napastnika.
Nazywany m.in. „El Chino” był znanym graczem w latach 70 w Ameryce Południowej. Charakteryzowały go wysokie umiejętności i spryt strzelecki. Przez 14 lat występował w barwach najbardziej utytułowanego klubu chilijskiego – CSD Colo-Colo.
Podczas Mistrzostw Świata w Piłce Nożnej 1974 dostąpił wątpliwego zaszczytu otrzymując pierwszą czerwoną kartkę w historii Mundiali. Stało się to w 67. minucie meczu otwarcia RFN – Chile.
Kariera.
Caszely zadebiutował w CSD Colo-Colo 13 stycznia 1967 roku. W swoim pierwszym sezonie zdobył 20 bramek.
W 1970 i 1972 roku zdobywał w barwach CSD Colo-Colo mistrzostwo Chile. Ponadto doprowadził zespół do wicemistrzostwa Copa Libertadores 1973. Został także z 9 bramkami najlepszym strzelcem tego turnieju. Dzięki tym dobrym wynikom wypatrzono go w Hiszpanii, gdzie grał dla Levante UD i Espanyolu Barcelona. Łącznie na półwyspie iberyjskim spędził 5 lat. Jego transfer był w owym czasie jednym z najdroższych w Ameryce Południowej.
Powrócił do CSD Colo-Colo w 1978 roku i dołożył do swojego dorobku kolejne 3 mistrzostwa chilijskiej Primera División (1979, 1981, 1983) oraz 3 tytuły króla strzelców (1979 ,1980 ,1981). Karierę zakończył w 1986 roku, po krótkim epizodzie w ekwadorskiej Barcelonie. Caszely jest na drugim miejscu wśród najlepszych ligowych strzelców CSD Colo-Colo. Przez 13 lat gry dla tej drużyny zagrał w 288 ligowych meczach i strzelił 151 bramek. W rozgrywkach Copa Libertadores wystąpił w 36 meczach i zaliczył 16 trafień.
Reprezentacja narodowa.
W kadrze Chile zadebiutował w 1969 roku. Najbardziej pamiętnym momentem w jego karierze reprezentacyjnej jest otrzymanie pierwszej czerwonej kartki w historii Mistrzostw Świata. Otrzymał ją w meczu z gospodarzem turnieju – RFN od tureckiego arbitra Dogana Babacana. Z powodu tej kary nie mógł zagrać w meczu z NRD, jednak w kończącym udział w mistrzostwach meczu z Australią trener Luis Alamos znów postawił na Caszelego.
Pomimo różnic poglądów politycznych z ówczesnymi władzami, przez kolejne lata nadal był pewnym punktem reprezentacji. W 1979 roku został wybrany najlepszym zawodnikiem Copa América 1979, gdzie Chilijczycy zdobyli srebrny medal.
W 1982 roku drużyna Chile z Caszelym w składzie ponownie zakwalifikowała się do Mistrzostw Świata. Po raz kolejny ekipa „La Roja” odpadła na fazie grupowej, zajmując ostatnie, 4. miejsce. Caszely zagrał 90 minut w spotkaniu z Austrią i 38 minut w meczu z Algierią.
Jest na 3. miejscu wśród najlepszych strzelców w historii reprezentacji, ustępując jedynie Marcelo Salasowi i Ivánowi Zamorano. Często wymieniany w gronie 5 najwybitniejszych chilijskich piłkarzy.
Teraźniejszość.
Obecnie Carlos Caszely prowadzi kilka programów sportowych w chilijskim kanale 13. Nadal gra w piłkę na poziomie amatorskim w zespole CSD Colo-Colo 1973, złożonym z zawodników występujących tam w owym czasie.

</doc>
<doc id="1749680" url="https://pl.wikipedia.org/wiki?curid=1749680" title="Jars (singel)">
Jars (singel)

Jars – singel amerykańskiej alternatywnometalowej grupy Chevelle, pierwszy z ich piątego albumu, Sci-Fi Crimes. Został wydany dla stacji radiowych 23 czerwca 2009, jest także dostępny na oficjalnej stronie zespołu jako digital download. Zostałem wybrany jako spośród trzech piosenek (pozostałe dwie to „Letter From A Thief” i „Sleep Apnea”) jako pierwszy singel z albumu. Perkusista Sam Loeffler powiedział stacji CFOX-FM, że sprawa tytułu tej piosenki odzwierciedla dziwne motywy albumu. Rzekł też, że piosenka jest „"rodzajem gry słów" [ang. ‘Jars’ oznacza zarówno ‘słoiki’, jak i ‘dysharmonie’]". Tu chodzi o ratowanie środowiska. To żart o ratowaniu środowiska i dosłownym braniu Ziemi i wkładaniu jej w słoik, by zachować ją na później. To bardzo ironiczne."”
Utwór został wykorzystany w grze komputerowej „”.

</doc>
<doc id="1749681" url="https://pl.wikipedia.org/wiki?curid=1749681" title="Józef Siemaszko">
Józef Siemaszko



</doc>
<doc id="1749683" url="https://pl.wikipedia.org/wiki?curid=1749683" title="Kongres Haski">
Kongres Haski



</doc>
<doc id="1749685" url="https://pl.wikipedia.org/wiki?curid=1749685" title="Opactwo Hollyrood">
Opactwo Hollyrood



</doc>
<doc id="1749688" url="https://pl.wikipedia.org/wiki?curid=1749688" title="Google Book Search">
Google Book Search



</doc>
<doc id="1749694" url="https://pl.wikipedia.org/wiki?curid=1749694" title="Frantz Bertin">
Frantz Bertin

Frantz Bertin (ur. 30 maja 1983 w Paryżu we Francji) – haitański piłkarz występujący na pozycji pomocnika. Reprezentuje barwy greckiego klubu Alki Larnaka.
Kariera klubowa.
Bertin urodził się we Francji, lecz w 2002 roku dołączył do młodzieżowego zespołu Juventusu. Od 2003 roku występował w hiszpańskich klubach (Racingu Santander, CD Tenerife, Atlético Madryt B oraz Benidorm). W 2008 roku grał w szwajcarskim FC Luzern, zaś od 2009 roku gra w OFI Kreta.
Międzynarodowa kariera.
W reprezentacji Haiti zadebiutował w turnieju Złoty Puchar CONCACAF 2007, gdzie wystąpił w ostatnim meczu z reprezentacją Kanady.

</doc>
<doc id="1749696" url="https://pl.wikipedia.org/wiki?curid=1749696" title="Lillian Gertrude Asplund">
Lillian Gertrude Asplund



</doc>
<doc id="1749697" url="https://pl.wikipedia.org/wiki?curid=1749697" title="Wadim Browcew">
Wadim Browcew

Wadim Władimirowicz Browcew (ros. Вадим Владимирович Бровцев) (ur. 26 lipca 1969 w obwodzie czelabińskim w ZSRR), rosyjski przedsiębiorca i polityk, premier Osetii Południowej od 5 sierpnia 2009 do 26 kwietnia 2012. Pełniący obowiązki prezydenta od 11 grudnia 2011 do 19 kwietnia 2012. 
Życiorys.
Wadim Browcew urodził się w 1969 w obwodzie czelabińskim w ZSRR. Służbę wojskową odbywał w Wojskach Rakietowych Przeznaczenia Strategicznego ZSRR. Następnie studiował w Instytucie Ekonomii Narodowej w Swierdłowsku. W latach 1994-1996 pracował w firmie spedycyjnej "Ural-Awto". Od 1996 do 2005 był deputowanym w radzie miejskiej miasta zamkniętego Oziorsk w obwodzie czelabińskim. W 2005 objął funkcję prezesa zarządu firmy budowlanej "Wermikulit".
5 sierpnia 2009 zastąpił na stanowisku premiera Osetii Południowej Asłanbieka Bułacewa, zdymisjonowanego z powodów zdrowotnych. Kandydaturę Browcewa wysunął prezydent Eduard Kokojty. Jeszcze tego samego dnia, głosami 24 za i 3 przeciw, zatwierdził ją parlament nieuznawanej republiki.
Po unieważnieniu przez sąd wyborów prezydenckich w listopadzie 2011, które według wstępnych wyników wygrała kandydatka opozycji Ałła Dżiojewa w Cchinwali doszło do masowych protestów społecznych. Dżiojewa nie uznała decyzji sądu i zapowiedziała utworzenie własnej, niezależnej administracji. W celu zażegnania kryzysu politycznego 9 grudnia 2011 prezydent Kokojty podpisał porozumienie z opozycją, zgodnie z którym miał ustąpić ze stanowiska, a jego obowiązki do czasu nowych wyborów prezydenckich 25 marca 2012 miał przejąć premier Wadim Browcew. Ze stanowisk mieli zostać również odwołani związani z Kokojtym prokurator generalny oraz prezes Sądu Najwyższego. W zamian opozycja zobowiązała się do zakończenia protestów, a Ałła Dżiojewa miała zostać uprawniona do startu w wyborach prezydenckich, wbrew wcześniejszej decyzji Sądu Najwyższego. 10 grudnia 2011 Kokojty, zgodnie z treścią porozumienia, podał się do dymisji. Następnego dnia Browcew oficjalnie przejął jego obowiązki. 
Do ponownych wyborów prezydenckich doszło w marcu i kwietniu 2012. Nie startował w nich jednakże żaden z poprzednich kandydatów. Browcew pełnił obowiązki prezydenta do 19 kwietnia 2012, kiedy zaprzysiężony został nowo wybrany prezydent Leonid Tibiłow. 26 kwietnia 2012 Tibiłow zdymisjonował Browcewa i pełniącym obowiązki premiera Osetii Południowej mianował Rostisława Chugajewa, który 15 maja 2012 został zatwierdzony na stanowisku przez parlament. 
Wadim Browcew jest żonaty, ma dwoje dzieci.

</doc>
<doc id="1749698" url="https://pl.wikipedia.org/wiki?curid=1749698" title="Wiphala">
Wiphala

Wiphala (wym. ) – symbol o kształcie kwadratu, zazwyczaj używany jako flaga, reprezentujący rdzennych mieszkańców centralnych Andów oraz boliwijskiej Amazonii. We współczesnej wersji funkcjonuje od 1973, występując w kilku różnych wariantach, reprezentujących Imperium Inków ("Tawantinsuyu") oraz każdy z jego dawnych czterech regionów ("suyus").
Wiphala "Cuzco" składa się z siedmiu poziomych pasów przedstawiających barwy tęczy.
Wiphale "suyu" są kwadratowe i podzielone na 49 równych pól (7×7). Rozmieszczenie barw zależy od regionu, który symbolizuje wiphala: barwa biała to symbol Qullasuyu, żółta – Kuntisuyu, czerwona – Chinchasuyu, a zielona – Antisuyu.
Nowa konstytucja Boliwii, zatwierdzona w referendum konstytucyjnym, w art. 6 p. II uznaje Wiphalę za jeden z symboli narodowych, obok flagi i godła.
Historia.
Współcześnie Wiphala stanowi nawiązanie do czasów świetności kultury inkaskiej i symbolizuje dziedzictwo Imperium Inków w Peru i Boliwii. Kwestia, czy Wiphala rzeczywiście była inkaską flagą, jest przedmiotem dyskusji. Jednakże istnieją XVI i XVII-wieczne zapisy w kronikach, potwierdzające używanie tęczowego emblematu przez Inków. Na przykład, Francisco López de Jerez zanotował w 1534 roku: „oni wszyscy są podzieleni na grupy z flagami, w podobnym porządku jak Turcy” (w hiszpańskim oryginale: "todos venían repartidos en sus escuadras con sus banderas y capitanes que los mandan, con tanto concierto como turcos"). Z kolei kronikarz Bernabé Cobo zanotował: 
W książce "El primer nueva corónica y buen gobierno" z 1615 roku autorstwa Guamana Pomy znajdują się ilustracje przedstawiające różne wzory inkaskich flag. Ponadto niektóre źródła podają, że w 1534 roku podczas ataku na Cuzco i okupacji tego miasta Hiszpanie widzieli w punktach oporu emblematy w siedmiu kolorach tęczy.
Symbolika siedmiu barw.
Siedem barw współczesnej Wiphali pochodzi od spektrum światła widzialnego. Ich symbolika jest następująca:
Ludy andyjskie i ruchy społeczne.
Andyjska Wiphala.
Flaga o wzorze siedmiobarwnej tęczy jest używana w Peru i Ekwadorze, gdzie nieprawidłowo reprezentuje Imperium Inków lub terytorium inkaskie. Także i dziś w Cuzco siedmiobarwne tęczowe flagi są powszechnie używane, również na budynkach rządowych i na rynku. Ich symbolicznym znaczeniem jest duchowe nawiązanie do Inków oraz wizji świata występującej w rdzennych kulturach Ameryki.
W przeciwieństwie do tęczowej flagi używanej przez środowiska LGBT flaga Cuzco ma barwę jasnobłękitną w miejscu, gdzie flaga LGBT ma turkusową. Występuje też wersja z białym pasem między pasami żółtym a zielonym, w której błękit nie jest używany.
Wiphala a ruchy społeczne w Ekwadorze i Peru.
W dzisiejszym Ekwadorze flaga ta kojarzona jest z indiańskim ruchem społecznym, reprezentowanym głównie przez CONAIE (Ekwadorska Konfederacja Narodowości Indiańskich). Organizacja ta odegrała znaczącą rolę w masowych protestach społecznych w latach 90. XX wieku oraz w pierwszym dziesięcioleciu XXI wieku, które odsunęły od władzy trzech prezydentów postrzeganych jako skorumpowani i odpowiedzialni za zubożenie społeczeństwa Ekwadoru. Flaga CONAIE to wiphala z maską pośrodku. Pochodzi ona z okresu preinkaskiego, gdy wybrzeża Ekwadoru zamieszkiwał lud znany jako La Tolita.
Boliwijska Wiphala.
Ajmarska Wiphala to kwadratowa flaga podzielona na 7×7 (49) kwadratowych pól. Siedem kolorów tęczy rozmieszczono na niej w układzie poziomym. Ich dokładne położenie i układ barw różni się w zależności od wersji, odpowiadając poszczególnym "suyu" z Imperium Inków. Używana jest podczas marszów rdzennych mieszkańców Boliwii oraz boliwijskich chłopów.
Taka flaga z kwadratami o barwach tęczy używana jest jako symbol uniwersalny dla rdzennej ludności regionu andyjskiego, a niekiedy też dla grup Indian Amazonii pozostających z nimi w sojuszu politycznym.
Wersja Qullasuyu wiphali została przyjęta przez Boliwię jako oficjalny symbol państwowy w ratyfikowanej nowej konstytucji tego kraju.

</doc>
<doc id="1749701" url="https://pl.wikipedia.org/wiki?curid=1749701" title="Icchak Wittenberg">
Icchak Wittenberg

Icchak Wittenberg lub Izaak ps. "Leon" (ur. 1907, zm. 1943) – żydowski działacz podziemia w czasie II wojny światowej, przywódca oraz jeden z twórców Zjednoczonej Organizacji Partyzanckiej (w jidysz "Farejnikte Partizaner-Organizacje" – FPO) w Wilnie, w której reprezentował środowiska komunistyczne.
Niedługo po powstaniu organizacji, informacje o jej istnieniu dotarły do Niemców, którzy zażądali wydania jej przywódcy grożąc represjami wobec mieszkańców wileńskiego getta. Wittenberg dobrowolnie za zgodą organizacji (uchwała sztabu FPO z 16 lipca 1942 r.), oddał się w ręce Niemców. Według innych informacji, naziści sami aresztowali Wittenberga w lipcu 1943 r., lecz działacze FPO odbili go, jednak naziści zażądali jego wydania i ten dobrowolnie oddał się w ich ręce.
Działaczka ruchu oporu w getcie wileńskim, Róźka Korczak w swoich wspomnieniach napisała: „Pamięć o Wittenbergu będzie żywa w naszym narodzie, a dla nas będzie zawsze przykładem wielkiego bohaterstwa”.
Według jednych danych został zamordowany przez gestapo, według innych popełnił samobójstwo w celi, na której ścianie zachował się napis „Zemścijcie się! – Icchak Wittenberg”.

</doc>
<doc id="1749704" url="https://pl.wikipedia.org/wiki?curid=1749704" title="Edward T. Hall">
Edward T. Hall



</doc>
<doc id="1749705" url="https://pl.wikipedia.org/wiki?curid=1749705" title="Serhij Szewczenko (ur. 1958)">
Serhij Szewczenko (ur. 1958)

Serhij Wasylowycz Szewczenko (ukr. Сергій Васильович Шевченко, ros. Сергей Васильевич Шевченко, "Siergiej Wasiljewicz Szewczenko"; ur. 4 marca 1958 w Chersoniu) – ukraiński piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Karierę piłkarską rozpoczął w miejscowym klubie Krystał Chersoń. Występował również w klubach Greniczyruł Gordiany, Nistru Kiszyniów, Zaria Bielce, SK Odessa i Sudnobudiwnyk Mikołajów. W 1991 ukończył karierę piłkarską.
Kariera trenerska.
Po zakończeniu kariery piłkarskiej w 1992 rozpoczął pracę trenerską na stanowisku trenera w klubie Meliorator Kachowka. Potem trenował kluby Krystał Chersoń, Naftowyk-Ukrnafta Ochtyrka oraz IhroSerwis Symferopol. Kiedy latem 2009 IhroSerwis Symferopol zrezygnował z występów na poziomie profesjonalnym powrócił na stanowisko trenera w klubie Naftowyk-Ukrnafta Ochtyrka. W czerwcu 2010 zmienił klub na PFK Sewastopol, ale po nieudanych występach jego podopiecznych (1 pkt w ostatnich 6 meczach) 12 września 2010 został zwolniony z zajmowanego stanowiska.

</doc>
<doc id="1749706" url="https://pl.wikipedia.org/wiki?curid=1749706" title="Atunda Ayenda">
Atunda Ayenda

Atunda Ayenda jest radiową operą mydlaną emitowaną przez 21 stacji w Sierra Leone, oraz dostępną w internecie. Została stworzona przez Talking Drum Studios i jest pierwszą radiową operą mydlaną w historii tego kraju. Serial skupia się na młodych ludziach i ich doświadczeniach z wojny domowej w Sierra Leone. W programie poruszany jest m.in. problem HIV/AIDS.
Popularność.
Program szybko stał się popularny. W 2004 90 procent słuchaczy radia w Sierra Leone przyznało, że regularnie słucha audycji, a 80 procent, że rozmawia na temat jej treści z rodziną i przyjaciółmi.

</doc>
<doc id="1749707" url="https://pl.wikipedia.org/wiki?curid=1749707" title="Serhij Szewczenko">
Serhij Szewczenko



</doc>
<doc id="1749711" url="https://pl.wikipedia.org/wiki?curid=1749711" title="Zjednoczona Organizacja Partyzancka">
Zjednoczona Organizacja Partyzancka

Zjednoczona Organizacja Partyzancka ( "Farejnikte Partizaner-Organizacje", FPO) – konspiracyjna organizacja zbrojnego oporu Żydów uwięzionych w getcie wileńskim w czasie Holocaustu. Organizacja miała charakter paramilitarny, a po wyjściu jej członków z getta do lasu przerodziła się w oddziały partyzanckie. Przez niektórych publicystów, jak Tomasz J. Kazimierski, wymieniana jest jako pierwsza konspiracyjna organizacja żydowska na terenach okupowanej Polski. Powstała 23 stycznia 1942, a jej charakter został zatwierdzony ostatecznie na posiedzeniu w lutym.
Powstała na skutek międzypartyjnego porozumienia przedstawicieli Ha-Szomer Ha-Cair, Ha-noar Ha-cijoni, Betaru, Bundu oraz komunistów. Jednym z jej twórców i pierwszym przywódcą był Icchak Wittenberg.
W początkowym okresie organizacja zajmowała się przede wszystkim propagandą, wydawaniem biuletynów, podrabianiem dokumentów, sabotażem i zdobywaniem broni, którą Żydzi wykradali lub zdobywali od Litwinów, jak Julian Jankauskas, oraz członków polskiego podziemia. 
W styczniu 1942 zatrudnieni przy katalogowaniu zrabowanych dzieł sztuki i księgozbiorów pochodzących z żydowskich i polskich muzeów, bibliotek, bożnic, mieszkań prywatnych oraz YIVO na zlecenie Einsatzstab-Reichsleitera Rosenberga, przyszli członkowie FPO podjęli się organizacji schowków i zdeponowania w nich najcenniejszych ze zrabowanych dzieł, którym groziło zniszczenie, w tym około dwóch tysięcy ksiąg z biblioteki Straszuna, rzeźb z Muzeum An-skiego, oryginału niewydanego dotąd słownika dra Alfreda Landaua, listów Szolema Alejchema, rękopisów Chajima Nachmana Bialika, Maksyma Gorkiego i Dawida Bergelsona. 
FPO wysłało również emisariuszy do innych gett w tym warszawskiego i białostockiego, próbując bezskutecznie nawiązać kontakt z tamtejszym podziemiem. 
Organizacja pozostała w getcie do momentu, kiedy rozpoczęła się likwidacja getta, wtedy jego członkowie ukryli się w piwnicach i kanałach lub wyszli z getta i zorganizowali oddziały partyzanckie. Dowódcą oddziałów partyzanckich był Aba Kowner.
Wśród członków organizacji byli poeci Hirsz Glik, autor słynnej pieśni partyzanckiej „Nie mów nigdy”, Szmerke Kaczergiński oraz Abraham Suckewer.

</doc>
<doc id="1749712" url="https://pl.wikipedia.org/wiki?curid=1749712" title="Flaga Cuzco">
Flaga Cuzco



</doc>
<doc id="1749716" url="https://pl.wikipedia.org/wiki?curid=1749716" title="Melierax metabates">
Melierax metabates



</doc>
<doc id="1749717" url="https://pl.wikipedia.org/wiki?curid=1749717" title="Serhij Szewczenko (napastnik)">
Serhij Szewczenko (napastnik)

Serhij Jakowycz Szewczenko, ukr. Сергій Якович Шевченко, ros. Сергей Яковлевич Шевченко, "Siergiej Jakowlewicz Szewczenko" (ur. 15 maja 1960 w Karabałcie, Kirgiska SRR) – ukraiński piłkarz, grający na pozycji napastnika, trener piłkarski.
Kariera piłkarska.
Kariera klubowa.
Urodził się w małym wojskowym miasteczku w Kirgizji. Podstawy piłki nożnej poznawał w szkółce sportowej miejscowego przedsiębiorstwa przemysłu obronnego produkującego paliwo rakietowe z uranu. Potem wstąpił na studia w Frunze, skąd został zaproszony do juniorskiej reprezentacji ZSRR. Karierę piłkarską rozpoczął w miejscowym klubie Ałga Frunze. Występował również w klubach Ałaj Osz, Neftchi Fergana, Tawrija Symferopol i Metalist Charków. W 1994 zakończył karierę piłkarską.
Kariera trenerska.
Po zakończeniu kariery piłkarskiej w 1995 rozpoczął pracę trenerską na stanowisku głównego trenera w amatorskim klubie Awanhard Kramatorsk, z którym zdobył mistrzostwo obwodu donieckiego. W 2006 został zaproszony do Tawrii Symferopol. Potem trenował kluby Qizilqum Zarafshon oraz Ordabasy Szymkent. Po powrocie do Ukrainy, trenował przez sezon Krywbas-2 Krzywy Róg, a latem 2006 objął stanowisko głównego trenera Tytan Armiańsk, z którym pracował do końca lata 2008 roku. W styczniu 2011 powrócił do Awanharda Kramatorsk. 27 listopada 2013 podał się do dymisji.

</doc>
<doc id="1749719" url="https://pl.wikipedia.org/wiki?curid=1749719" title="Samurai Shodown Anthology">
Samurai Shodown Anthology

Samurai Shodown Anthology – kompilacja pięciu części serii gier "Samurai Shodown" wydawanej na konsolę Nintendo Entertainment System i jednej nowej szóstej części. Gry zostały wydane na PlayStation 2, PlayStation Portable i Nintendo Wii.
Odbiór w mediach.
Gra została dobrze przyjęta przez serwisy internetowe. Według serwisu GameRankings gra otrzymała 76 na 100, a polski miesięcznik PSX Extreme ocenił gra na 6+ w dziesięciostopniowej skali.

</doc>
<doc id="1749720" url="https://pl.wikipedia.org/wiki?curid=1749720" title="Józef Łokietek">
Józef Łokietek

Józef Łokietek, ps. Rabin, Rebe, Doktor Łokietek (ur. jako: Judel Dan Łokieć, 15 lutego 1890 w Tomaszowie Mazowieckim, zm. 1941 w Warszawie) – polski chemik, farmaceuta, członek PPS i Organizacji Bojowej PPS, działacz związkowy i polityczny narodowości żydowskiej. W okresie międzywojennym komendant milicji PPS.
Życiorys.
Okres tomaszowski.
Był synem Jakuba Józefa (Chaima Joska) Łokcia, niezamożnego tomaszowskiego sukiennika (niegdyś kowala), i Rywki Ruchli Łokieć z d. Grinberg. Był uczniem chederu „Talmud Tora” w Tomaszowie mieszczącej się przy ul. Polnej 22/24. W domu rodzinnym zetknął się wcześnie z ruchem socjalistycznym, gdyż bracia Hersz Lejzer i Icek Zełman, a później Motel byli sympatykami lub członkami PPS.
W 1905 r. jako 15-latek pomógł dwóm bojownikom Organizacji Bojowej PPS. Wraz z nimi opuścił rodzinne miasto i wyjechał do Łodzi, by nie wpaść w ręce policji. W rodzinnym mieście uznany za zmarłego – taką informację rozgłaszała rodzina na polecenie bojowców PPS.
W Szwajcarii.
Po raz pierwszy w Szwajcarii przebywał w latach 1906–1907 wraz Adamem Pragierem i Norbertem Barlickim. Kilkakrotnie pełnił rolę kuriera pomiędzy centralą PPS w Szwajcarii i Polską. Jednocześnie kontynuował edukację w szkole świeckiej w Warszawie i Zurychu. Porzucił religię mojżeszową i zmienił nazwisko na Józef Łokietek. Studiował chemię i farmację we Francji, potem (od r. 1912) w Szwajcarii (na uczelniach wyższych w Genewie i Zurychu). W grudniu 1912 r. zapisał się do Związku Strzeleckiego utworzonego w Genewie przez studentów uniwersytetu.
Doktorat z chemii uzyskał na Uniwersytecie w Genewie, jego promotorem był prof. August Berthier. Wkrótce poślubił córkę prof. Berthiera i uzyskał obywatelstwo szwajcarskie. Został też asystentem na Wydziale Chemii.
W II RP.
W grudniu 1918 lub w styczniu 1919 r. powrócił do kraju. Dysponując dobrą znajomością języków obcych i rekomendacją PPS, uzyskał zatrudnienie w intendenturze Ministerstwa Spraw Zagranicznych. Od 1919 r. w stopniu oficerskim należał w do reaktywowanego Związku Strzeleckiego. Po wybuchu wojny polsko-sowieckiej zgłosił się na ochotnika do wojska. Brał czynny udział w pracach Robotniczego Komitetu Obrony Warszawy. Wykazał się dużą odwagą i talentem organizatorskim. W 1921 r. organizował pomoc dla powstańców śląskich.
Początkowo sprowadził się do Polski z żoną, jednak ta wkrótce wróciła do Szwajcarii. Łokietek ożenił się ponownie.
W roku 1921 odbył podróż z pepeesowską grupą działaczy do USA, z odczytami dla amerykańskiej Polonii i w celach kwestorskich. W tym czasie związany był również z II oddziałem Sztabu Generalnego, tzw. Dwójką (wywiad i kontrwywiad). W USA zainteresował się szczególnie działalnością gangów. Wzorując się na ich strukturze utworzył później podobną formację PPS w Polsce. Miała ona przeciwdziałać atakom istniejących już bojówek komunistycznych i endeckich.
Po demobilizacji pracował w warszawskiej Kasie Chorych jako farmaceuta. Jednocześnie działał w warszawskim oddziale PPS, m.in. jako członek sądu partyjnego. Należał do bliskich współpracowników Rajmunda Jaworowskiego, prezesa Warszawskiego Okręgowego Komitetu Robotniczego PPS. Podzielał jego antykomunistyczną postawę i deklarował pełne poparcie dla marszałka Piłsudskiego. W 1921 r. został mianowany komendantem Milicji PPS w Warszawie. W kolejnym roku wsławił się udanymi walkami z bojówkami komunistycznymi i endeckimi. 11 grudnia 1922 r. uwolnił z rąk bojówki endeckiej posłów z PPS-u zatrzymanych na pl. Trzech Krzyży. Kilkakrotnie na czele bojówki rozpędzał pierwszomajowe manifestacje komunistyczne, niekiedy posługując się bronią palną (np. w 1926 i 1928). W 1925 został przewodniczącym PPS w śródmiejskiej dzielnicy „Jerozolimska”.
Podczas przewrotu majowego stanął na czele batalionów robotniczych, wspomagających oddziały wojskowe Józefa Piłsudskiego. W 1927 r. był wymieniany jako możliwy zabójca gen. Władysława Ostoi-Zagórskiego, sprawca pobicia Adolfa Nowaczyńskiego, a także skatowania Tadeusza Dołęgi-Mostowicza. 9 kwietnia 1927 r. został wybrany do Warszawskiego Okręgowego Komitetu Robotniczego PPS. W 1928 aktyw PPS zarzucił mu defraudację składek partyjnych, nazbyt krwawą rozprawę z komunistami i nieobyczajny styl życia (m.in. hulaszcze pijatyki). 18 października 1928 r. podczas rozłamu PPS Łokietek pozostał wierny Jaworowskiemu i wszedł do propiłsudczykowskiej PPS dawnej Frakcji Rewolucyjnej. W listopadzie 1928 na kongresie partyjnym w Katowicach został członkiem Centralnej Rady Organizacyjnej PPSdFR i komendantem głównym milicji (bojówki partyjnej). W 1929 r. wszedł w skład Rady Głównej nowo tworzonych pod auspicjami partii związków zawodowych i został prezesem Centralnego Związku Zawodowego Pracowników Transportu Rzecznego w Polsce (m.in. tragarzy, robotników transportu rzecznego i lądowego). Za pracę związkową pobierał pensję. 13 września 1929 r. uczestniczył w zjeździe byłych członków Organizacji Bojowej PPS. Należał do Komitetu Zjazdowego wraz z Aleksandrą Piłsudską, Aleksandrem Prystorem, Walerym Sławkiem.
Stojąc na czele Centralnego Związku Zawodowego Pracowników Transportu Rzecznego w Polsce i dysponując bojówką Milicji PPS d.Frakcji Rewolucyjnej Łokietek wymuszał od tragarzy nielegalny haracz za dopuszczenie ich do pracy. Nie cofał się przed stosowaniem przemocy i gwałtu. 15 maja 1930 r. został aresztowany pod zarzutem usiłowania zabójstwa, ale uwolniono go z braku dowodów winy. W 1932 r. był sądzony za pobicie tragarzy. Ostatecznie 2 grudnia 1932 skazano go na rok aresztu, jednak dzięki amnestii spędził w więzieniu tylko pół roku. W więzieniu zaznajomił się i zaprzyjaźnił z ludźmi ze świata przestępczego, m.in. ze słynnym Łukaszem Siemiątkowskim, ps. „Tata Tasiemka”, przywódcą warszawskiego półświatka.
Ostatecznie w styczniu 1935 r. sąd uniewinnił go. Pozostał członkiem Związku Strzeleckiego (w stopniu podpułkownika) i działaczem PPSdFR, ale silniej związał się ze światem przestępczym. W środowisku nazwano go „Rabinem” (po żydowsku „Rebe”). Na czele nowo sformowanej bojówki, posługując się terrorem i szantażem, wymuszał łapówki od handlarzy i rzeźników (m.in. na Kercelaku na Woli). Zyskał niezbyt pochlebną sławę w Warszawie, zwłaszcza po opublikowaniu powieści Andrzeja Młota (pseud.) pt. „Bezkarni bandyci stolicy. Powieść o Warszawie grozy i zbrodni” (drukowanej w 97 odcinkach na łamach dziennika Głos Stolicy, od 13 września do 16 grudnia 1932 r.). Opowiadano wiele o wymuszeniach i haraczach, o burdach i hucznych pijatykach Łokietka, np. w knajpie u Grubego Joska przy ul. Gnojnej znanego z piosenki Bal na Gnojnej.
Podczas II wojny światowej.
We wrześniu 1939, Łokietek jako komendant Związku Strzeleckiego brał udział w obronie Warszawy. Podczas okupacji jako obywatel szwajcarski prowadził kawiarnię przy ul. Ogrodowej (zezwolenie otrzymała jego druga żona Helena K.). Współpracował z Komitetem Samoobrony. Pełnił funkcję delegata aprowizacyjnego. Niósł pomoc żywnościową dla ludności żydowskiej. Załatwiał fałszywe metryki dla osób pochodzenia żydowskiego.
Jesienią 1940 r. został aresztowany przez Gestapo. Przebywał w więzieniu Gestapo przy al. Szucha, potem na Pawiaku. Był bity i torturowany. W grypsach prosił o przysłanie cyjanku. Zwolniono go po sześciu tygodniach. Kontynuował działalność antyniemiecką. Po raz drugi aresztowano go wiosną 1941 r. W lipcu przebywał w więzieniu na Pawiaku. 17 września został ponownie zwolniony. Zmarł pod koniec roku w nieznanych okolicznościach. Nie jest znane miejsce jego pochówku.
Upamiętnienie.
Jest pierwowzorem Janusza Radziwiłka – jednej z głównych postaci z powieści Szczepana Twardocha pod tytułem "Król" zekranizowanej przez Jana Matuszyńskiego dla Canal+. W serialu Matuszyńskiego, w rolę tę wcielił się Borys Szyc. Wcześniej rolę Łokietka w półświatku międzywojennej Warszawy opisał Jerzy Rawicz w książce pod tytułem „Doktor Łokietek i Tata Tasiemka. Dzieje gangu”. Warszawskiej działaności Łokietka w latach 30. poświęcony jest również szlagier „Bal na Gnojnej”.

</doc>
<doc id="1749722" url="https://pl.wikipedia.org/wiki?curid=1749722" title="Tak długo cię kochałam">
Tak długo cię kochałam



</doc>
<doc id="1749724" url="https://pl.wikipedia.org/wiki?curid=1749724" title="Motel Łokieć">
Motel Łokieć

Motel Łokieć (ur. 20 marca 1897 w Tomaszowie Mazowieckim, zm. 28 maja 1942 w obozie koncentracyjnym Auschwitz) – krawiec, działacz komunistyczny i związkowy, czołowy aktywista Związku Zawodowego Robotników Przemysłu Odzieżowego, przewodniczący Związku Zawodowego Przemysłu Krawieckiego w Tomaszowie Mazowieckim.
Życiorys.
Urodził się w biednej, wielodzietnej rodzinie żydowskiej. Był synem Jakuba Józefa (Chaima Joska) Łokcia, tomaszowskiego kowala, i Rywki Ruchli z d. Grinberg. Jego bracia Hersz Lejzer, Icek Zelman (1881-1923) i Judel Dan (alias Józef Łokietek, 1890-1941) wcześnie podjęli działalność polityczną i związkową. Motel Łokieć praktykował w zawodzie krawieckim.
W połowie lat dwudziestych należał do aktywu Związku Zawodowego Robotników Przemysłu Odzieżowego w Polsce, który był zdominowany przez działaczy o przekonaniach komunistycznych. W roku 1929 po delegalizacji tego Związku starał się wraz z innymi żydowskimi aktywistami o zgodę władz na wznowienie jego działalności. Władze udzieliły takiej zgody 11 marca 1929 r., jednak na pierwszym oficjalnym zebraniu Związku aresztowały całe prezydium, w tym i Łokcia. Po dłuższych staraniach w lipcu 1930 r. Łokieć i inni aktywiści tomaszowscy (głównie żydowscy) zarejestrowali Związek Zawodowy Przemysłu Krawieckiego, który miał gwarantować „ochronę interesów klasowych i ekonomicznych robotników przemysłu krawieckiego”. W latach 1930-1934 Łokieć pełnił funkcję przewodniczącego Związku. Skupiał on 70 członków (stan z marca 1934 r.). Przeprowadził wiele akcji socjalnych, a 3 listopada 1934 r. zorganizował strajk 90 krawców. Współpracował z innymi klasowymi organizacjami związkowymi, zwłaszcza ze związkiem włókniarzy, w którym czynnie działali jego starsi bracia Hersz Lejzer i Icek Zelman, z zawodu tkacze. Łokieć był represjonowany w okresie sanacyjnym jako jednostka sympatyzująca z organizacjami wywrotowymi.
W okresie okupacji został aresztowany na początku 1940 roku jako sympatyk komunizmu i wywieziony do obozu koncentracyjnego w Auschwitz (nr obozowy 34505). Tam zmarł 28 maja 1942 roku, po dwóch latach pobytu w obozie.

</doc>
<doc id="1749728" url="https://pl.wikipedia.org/wiki?curid=1749728" title="AIDC F-CK-1 Ching-Kuo">
AIDC F-CK-1 Ching-Kuo

AIDC F-CK-1 Ching-Kuo (chiń. 經國號戰機) – tajwański myśliwiec skonstruowany w zakładach Aerospace Industrial Development Corporation (AIDC) przy wydatnej pomocy firm amerykańskich a będący na wyposażeniu Sił Powietrznych Republiki Chińskiej.
Historia.
Geneza.
W wyniku wojny domowej, wygranej przez Mao Zedonga w 1949 roku, część sił Kuomintangu z marszałkiem Czang Kaj-szekiem na czele uciekło na Tajwan. Na wyspie znalazło również schronienie lotnictwo należące do Narodowych Chińskich Sił Powietrznych. Napięte stosunki panujące pomiędzy komunistycznymi Chinami kontynentalnymi a siłami Kuomintangu stacjonującymi na wyspie sprawiły, że siły powietrzne Tajwanu utrzymywane były w bardzo wysokim stopniu gotowości. Tajwańscy piloci wykonywali około 700 – 800 godzin lotów rocznie. Na uzbrojeniu lotnictwa znajdowały się samoloty produkcji amerykańskiej. Stany wspierały militarnie i gospodarczo swoich sojuszników. W 1954 roku pojawiły się nowoczesne jak na tamte czasy myśliwce North American F-86 Sabre. W kolejnych latach przybyły North American F-100 Super Sabre, McDonnell F-101 Voodoo, Lockheed F-104 Starfighter i Northrop F-5 Freedom Fighter. Pod koniec lat 70. XX wieku Tajwan stanął przed koniecznością wymiany starzejącego się sprzętu, w grę wchodziły dwa typy samolotów, był to General Dynamics F-16 Fighting Falcon lub Northrop F-20 Tigershark. Jednak zapoczątkowana przez prezydenta Stanów Zjednoczonych Richarda Nixona polityka normalizacji stosunków z Chińską Republiką Ludową spowodowała odmowę sprzedania samolotów Tajwanowi.
Program budowy.
W konsekwencji tej decyzji Tajwan postanowił sam wybudować nowy samolot. Amerykańska odmowa sprzedaży gotowego produktu nie wpłynęła na ogromny udział firm z USA w programie budowy nowej maszyny. Głównym wykonawcą zostały zakłady AIDC, które miało spore doświadczenia w budowie i konstruowaniu nowych samolotów, między innymi to tutaj produkowano licencyjną wersję samolotu F-5. Decyzja o podjęciu prac nad nowym samolotem określanym jako Indigenous Defence Fighter (IDF), własny samolot myśliwski obrony powietrznej, zapadła w 1982 roku kiedy stało się już jasne, że nie ma szans na kupno nowych samolotów w USA. Projekt został nazwany "An Hsiang" (Bezpieczny Lot). W ramach głównego projektu w 1983 roku rozpoczęto podprojekty "Ying-Yang" (鷹揚/Szybujący Orzeł) w kooperacji z General Dynamics, którego celem była budowa płatowca. "Yun-Han" (雲漢/Człowiek z Obłoków), którego celem była budowa silników wraz z Garrett AiResearch. "Tien-Lei" (天雷/Grom), którego celem było wykonanie i integracja systemów pokładowych wraz z firmami GE Aviation Systems, Lear Astronics, Litton Industries i Martin-Baker. "Tien-Chien" (天劍/Niebieski Miecz), którego celem była budowa i integracja uzbrojenia pokładowego. W zamyśle projektantów nowa maszyna miała stawić czoła konstrukcjom z kontynentu: Shenyang J-8, Chengdu J-7 i projektowanym Nanchang J-12. Obecność General Dynamics w projektowaniu płatowca spowodowała, że jest on podobny do F-16, z kolei w celu wybudowania silników, AIDAC wraz z Garrett AiResearch powołały do życia konsorcjum International Turbine Engine Corporation (ITEC). W 1988 roku samolot otrzymał oficjalną nazwę Ching-kuo od nazwiska prezydenta Republiki Chińskiej. Wybudowano cztery prototypy. Trzy jednomiejscowe i jeden dwumiejscowy. Pierwszy z nich, oznaczony numerem seryjnym 77-8001 po raz pierwszy wzbił się w powietrze 28 maja 1989 roku. 27 września tego samego roku oblatano drugi prototyp z numerem 77-8002. 10 stycznia 1990 roku poleciał trzeci prototyp 77-8003, który wyposażony był w zmodyfikowane wloty powietrza do silników. Czwarta maszyna 77-8004 w wersji dwumiejscowej wzbiła się w powietrze 10 lipca 1990 roku. 12 lipca 1991 roku w wyniku drgań płatowca podczas przekraczania bariery dźwięku rozbiciu uległ drugi prototyp. Rok później z pokładu samolotu dokonano pierwszego odpalenia pocisku TC-1 Sky Sword I. Do końca 1993 roku wszystkie maszyny wylatały ponad 1200 godzin. W październiku 1990 roku rozpoczęto montaż pierwszych dziesięciu samolotów przedseryjnych.Do końca 1992 r. pierwsze cztery z tych maszyn rozpoczęły służbę w Siłach Powietrznych, ostatni samolot przedseryjny dostarczono do końca 1993 r. a rok później zaczęły pojawiać się pierwsze egzemplarze seryjne. Z początkowo planowanej ilości 256 sztuk wybudowano 131 samolotów a produkcję zakończono w 1999 roku. Rok wcześniej rozpoczęto prace związane z projektowaniem i budową kolejnej wersji samolotu oznaczonej jako F-CK-1C (wersja jednomiejscowa) i F-CK-1D (wersja dwumiejscowa). Nowe samoloty otrzymały zmodernizowaną stację radiolokacyjną, opartą na używanym GD-53 ale o zwiększonym zasięgu. Wzmocniono konstrukcję płatowca i podwozia, maszyny otrzymała również nowy system walki elektronicznej i wskaźnik HUD, powiększono objętość wewnętrznych zbiorników paliwa, jego zapas wzrósł o 771 kg oraz rozszerzono zakres przenoszonego uzbrojenia. Pierwszy z nowych samolotów, jednomiejscowy F-CK-1C do swojego dziewiczego lotu wzbił się 5 października 2006 roku.
Konstrukcja.
Ching-Kuo jest dwusilnikowym średniopłatem o konstrukcji metalowej, napędzanym dwoma silnikami turbowentylatorowymi ITEC Garrett/AIDAC TFE1042-70. Silniki powstały w wyniku współpracy firmy AIDC i Garrett AiResearch. Napęd ma konstrukcję modułową i oznaczenie US Air Force F125-GA-100. Wersja bez dopalacza ma oznaczenie F124. Wloty powietrza do silników znajdują się po obu stronach kadłuba pod skrzydłami. Wolnonośne skrzydła o obrysie trapezowym, wielodźwigarowe wykonane ze stopów aluminium. Na końcówkach skrzydeł zamontowane są wyrzutnie pocisków klasy powietrze – powietrze. Kadłub o konstrukcji półskorupowej również wykonany ze stopów aluminium. Statecznik pionowy o trapezowym obrysie ze sterem kierunku. Stateczniki poziome, płytowe zbudowane z kompozytów. Podwozie trójgoleniowe, każda z goleni zaopatrzona w jednokołowy zespół. Podwozie przednie chowane do przodu do wnęki w kadłubie, podwozie główne chowane do wnęk wbudowanych w kanałach doprowadzającyh powietrze do silników. Wewnętrzne zbiorniki paliwa o pojemności 2517 dm³. Cyfrowy układ sterowania Fly-by-wire z drążkiem po prawej stronie fotela. Samolot posiada impulsowy dopplerowski radar GD-53 Golden Dragon, przystosowany do poszukiwania celów powietrznych i morskich oraz do obserwacji i atakowania celów naziemnych. Układ nawigacji bezwładnościowej Honeywell H423.
Uzbrojenie.
Stałe:
Podwieszane na sześciu węzłach (dwóch podkadłubowych, dwóch pod skrzydłowych i dwóch na końcach skrzydeł):

</doc>
<doc id="1749729" url="https://pl.wikipedia.org/wiki?curid=1749729" title="Chimaerasuchus">
Chimaerasuchus

Chimaerasuchus – rodzaj krokodylomorfa z kladu Mesoeucrocodylia. Żył we wczesnej kredzie na terenach współczesnej Azji. Został opisany w 1995 roku przez Wu Xiaochuna i współpracowników w oparciu o niekompletną czaszkę z żuchwą i zębami, kręgi oraz kości kończyn i miednicy wydobyte z datowanych na apt–alb osadów formacji Wulong w Chinach. Na stanowisku tym nie odnaleziono szczątków żadnych innych kręgowców. Ogólną budową zęby "Chimaerasuchus" przypominają zęby zakłowe synapsydów z rodziny Tritylodontidae, dlatego wydobyty w latach 60. XX wieku szkielet początkowo uznano za należący do ssaka z grupy wieloguzkowców. "C. paradoxus" jest pierwszym znanym roślinożernym przedstawicielem grupy Crocodyliformes. Całkowita długość czaszki jest szacowana na 13,5 cm, a żuchwy na 13,5–14 cm – zwierzę podczas zamykania szczęk mogło poruszać nią do przodu i do tyłu dzięki tylnym mięśniom skrzydłowym, podobnie jak u współczesnej hatterii.
Ustalenie pozycji filogenetycznej "Chimaerasuchus" jest trudne, ponieważ nie zachowały się podniebienie i dach czaszki, mające duże znaczenie w systematyce krokodylomorfów. Ponadto zachowany materiał jest fragmentaryczny i cechuje się dużą liczbą autapomorfia. Według przeprowadzonej przez Wu i Suesa analizy filogenetycznej "Chimaerasuchus" jest taksonem siostrzanym dla "Notosuchus" i przez autorów został zaklasyfikowany do rodziny Notosuchidae. Większość sugeruje bliskie pokrewieństwo "Chimaerasuchus" ze "Sphagesaurus". Jeśli "Chimaerasuchus" należałby do rodziny Sphagesauridae, byłby jej jedynym azjatyckim przedstawicielem – pozostali członkowie tej grupy ("Sphagesaurus", "Armadillosuchus", "Yacarerani" i przypuszczalnie "Adamantinasuchus") są znani wyłącznie z górnokredowych osadów Basenu Bauru w Brazylii. Niektóre sugerują, że może on być bardziej bazalnym przedstawicielem Notosuchia, a Marinho i Carvalho (2009) stwierdzili, że uzębienie i budowa żuchwy dowodzi, że rodzaj ten w ogóle nie należy do Notosuchia. Według analizy przeprowadzonej przez Pola i współpracowników (2014) "Chimaerasuchus" jest taksonem siostrzanym dla kladu obejmującego rodzaj "Comahuesuchus" i grupę Sebecosuchia, choć niewykluczona jest również jego bliskie pokrewieństwo z „zaawansowanymi Notosuchia” (grupą obejmującą m.in. "Notosuchus" i Sphagesauridae) lub z rodzajami "Pakasuchus" i "Malawisuchus". W 2004 roku Carvalho i współpracownicy stworzyli nazwę Chimaerasuchidae, odnoszącą się do hipotetycznego kladu obejmującego rodzaje "Chimaerasuchus" i "Simosuchus", choć taka hipoteza nie uzyskała wsparcia w późniejszych badaniach.

</doc>
<doc id="1749739" url="https://pl.wikipedia.org/wiki?curid=1749739" title="Alice Babs">
Alice Babs

Alice Babs, właśc. Hildur Alice Sjöblom née Nilson (ur. 26 stycznia 1924 w Kalmarze, zm. 11 lutego 2014 w Sztokholmie) – szwedzka wokalistka jazzowa i aktorka.
Życiorys.
W radiu pojawiła się po raz pierwszy w 1938. Dużym sukcesem okazała się rola filmowa w „Swing it, magistern”, w której wystąpiła w 1940 jako uczennica zainspirowana jazzem. Później wielokrotnie pojawiała się w szwedzkich filmach w rolach grzecznej, ułożonej dziewczynki. Nagrała wiele płyt. Jej pseudonim „Alice Babs” był używany do reklamy i sprzedaży wielu produktów. 15 kwietnia 1944 poślubiła Nilsa-Ivara Sjöbloma. Razem doczekali się trójki dzieci: Lilleba (ur. 1945), Lasse (ur. 1948) i Titti (ur. 1949).
Jako pierwsza Szwedka reprezentowała swój kraj w Konkursie Piosenki Eurowizji w 1958, gdzie zajęła ze swoim utworem „Lilla stjärna” 4. miejsce. W 1960 wraz ze skrzypkiem Svendem Asmussenem i gitarzystą Ulrikiem Neumannem wzięła udział w tournée po całej Europie jako trio Swe-Danes.
W 1963 w Wielkiej Brytanii nagrała przebój „After you’ve gone”. We Francji nagrała album wspólnie z Duke Ellingtonem, z którym później występowała w rodzinnej Szwecji. W 1975 uczestniczyła w Newport Jazz Festival w Nowym Jorku.
Dyskografia.
Dyskografia Alice Babs obejmuje ponad 800 nagrań, licząc od jej debiutu w Joddlarflickan w 1939 roku. Poniżej chronologiczna lista nagrań dostępnych na płycie.

</doc>
<doc id="1749742" url="https://pl.wikipedia.org/wiki?curid=1749742" title="The Ballad of Ira Hayes">
The Ballad of Ira Hayes

The Ballad of Ira Hayes – folkowa piosenka skomponowana przez Petera La Farge’a i zaaranżowana przez Boba Dylana, nagrana przez niego w czerwcu 1970 r. i wydana na albumie "Dylan" w listopadzie 1973 r.
Historia i charakter utworu.
Utwór ten został nagrany na trzeciej sesji do albumu "New Morning" 1 czerwca 1970 r. w Columbia Studio E w Nowym Jorku. Na tej sesji Dylan nagrał jeszcze „Alligator Man” (3 wersje) oraz „Lonesome Me” (2 wersje). Wszystkie nagrania stały się odrzutami.
Ballada ta została skomponowana przez Petera LaFarge'a (ur. 1931, zm. 27 października 1965). Był on potomkiem prawie całkowicie wymarłego szczepu indiańskiego Narragansettów. Był jednym z tych, którzy przyczynili się eksplozji folku pod koniec lat 50. i na początku lat 60. XX w. Był jednym z pierwszych, którzy tworzyli i wykonywali pieśni zaangażowane politycznie, czyli pieśni protestu.
Przyjaźnił się z Dylanem podczas jego początków w Nowym Jorku. W broszurze do albumu "Biograph" Boba Dylana, znajduje się jego wypowiedź o LaFarge'u
Bohaterem tej tragicznej ballady jest Ira Hayes (ur. 12 stycznia 1923, zm. 24 stycznia 1955). Hayes był Indianinem ze szczepu Pima z Arizony i jednym z żołnierzy, którzy ustawili maszt z amerykańską flagą na Iwo Jimie. Po powrocie do ojczyzny mimo glorii bohatera ponownie zetknął się z rasizmem, niesławą, utratą honoru, swoją anonimowością i w końcu z tragiczną śmiercią z powodu alkoholizmu.
Nagrywając tę balladę Dylan wzorował się na wersji Johnny’ego Casha. Jednak bombastyczne, mówione i oparte na brzmieniu fortepianu wykonanie nie dorównuje wykonaniu Casha. Piosenka ta była odrzutem i nigdy nie powinna ukazać się na albumie. 
Dylan nigdy nie wykonywał tej ballady na koncertach, chociaż grana była ona na próbach przez tournée z The Grateful Dead w 1987 r.

</doc>
<doc id="1749743" url="https://pl.wikipedia.org/wiki?curid=1749743" title="Pieśń protestu">
Pieśń protestu



</doc>
<doc id="1749744" url="https://pl.wikipedia.org/wiki?curid=1749744" title="Kościół św. Wojciecha w Uhowie">
Kościół św. Wojciecha w Uhowie

Kościół pw. św. Wojciecha B.M w Uhowie – kościół parafialny we wsi Uhowo (gmina Łapy), przy ul. Kościelnej 8.
W skład zespołu wchodzą:

</doc>
<doc id="1749745" url="https://pl.wikipedia.org/wiki?curid=1749745" title="(8561) Sikoruk">
(8561) Sikoruk

(8561) Sikoruk – planetoida z pasa głównego asteroid okrążająca Słońce w ciągu 5 lat i 175 dni w średniej odległości 3,11 au. Została odkryta 26 września 1995 roku w "Kaukaskim Obserwatorium" Uniwersytetu w Kazaniu przez Timura Kriaczkę. Nazwa planetoidy pochodzi od "Leonida Leonidowicza Sikoruka" (ur. 1937), popularyzatora astronomii w Rosji. Nazwa została zaproponowana przez użytkowników forum astronomicznego portalu "www.astronomy.ru". Przed nadaniem nazwy planetoida nosiła oznaczenie tymczasowe (8561) 1995 SO29.

</doc>
<doc id="1749746" url="https://pl.wikipedia.org/wiki?curid=1749746" title="Uniwersytet Świętego Marka">
Uniwersytet Świętego Marka

Uniwersytet Świętego Marka () – publiczna szkoła wyższa, w stolicy Peru, Limie. Została założona 12 maja 1551 roku jako Real y Pontificia Universidad de la Ciudad de los Reyes de Lima, a działalność rozpoczęła 2 stycznia 1553 roku. Jest najstarszym uniwersytetem na kontynencie południowoamerykańskim. Zajmuje 339. miejsce w światowym rankingu popularności uniwersytetów i 1. miejsce wśród 57. uniwersytetów peruwiańskich.

</doc>
<doc id="1749747" url="https://pl.wikipedia.org/wiki?curid=1749747" title="UNMSM">
UNMSM



</doc>
<doc id="1749749" url="https://pl.wikipedia.org/wiki?curid=1749749" title="Parafia św. Krzyża">
Parafia św. Krzyża



</doc>
<doc id="1749755" url="https://pl.wikipedia.org/wiki?curid=1749755" title="Kościół św. Krzyża">
Kościół św. Krzyża



</doc>
<doc id="1749756" url="https://pl.wikipedia.org/wiki?curid=1749756" title="Konstanty Mikołaj Radziwiłł">
Konstanty Mikołaj Radziwiłł



</doc>
<doc id="1749757" url="https://pl.wikipedia.org/wiki?curid=1749757" title="Konstanty Mikołaj Stanisław Radziwiłł">
Konstanty Mikołaj Stanisław Radziwiłł



</doc>
<doc id="1749765" url="https://pl.wikipedia.org/wiki?curid=1749765" title="Francien Huurman">
Francien Huurman

Francien Huurman (ur. 18 kwietnia 1975 w Pijnacker) – holenderska siatkarka grająca na pozycji środkowej, reprezentantka Holandii. 
W 2007 zdobyła z reprezentacją Holandii złoty medal World Grand Prix, a w 2009 Wicemistrzostwo Europy.

</doc>
<doc id="1749766" url="https://pl.wikipedia.org/wiki?curid=1749766" title="Hirsz Lekkert">
Hirsz Lekkert

Hirsz Lekkert (jid. הירש לעקערט; ur. 1880 w Hanuszyszkach, zm. 10 czerwca 1902 w Wilnie) – żydowski działacz robotniczy, członek Bundu. 
W 1902 dokonał nieudanego zamachu rewolwerowego na gubernatora Wilna, generała von Wahla, za co został skazany na śmierć przez powieszenie. Jego postać była bohaterem wielu opowiadań, pojawia się między innymi w wierszu Abrahama Suckewera "Nauczycielka Mira". 

</doc>
<doc id="1749767" url="https://pl.wikipedia.org/wiki?curid=1749767" title="Gerald Cohen">
Gerald Cohen

Gerald Allan „Jerry” Cohen (ur. w 1941 w Montrealu, zm. 5 sierpnia 2009 w Oksfordzie) – kanadyjski filozof, znawca marksizmu, twórca nurtu badań znanego jako marksizm analityczny.
G. A. Cohen urodził się w żydowskiej komunistycznej rodzinie, studiował na uniwersytecie McGill (filozofię i nauki polityczne) oraz na uniwersytecie Oksfordzkim, gdzie jego nauczycielami byli m.in. Isaiah Berlin i Gilbert Ryle. W latach 1963–1984, Cohen wykładał na wydziale filozofii londyńskiego UCL, a w 1985 został członkiem All Souls College w Oksfordzie. Jest znany przede wszystkim jako założyciel Grupy wrześniowej i jako główny przedstawiciel marksizmu analitycznego, którego początki wiążą się z dyskusjami wokoło pierwszego dzieła Cohena, wydanej w 1978 r. książki "Karl Marx’s Theory of History: A Defense".

</doc>
<doc id="1749770" url="https://pl.wikipedia.org/wiki?curid=1749770" title="Robin de Kruijf">
Robin de Kruijf

Robin de Kruijf (ur. 5 maja 1991 w Amsterdamie) – holenderska siatkarka, reprezentantka kraju, grająca na pozycji środkowej. 
W lutym 2022 roku postanowiła zakończyć karierę reprezentacyjną.
Sukcesy klubowe.
Puchar Holandii:
Liga holenderska:
Liga niemiecka:
Superpuchar Włoch:
Puchar Włoch:
Liga włoska:
Superpuchar Turcji:
Liga Mistrzyń:
Liga turecka:
Klubowe Mistrzostwa Świata:
Sukcesy reprezentacyjne.
Mistrzostwo Europy:
Piemonte Woman Cup:
Volley Masters Montreux:
Grand Prix:

</doc>
<doc id="1749771" url="https://pl.wikipedia.org/wiki?curid=1749771" title="Dobiesław Doborzyński">
Dobiesław Doborzyński

Dobiesław Witold Doborzyński (ur. 29 sierpnia 1904 w Niwce, zm. 27 maja 1942 w Auschwitz-Birkenau) – polski fizyk.
Życiorys.
Uczęszczał 1914–1916 do Progimnazjum w Niwce, następnie do Państwowego Gimnazjum im. S. Staszica w Sosnowcu, które ukończył w roku 1922. W tym samym roku rozpoczął studia fizyki na Uniwersytecie Jagiellońskim.
Po absolutorium został zatrudniony od 1 października 1926 jako młodszy asystent kontraktowy w Zakładzie Fizyki UJ, gdzie pod kierunkiem prof. Konstantego Zakrzewskiego uzyskał 1 lipca 1930 doktorat za pracę „Stała dielektryczna ciekłego bromu”.
W latach 1931–1933 pracował jako stypendysta w Laboratorium Niskich Temperatur Heike Kamerlingh-Onnesa na Uniwersytecie w Lejdzie.
Po powrocie do Polski zajmował się m.in. badaniami podziemnego odbioru radiowego w jaskiniach Ojcowa i kopalniach.
28 czerwca 1938 uzyskał habilitację. Jako podporucznik rezerwy brał udział w walkach z Niemcami w 1939, dostał się do niewoli, z której zbiegł. 6 listopada 1939 został uwięziony w ramach Sonderaktion Krakau i przewieziony do obozu w Sachsenhausen, potem do Dachau, skąd został zwolniony w kwietniu 1940. W kwietniu 1942 został aresztowany i wywieziony do niemieckiego obozu koncentracyjnego Auschwitz, prawdopodobnie jako ukrywający się oficer WP i 27 maja rozstrzelany. 

</doc>
<doc id="1749773" url="https://pl.wikipedia.org/wiki?curid=1749773" title="Mistrzostwa świata w biegach ulicznych">
Mistrzostwa świata w biegach ulicznych

Mistrzostwa świata w biegach ulicznych - zawody lekkoatletyczne zorganizowane przez IAAF w roku 2006 oraz 2007. Podczas pierwszej edycji imprezy zawodnicy rywalizowali w biegu na 20 kilometrów, a podczas drugiej w półmaratonie. Mistrzostwa zastąpiły rozgrywane od 1992 roku mistrzostwa świata w półmaratonie. Ostatecznie po dwóch edycjach światowe władze lekkoatletyczne postanowiły, że od 2008 roku do kalendarza powrócą zawody w półmaratonie, a mistrzostwa w biegach ulicznych ulegną likwidacji.

</doc>
<doc id="1749775" url="https://pl.wikipedia.org/wiki?curid=1749775" title="Mira Bernsztejn">
Mira Bernsztejn

Mira Bernsztejn – żydowska nauczycielka, która przybyła do Wilna w czasie okupacji niemieckiej, by zająć się dziećmi żydowskimi. 
Z poświęceniem niosła im pomoc i opiekę w najtrudniejszych dniach Holocaustu. Z getta w Wilnie została deportowana do obozu koncentracyjnego Majdanek i tam zamordowana.
Zestawiana w książce "Wilno Jerozolimą było rzecz o Abrahamie Suckewerze" Daniela Kaca razem z postacią Janusza Korczaka. Jest bohaterką wiersza Abrahama Suckewera "Dilererum Mire" (z jid. "Nauczycielka Mira"). 

</doc>
<doc id="1749776" url="https://pl.wikipedia.org/wiki?curid=1749776" title="Maret Balkestein-Grothues">
Maret Balkestein-Grothues

Maret Balkestein-Grothues; z d. Grothues (ur. 16 września 1988 w Almelo) – holenderska siatkarka, reprezentantka kraju, grająca na pozycji przyjmującej. Wicemistrzyni Europy 2009 i 2015.
Jej mężem jest holenderski hokeista na trawie Marcel Balkestein.
Sukcesy klubowe.
Liga holenderska:
Superpuchar Holandii:
Puchar Holandii:
Puchar Francji:
Liga francuska:
Liga polska:
Puchar Turcji:
Liga turecka:
Liga rumuńska:
Puchar Grecji:
Liga grecka:
Sukcesy reprezentacyjne.
Mistrzostwo Europy:
Piemonte Woman Cup:
Volley Masters Montreux:
Grand Prix:

</doc>
<doc id="1749778" url="https://pl.wikipedia.org/wiki?curid=1749778" title="Mistrzostwa świata w biegu ulicznym">
Mistrzostwa świata w biegu ulicznym



</doc>
<doc id="1749783" url="https://pl.wikipedia.org/wiki?curid=1749783" title="Farajnigte Partizaner Organizacje">
Farajnigte Partizaner Organizacje



</doc>
<doc id="1749784" url="https://pl.wikipedia.org/wiki?curid=1749784" title="Pomarański">
Pomarański



</doc>
<doc id="1749789" url="https://pl.wikipedia.org/wiki?curid=1749789" title="Uncut">
Uncut

„Uncut” – popularny miesięcznik publikowany w Londynie. Dostępny jest w krajach anglojęzycznych, skupia się przede wszystkim na muzyce, choć można też w nim znaleźć sekcję dotyczącą filmów. Magazyn posiada także artykuły dotyczące książek obejmujących tematykę muzyczną. Wersja DVD magazynu, pod marką "Uncut", wydawana była od 2005 do 2006 roku.

</doc>
<doc id="1749790" url="https://pl.wikipedia.org/wiki?curid=1749790" title="Kościół Jadwigi Eleonory w Sztokholmie">
Kościół Jadwigi Eleonory w Sztokholmie

Kościół Jadwigi Eleonory w Sztokholmie (szw. "Hedvig Eleonora kyrka") – szwedzkiego kościoła ewangelicko-luterańskiego w parafii pod tym samym wezwaniem. Jest położony przy ul. Storgatan i placu Östermalmstorg.
Kościół został konsekrowany 21 sierpnia 1737 i otrzymał wezwanie na cześć Jadwigi Eleonory, małżonki króla Szwecji Karola X Gustawa.
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).
Historia.
W 1672 dzielnica Ladugårdslandet (dzisiejsza Östermalm) oddzieliła się od parafii św. Jakuba (szw. S:t Jacobs församling) i utworzyła wspólną parafię z Kościołem Admiralicji (szw.Amiralitetskyrkan), kościołem szwedzkiej floty wojennej. Nadzór nad parafią sprawował jednak nadal pastor z kościoła św. Jakuba.
Parafia kościoła Admiralicji miała własny kościół już od 1615; mieścił się on na Kyrkholmen, część obecnego Blasieholmen, gdzie dziś leży Nationalmuseum.
W 1664, za rządów regenta króla Karola XI, podjęto decyzję o zbudowaniu nowej świątyni. Zadanie to zlecono architektowi miejskiemu, Jeanowi de la Vallée. Kamień węgielny pod budowę nowego kościoła położono w 1669; plany świątyni znalazły się w dziele Erika Dahlbergha "Suecia Antiqua et Hodierna". Budowę jednak musiano wkrótce przerwać z powodu braku środków finansowych. Udało się jednak wznieść prowizoryczny, drewniany kościołek w okolicach skrzyżowania ulic Storgatan i Artillerigatan. Tam też rozpoczęto w 1725 roku budowę nowego, murowanego kościoła, tym razem według projektu architekta Görana Josuæ Adelcrantza. Po dwunastu latach, 21 sierpnia 1737 konsekrowano gotowy kościół.
Architektura.
Zewnętrzna bryła kościoła.
Dzisiejszy budynek kościoła Jadwigi Eleonory odzwierciedla dwa odrębne etapy jego powstawania. Budynek kościoła jest wzniesiony ma planie rotundy, typowym dla kościołów skandynawskich. Kopuła natomiast różni się zasadniczo od części dolnej, tak co do stylu, jak i rozmiarów. Powstała ona później, w latach 1866–1868, według projektu architekta Fredrika Wilhelma Scholandera (1816–1881) przy okazji prac remontowych prowadzonych przez nadwornego architekta Bror Carla Malmberga (1818–1877). Kopuła wznosi się na wysokość 70 m.
Dzwony kościelne.
Kościół Jadwigi Eleonory ma trzy dzwony; największy z nich, Storklockan, odlany w Helsingør, w 1639 dla zamku Kronborg, został zabrany w 1658 jako zdobycz wojenna przez feldmarszałka Carla Gustafa Wrangla. Ważąc 4 tony należy do najcięższych dzwonów kościelnych w Szwecji.
Wystrój wewnętrzny.
W kościele Jadwigi Eleonory znajduje się wiele cennych dzieł.
Ołtarz.
Złoty ołtarz, „Det gyldene altaret”, dar posiadacza ziemskiego Johana Clasona (1667–1747) został wykonany z drewna przez nadwornego mistrza Georga Frömana, i poświęcony w dzień Wszystkich Świętych 1747. Malowidło ołtarzowe, "Jezus na Krzyżu" (1738) wykonał Georg Engelhard Schröder (1684–1750).
Ambona.
Klasycystyczną ambonę, którą odsłonięto w dzień Bożego Narodzenia 1784 roku, zaprojektował nadworny intendent Jean Eric Rehn (1717–1793).
Kaplica chrzcielna.
w 1944 podczas renowacji kościoła wybudowano kaplicę chrzcielną. Stoi w niej obecnie chrzcielnica z 1678, wykonana z czerwonego, ölandzkiego wapienia. Znajduje się na niej napis „Erich Pehrson Psilander Brita Andersdotter Dühre Anno 1678”.
Znajdujący się w kaplicy ołtarz jest darem zamkowego architekta Knuta Nordenskiölda i mistrza budowlanego Edvina Rundlöfa. Witraż w oknie znajdującym się nad ołtarzem wykonał artysta Gunnar Torhamn (1894–1965).
Okno w tzw. chórze Andrzeja, przedstawiające św. Andrzeja razem z herbem parafii wykonał artysta Bengt Olof Kälde (1936).
Wśród cennych sprzętów liturgicznych znajdują się: barokowy kielich, wykonany w Augsburgu w 1650 i cyborium z 1685.
Organy.
Organy Olofa Hedlunda:
Organy firmy Jonas Grens &amp; Petter Stråhle:
Organy Pera Larssona Åkermana:
Organy Grönlunda:
Legendy związane z kościołem.
Podobnie jak wiele innych sztokholmskich kościołów, również i kościół Jadwigi Eleonory ma swoje własne podania o zjawach i Białych Damach krążących zarówno po kościele, jak i pobliskim cmentarzu.

</doc>
<doc id="1749791" url="https://pl.wikipedia.org/wiki?curid=1749791" title="Kościół św. Józefa Oblubieńca NMP w Szczecinie">
Kościół św. Józefa Oblubieńca NMP w Szczecinie



</doc>
<doc id="1749792" url="https://pl.wikipedia.org/wiki?curid=1749792" title="Kościół św. Oskara w Sztokholmie">
Kościół św. Oskara w Sztokholmie



</doc>
<doc id="1749793" url="https://pl.wikipedia.org/wiki?curid=1749793" title="Kościół Oskara w Sztokholmie">
Kościół Oskara w Sztokholmie

Kościół Oskara w Sztokholmie (szw. "Oscarskyrkan") – kościół parafialny szwedzkiego kościoła ewangelicko-luterańskiego. Jest położony przy ulicy Narvavägen 6 w sztokholmskiej dzielnicy Östermalm.
Kościół Oskara został wzniesiony według planów architekta Gustawa Hermanssona. Konsekracja świątyni miała miejsce w 1903.
Kościół jest dzisiaj szeroko znany m.in. z działalności muzycznej – głównie w zakresie muzyki poważnej; działają przy nim chóry i szkółki muzyczne dla najmłodszych.
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).
Historia.
Kościół otrzymał wezwanie na cześć króla Oskara II w związku z jubileuszem 25-lecia wstąpienia na tron. 11 grudnia 1897 położono kamień węgielny pod budowę świątyni.
Zewnętrzny wygląd kościoła jest zasadniczo taki sam jak 1903, wnętrze natomiast przeszło liczne zmiany, jako że neogotycka koncepcja świątyni była od początku przez wielu krytykowana.
Architektura.
Kościół został wzniesiony z jasnoszarego wapienia w stylu angielskiego neogotyku jako kościół halowy, trzynawowy na planie krzyża z krótkimi ramionami i prosto zakończonym chórem, podobnie jak w przypadku kościołów angielskich. Nad nawą główną wznosi się sklepienie z zaznaczonymi żebrami. Nawy boczne oddziela od nawy głównej rząd granitowych, czerwonawych kolumn oraz ciągnące się wzdłuż empory.
Od południowej strony kościoła wznosi się wieża o wysokości 76 m.
W kościele miały miejsce dwie renowacje. Pierwsza, z lat 1921-22, przeprowadzona była pod kierownictwem Larsa Israela Wahlmana. Zastąpiono wówczas pierwotne, szklane okna oknami z witrażami, wykonanymi przez norweskiego artystę, Emanuela Vigelanda. Praca nad nimi zajęła mu trzy lata. W 1929 roku witraże były już oprawione w 33 oknach kościoła. Vigeland inspirował się malarstwem średniowiecznym, zwłaszcza tym pochodzącym z katedr francuskich, głównie z Katedry w Chartres. Ideą przewodnią malowideł było ukazanie, jak ukryte proroctwa Starego Testamentu ujawniają się w Nowym Testamencie. W oknie ołtarzowym artysta użył wadliwego materiału, wskutek czego szkło ściemniało, jest to widoczne zwłaszcza, gdy do środka wpadają promienie słoneczne.
W nawie środkowej dokonano wymiany czterech mosiężnych, błyszczących koron na trzy duże korony dębowe z podświetleniem, przez co są one lepiej widoczne na tle sklepienia.
Obecna marmurowa ambona pochodzi również z okresu pierwszej renowacji; zachowała jednak pierwotny baldachim.
W latach 1954 – 1956 dokonano drugiej renowacji wnętrza świątyni pod kierownictwem Otara Hökerberga. Usunięto wówczas malowidła ze sklepień.
Na wschodnich ścianach empor umieszczono osiem rzeźb Gunnara Torhamna, które pierwotnie umieszczone były na kapitelach kolumn nawy głównej.
Wystrój wnętrza.
Organy.
Organy kościelne, jedne z największych w Szwecji, były pierwotnie wykonane w 1949 przez renomowaną firmę Marcussen &amp; Søn z Aabenraa, w Danii. Zostały one następnie przebudowane w 1980 przez inną duńską firmę Bruno Christensen &amp; Sønner z Tinglev i mają obecnie 78 głosów podzielonych na 4 manuały i pedał.
Ołtarz.
Pierwotny, neogotycki ołtarz Hermanssona został zastąpiony podczas drugiej renowacji nowym, wykonanym z brązu i pozłoconym, autorstwa rzeźbiarza Johna Lundqvista.
Ołtarz ten wzoruje się na późnośredniowiecznych, prostokątnych poliptykach choć sam ma formę jednolitej płaskorzeźby, uzupełnionej figurami wolno stojącymi, ukazującymi życie i śmierć. W centrum ołtarza znajduje się Chrystus triumfujący, ubrany w mandorlę, otoczony modlącymi się ludźmi i zwierzętami. Na lewo, pod Drzewem Życia są umiejscowieni: mężczyzna, kobieta i dziecko. Po prawej stronie widać jednego mężczyznę odwróconego plecami i drugiego, klęczącego, ze spuszczona głową. Nad nimi unosi się anioł śmierci w rozwianej sukni i z rozpostartymi skrzydłami.
Przed ołtarzem zachowała się oryginalna balustrada z 1903, autorstwa Hermanssona.
Chrzcielnica.
Obecna chrzcielnica jest wykonana z oszlifowanego matowo marmuru z Brunflo. Wykonana została w 1957 przez Johna Lundqvista dla nowej kaplicy chrzcielnej. Jej okrągły zbiornik jest pokryty u góry szerokim fryzem ozdobionym z dwóch stron reliefami, z których jeden przedstawia gołąbka a drugi – monogram Chrystusa.
Malowidła ścienne.
Podczas pierwszej renowacji w latach 1921-22 malarz Filip Månsson pokrył chór i sklepienia stylowymi malowidłami, nawiązującymi do tradycji "kurbits" (szwedzkiej, dekoracyjnej sztuki malarskiej, wywodzącej się z okolic Dalarny. Było to świadome założenie, mające nadać wystrojowi kościoła narodowy styl. Z malowideł do naszych czasów zachowały się jedynie te na chórze.

</doc>
<doc id="1749794" url="https://pl.wikipedia.org/wiki?curid=1749794" title="UEFA Women's EURO 2009">
UEFA Women's EURO 2009



</doc>
<doc id="1749795" url="https://pl.wikipedia.org/wiki?curid=1749795" title="Keep on Your Mean Side">
Keep on Your Mean Side

Keep on Your Mean Side to debiutancki album zespołu The Kills, wydany 1 kwietnia 2003 roku przez Domino Records.

</doc>
<doc id="1749796" url="https://pl.wikipedia.org/wiki?curid=1749796" title="2009 UEFA Women's Championship">
2009 UEFA Women's Championship



</doc>
<doc id="1749798" url="https://pl.wikipedia.org/wiki?curid=1749798" title="Arcybiskupi Bostonu">
Arcybiskupi Bostonu

Diecezja Boston powstała 8 kwietnia 1808 roku. Do rangi archidiecezji podniesiona 12 lipca 1875. Według stanu z 2012 roku posiada 1,9 mln wiernych.

</doc>
<doc id="1749800" url="https://pl.wikipedia.org/wiki?curid=1749800" title="Wojciech Barycz">
Wojciech Barycz

Wojciech Bartłomiej Barycz (ur. 13 kwietnia 1984 w Mikołowie) – polski koszykarz grający na pozycji silnego skrzydłowego lub środkowego.
W 2006 rozegrał trzy spotkania w barwach Minnesoty Timberwolves, podczas letniej ligi NBA w Las Vegas.
12 czerwca 2015 został zawodnikiem TS GKS Tychy. 17 lipca 2017 podpisał umowę z II-ligowym zespołem Weegree AZS KU Politechniki Opolskiej.

</doc>
<doc id="1749801" url="https://pl.wikipedia.org/wiki?curid=1749801" title="Normal (film 2009)">
Normal (film 2009)

Normal (2009) – czeski thriller reżysera Juliusza Ševčíka z roku 2009 nakręcony według prawdziwej historii morderstw dokonywanych w latach trzydziestych XX wieku. W rolach głównych występują Milan Kňažko, Pavel Gajdoš a Dagmar Havlová.
Postać głównego bohatera filmu, Piotra Kurtena, inspirowana jest seryjnym mordercą z Düsseldorfu przełomu lat dwudziestych i trzydziestych XX wieku. Peter Kürten zamordował od lutego 1929 do października 1931 8 osób. Zabijał mężczyzn, kobiety, dzieci, zwierzęta, przyrównywany był do londyńskiego Kuby Rozpruwacza. Obrońcą w czasie procesu był młody prawnik, który był przekonany i chciał udowodnić, że jego klient jest obłąkany. Jednak morderca nie zgodził się na taką linię obrony. W sprawę morderstw wplątana jest żona Kurtena.
Film otrzymał nagrodę "Golden Goblet" (2009) na Szanghajskim Międzynarodowym Festiwalu Filmowym (Shanghai International Film Festival) za najlepszą reżyserię.

</doc>
<doc id="1749803" url="https://pl.wikipedia.org/wiki?curid=1749803" title="Kościół św. Józefa Oblubieńca NMP w Międzyrzecu Podlaskim">
Kościół św. Józefa Oblubieńca NMP w Międzyrzecu Podlaskim



</doc>
<doc id="1749804" url="https://pl.wikipedia.org/wiki?curid=1749804" title="Parafia św. Józefa Oblubieńca NMP w Międzyrzecu Podlaskim">
Parafia św. Józefa Oblubieńca NMP w Międzyrzecu Podlaskim



</doc>
<doc id="1749805" url="https://pl.wikipedia.org/wiki?curid=1749805" title="Kościół św. Józefa Oblubieńca NMP w Lublinie">
Kościół św. Józefa Oblubieńca NMP w Lublinie



</doc>
<doc id="1749806" url="https://pl.wikipedia.org/wiki?curid=1749806" title="Kościół św. Zofii w Sztokholmie">
Kościół św. Zofii w Sztokholmie



</doc>
<doc id="1749808" url="https://pl.wikipedia.org/wiki?curid=1749808" title="Red, Hot and Heavy">
Red, Hot and Heavy

Red, Hot and Heavy – debiutancki album studyjny duńskiego zespołu muzycznego Pretty Maids. Został wydany nakładem CBS w październiku 1984 roku. Za jego produkcje odpowiadają Billy Cross i Tommy Hansen.

</doc>
<doc id="1749810" url="https://pl.wikipedia.org/wiki?curid=1749810" title="Tola R 615">
Tola R 615

Tola R 615 – przenośny monofoniczny odbiornik radiowy produkowany w latach osiemdziesiątych XX w. przez Zakłady Radiowe UNITRA ELTRA z Bydgoszczy. Model ten zaprojektowany został i produkowany był zgodnie z normą zakładową ZN-87/MHiPM-14/T15-154 ark. 9.
Opracowano dwie wersje odbiornika:
Odbiornik przystosowany był do odbioru następujących zakresów fal:
Odbiornik wyposażony został w przełącznik zakresów, pokrętło siły głosu z wyłącznikiem, i pokrętło strojenia. Dla wersji ze skalą umieszczoną w pionie wszystkie pokrętła umieszczone były na przedniej ścianie obudowy, natomiast przy wersji ze skalą umieszczoną poziomo, pokrętło siły głosu z wyłącznikiem umieszczono na prawej, bocznej ściance obudowy. Oprócz tego z tyłu obudowy umieszczono gniazdo słuchawkowe i gniazdo zasilania sieciowego. Odbiornik mógł być także zasilany sześcioma bateriami typu R14.

</doc>
<doc id="1749811" url="https://pl.wikipedia.org/wiki?curid=1749811" title="Black Rooster EP">
Black Rooster EP

Black Rooster EP to EP'ka i pierwsze wydawnictwo zespołu The Kills. Wydany została wydana w 2002 roku przez Domino Records.

</doc>
<doc id="1749812" url="https://pl.wikipedia.org/wiki?curid=1749812" title="Kościół św. Katarzyny w Sztokholmie">
Kościół św. Katarzyny w Sztokholmie



</doc>
<doc id="1749819" url="https://pl.wikipedia.org/wiki?curid=1749819" title="Ałga Frunze">
Ałga Frunze



</doc>
<doc id="1749820" url="https://pl.wikipedia.org/wiki?curid=1749820" title="SKA-PWO Biszkek">
SKA-PWO Biszkek



</doc>
<doc id="1749822" url="https://pl.wikipedia.org/wiki?curid=1749822" title="Ałga-PWO Biszkek">
Ałga-PWO Biszkek



</doc>
<doc id="1749823" url="https://pl.wikipedia.org/wiki?curid=1749823" title="Okres wedyjski">
Okres wedyjski

Okres wedyjski – okres, w którym powstawały Wedy, najstarsze święte księgi hinduizmu. Uczeni umiejscawiają ten okres między drugim a pierwszym tysiącleciem p.n.e. aż do VI wieku p.n.e., bazując na dowodach piśmiennych.

</doc>
<doc id="1749824" url="https://pl.wikipedia.org/wiki?curid=1749824" title="Ałga-RIIF Biszkek">
Ałga-RIIF Biszkek



</doc>
<doc id="1749825" url="https://pl.wikipedia.org/wiki?curid=1749825" title="Delirious">
Delirious

Delirious – piosenka house/pop stworzona przez Davida Guettę i Tarę McDonald na trzeci album studyjny Guetty, "Pop Life" (2007). Utwór wydany został jako trzeci singel promujący krążek dnia 31 stycznia 2008. W kompozycji swojego głosu gościnnie użyczyła Tara McDonald.

</doc>
<doc id="1749826" url="https://pl.wikipedia.org/wiki?curid=1749826" title="Spartak Frunze">
Spartak Frunze



</doc>
<doc id="1749827" url="https://pl.wikipedia.org/wiki?curid=1749827" title="Sirianis Méndez Hernández">
Sirianis Méndez Hernández

Sirianis Méndez Hernández (ur. 14 marca 1983 roku) – kubański siatkarz, były reprezentant Kuby. Od sezonu 2008/2009 występujący w polskiej lidze w barwach Jadaru Radom. Kubańczyk nie jest już siatkarzem Jadaru Radom, ponieważ w testach antydopingowych, wykryto że zawodnik miał przekroczony w organizmie poziom pseudoefedryny. Prezes Tadeusz Kupidura rozwiązał z nim kontrakt.

</doc>
<doc id="1749828" url="https://pl.wikipedia.org/wiki?curid=1749828" title="Iskra Frunze">
Iskra Frunze



</doc>
<doc id="1749829" url="https://pl.wikipedia.org/wiki?curid=1749829" title="Trudowyje Riezierwy Frunze">
Trudowyje Riezierwy Frunze



</doc>
<doc id="1749830" url="https://pl.wikipedia.org/wiki?curid=1749830" title="Zenit Frunze">
Zenit Frunze



</doc>
<doc id="1749832" url="https://pl.wikipedia.org/wiki?curid=1749832" title="AOK (album)">
AOK (album)

AOK – trzecia studyjna płyta polskiej wokalistki Mandaryny. Przy albumie pracowali producenci muzyczni z Bad Logic oraz amerykański DJ i remixer Josh Harris.
Lista utworów.
Opracowano na podstawie materiału źródłowego.

</doc>
<doc id="1749834" url="https://pl.wikipedia.org/wiki?curid=1749834" title="PlusLiga (2009/2010)">
PlusLiga (2009/2010)

PlusLiga 2009/2010 – 74. sezon siatkarskich mistrzostw Polski (10. sezon jako liga profesjonalna) organizowany przez PLPS SA pod egidą PZPS.
W fazie zasadniczej 10 zespołów rozegrało mecze system każdy z każdym (mecz i rewanż). Do fazy play-off przeszło 8 najlepszych drużyn, gdzie rywalizowały one systemem drabinkowym (ćwierćfinały, półfinały, mecz o 3. miejsce i finał do trzech zwycięstw). Drużyny z dwóch ostatnich miejsc po fazie zasadniczej rywalizowały o utrzymanie grając do 4 zwycięstw, po których przegrany spadał bezpośrednio, a wygrany tej pary walczył z drugą drużyną z I ligi.
Play-off.
Runda I.
Mecze o miejsca 1-8
Runda II.
Mecze o miejsca 1-4
Mecze o miejsca 5-8
Runda III.
Finał
Mecz o 3. miejsce
Mecz o 5. miejsce
Play-out.
Mecze o 9. miejsce
Baraż z 2. drużyną I ligi

</doc>
<doc id="1749838" url="https://pl.wikipedia.org/wiki?curid=1749838" title="Sopot Festival 1993">
Sopot Festival 1993

 
Sopot Festival 1993 – 30. edycja festiwalu muzycznego odbywającego się w sopockiej Operze Leśnej. Festiwal odbył się 27 sierpnia 1993 roku. Konkurs prowadzili Bogumiła Wander, Jerzy Gruza, Lucjan Kydryński, Krzysztof Ibisz i Paulina Smaszcz. Wygrała Arina z utworem "Rain is coming down".

</doc>
<doc id="1749842" url="https://pl.wikipedia.org/wiki?curid=1749842" title="Kaplica Świętych Braci Machabeuszy w Kuraszewie">
Kaplica Świętych Braci Machabeuszy w Kuraszewie

Kaplica pod wezwaniem Świętych Braci Machabeuszy – prawosławna kaplica filialna w Kuraszewie. Należy do parafii św. Antoniego Pieczerskiego w Kuraszewie, w dekanacie Hajnówka diecezji warszawsko-bielskiej Polskiego Autokefalicznego Kościoła Prawosławnego.
Położenie.
Obiekt znajduje się na polach należących do wsi Kuraszewo, w pobliżu drogi do Lad.
Historia.
Kaplica została wzniesiona przez mieszkańców Kuraszewa po odkryciu przez jednego z nich źródełka uznanego za cudowne. Źródło to było znane od lat 30. XX w., natomiast prace budowlane ukończono w 1942. Głównym inicjatorem wzniesienia obiektu, a następnie jego opiekunem był Teodor Pawluczuk. 
Po II wojnie światowej władze PRL-owskie wielokrotnie wzywały Pawluczuka do Białegostoku i uniemożliwiały sprawowanie opieki nad kapliczką. Mimo tego miejsce pozostawało celem pielgrzymek, a przybyli pielgrzymi pozostawiali w pobliżu kapliczki przyniesione krzyże wotywne. W 1973 ze środków zebranych przez miejscowych wiernych przeprowadzono generalny remont budynku, wymieniając dach i podłogę, szalując ściany oraz ogrodzono świątynię razem z przylegającym terenem. W kaplicy nabożeństwo odbywa się raz do roku – w święto patronalne (14 sierpnia). 
Architektura.
Drewniana kaplica kryta blachą, salowa, zamknięta trójbocznie. Od frontu kruchta nakryta trójkątnym dachem. Najszersza część (nawowa) posiada po dwa prostokątne okna na bocznych ścianach. Najwyższą częścią kapliczki jest część prezbiterialna z niewielką cebulastą kopułą i prawosławnym krzyżem. W najbliższym otoczeniu budynku znajdują się setki drewnianych krzyży wotywnych.

</doc>
<doc id="1749845" url="https://pl.wikipedia.org/wiki?curid=1749845" title="Stephen van Haestregt">
Stephen van Haestregt

Stephen van Haestregt (ur. 12 września 1972 w Westdorpe w Zelandii) – holenderski perkusista, a także producent muzyczny i inżynier dźwięku. Stephen van Haestregt znany jest przede wszystkim z występów w grupie muzycznej Within Temptation. Do zespołu należał w latach 2002-2010. Poprzednio perkusista w kilku zespołach, m.in. Orphanage, Ambeon i Paralysis. Jako producent muzyczny współpracował z zespołami After Forever, Ayreon i Pandaemonium.

</doc>
<doc id="1749848" url="https://pl.wikipedia.org/wiki?curid=1749848" title="Konstanty Zakrzewski">
Konstanty Zakrzewski

Konstanty Zakrzewski (ur. 14 stycznia 1876 w Warszawie, zm. 19 stycznia 1948 w Krakowie) – polski fizyk.
Życiorys.
Jego żoną była Helena Zakrzewska (1880–1952), córką była Maria (1907–1987, działaczka harcerska), żona Henryka i matka Andrzeja.
Zmarł w Krakowie. Pochowany na Cmentarzu Rakowickim (kwatera BB-wsch-po prawej Nowosielskich).
Opinie.
Na XXXV. Zjeździe Fizyków Polskich w Białymstoku prof. Andrzej Kajetan Wróblewski (Instytut Fizyki Doświadczalnej UW) przedstawił referat nt. „Fizyka w Polsce wczoraj, dziś i jutro” – krótką charakterystykę fizyki w Polsce XX w. Zaprezentował wskaźniki bibliometryczne, liczby dotyczące stopni i tytułów naukowych oraz liczby studentów fizyki. W podsumowaniu ocenił wkład Polaków do światowej fizyki XX w., wyodrębniając przede wszystkim – poza Marią Skłodowską-Curie (która w światowych zestawieniach jest wymieniana jako obywatelka francuska) – czterech fizyków, którzy dokonali odkryć na miarę Nagrody Nobla: Mariana Smoluchowskiego, Mariana Danysza, Jerzego Pniewskiego i Karola Olszewskiego. Wśród osiemnastu mniej zasłużonych, którzy jednak wnieśli bardzo poważny wkład do rozwoju fizyki i w pewnym okresie należeli do liderów światowej fizyki (których nazwiska są wymieniane w syntetycznych obcojęzycznych historycznych opracowaniach) znalazł się Konstanty Zakrzewski.

</doc>
<doc id="1749850" url="https://pl.wikipedia.org/wiki?curid=1749850" title="Jeux-de-mots">
Jeux-de-mots



</doc>
<doc id="1749854" url="https://pl.wikipedia.org/wiki?curid=1749854" title="Future World (album)">
Future World (album)

Future World – drugi album studyjny duńskiego zespołu muzycznego Pretty Maids. Został wydany 20 kwietnia 1987 roku nakładem CBS. Twórcą okładki zdobiącej to wydawnictwo jest Joe Petagno.

</doc>
<doc id="1749857" url="https://pl.wikipedia.org/wiki?curid=1749857" title="Stephanos Kotsolis">
Stephanos Kotsolis



</doc>
<doc id="1749859" url="https://pl.wikipedia.org/wiki?curid=1749859" title="Pomnik Amfitryty w Szczecinie">
Pomnik Amfitryty w Szczecinie

Pomnik Amfitryty – neobarokowy pomnik (w kształcie fontanny) bogini Amfitryty dłuta berlińskiego rzeźbiarza Reinholda Felderhoffa. W latach 1902-1932 stał przed Bramą Portową w Szczecinie u zbiegu trzech ulic: średniowiecznego traktu przecinającego Stare Miasto (dzisiaj ul. Wyszyńskiego), pruskiego Zielonego Placu Parad (dzisiejsza al. Niepodległości) i dawnej ulicy Lipowej (obecnie al. 3 Maja), która była osią "Nowego Miasta", pierwszej dziewiętnastowiecznej dzielnicy Szczecina. W tym czasie był to ruchliwy i reprezentacyjny punkt miasta.
Projekt.
Pomnik został wykonany prawdopodobnie z piaskowca. Ogólna kompozycja wywodziła się z wersalskiej fontanny Apollina i przedstawiała nagą boginię, która stała na rydwanie w kształcie muszli. Rydwan był powożony przez dwa rumaki i „pędził” w stronę Odry. Spienione wody fontanny wpadały do płytkiego basenu fontanny w którym brodziło ptactwo wodne.
Historia.
Pomnik odsłonięto w roku 1902. W 1929 w związku z przebudową ulicy w tej części miasta okazało się, że pomnik przeszkadza w sprawnej komunikacji w związku z czym 12 października 1932 pomnik i fontannę zdemontowano i przekazano Muzeum Miejskiemu. Oficjalnym powodem rozebrania pomnika były protesty szczecińskich dewotek, których zdaniem nagość bogini powodowała publiczne zgorszenie. Części pomnika zaginęły i nie są znane jego dalsze losy.

</doc>
<doc id="1749862" url="https://pl.wikipedia.org/wiki?curid=1749862" title="Ulica Hetmańska">
Ulica Hetmańska



</doc>
<doc id="1749863" url="https://pl.wikipedia.org/wiki?curid=1749863" title="Wczoraj i dziś">
Wczoraj i dziś

Wczoraj i dziś – kompilacja nagrań polskiego rapera Libera. Wydawnictwo ukazało się 6 marca 2009 roku nakładem wytwórni muzycznej My Music. Jest ona podsumowaniem wszystkich jego dokonań muzycznych. Na płycie można usłyszeć wielu artystów, takich jak Doniu, Owal/Emcedwa, Sylwia Grzeszczak, Mezo, czy zespołów, jak Pneuma i Kombi. Do albumu została dołączona także płyta DVD zawierającą teledyski.
Lista utworów.
Opracowano na podstawie materiału źródłowego.

</doc>
<doc id="1749864" url="https://pl.wikipedia.org/wiki?curid=1749864" title="Lise Van Hecke">
Lise Van Hecke

Lise Van Hecke (ur. 1 lipca 1992 w Sint-Niklaas) – belgijska siatkarka, reprezentantka kraju, grająca na pozycji atakującej. Brązowa medalistka mistrzostw Europy 2013 rozgrywanych w Niemczech i Szwajcarii. 
Sukcesy klubowe.
Superpuchar Belgii:
Mistrzostwo Belgii:
Puchar Belgii:
Puchar Challenge:
Superpuchar Włoch:
Puchar Włoch:
Mistrzostwo Włoch:
Puchar CEV:
Sukcesy reprezentacyjne.
Mistrzostwa Europy Kadetek:
Mistrzostwa Świata Kadetek:
Liga Europejska:
Mistrzostwa Europy:

</doc>
<doc id="1749865" url="https://pl.wikipedia.org/wiki?curid=1749865" title="Kościół św. Krzyża w Świdnicy">
Kościół św. Krzyża w Świdnicy



</doc>
<doc id="1749867" url="https://pl.wikipedia.org/wiki?curid=1749867" title="Kolegiata św. Krzyża i św. Bartłomieja we Wrocławiu">
Kolegiata św. Krzyża i św. Bartłomieja we Wrocławiu



</doc>
<doc id="1749868" url="https://pl.wikipedia.org/wiki?curid=1749868" title="Bazylika św. Krzyża w Warszawie">
Bazylika św. Krzyża w Warszawie



</doc>
<doc id="1749870" url="https://pl.wikipedia.org/wiki?curid=1749870" title="Kościół św. Krzyża w Stargardzie Szczecińskim">
Kościół św. Krzyża w Stargardzie Szczecińskim



</doc>
<doc id="1749871" url="https://pl.wikipedia.org/wiki?curid=1749871" title="Inteligo Financial Services">
Inteligo Financial Services

Inteligo Financial Services S.A. (IFS) – nieistniejąca spółka projektowo-informatyczna zajmująca się tworzeniem zintegrowanych rozwiązań informatycznych w bankowości elektronicznej oraz w usługach finansowych oferowanych online, wdrażania technologii i systemów informatycznych multikanałowej obsługi klientów, obsługi logistycznej klientów korzystających z Platformy Inteligo. Spółka była własnością PKO BP. 1 grudnia 2014 połączona z PKO BP Finat Sp. z o.o.
Historia.
Spółka została założona w 2000 przez Andrzeja Klesyka i Davida Puttsa, a pierwszym prezesem został Tomasz Kaźmierowski. Inwestorem strategicznym pod koniec 2000 został jeden z największych banków niemieckich Bankgesellschaft Berlin AG (BGB). W 2001 zakończono pracę nad budową rozwiązania informatycznego Platforma Inteligo i rozpoczęto działalność operacyjną polegająca na możliwości zdalnego otwarcia rachunku bankowego pod marką Inteligo we współpracy z polskim oddziałem BGB, Bankgesellschaft Berlin Polska S.A.
W 2002 BGB stał się wyłącznym akcjonariuszem IFS i sprzedał spółkę PKO BP. Spółka obsługiwała wówczas rachunki bankowe 160 000 klientów i planowała wdrożenie kredytów gotówkowych we współpracy z GE Capital Bank oraz metody elektronicznych płatności alternatywnych InteliPay
W ramach grupy kapitałowej PKO BP spółka prowadziła lub wspierała wdrożenia projektów informatycznych, m.in. wprowadzenie do oferty konta Inteligo zdalnego debetu, możliwości nabywania online jednostek funduszy inwestycyjnych PKO/Credit Suisse TFI S.A., oraz możliwości otrzymywania e-mailem wyciągów opatrzonych podpisem elektronicznym (2003), przeprowadzenie pierwszej w Polsce operacji połączenia dwóch systemów bankowości elektronicznej (2004), uruchomienie usługi "Płacę z PKO Inteligo" (dziś "Płacę z iPKO") oraz udostępnienie zakupu online produktów takich jak doładowania telefonów, jednostki Bankowego OFE i ubezpieczenia dla klientów dla klientów PKO BP (2005), uruchomienie usługi bankowości elektronicznej w Banku Pocztowym i Kredobanku (2007), zmiana serwisu PKO Inteligo na iPKO i wdrożenie systemu zdalnej sprzedaży i obsługi online ubezpieczeń komunikacyjnych PZU (2008).
W 2009 Inteligo po raz trzeci otrzymuje nagrodę "przyjazny bank Newsweeka", rozwija serwis mobilny wprowadzając jako pierwszy bank w Polsce możliwość wzięcia debetu przez serwis lajt; Inteligo wprowadza możliwość zaciągnięcia debetu do 2000 zł przez telefon komórkowy. W tym samym roku w Inteligo wprowadza nowości w Serwisie SMS wydzielając funkcjonujący dotychczas kanał wykonywania zapytań o saldo, historię rachunku, numer rachunku, blokadę na rachunku oraz dodając nowe funkcje: wykonywanie płatności i doładowań zdefiniowanych wcześniej w serwisie WWW. Usługa zostaje również uzupełniona o powiadomienia na komunikator lub e-mail – .
W grudniu 2014 spółka została połączona z PKO BP Finat Sp. z o.o.

</doc>
<doc id="1749872" url="https://pl.wikipedia.org/wiki?curid=1749872" title="Kościół św. Krzyża w Puszynie">
Kościół św. Krzyża w Puszynie



</doc>
<doc id="1749874" url="https://pl.wikipedia.org/wiki?curid=1749874" title="Kościół św. Krzyża w Oborzanach">
Kościół św. Krzyża w Oborzanach



</doc>
<doc id="1749875" url="https://pl.wikipedia.org/wiki?curid=1749875" title="Kościół św. Krzyża w Miechowicach">
Kościół św. Krzyża w Miechowicach



</doc>
<doc id="1749876" url="https://pl.wikipedia.org/wiki?curid=1749876" title="Kościół św. Krzyża w Lesznie">
Kościół św. Krzyża w Lesznie



</doc>
<doc id="1749877" url="https://pl.wikipedia.org/wiki?curid=1749877" title="Kościół św. Krzyża w Krakowie (nieistniejący)">
Kościół św. Krzyża w Krakowie (nieistniejący)



</doc>
<doc id="1749879" url="https://pl.wikipedia.org/wiki?curid=1749879" title="Umowa Biskupów Starokatolickich Unii Utrechckiej">
Umowa Biskupów Starokatolickich Unii Utrechckiej

Umowa Biskupów Starokatolickich Unii Utrechckiej – uchwalona w dniu 12 września 1974 roku umowa pomiędzy biskupami – członkami Międzynarodowej Konferencji Biskupów Starokatolickich, regulująca zachodzące w Unii Utrechckiej stosunki administracyjne.
Umowa Biskupów Starokatolickich Unii Utrechckiej, zakłada że Kościoły kierowane i reprezentowane przez biskupów zjednoczonych w Unii Utrechckiej pozostają ze sobą w pełnej wspólnocie komunijnej. Do Unii mogą być przyjęci tylko ci biskupi, których legalność wyboru i kanoniczność konsekracji zostały uznane przez Międzynarodową Konferencję Biskupów Starokatolickich. Dla utrzymania wspólnoty kościelnej biskupi mają zbierać się regularnie jako Międzynarodowa Konferencja Biskupów Starokatolickich. Biskupi mają udostępniać sobie nawzajem rozporządzenia urzędowe, listy pasterskie, mszały, rytuały, pontyfikały, katechizmy, podręczniki, aktualne wykazy swoich duchownych, protokoły swoich synodów i inne dokumenty. Konsekracji biskupa wybranego prawomocnie przez organy Kościoła należącego do Unii Utrechckiej, dokonują biskupi Unii Utrechckiej.

</doc>
<doc id="1749880" url="https://pl.wikipedia.org/wiki?curid=1749880" title="Wyżyna Dolnogwinejska">
Wyżyna Dolnogwinejska

Wyżyna Dolnogwinejska (dawniej także: "Próg Dolnogwinejski") – wyżyna w Afryce Środkowej, ciągnąca się wzdłuż wschodnich wybrzeży Zatoki Gwinejskiej, od Kamerunu, przez Gwineę Równikową, Gabon, Kabindę, Republikę Konga, Demokratyczną Republikę Konga aż do Angoli. Na północnym zachodzie przechodzi w Wyżynę Górnogwinejską, a na północnym wschodzie w Wyżynę Azande. Między tymi dwiema wyżynami na północy Wyżyny Dolnogwinejskiej przebiega jeszcze Wyżyna Adamawa. Na wschodzie Wyżyna Dolnogwinejska przechodzi w Kotlinę Konga, na południowym wschodzie ograniczona jest wyżyną Lunda, zaś na południu wyżyną Bije.
Budowa geologiczna i rzeźba.
Pagórkowaty teren Wyżyny Dolnogwinejskiej o wysokości bezwzględej dochodzącej do 1575 m n.p.m. (Mont Iboundji) porośnięty jest na przeważającym obszarze wilgotnym lasem równikowym. Z jego stoków wypływają liczne, wpadające wprost do Oceanu Atlantyckiego strumienie i rzeki. 
Wody.
Wyżynę przecina także płynąca z głębi kontynentu rzeka Konga, tworząca w tym miejscu liczne wodospady (m.in. Wodospady Livingstone’a). Tuż po wypłynięciu z terenu Wyżyny Dolnogwinejskiej, rzeka Kongo tworzy estuarium..

</doc>
<doc id="1749881" url="https://pl.wikipedia.org/wiki?curid=1749881" title="Danieł Bożkow">
Danieł Bożkow

Danieł Angełow Bożkow (; ur. 27 kwietnia 1983 w Płowdiwie) – bułgarski piłkarz, występujący na pozycji prawego obrońcy.
Życiorys.
Bożkow jest wychowankiem zespołu Botew Płowdiw. Zadebiutował w I lidze bułgarskiej 30 sierpnia 2002 roku, w meczu ze Slawią Sofia (1:4). W przeciągu 8 sezonów rozegrał dla swego macierzystego klubu 183 spotkania ligowe (150 w najwyższej klasie rozgrywkowej) i strzelił 1 bramkę.
Od połowy lipca 2009 przebywał na testach w Widzewie Łódź, a 5 sierpnia podpisał z klubem 3-letni kontrakt. W jego barwach zadebiutował 26 sierpnia w meczu Pucharu Polski z GKS Jastrzębie (4:3), natomiast pierwszy mecz ligowy rozegrał 19 września z GKP Gorzów Wlkp. (0:0).
W sezonie 2009/10 Widzew awansował do Ekstraklasy, a Bożkow wystąpił w dwóch spotkaniach ligowych.
28 czerwca 2010 został wypożyczony na rok do Górnika Łęczna, w którym zadebiutował 31 lipca w meczu z Górnikiem Polkowice (1:2). Łącznie rozegrał dla zespołu z Łęcznej 19 spotkań, a Górnik zajął 8. miejsce w tabeli końcowej.
Po zakończeniu wypożyczenia Bożkow powrócił do Widzewa, jednak z zawodnika zrezygnowano w Łodzi i obrońca powrócił do ojczyzny.
Kariera reprezentacyjna.
Danieł Bożkow wystąpił do tej pory w trzech meczach reprezentacji Bułgarii. Jego debiutem był mecz przeciwko Gruzji, wygrany przez Bułgarów 6-2 (12 listopada 2005).

</doc>
<doc id="1749883" url="https://pl.wikipedia.org/wiki?curid=1749883" title="Kościół pw. św. Świętego Krzyża w Łapach">
Kościół pw. św. Świętego Krzyża w Łapach



</doc>
<doc id="1749885" url="https://pl.wikipedia.org/wiki?curid=1749885" title="Kościół św. Krzyża w Istebnej">
Kościół św. Krzyża w Istebnej



</doc>
<doc id="1749888" url="https://pl.wikipedia.org/wiki?curid=1749888" title="Kościół św. Krzyża w Gnieźnie">
Kościół św. Krzyża w Gnieźnie



</doc>
<doc id="1749889" url="https://pl.wikipedia.org/wiki?curid=1749889" title="Dinamo-MWD Biszkek">
Dinamo-MWD Biszkek

Dinamo-MWD Biszkek (kirg. Футбол клубу «Динамо-МВД» Бишкек) – kirgiski klub piłkarski, mający siedzibę w stolicy kraju, mieście Biszkek.
Historia.
Chronologia nazw:
Piłkarski klub Dinamo został założony w miejscowości Frunze w 1930 roku. W 1939 zespół startował w rozgrywkach Pucharu ZSRR. W 1946 debiutował w Trzeciej Grupie, strefie środkowoazjatyckiej Mistrzostw ZSRR (trzeci poziom), a w 1947 po reorganizacji systemu lig w Drugiej Grupie, strefie środkowoazjatyckiej (drugi poziom). W obu sezonach zajmował 5 miejsce. Ale potem występował tylko w rozgrywkach regionalnych (Mistrzostwa Kirgiskiej SRR).
Po uzyskaniu niepodległości przez Kirgistan w związku ze zmianą nazwy miasta klub został przemianowany na Dinamo Biszkek. Dopiero w 1995 debiutował w rozgrywkach Wyższej Ligi Kirgistanu. W 1999 zespół również startował w rozgrywkach Pucharu Kirgistanu. W 1997 osiągnął swój pierwszy sukces zdobywając mistrzostwo kraju. W 1999 debiutował w pucharach azjatyckich. W latach 90. XX wieku klub nazywał się Dinamo-Oil, CAG-Dinamo-MWD i CAG-Dinamo.
Na początku 2001 na bazie Dinama została organizowana całkowicie nowa drużyna, która przyjęła nazwę Erkin Farm Biszkek. W 2002 klub zmienił nazwę na Dinamo-Erkin Farm Biszkek i zajął 5 miejsce w Wyższej Lidze. Ale w następnym sezonie połączył się z klubem Polot Biszkek, który występował w Pierwszej Lidze Kirgistanu. Pierwsza drużyna przyjęła nazwę Dinamo-Polot Biszkek i kontynuowała występy w Wyższej Lidze, a druga drużyna pod nazwą Erkin Farm Biszkek startowała w Pierwszej Lidze. Po zakończeniu sezonu 2003 klub został rozwiązany. 
W 2012 klub został odrodzony jako Dinamo-MWD Biszkek.
Stadion.
Klub rozgrywa swoje mecze domowe na stadionie im.Dołena Omurzakowa w Biszkeku, który może pomieścić 23000 widzów (były Centralny stadion republikański Spartak). Wcześniej występował na stadionie Dinamo.

</doc>
<doc id="1749890" url="https://pl.wikipedia.org/wiki?curid=1749890" title="Platforma Inteligo">
Platforma Inteligo

Platforma Inteligo – rozwiązanie informatyczne w bankowości elektronicznej oraz w usługach finansowych oferowanych online. Stworzona i rozwijana przez spółkę Inteligo Financial Services S.A. Z rozwiązań Platformy Inteligo korzystają obecnie (stan na 2009):
Koncepcję Platformy Inteligo charakteryzuje pełna integracja wszystkich kanałów dostępu. Każda transakcja zlecana przez klienta jest natychmiast przetwarzana i widoczna w każdym z wykorzystywanych kanałów dostępu: przez stronę internetową (w tym przeglądarki mobilne), call center, IVR, SMS, fax, i e-mail.

</doc>
<doc id="1749891" url="https://pl.wikipedia.org/wiki?curid=1749891" title="Dinamo Biszkek">
Dinamo Biszkek



</doc>
<doc id="1749893" url="https://pl.wikipedia.org/wiki?curid=1749893" title="Dinamo-Oil Biszkek">
Dinamo-Oil Biszkek



</doc>
<doc id="1749895" url="https://pl.wikipedia.org/wiki?curid=1749895" title="CAG-Dinamo-MWD Biszkek">
CAG-Dinamo-MWD Biszkek



</doc>
<doc id="1749896" url="https://pl.wikipedia.org/wiki?curid=1749896" title="Erkin Farm Biszkek">
Erkin Farm Biszkek



</doc>
<doc id="1749898" url="https://pl.wikipedia.org/wiki?curid=1749898" title="Spišská Belá">
Spišská Belá



</doc>
<doc id="1749899" url="https://pl.wikipedia.org/wiki?curid=1749899" title="AŚ Elbląg">
AŚ Elbląg



</doc>
<doc id="1749901" url="https://pl.wikipedia.org/wiki?curid=1749901" title="AŚ Gdańsk">
AŚ Gdańsk



</doc>
<doc id="1749903" url="https://pl.wikipedia.org/wiki?curid=1749903" title="AŚ Warszawa-Białołęka">
AŚ Warszawa-Białołęka



</doc>
<doc id="1749904" url="https://pl.wikipedia.org/wiki?curid=1749904" title="Kościół św. Krzyża w Żywcu">
Kościół św. Krzyża w Żywcu



</doc>
<doc id="1749905" url="https://pl.wikipedia.org/wiki?curid=1749905" title="Leonard (pisarz)">
Leonard (pisarz)



</doc>
<doc id="1749907" url="https://pl.wikipedia.org/wiki?curid=1749907" title="Kościół św. Krzyża w Krakowie">
Kościół św. Krzyża w Krakowie



</doc>
<doc id="1749910" url="https://pl.wikipedia.org/wiki?curid=1749910" title="Diagoras z Melos">
Diagoras z Melos

Diagoras z Melos (gr. "Διαγόρας ὁ Μήλιος") – grecki poeta i sofista z V wieku p.n.e. Jest znany jako "pierwszy ateista".
Diagoras był synem Teleklytosa. Poza tym istnieją jedynie zdawkowe informacje na temat jego życia i poglądów. Był przeciwnikiem greckiej religii i krytykiem misteriów eleuzyjskich, odrzucał istnienie bogów i potrzebę kultu religijnego. Został oskarżony przez Ateńczyków o bezbożność i wygnany z miasta. Zmarł w Koryncie.
Wspomniany przez Sekstusa Empiryka jako pobożny człowiek i twórca dytyrambów w przeszłości, podobno któryś z poematów zaczął od: "zgodnie z demonem i losem wszystko się spełnia" – co świadczyło o jego pobożności. Jednak pewnego dnia, gdy doświadczył osobiście jawnego łamania przysięgi przez oszusta, uznał, że wiara w bogów nie ma sensu, ponieważ ludzie przypisują im tylko iluzoryczną wartość sprawczą. Wtedy zaczął głosić swój ateizm, za który został wygnany.

</doc>
<doc id="1749911" url="https://pl.wikipedia.org/wiki?curid=1749911" title="Stadion Olimpijski w Helsinkach">
Stadion Olimpijski w Helsinkach

Stadion Olimpijski w Helsinkach (fiń. "Helsingin olympiastadion") – stadion w Helsinkach w Finlandii. Jest największym stadionem w kraju, na którym obecnie odbywają się zarówno duże koncerty, jak i wydarzenia sportowe.
Znany jest najbardziej jako główny obiekt Letnich Igrzysk Olimpijskich 1952, został jednak zbudowany z myślą o Letnich Igrzyskach Olimpijskich 1940, które przeniesiono do Helsinek z Tokio, jeszcze przed ich całkowitym odwołaniem ze względu na II wojnę światową. Na stadionie w 1983 roku odbyły się pierwsze w historii mistrzostwa świata w lekkoatletyce. W 2005 obiekt gościł po raz drugi imprezę tej rangi. Stadion był również trzy razy areną lekkoatletycznych mistrzostw Europy – w 1971, 1994 oraz 2012. Stadion Olimpijski jest domowym obiektem reprezentacji Finlandii w piłce nożnej.
Budowa stadionu rozpoczęła się w 1934 roku i zakończyła w 1938 roku. Jego architektami byli Yrjö Lindegren i Toivo Jäntti.
W latach 1990–1994 Stadion Olimpijski został całkowicie zmodernizowany. Przeszedł również dodatkową renowację przed Mistrzostwami Świata w Lekkoatletyce 2005. Kolejną modernizację stadionu przeprowadzono w latach 2008–2009, poszerzono (o 4 metry) boisko piłkarskie, przez co bieżnia została przedłużona na prostych, a na wiraże stały się ostrzejsze. Po pierwszych, przeprowadzonych po modernizacji, zawodach lekkoatletycznych na tym obiekcie – meczu między reprezentacjami Szwecji i Finlandii – obie ekipy skrytykowały przebudowę stadionu jako zagrażającą zdrowiu zawodników i utrudniającą sprawiedliwą rywalizację pomiędzy zawodnikami biegnącymi na różnych torach.
Największą pojemność, ponad 70 000, posiadał podczas Letnich Igrzysk Olimpijskich 1952. Obecnie jego pojemność wynosi 40 000, a podczas koncertów sięga 45 000.
Stadion posiada wieżę otwartą dla zwiedzających, z której obserwować można panoramę Helsinek. Ma ona wysokość 72,71 m, dla upamiętnienia wyniku jakim Matti Järvinen wygrał rzut oszczepem na igrzyskach w Los Angeles w 1932.
Od marca 2007 roku okolice stadionu zamieszkuje puchacz. 6 czerwca 2007 roku, podczas meczu kwalifikacyjnego do Euro 2008 pomiędzy Finlandią a Belgią, sowa przerwała grę na dziesięć minut po tym, jak osiadła na bramce. Puchacz został później nazwany Bubi oraz wybrany mieszkańcem roku Helsinek.
W skład kompleksu stadionu wchodzi hostel dla młodzieży.
Stadion w kulturze masowej.
Wizerunek Stadionu Olimpijskiego, wraz z fińskim biegaczem Paavo Nurmim, umieszczono na banknocie o nominale 10 marek fińskich. W 2006 roku jeden z odcinków amerykańskiego programu telewizyjnego "The Amazing Race" kończył się zadaniem na wieży stadionu.

</doc>
<doc id="1749916" url="https://pl.wikipedia.org/wiki?curid=1749916" title="Herb powiatu wałeckiego">
Herb powiatu wałeckiego

Herb powiatu wałeckiego – jeden z symboli powiatu wałeckiego w postaci herbu. 
Wygląd i symbolika.
Herb przedstawia w polu czerwonym orła białego w złotej koronie z takimże dziobem, szponami, trójliściem przepaski i pierścieniem ogonowym, z pieczęci majestatycznej Kazimierza III Wielkiego ponad złotą Łodzią – herbem rodowym Górków. 
Historia.
Herb został ustanowiony Uchwałą Nr XXV/202/2009 Rady Powiatu w Wałczu z dnia 25 czerwca 2009 r.
Do 2009 r. powiat wałecki używał herbu, który był połączeniem herbów gmin wchodzących w skład powiatu.

</doc>
<doc id="1749921" url="https://pl.wikipedia.org/wiki?curid=1749921" title="Edward McMillan-Scott">
Edward McMillan-Scott

Edward Hugh Christian McMillan-Scott (ur. 15 sierpnia 1949 w Cambridge) – brytyjski polityk, poseł do Parlamentu Europejskiego II, III, IV, V, VI i VII kadencji.
Życiorys.
Syn Waltera i Elisabeth. Ukończył prywatną szkołę dominikanów. W 1967 wstąpił do Partii Konserwatywnej. Odpowiedzialny był później za organizowanie podróży w firmach amerykańskich, a w 1977 został doradcą parlamentarnym i politycznym w Londynie. W 1983 założył w własną firmę doradczą zajmującą się public relations.
W 1984 po raz pierwszy uzyskał mandat eurodeputowanego. Do 1994 reprezentował okręg York, a w latach 1994–1999 North Yorkshire. Od 1999 wybierany był w okręgu Yorkshire and the Humber. Od września 1998 do grudnia 2001 pełnił funkcję szefa delegacji Partii Konserwatywnej w Parlamencie Europejskim. W tych samych latach zasiadał także w zarządzie partii. W latach 1999–2002 był przewodniczącym delegacji do Wspólnej Komisji Parlamentarnej EOG. 23 lipca 2004 wybrany został na jednego z czternastu wiceprzewodniczących PE, w 2007 uzyskał reelekcję. 14 lipca 2009 ponownie wybrany został na zastępcę przewodniczącego Europarlamentu, startując przeciw oficjalnemu kandydatowi nowo powstałej grupy Europejscy Konserwatyści i Reformatorzy – Michałowi Kamińskiemu, za co został z grupy wykluczony. 16 lipca usunięto go także z Partii Konserwatywnej. Decyzję o kandydowaniu motywował m.in. swoją opinią o Michale Kamińskim, zarzucając mu antysemityzm.
W marcu 2010 przystąpił do Liberalnych Demokratów, a w maju tegoż roku do frakcji Porozumienia Liberałów i Demokratów na rzecz Europy.

</doc>
<doc id="1749923" url="https://pl.wikipedia.org/wiki?curid=1749923" title="Dinamo-Erkin Farm Biszkek">
Dinamo-Erkin Farm Biszkek



</doc>
<doc id="1749926" url="https://pl.wikipedia.org/wiki?curid=1749926" title="Wasilsursk">
Wasilsursk

Wasilsursk (ros. "Васильсурск") - osiedle typu miejskiego nad Surą, w pobliżu jej ujścia do Wołgi, w obwodzie niżnonowogrodzkim w Rosji. Populacja w roku 2002: 1 329 osób.
W miejscu dzisiejszego Wasilisurska znajdował się wcześniej drewniany fort maryjskiego plemienia Kuruk, nazywany Cepel. Zdobyty przez Rosjan po krwawej bitwie w roku 1523, służył jako baza wypadowa podczas wojen rosyjsko-kazańskich.

</doc>
<doc id="1749929" url="https://pl.wikipedia.org/wiki?curid=1749929" title="Obwód BCh Brzozów">
Obwód BCh Brzozów

Obwód BCh Brzozów (noszący nr 4, kryptonim "Bez") - obwód należący do Podokręgu Rzeszów Okręgu Kraków Batalionów Chłopskich, odpowiadający terytorialnie powiatowi brzozowskiemu.
Kryptonim obwodu został przydzielony na początku 1943.
Pierwszym komendantem Straży Chłopskiej został mianowany Władysław Sowa "Szary". Zorganizował on dwie komendy gminne: w gminie Nozdrzec (kom. Andrzej Krupa "Drzymała") i gminie Domaradz (kom. Stanisław Anioł). Jednak z powodu dużej ilości ludności ukraińskiej organizacja obwodu posuwała się bardzo wolno. W związku z tym w końcu 1941 dowództwo objął Józef Banat "Warski". W 1942 nastąpiły masowe aresztowania, i działalność obwodu została sparaliżowana na kilka miesięcy. Pod koniec 1942 dowództwo okręgu objął Andrzej Krupa "Drzymała".
Kolejne zmiany w dowództwie nastąpiły w 1943. Komendantem obwodu mianowany został Wojciech Dudek "Olsza", który przeszedł wraz z całą kompanią do SCh z Armii Krajowej. Andrzej Krupa został mianowany zastępcą komendanta, szefem propagandy i wywiadu Jan Pyra "Gbur" (w okresie scaleniowym objął dowództwo Ludowej Straży Bezpieczeństwa w obwodzie).
Ujawnienie się członków BCh w tym obwodzie odbyło się od 26 września 1945, na podstawie rozkazu Komendy Głównej BCh z 19 września 1945.

</doc>
<doc id="1749930" url="https://pl.wikipedia.org/wiki?curid=1749930" title="Tar-Herunúmen">
Tar-Herunúmen



</doc>
<doc id="1749931" url="https://pl.wikipedia.org/wiki?curid=1749931" title="Herunumen">
Herunumen



</doc>
<doc id="1749932" url="https://pl.wikipedia.org/wiki?curid=1749932" title="Polot Biszkek">
Polot Biszkek

Polot Biszkek (kirg. ФК «Полёт» Бишкек) – kirgiski klub piłkarski z siedzibą w mieście Biszkek.
Historia.
Chronologia nazw:
Założony w latach 90. XX wieku jako SK Swerdłovski ROWD Biszkek. 
W 1998 debiutował w 1. lidze Kirgistanu, w którym zajął 4 miejsce. W następnym sezonie zajął 3 miejsce. Ale w 2001 nie przystąpił do rozgrywek. W 2003 klub połączył się z klubem Dinamo-Erkin Farm Biszkek, który występował w 1. lidze Kirgistanu. Pierwsza drużyna przyjęła nazwę Dinamo-Polot Biszkek i kontynuowała występy w 1. lidze Kirgistanu, a druga drużyna pod nazwą Erkin Farm Biszkek startowała w 2. lidze Kirgistanu. Po zakończeniu sezonu 2003 klub został rozwiązany.

</doc>
<doc id="1749933" url="https://pl.wikipedia.org/wiki?curid=1749933" title="Obwód BCh Przemyśl">
Obwód BCh Przemyśl

Obwód BCh Przemyśl (noszący nr 21, kryptonim "Przesmyk") - obwód należący do Podokręgu Rzeszów Okręgu Kraków Batalionów Chłopskich, odpowiadający terytorialnie powiatowi przemyskiemu.
Kryptonim obwodu został przydzielony na początku 1943.
Komendantem obwodu był Roman Kisiel "Sęp", zastępcą komendanta Karol Niemczewski "Srogi", szefem propagandy i wywiadu Zygmunt Romanowski "Pegaz", oficerem ds. specjalnych Franciszek Wojciechowski "Żółty", komendantem Oddziałów Specjalnych Stanisław Błachut "Kabel", instruktorem szkoleniowym Henryk Król "Poker".
Ujawnienie się członków BCh w tym obwodzie odbyło się od 26 września 1945, na podstawie rozkazu Komendy Głównej BCh z 19 września 1945.

</doc>
<doc id="1749935" url="https://pl.wikipedia.org/wiki?curid=1749935" title="Merkur Spiel-Arena">
Merkur Spiel-Arena

Merkur Spiel-Arena, dawniej znana jako LTU Arena (2004–2009), ESPRiT Arena (2010, 2011–2018), oraz Düsseldorf Arena (podczas Konkursu Piosenki Eurowizji 2011) – stadion piłkarski w Düsseldorfie w Niemczech. Może pomieścić do 54 600 osób podczas meczów piłki nożnej, oraz do 66 500 osób podczas koncertów. Obiekt posiada rozsuwany dach.
Historia.
Został otwarty w 2004 roku i stanowi domowy obiekt drużyny Fortuna Düsseldorf. W drugiej połowie rozgrywek Bundesligi 2008/2009 był również domowym stadionem Bayer 04 Leverkusen z powodu przebudowy BayAreny.
Pojemność stadionu wynosi 51,500, a koszt jego budowy wyniósł 240 milionów euro.
Do 2009 roku prawa do nazwy należały do niemieckich linii lotniczych LTU International.

</doc>
<doc id="1749937" url="https://pl.wikipedia.org/wiki?curid=1749937" title="Parafia św. Mikołaja w Siemieliszkach">
Parafia św. Mikołaja w Siemieliszkach

Parafia św. Mikołaja – parafia prawosławna w Siemieliszkach istniejąca od 1896, podległa eparchii wileńskiej i litewskiej Rosyjskiego Kościoła Prawosławnego. 
Parafia powstała w 1896 na potrzeby lokalnej ludności prawosławnej narodowości rosyjskiej, została wydzielona z istniejącej od lat 60. XIX wieku parafii w Kietawiszkach. Od 16 marca 1896 posiadała własną cerkiew pod wezwaniem św. Mikołaja.
W tym okresie liczyła ok. 500 parafian. Do 1907 wzrosła do 735 osób, po czym – na skutek bieżeństwa – w czasie I wojny światowej ponownie spadła do 500. W czasie wojny, z powodu wcielenia do wojska proboszcza, ks. Nikołaja Kuźminskiego, parafia praktycznie nie działała. Po raz drugi działanie placówki duszpasterskiej zostało przerwane w czasie II wojny światowej, po wejściu Armii Czerwonej do Siemieliszek. Nowe władze zarekwirowały majątek ziemski należący do parafii, pozostawiając jedynie dwa hektary z pierwotnie posiadanych 32. Zażądały również wpłacenia przez parafię pięciu tysięcy rubli na potrzeby wojskowe, a gdy wspólnota nie była w stanie spełnić żądania – uwięziły ówczesnego proboszcza ks. Grigorija Wysockiego razem z rodziną. 
W 1947 parafia w Siemieliszkach została zarejestrowana. Liczyła wówczas 400 osób. Jednak w grudniu 1954, gdy proboszcz został przeniesiony do pracy duszpasterskiej w soborze Zwiastowania w Kownie, regularne nabożeństwa w cerkwi przestały być odprawiane, poza ważniejszymi świętami, kiedy do miasta przyjeżdżali księża z cerkwi w Jewiach. Sytuacja ta utrzymuje się do dnia dzisiejszego. Ze względu na duży spadek ilości prawosławnych (obecnie 40–50 mieszkańców Siemieliszek) parafia została zlikwidowana, zaś cerkiew w Siemieliszkach jest obiektem pomocniczym parafii w Jewiach. 

</doc>
<doc id="1749938" url="https://pl.wikipedia.org/wiki?curid=1749938" title="Cerkiew św. Mikołaja w Siemieliszkach">
Cerkiew św. Mikołaja w Siemieliszkach

Cerkiew św. Mikołaja – prawosławna cerkiew w Siemieliszkach wzniesiona w 1895. Do 1954 siedziba parafii, obecnie cerkiew pomocnicza parafii w Jewiach. 
Historia.
Cerkiew została wzniesiona w 1895 na potrzeby żyjących w okolicy rosyjskich chłopów wyznania prawosławnego. Jej budowa była częścią szerzej zakrojonej akcji budowy nowych cerkwi na zachodzie i północy Imperium Rosyjskiego po klęsce powstania styczniowego. W 1868 mieszkańcy Siemieliszek zwrócili się do eparchii wileńskiej i litewskiej z prośbą o zgodę na założenie w ich miasteczku parafii z wolnostojącą cerkwią. Arcybiskup Józef (Siemaszko) nakazał jednak ograniczyć się do przyłączenia Siemieliszek do nowo powstałej parafii w sąsiedniej miejscowości Kietowiszki, gdzie na cerkiew zmieniono dawny kościół rzymskokatolicki. 
Ostatecznie budowa samodzielnej cerkwi w Siemieliszkach rozpoczęła się w latach 90. XIX wieku dzięki inicjatywie szlachcica trockiego Aleksego Nikołajewicza Pejkera, przy dodatkowym wsparciu finansowym władz lokalnych i innych wiernych. Obiekt wzniesiono przy głównym rynku miasteczka i 16 marca 1896 poświęcono. Parafia św. Mikołaja liczyła w tym momencie ok. 500 wiernych. W 1909 liczba ta wzrosła do 765 osób. 
W czasie I wojny światowej w cerkwi nie były odprawiane nabożeństwa – jej dotychczasowy proboszcz ks. Nikołaj Kuźminski został wcielony do armii rosyjskiej. Dopiero w lutym 1923, z polecenia arcybiskupa wileńskiego i litewskiego Eleuteriusza do miasteczka przyjechał ks. Aleksandr Newecki i cerkiew ponownie stała się czynna. 5 września 1927 miasteczko, a także cerkiew, odwiedził prezydent Litwy Antanas Smetona. Był on bliskim znajomym ówczesnego proboszcza parafii, byłego oficera armii carskiej ks. Iwana Gandurina; kilkakrotnie odwiedzał cerkiew i ufundował dla niej kilka elementów wyposażenia, w tym używany do dziś perski dywan. 
W czasie II wojny światowej cerkiew ponownie została zamknięta. Jako siedziba parafii została zarejestrowana w 1947, jednak już w 1954, po przeniesieniu proboszcza do pracy w soborze w Kownie, cerkiew obsługiwał wyłącznie kler z cerkwi w Jewiach, odprawiając nabożeństwa jedynie w ważniejsze święta – sytuacja ta utrzymuje się do dnia dzisiejszego, parafia w Siemieliszkach została formalnie zlikwidowana. W latach 60. i 70. XX wieku obiekt był remontowany.
Architektura.
Cerkiew w Siemieliszkach jest trójdzielna. Wejście do obiektu prowadzi przez przedsionek, ponad którym wznosi się dzwonnica zwieńczona niewielką cebulastą kopułą z krzyżem. Na obydwu bocznych ścianach przedsionka znajdują się półkoliste okna ze skromnym obramowaniem. Poniżej poziomu dachu znajduje się kolejny rząd okien, między którymi znajdują się pilastry. Poniżej poziomu dachu znajduje się fryz otaczający cały budynek. Część łącząca przedsionek z nawą i prezbiterium jest węższa i niższa od części z pomieszczeniem ołtarzowym. Z czterech stron jest ono zdobione pojedynczym oślimi łukami, całość wieńczy położona na bębnie niewielka cebulasta kopuła z krzyżem. 
We wnętrzu obiektu trzyrzędowy ikonostas zwieńczony ikoną Ostatniej Wieczerzy. 

</doc>
<doc id="1749941" url="https://pl.wikipedia.org/wiki?curid=1749941" title="Elżbieta Karolak">
Elżbieta Karolak

Elżbieta Karolak (ur. 17 lutego 1951 w Poznaniu) – polska organistka i pedagog.
Życiorys.
Ukończyła średnią szkołę muzyczną w klasie fortepianu Aleksandry Utrecht oraz Akademię Muzyczną im. Ignacego Jana Paderewskiego w Poznaniu w klasie organów prof. Romualda Sroczyńskiego (1978). Jest także absolwentką wydziału chemii na Uniwersytecie Adama Mickiewicza (1974). Od 1992 jest profesorem na macierzystej uczelni, uczy także w szkołach muzycznych Poznania. Bierze udział w międzynarodowym programie wymiany pedagogicznej profesorów wyższych uczelni Erasmus/Socrates (listopad 2006 – Hochschule für Musik Lübeck).
Koncertowała na większości ważnych festiwali organowych w kraju oraz w wielu krajach Europy (m.in. Dania, Szwecja, Niemcy, Holandia, Belgia, Szwajcaria, Francja, Hiszpania, Łotwa, Rosja, Litwa), także w Stanach Zjednoczonych. Jako kameralistka występuje z córką Magdaleną (obój współczesny i barokowy), synem Kamilem (skrzypce), Katarzyną Hołysz (mezzosopran) oraz Romanem Gryniem (trąbka). W swoim bogatym repertuarze posiada utwory od renesansowych do współczesnych.
Jest współorganizatorką Międzynarodowych Konkursów Organowych im. Feliksa Nowowiejskiego w Poznaniu (była jurorem na trzecim konkursie) oraz jednym z organizatorów trwających od 1992 Farnych Koncertów Organowych i Kameralnych, na słynnych organach Friedricha Ladegasta (odbywających się w roku szkolnym w każdą sobotę o godzinie 12.15, w okresie wakacyjnym od poniedziałku do soboty o 12.15). Wspólnie z prof. Sławomirem Kamińskim objęła kierownictwo artystyczne Staromiejskich Koncertów Organowych – także w poznańskiej farze. Jako członek zarządu pracuje w Towarzystwie Przyjaciół Poznańskiej Fary i Towarzystwie im. Feliksa Nowowiejskiego. Pełni też funkcje organistki w poznańskiej kolegiacie farnej. W 2008 współorganizowała Pierwszy Akademicki Konkurs Organowy "Romuald Sroczyński in memoriam", zasiadała także w jego jury. Prowadzi audycje radiowe poświęcone muzyce organowej w poznańskim Radiu Emaus.
Elżbieta Karolak nagrała kilka płyt CD, uwieczniających instrumenty z Poznania i okolic m.in. 'Ocalić od zapomnienia', 'Muzyka organowa Kompozytorów poznańskich', 'Musica Sacra u św. Małgorzaty na poznańskiej Śródce', 'Muzyka na Boże Narodzenia Feliksa Nowowiejskiego' i inne. Ma na koncie nagrania archiwalne, jest też autorką publikacji dotyczących zabytkowych organów w Polsce (Orgel International Freiburg 2002, Prenzlauer Orgeltage 2002).
Jej uczniowie i studenci są laureatami wielu nagród na licznych konkursach w Rumi, Gdańsku, Wrocławiu, Kamieniu Pomorskim, Legnicy, Białymstoku, Olsztynie, Częstochowie, Giżycku, Bochum, Brnie.

</doc>
<doc id="1749946" url="https://pl.wikipedia.org/wiki?curid=1749946" title="Aleja Włókniarzy w Łodzi">
Aleja Włókniarzy w Łodzi

Aleja Włókniarzy – jedna z głównych i najdłuższych ulic w Łodzi. Do czasu otwarcia 40-kilometrowego odcinka autostrady A1 (Łódź Północ – Tuszyn), stanowiącego jednocześnie wschodnią obwodnicę Łodzi, była częścią drogi krajowej nr 1 (E75). W związku z tym, od 1 lipca 2016 r. al. Włókniarzy znajduje się w ciągu drogi krajowej numer 91. Nieodłącznie jest również częścią trasy łączącej północ z południem Łodzi. Cała aleja jest dwujezdniowa, a na odcinku od al. Mickiewicza i al. ks. bpa Bandurskiego do ul. Limanowskiego (rondo Korfantego) pomiędzy jezdniami znajduje się wydzielone torowisko tramwajowe.
Aleja Włókniarzy zaczyna się od skrzyżowania z ulicą Zgierską na rondzie mjr. Alfreda Michała Biłyka, kończy na skrzyżowaniu z al. ks. bpa Władysława Bandurskiego i al. Adama Mickiewicza, w pobliżu dworca Łódź Kaliska. Środkowa część alei prowadzi estakadą ponad końcowym skrzyżowaniem, przechodząc w al. Jana Pawła II.
Aleja powstała w latach 70. XX wieku wzdłuż torów kolejowych od ul. Pabianickiej do ul. Zgierskiej. Wchłonęła na swoim przebiegu dawne ulice: Towarową, Nowo-Towarową i Letnią. Obowiązującą obecnie nazwę aleja otrzymała w 1977 r. 7 czerwca 2005 Rada Miejska podjęła decyzję o przemianowaniu części alei (od al. Mickiewicza i al. Bandurskiego przy dworcu Łódź Kaliska do ul. Pabianickiej) na aleję Jana Pawła II.
Przy alei Włókniarzy mieści się świątynia parafii Najświętszego Zbawiciela. W pobliżu skrzyżowania alei z ul. 6 sierpnia znajduje się stadion żużlowy Orła Łódź.

</doc>
<doc id="1749947" url="https://pl.wikipedia.org/wiki?curid=1749947" title="Dordoj Naryn">
Dordoj Naryn



</doc>
<doc id="1749948" url="https://pl.wikipedia.org/wiki?curid=1749948" title="Dordoj-Żasztyk-SKIF Naryn">
Dordoj-Żasztyk-SKIF Naryn



</doc>
<doc id="1749953" url="https://pl.wikipedia.org/wiki?curid=1749953" title="Kościół św. Jana Chrzciciela w Bartoszycach">
Kościół św. Jana Chrzciciela w Bartoszycach

Kościół św. Jana Chrzciciela w Bartoszycach wzniesiony w XV wieku. Położony jest w północno-wschodniej części miasta na lewym brzegu Łyny. Reprezentuje styl gotycki. 
Dokładna data budowy świątyni nie jest znana, lecz pierwsza wzmianka o kościele pochodzi z 1484 roku. Zagadkowe jest jednak jego pochodzenie. Przyjmuje się, iż kościół zbudowano w miejscu przyzamkowej kaplicy, która prawdopodobnie znajdowała się w tym miejscu i o której źródła pisane mówią już w 1404. Została ona jednak zburzona wraz z zamkiem podczas buntu mieszczan bartoszyckich w 1454. Niektórzy jednak badacze, jak Hein, twierdzą, iż świątynię wybudowano wraz z pierwszą lokacją miasta w latach 1326 -1332. 
Kościół w swojej budowie jest dość prosty: jednonawowy, zbudowany na planie prostokąta, a prezbiterium nie jest wydzielone. Od południa znajduje się kruchta a od południa zakrystia. Obiekt jest orientowany, co oznacza, że jego prezbiterium wraz z ołtarzem zwrócone jest w kierunku wschodnim. W XIX w. do fasady kościoła dobudowano wieżę.
Wnętrze kościoła oraz ołtarz zdobią elementy gotyckie i barokowe. Najstarszą częścią ołtarza głównego jest ceglana mensa gotycka. Rzeźby ołtarzowe, przedstawiające Pasję pochodzą z kręgu Krausa z 1720 roku, natomiast w 1860 i 1913 zostały gruntownie odnowione. Po obu ich stronach wznoszą się jonizujące kolumny na cokołach a między nimi figury Mojżesza i Jana Chrzciciela. Po bokach od figur znajduje się chleb i wino, powyżej dwa anioły z narzędziami męki, w nasadzie między czterema kolumnami postacie Jana Ewangelisty i Aarona, natomiast w zwieńczeniu ołtarza Chrystus Triumfator. 
Ambona kościoła pochodzi z 1706 i wspiera się na figurze anioła. Pomiędzy kręconymi kolumnami korynckimi zostały wyrzeźbione w niej postacie Chrystusa, ewangelików i proroków, ornament z owoców i kłosów a na drzwiach płaskorzeźbę Ecce homo. Bogato zdobiony baldachim zwieńczono rzeźbą pelikana karmiącego pisklęta. 
We wnętrzach kościoła przez kilkaset lat znajdował się jeden z bartoszyckich "Bartków"- Gustebalda - należących do grupy tzw. bab pruskich.
Kościół został wybudowany jako katolicka świątynia, lecz od okresu Reformacji służył jako jeden z dwóch ewangelickich świątyń w mieście. Ponownie zaadaptowano go jako świątynię katolicką w 1946 roku. Od 1974 działa jako kościół parafialny.

</doc>
<doc id="1749954" url="https://pl.wikipedia.org/wiki?curid=1749954" title="Kim Nielsen-Parsons">
Kim Nielsen-Parsons

Kim Nielsen-Parsons (ur. 1964) – amerykańska basistka. Gra na gitarze basowej w żeńskim zespole Phantom Blue.

</doc>
<doc id="1749955" url="https://pl.wikipedia.org/wiki?curid=1749955" title="Ochmistrz">
Ochmistrz



</doc>
<doc id="1749966" url="https://pl.wikipedia.org/wiki?curid=1749966" title="Katedra św. Eryka w Sztokholmie">
Katedra św. Eryka w Sztokholmie

Katolicka Katedra św. Eryka w Sztokholmie (szw. "Sankt Eriks katolska domkyrka") – siedziba katolickiego biskupa diecezjalnego w Szwecji i zarazem kościół parafialny parafii św. Eryka w Sztokholmie. Jest położona przy ul. Folkungagatan 46 B w sztokholmskiej dzielnicy Södermalm.
Katedra ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ została wzniesiona do końca 1939 (3 §).
Historia.
Katedra została zbudowana w latach 1890–1982 według planów architekta A. Gillberga.
Katedra nosi wezwanie św. Eryka. Po raz pierwszy była konsekrowana w 1892 przez biskupa Alberta Bittera, wikariusza apostolskiego na Szwecję.
W 1983 przeszła gruntowna rozbudowę według projektu architekta Hansa Westmana, po czym była konsekrowana po raz drugi.
8 czerwca 1989 roku w murach katedry gościł papież Jan Paweł II.
W 1998 diecezja sztokholmska otrzymała po raz pierwszy w swej historii szwedzkiego biskupa; został nim Anders Arborelius.
Architektura.
Katedra św. Eryka jest niewielką jednonawową budowlą. Neoromańską fasadę z portalem i ozdobną rozetą zdobią niewielkie (27 m wysokości), betonowe wieżyczki. Wnętrze świątyni jest utrzymane w stylu neoromańskim z elementami modernizmu.
W 1983 kościół przeszedł gruntowną przebudowę i modernizację, jako że w dotychczasowej skali okazał się za mały dla szybko wzrastającej społeczności katolickiej Sztokholmu. Projekt rozbudowy i modernizacji wnętrza powierzono architektowi Hansowi Westmanowi mającemu już za sobą realizacje dwóch projektów: kościoła Zbawiciela (szw. Vår Frälsares kyrka) w Malmö oraz klasztoru karmelitanek (szw. Karmeliterklostret) w Glumslöv.
Koszt przebudowy katedry wyniósł 24 miliony koron szwedzkich i był w większości sfinansowany z datków katolików niemieckich, a także ze środków miejscowych: datków parafian oraz całej wspólnoty diecezjalnej.
Do przebudowy katedry użyto cegły, betonu, gnejsu, żeliwa i drewna. Przebudowa polegała na wybudowaniu nowego pomieszczenia i połączeniu go z dotychczasowym budynkiem poprzez wyburzenie apsydy. Nowa część otrzymała specjalny, mosiężny strop kasetonowy, zwany Decibella, według opatentowanego projektu Westmana; jego projektu były również ławki i armatura. Natomiast armaturę ścian i korytarzy wykonał Peter Celsing.
Pod nową częścią katedry wybudowano również kościół dolny przeznaczony na różne uroczystości parafialne, koncerty, odczyty czy bardzo popularną w Szwecji tzw. "kyrkkaffe", tj. kawę serwowaną po mszy dla jej uczestników.
Przednia ściana nowej części katedry ma trzy wąskie okna, skomponowane z okien wyburzonej absydy. Przedstawiają one kolejno:
Na lewo od nich jest większe okno, przedstawiające św. Brygidę, główną patronkę Szwecji. Pochodzi ono ze starego, katolickiego kościoła w Malmö, wyburzonego w 1960.
Po prawej stronie są z kolei trzy okna przedstawiające kolejno: Najświętsze Serce Jezusa, Najświętsze Serce Maryi i św. Alberta Wielkiego, patrona biskupa Alberta Bittersa.
Po przebudowie liczba miejsc w katedrze wzrosła z dotychczasowych 250 do ok. 600.
Z wyposażenia katedry wymienić warto:

</doc>
<doc id="1749969" url="https://pl.wikipedia.org/wiki?curid=1749969" title="Ałaj Osz">
Ałaj Osz

Ałaj Osz (kirg. Футбол клубу «Алай» Ош) – kirgiski klub piłkarski, mający siedzibę w mieście Osz, w południowo-zachodniej części kraju.
Historia.
Chronologia nazw:
Piłkarski klub został założony w miejscowości Osz w roku 1960. W 1965 jako Szachtior Osz startował w rozgrywkach Pucharu ZSRR oraz debiutował w Klasie B, rosyjskiej strefie 5 Mistrzostw ZSRR, w której występował do 1972, z wyjątkiem 1970, kiedy zmagał się w Klasie B, strefie środkowoazjatyckiej. Potem występował tylko w rozgrywkach regionalnych (Mistrzostwa Kirgiskiej SRR). Dopiero w 1982 ponownie startował w Drugiej Lidze, strefie 7, w której występował do 1989. W latach 1990-1991 występował w Drugiej Niższej Lidze, strefie 9.
W 1992 po uzyskaniu niepodległości przez Kirgistan klub debiutował w rozgrywkach Wyższej Ligi Kirgistanu. W 1996 klub połączył się z klubem Dinamo Osz, który w 1995 również występował w Wyższej lidze. Klub przyjął nazwę Dinamo-Ałaj Osz. Jednak w 2002 fuzja rozpadła się na dwa kluby - Ałaj Osz i Dinamo-UWD Osz. W 2003 klub ponownie startował w Wyższej lidze. W 2010 przez sytuację polityczną w kraju zrezygnował z rozgrywek, ale w 2011 ponownie występował w Wyższej lidze.
Stadion.
Klub rozgrywa swoje mecze domowe na stadionie im. Akmatbeka Süjümbajewa w Oszu, który może pomieścić 12000 widzów.

</doc>
<doc id="1749970" url="https://pl.wikipedia.org/wiki?curid=1749970" title="Sadżadża">
Sadżadża



</doc>
<doc id="1749972" url="https://pl.wikipedia.org/wiki?curid=1749972" title="Ałaj-Osz-Pirim Osz">
Ałaj-Osz-Pirim Osz



</doc>
<doc id="1749973" url="https://pl.wikipedia.org/wiki?curid=1749973" title="Szachtior Osz">
Szachtior Osz



</doc>
<doc id="1749974" url="https://pl.wikipedia.org/wiki?curid=1749974" title="Parafia Ewangelicko-Augsburska Św. Krzyża w Słupsku">
Parafia Ewangelicko-Augsburska Św. Krzyża w Słupsku



</doc>
<doc id="1749976" url="https://pl.wikipedia.org/wiki?curid=1749976" title="Metal slug">
Metal slug



</doc>
<doc id="1749984" url="https://pl.wikipedia.org/wiki?curid=1749984" title="1901 w muzyce">
1901 w muzyce



</doc>
<doc id="1749986" url="https://pl.wikipedia.org/wiki?curid=1749986" title="Bhakti joga">
Bhakti joga



</doc>
<doc id="1749987" url="https://pl.wikipedia.org/wiki?curid=1749987" title="RDS Arena">
RDS Arena

RDS Arena – stadion w Dublinie w Irlandii. Został otwarty w 1868 roku, a w 2007 roku przeszedł gruntowną renowację. Obiekt powstał z myślą o organizowaniu wydarzeń jeździeckich, w tym dorocznego Dublin Horse Show. 
W 1879 roku stadion został zakupiony przez Royal Dublin Society (RDS).
Na stadionie odbywają się przede wszystkim mecze piłki nożnej, rugby oraz koncerty. W latach 1990-1996 był domowym obiektem drużyny Shamrock Rovers. W 2007 i 2008 roku na RDS odbył się FAI Cup.
RDS jest domowym stadionem drużyny rugby Leinster Rugby. W sezonie 2007/2008 stał się jej oficjalnym obiektem, gdyż zarządcy drużyny podpisali umowę wynajmu na dwadzieścia lat. 
W 2007 roku stadion przeszedł gruntowną renowację; zainstalowano m.in. nowe oświetlenie oraz nową nawierzchnię. Poza tym zwiększono liczbę miejsc z 15 000 do 18 500.

</doc>
<doc id="1749989" url="https://pl.wikipedia.org/wiki?curid=1749989" title="Pinus krempfii">
Pinus krempfii

Pinus krempfii Lecomte – gatunek drzewa iglastego z rodziny sosnowatych ("Pinaceae"). Sosna ta jest endemitem wietnamskim. Jest to prawdopodobnie najbardziej niezwykły gatunek w rodzaju, ze względu na spłaszczone, żebrowane igły. Uważana jest za starożytny, reliktowy gatunek sosny.
Rozmieszczenie geograficzne.
"Pinus krempfii" występuje w Wietnamie. Większość populacji znajduje się w prowincji Khánh Hòa i Lâm Đồng (głównie w okolicy góry Bi Doup). Niewielkie populacje rosną także w prowincji Ninh Thuận i Đăk Lăk (masyw Chư Yang Sin).
Zasięg występowania w 2011 r. wynosił ok. 1925 km² i był mniejszy o ok. 30% niż 150 lat wcześniej, na co wskazują dane historyczne. Część stanowisk udokumentowanych przez francuskich botaników w latach 20. XX w. już nie istnieje. Gatunek notowany jest z mniej niż 10 lokalizacji.
Biologia i ekologia.
Liście mają jedną wiązkę przewodzącą. Pochewki liściowe są nietrwałe, szybko opadają. Pędy w dolnej koronie starszych drzew i na młodych drzewach rosnących w cieniu, są wątłe i rosną bardzo wolno. Szyszki nasienne otwierają się i uwalniają nasiona od czerwca do września, następnie opadają. Z obserwacji wynika, że słabo odnawia się na stanowiskach naturalnych.
Analiza pierścieni drzewa wskazuje, że "Pinus krempfii" może osiągać wiek 1 tys. lat. Długość życia jednego pokolenia szacowana jest na przynajmniej 50 lat.
Występuje głównie na wysokościach 1500–1800 m n.p.m., skrajnie schodząc do 1200 m i osiągając 2000 m n.p.m. Rośnie przeważnie powyżej lasów deszczowych, a niżej niż lasy z udziałem sosny "Pinus kesiya". Często występuje razem z "Fokienia hodginsii", "Pinus dalatensis" (na południu jej zasięgu w Wietnamie) i "Dacrydium elatum" oraz drzewami liściastymi, takimi jak "Exbucklandia populnea" czy "Rhodoleia championii".
Często rośnie na wilgotnych glebach o dobrze rozwiniętej warstwie humusu. Występuje w strefie górskiego klimatu równikowego z sezonowością monsunową, o średnich rocznych temperaturach powietrza 19–23 °C i poziomie opadów powyżej 1500 mm.
Systematyka i zmienność.
Pozycja gatunku w obrębie rodzaju "Pinus":
Ze względu na wyjątkową w obrębie rodzaju budowę morfologiczną igieł i anatomiczną drewna, gatunek ten jest obiektem zainteresowania wielu botaników. Na podstawie tych różnic rozważano umieszczenie go w trzecim podrodzaju "Ducampopinus", ale wyniki badań genetycznych i pewne cechy (jedna wiązka przewodząca w liściu) sugerują, że powinien być umieszczony w podrodzaju "Strobus". Dalsze genetyczne badania porównawcze m.in. z gatunkami sosen z obydwu podrodzajów, potwierdzają przynależność do podrodzaju "Strobus" i umiejscawiają gatunek w monotypowej podsekcji "Krempfianae", z tą różnicą, że raczej w sekcji "Parrya" niż jak przyjęto "Quinquefoliae".
Wyróżniona niegdyś odmiana "Pinus krempfii" var. "poilanei" Lecomte (1924), miała mieć dłuższe i szersze igły, niż pierwotnie opisany gatunek (Lecomte 1921). Dokładniejsze poznanie wzorców wzrostu tego gatunku pozwoliło stwierdzić, że próbki pochodziły z różnych etapów rozwoju drzew, więc nie ma przesłanek do wyodrębniania odmiany.
Zagrożenia i ochrona.
Międzynarodowa organizacja IUCN umieściła ten gatunek w Czerwonej księdze gatunków zagrożonych, uznając go w 1998 i następnie w 2011 r. za narażony na wyginięcie i przyznając kategorię zagrożenia VU ("vulnerable", wersja 2.3 i 3.1 systemu oceny).
Część populacji objęta jest ochroną na terenie wietnamskich parków narodowych Bidoup Núi Bà i Chư Yang Sin oraz rezerwatu Deo Ngoan Muc.
Zastosowanie.
Drewno jest miękkie, jasne, lekko żywiczne. Może być wykorzystywane jako budulec, jednak nie stanowi istotnego źródła surowca, ze względu na rzadkie występowanie. Niewiele okazów spotykanych jest w uprawie, więc brak szerszych danych o wymaganiach tego gatunku i możliwości wykorzystania go w leśnictwie.

</doc>
<doc id="1749990" url="https://pl.wikipedia.org/wiki?curid=1749990" title="Dinamo-UWD Osz">
Dinamo-UWD Osz

Dinamo-UWD Osz (kirg. ФК «Динамо‑УВД» Ош) – kirgiski klub piłkarski z siedzibą w mieście Osz.
Historia.
Chronologia nazw:
Od momentu założenia klub występował tylko w rozgrywkach regionalnych. 
Dopiero w 1995 debiutował w 1. lidze Kirgistanu, w strefie B, w której zajął 4 miejsce, ale nie awansował do fazy finałowej. W 1996 klub połączył się z klubem Ałaj Osz, który od 1992 występował w 1. lidze Kirgistanu. Klub przyjął nazwę Dinamo-Ałaj Osz. Jednak w 2002 klub podzielił się na dwa kluby - Ałaj Osz i Dinamo-UWD Osz. Do 2003 klub występował w 1. lidze Kirgistanu.

</doc>
<doc id="1749992" url="https://pl.wikipedia.org/wiki?curid=1749992" title="Dinamo-Ałaj Osz">
Dinamo-Ałaj Osz



</doc>
<doc id="1749994" url="https://pl.wikipedia.org/wiki?curid=1749994" title="Dinamo Osz">
Dinamo Osz



</doc>
<doc id="1750007" url="https://pl.wikipedia.org/wiki?curid=1750007" title="Kim Nielsen">
Kim Nielsen



</doc>
<doc id="1750009" url="https://pl.wikipedia.org/wiki?curid=1750009" title="Kant-Oil Kant">
Kant-Oil Kant

Kant-Oil Kant (kirg. Футбол клубу «Кант-Ойл» Кант) – kirgiski klub piłkarski, mający siedzibę w mieście Kant, na północy kraju.
Historia.
Chronologia nazw:
Piłkarski klub Chan-Tengri został założony w miejscowości Kant w roku 1993. W 1993 zespół startował w Pucharze Kirgistanu oraz debiutował w Wyższej Lidze Kirgistanu, w której zajął 14.miejsce. W 1994 zmienił nazwę na Kant-Oil Kant i zdobył mistrzostwo kraju. W następnym sezonie powtórzył ten sukces, ale w 1996 z powodów finansowych nie przystąpił do rozgrywek i został rozwiązany. Większość zawodników klubu przeszło do AiK Biszkek.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywał swoje mecze domowe na stadionie Cementnik w Kant, który może pomieścić 3000 widzów.

</doc>
<doc id="1750012" url="https://pl.wikipedia.org/wiki?curid=1750012" title="Ira Thompson van Gieson">
Ira Thompson van Gieson



</doc>
<doc id="1750018" url="https://pl.wikipedia.org/wiki?curid=1750018" title="Kurban 100 Kadamdżaj">
Kurban 100 Kadamdżaj

Kurban 100 Kadamdżaj (kirg. Футбол клубу «Курбан 100» Кадамжай) – kirgiski klub piłkarski, mający siedzibę w mieście Kadamdżaj, w południowo-zachodniej części kraju.
Historia.
Chronologia nazw:
Piłkarski klub Metałłurg został założony w miejscowości Frunze w roku 1985. Zespół najpierw występował w rozgrywkach lokalnych. W 1992 nazwa miasteczka została zmieniona na Kadamdżaj. W 1996 debiutował w Wyższej Lidze Kirgistanu i z pierwszej próby zdobył mistrzostwo kraju. Również w 1996 dotarł do finału Pucharu Kirgistanu, gdzie przegrał z AiK Biszkek. Warto zaznaczyć, że 90% piłkarzy tamtego składu zostało zaproszonych z klubu Semetej Kyzyłkyja. Po zakończeniu złotego sezonu 1996 z powodów finansowych klub został rozwiązany. Piłkarze ponownie wrócili do Semeteju. 
W 2000 klub został reaktywowany jako Kurban 100 Kadamdżaj. W 2005 ponownie startował w rozgrywkach o Puchar Kirgistanu.
Stadion.
Klub rozgrywa swoje mecze domowe na stadionie Centralnym w Kadamdżaju, który może pomieścić 5000 widzów.

</doc>
<doc id="1750019" url="https://pl.wikipedia.org/wiki?curid=1750019" title="Raffaele Baldassarre">
Raffaele Baldassarre

Raffaele Baldassarre (ur. 23 września 1956 w Lecce, zm. 10 listopada 2018 w Cavallino) – włoski polityk, prawnik i samorządowiec, poseł do Parlamentu Europejskiego VII kadencji.
Życiorys.
Ukończył studia prawnicze na Uniwersytecie Katolickim w Mediolanie. Pracował przez ponad dziesięć lat jako doradca prawny w centrali związków zawodowych CISL.
Od początku lat 80. zaangażowany w działalność polityczną w ramach włoskiej Chrześcijańskiej Demokracji. Kierował działem młodzieżówki chadeckiej w gminie Cavallino, od 1988 do 1991 zasiadał w radzie tej gminy. Po rozwiązaniu DC należał do Partii Ludowej i Zjednoczonych Chrześcijańskich Demokratów. W 1999 razem z Raffaele Fitto zakładał ruch Chrześcijańscy Demokraci na rzecz Wolności, z którym przystąpił do Forza Italia. W 2001 i 2005 uzyskiwał mandat radnego regionu Apulia. W 2007 został przewodniczącym regionalnym chrześcijańskiego związku zawodowego "Movimento Cristiano Lavoratori".
W wyborach w 2009 uzyskał z listy powstałego m.in. na bazie FI Ludu Wolności mandat posła do Parlamentu Europejskiego VII kadencji. Został członkiem grupy Europejskiej Partii Ludowej oraz Komisji Rozwoju Regionalnego. Po faktycznym rozwiązaniu PdL przystąpił do reaktywowanej w 2013 partii Forza Italia.

</doc>
<doc id="1750022" url="https://pl.wikipedia.org/wiki?curid=1750022" title="Sosna plamistokora">
Sosna plamistokora

Sosna plamistokora ("Pinus bungeana" Zucc. ex Endl.) – gatunek drzewa iglastego z rodziny sosnowatych ("Pinaceae"). Występuje w północno-zachodnich i środkowych Chinach (południe Gansu, południe Hebei, zachód Henan, zachód Hubei, południe Shaanxi, Szantung, Shanxi, północ Syczuan). Po raz pierwszy znaleziony na naturalnym siedlisku w 1831 r. niedaleko Pekinu. Wkrótce potem sprowadzony do Wielkiej Brytanii przez botanika Roberta Fortune'a. Gatunek introdukowany w Korei, ale słabo się rozmnaża i nie rozprzestrzenia się.
Biologia i ekologia.
Endemit chiński. W liściu znajduje się jedna wiązka przewodząca oraz 6–7 kanałów żywicznych. Igły pozostają na drzewie przez 3–4 lata. Drzewo jednopienne, wiatropylne. Pylenie następuje od kwietnia do maja. Nasiona dojrzewają w październiku-listopadzie następnego roku.
Rośnie w górach, na wysokościach 500–1800(2150) m n.p.m. Często na skałach wapiennych i południowych zboczach, razem z sosną chińską ("Pinus tabuliformis") i okrytonasiennymi.
Systematyka.
Pozycja gatunku w obrębie rodzaju "Pinus":
Zagrożenia i ochrona.
Międzynarodowa organizacja IUCN przyznała temu gatunkowi kategorię zagrożenia LC ("least concern"), czyli jest gatunkiem najmniejszej troski, spośród gatunków niższego ryzyka. Klasyfikacji dokonano w 2007 i ponownie w 2013 roku. Wcześniej, od 1998 r., gatunek był w kategorii DD ("data deficient"), do której trafiają taksony o statusie nieustalonym, z powodu braku danych wystarczających do oceny stopnia zagrożenia. 
Jedno stanowisko tej sosny objęte jest ochroną na terenie rezerwatu przyrody Wudaoxia w Chinach.
Zastosowanie.
Cenione drzewo ozdobne. Uprawiane powszechnie w Chinach, a także w parkach i arboretach w Europie i Ameryce Północnej.

</doc>
<doc id="1750023" url="https://pl.wikipedia.org/wiki?curid=1750023" title="Kaplica królowej Zofii na Wawelu">
Kaplica królowej Zofii na Wawelu

Kaplica Trójcy Świętej, zwana "królowej Zofii" oraz "Seminaryjską" – rzymskokatolicka kaplica kościoła św. Stanisława i św. Wacława na Wawelu. Znajduje się przy zachodnim końcu nawy północnej, po lewej stronie wejścia do katedry.
Historia.
Obiekt powstał w latach 1431–1432 sumptem królowej Zofii Holszańskiej. Ruscy malarze pokryli wówczas ściany i sklepienie polichromią. Do kaplicy ufundowano również prebendę oraz zaopatrzono ją w paramenty liturgiczne. W 1. połowie XVI w. wzniesiono nowy ołtarz sumptem kanonika katedralnego Jakuba Wedelskiego – tzw. Ołtarz Zatorski. Kaplicę przebudowano w XVII w. na mauzoleum dla bpa Piotra Tylickiego, zachowując rusko-bizantyjskie malowidła. Do prac przystąpiono w 1613 r. Kierował nimi krakowski jezuita ks. Fryderyk Szembek. Wówczas postawiono biskupowi marmurowy pomnik nagrobny, którego niezadowolony Tylicki kazał poprawić "królewskim mularzom i kamiennikom". Ponadto do kaplicy wstawiono złocone stalle i ołtarz (na lewo od wejścia) z wizerunkiem ukrzyżowanego Jezusa Chrystusa, malowanego na miedzianej blasze, ujętego w kolumny. W zwieńczeniu retabulum przedstawiono Madonnę Bolesną. Ponadto po bokach zawieszono cztery obrazy miedziane, wyobrażające Mękę Pańską. Natomiast na prawo od wejścia ustawiono ołtarz, z przedstawieniem Trójcy Świętej. Przedsięwzięcie zakończono w 1615 r., płacąc za całość 5500 złp. Tego samego roku biskup Tylicki erygował fundację dla altarysty.
W 1830 r. ustawiono pomnik hrabiego Włodzimierza Potockiego, dłuta Bertela Thorvaldsena, stworzony nakładem żony hrabiego – Tekli Potockiej z Sanguszków. W latach 1836 – 1844 obiekt gruntownie przekształcono sumptem Anny Potockiej z Tyszkiewiczów, którą kierował Franciszek Maria Lanci. W tym czasie ustawiono marmurowy nagrobek fundatorki, dłuta Adama Tadoliniego i Luigi Pampaloniego (figurka modlącej się dziewczynki) oraz popiersie matki Anny Potockiej – Konstancji Tyszkiewicz z Poniatowskich z ok. 1792 r., dłuta Dominika Cardelliego. Ostatnie zmiany dokonano w latach 1899–1904, opierając się na projekcie Sławomira Odrzywolskiego. Wtedy to kaplicę nakryto nowym sklepieniem neogotyckim (1900). Z tego okresu pochodzą także witraże, nowa polichromia autorstwa Włodzimierza Tetmajera (1902 – 1904) oraz krata.
Architektura.
Obiekt wybudowano w stylu gotyckim z kamiennych cegły. Bryłę kaplicy tworzy podstawa na kwadratowym rzucie. Elewacja pokryta jest kamiennym laskowaniem. Dwa naroża zdobią pinakle. Do wnętrza prowadzi neogotycka krata. Pokrywająca ściany polichromia przedstawia wizerunki Matki Boskiej Częstochowskiej, Ostrobramskiej, Berdyczowskiej i Kalwaryjskiej oraz zaślubiny królowej Zofii Holszańskiej z Władysławem Jagiełłą i tę królową jako wdowę, z synami Władysławem i Kazimierzem.
Przy ścianie wschodniej, na prawo od wejścia, umieszczono posąg Włodzimierza Potockiego, wykonany z białego marmuru kararyjskiego. Rzeźba stoi na profilowanym cokole, na którym umieszczono płaskorzeźbę Geniusza Śmierci (z przodu) oraz napis: "Włodzimierz Potocki urodzony w Tulczynie dnia 10 Lutego 1789 zmarły w Krakowie dnia 8 Kwietnia 1812 ROKU" (po prawej). Sam Potocki ukazany jest w stroju greckiego hoplity. Przy nim znajduje się zbroja i hełm żołnierski. Ścianie północnej zajmuje natomiast płyta nagrobna biskupa Tylickiego w obramieniu z 1900 r. Ukazuje ona modlącego się zmarłego przed ukrzyżowanym Jezusem Chrystusem. Pod nią płyta grobowa królowej Zofii. Przy ścianie zachodniej umiejscowiono nagrobek Anny z Tyszkiewiczów z białego marmuru. Zmarłą wyobraża klasycystyczna płaskorzeźba z przodu nagrobka, ujęta w neogotycką ramę. Powyżej wizerunku fundatorki, na środku znajduje się kartusz z herbami Łabędź i Leliwa. Nad kartuszem profilowany postument z klęczącą figurką modlącej się dziewczynki. Ołtarz przy ścianie południowej składa się z mensy z białego marmuru. Pośrodku kartusz z herbami Łabędź i Leliwa, flankowany dwoma pilastrami toskańskimi. Na mensie spoczywa rzeźba Matki Boskiej. Obok popiersie Konstancji Tyszkiewiczowej.
Na sklepieniu polichromia ukazuje m.in. św. Kingę z Bolesławem Wstydliwym, św. Jadwigę Śląską, z Przemysławem II i Władysławem I Łokietkiem, św. Wojciecha z Mieszkiem I, Bolesławem I Chrobrym i Dobrawą Przemyślidką, św. Jadwigę Andegaweńską, Władysława II Jagiełłę, Zygmunta I Starego, Zygmunta II Augusta, Stefana Batorego, Władysława IV Wazę, Jana II Kazimierza Wazę, Jana III Sobieskiego, Mikołaja Kopernika, Jana Kochanowskiego, Tadeusza Kościuszkę, Adama Mickiewicza i innych.

</doc>
<doc id="1750026" url="https://pl.wikipedia.org/wiki?curid=1750026" title="Daniel Bozhkov">
Daniel Bozhkov



</doc>
<doc id="1750029" url="https://pl.wikipedia.org/wiki?curid=1750029" title="Rogelio Delgado">
Rogelio Delgado

Rogelio Wilfrido (lub Wilfredo) Delgado Casco (12 października 1959) – piłkarz paragwajski, obrońca (stoper). Wzrost 178 cm, waga 75 kg.
Życiorys.
Urodzony w Asunción Delgado w piłkę zaczął grać w 1974 roku w klubie Club Olimpia. Gdy w 1976 roku rozpoczął zawodową karierę piłkarską, wypożyczony został na krótko do drużyny boliwijskiego klubu Escuela de Fútbol Enrique Happ z miasta Cochabamba.
Razem z Olimpią w 1978 roku zdobył mistrzostwo Paragwaju, a sukces ten powtórzył w 1979 roku. Wygrał także turniej Copa Libertadores 1979, a następnie Copa Interamericana i Puchar Intercontynentalny, dający Olimpii miano najlepszego klubu na świecie.
Jako piłkarz klubu Olimpia wziął udział w finałach młodzieżowych mistrzostw świata w 1979 roku, gdzie Paragwaj dotarł do ćwierćfinału. Delgado zagrał we wszystkich czterech meczach - z Koreą Południową, Portugalią, Kanadą i ZSRR.
W 1981, 1982 i 1983 roku Delgado razem z Olimpią trzy razy z rzędu zdobył tytuł mistrza Paragwaju.
Wziął udział w turnieju Copa América 1983, gdzie Paragwaj nie zdołał obronić tytułu mistrza Ameryki Południowej przegrywając dwumecz z Brazylią. Delgado zagrał w obu spotkaniach z Brazylią.
Po raz szósty w swej karierze zdobył mistrzostwo Paragwaju w 1985 roku.
Jako gracz klubu Olimpia wziął udział w eliminacjach do finałów mistrzostw świata w 1986 roku. Delgado zagrał we wszystkich ośmiu meczach - obu z Boliwią i obu z Brazylią oraz w fazie barażowej w obu meczach z Chile i obu spotkaniach z Kolumbią. Następnie wziął udział w finałach mistrzostw świata w 1986 roku, gdzie Paragwaj dotarł do 1/8 finału. Delgado zagrał we wszystkich czterech meczach - z Irakiem, Meksykiem, Belgią i Anglią.
Rok później wziął udział w turnieju Copa América 1987, gdzie Paragwaj spisał się fatalnie i zajął ostatnie miejsce w swojej grupie. Delgado zagrał w obu meczach - z Boliwią i Kolumbią.
W 1987 roku, po mistrzostwach kontynentalnych, przeszedł do argentyńskiego klubu CA Independiente, z którym w 1989 roku zdobył tytuł mistrza Argentyny.
Jako gracz Independiente wziął udział w turnieju Copa América 1989, gdzie Paragwaj zajął czwarte miejsce. Delgado zagrał we wszystkich siedmiu meczach - czterech grupowych z Peru, Kolumbią, Wenezuelą i Brazylią (w 79 minucie wszedł na boisko za Catalino Rivarolę) oraz w trzech meczach finałowych z Urugwajem, Brazylią i Argentyną.
Wziął udział w nieudanych eliminacjach do finałów mistrzostw świata w 1990 roku. Zagrał we wszystkich czterech meczach - obu z Kolumbią i obu z Ekwadorem.
W 1992 roku Delgado przeniósł się do Chile, gdzie do 1994 roku grał klubie Club Universidad de Chile. W 1994 roku razem z Universidad de Chile zdobył tytuł mistrza Chile. W 1995 roku zakończył karierę piłkarską w drużynie CSD Colo-Colo.
W reprezentacji Paragwaju w latach 1983-1990 Delgado rozegrał 53 mecze i zdobył 6 bramek. Oceniany jako dobrej klasy piłkarz należy do grupy najbardziej znanych graczy z Paragwaju.

</doc>
<doc id="1750030" url="https://pl.wikipedia.org/wiki?curid=1750030" title="Metrocab">
Metrocab

Metrocab – obecnie niedziałające brytyjskie przedsiębiorstwo zajmujące się produkcją taksówek. 
Historia.
W 1987 roku brytyjskie przedsiębiorstwo Metro Cammell Weymann zaprezentowało swoją nową taksówkę MCW Metrocab. Dwa lata później, w 1989 prawa do produkcji pojazdu nabył Reliant, tworząc jednocześnie firmę Metrocab i przenosząc produkcję do Tamworth.
W 1991 roku Metrocab został odkupiony przez przedsiębiorstwo Hooper Group, zajmujące się produkcją nadwozi samochodowych.
W 2000 roku zaprezentowano nowy model – Metrocab TTT, a pod koniec roku Metrocab zbankrutował.
W 2001 roku firmę wykupił koncern KamKorp, jednak w 2003 roku produkcję wstrzymano na czternaście miesięcy, by wznowić ją na początku 2005 roku.
Produkcja ostatecznie zakończyła się w kwietniu 2006 roku.

</doc>
<doc id="1750031" url="https://pl.wikipedia.org/wiki?curid=1750031" title="Wetlugazaur">
Wetlugazaur

Wetlugozaur to wymarły płaz z rzędu temnospondyli żyjący w triasie wczesnym. Zamieszkiwał on tereny północnej Rosji.

</doc>
<doc id="1750032" url="https://pl.wikipedia.org/wiki?curid=1750032" title="Wielka Pustynia Lota">
Wielka Pustynia Lota



</doc>
<doc id="1750034" url="https://pl.wikipedia.org/wiki?curid=1750034" title="Enzo Rivellini">
Enzo Rivellini

Crescenzio (Enzo) Rivellini (ur. 9 lipca 1955 w Neapolu) – włoski polityk, przedsiębiorca i samorządowiec, poseł do Parlamentu Europejskiego VII kadencji.
Życiorys.
Pod koniec lat 80. został członkiem rady Związku Przemysłowców w Casercie. W latach 90. związany ze stowarzyszeniem "Centesimus Annus Pro Pontefice", zajmującym się udzielaniem wsparcia dla najlepszych absolwentów. Od 1996 był doradcą w Kampanii ds. inwestycji, a później dyrektorem regionalnym w Departamencie Budżetu i Planowania Gospodarczego. Od 1999 do 2000 przewodniczył regionalnej organizacji przedsiębiorców. W okresie 2003–2005 zajmował kierownicze stanowisko w spółce akcyjnej CEO Recami (tworzonej przez władze regionalne i spółkę rządową), zajmującej się regeneracją terenów.
W 2005 został przewodniczącym grupy radnych Sojuszu Narodowego w radzie regionalnej Kampanii. Pełniąc tę funkcję, podejmował liczne działania mające na celu ograniczenie marnowania funduszy publicznych i zwalczanie korupcji w administracji publicznej.
W wyborach w 2009 uzyskał z listy powstałego m.in. na bazie AN Ludu Wolności mandat posła do Parlamentu Europejskiego VII kadencji. Został członkiem grupy Europejskiej Partii Ludowej oraz Komisji Rybołówstwa i Komisji Kontroli Budżetowej. W 2010 przeszedł do nowej partii pod nazwą Przyszłość i Wolność dla Włoch, jednak w 2011 powrócił do Ludu Wolności. Po faktycznym rozwiązaniu PdL został członkiem reaktywowanej w 2013 partii Forza Italia. W PE zasiadał do 2014. W późniejszych latach związał się z ugrupowaniem Bracia Włosi.

</doc>
<doc id="1750035" url="https://pl.wikipedia.org/wiki?curid=1750035" title="Szachtior Kyzyłkyja">
Szachtior Kyzyłkyja

Szachtior Kyzyłkyja (kirg. Футбол клубу «Шахтёр» Кызылкыя) – kirgiski klub piłkarski, mający siedzibę w mieście Kyzyłkyja, w południowo-zachodniej części kraju.
Historia.
Chronologia nazw:
Piłkarski klub Szachtior został założony w miejscowości Kyzyłkyja w roku 1966. Zespół najpierw występował w rozgrywkach regionalnych (Mistrzostwa Kirgiskiej SRR). W 1972 zdobył Puchar Kirgiskiej SRR i startował w Pucharze ZSRR wśród drużyn amatorskich. 
W 1992 po uzyskaniu niepodległości przez Kirgistan klub zmienił nazwę na Semetej Kyzyłkyja i debiutował w Wyższej Lidze Kirgistanu, w której zajął 5.miejsce. W 1995 zdobył pierwszy tytuł - Puchar Kirgistanu. W 1996 90% piłkarzy zostało zaproszonych do klubu Metałłurg Kadamżaj, z którym zdobył mistrzostwo. Po zakończeniu sezonu kiedy Metałłurg z powodów finansowych został rozwiązany, piłkarze ponownie wrócili do Semeteju. W 2000 zespół zajął 10.miejsce i spadł do Pierwszej ligi. W 2001 klub zmienił nazwę na FK Kyzyłkyja i zakończył rozgrywki na drugim miejscu w grupie południowej. W 2002 ponownie startował w Wyższej Lidze. Zajął 8.miejsce, ale w następnym roku nie przystąpił do rozgrywek profesjonalnych. W 2004 występował w Pierwszej Lidze. W 2006 przywrócił nazwę Szachtior Kyzyłkyja i kolejny raz startował w Wyższej Lidze, gdzie najpierw zajął trzecie miejsce w grupie B, ale z powodów finansowych nie przystąpił do dalszych rozgrywek w grupie finałowej. Potem występował w Pierwszej Lidze.
Stadion.
Klub rozgrywa swoje mecze domowe na stadionie Centralnym w Kyzyłkyja, który może pomieścić 2500 widzów.

</doc>
<doc id="1750036" url="https://pl.wikipedia.org/wiki?curid=1750036" title="Semetej Kyzyłkija">
Semetej Kyzyłkija



</doc>
<doc id="1750038" url="https://pl.wikipedia.org/wiki?curid=1750038" title="Semetej-Dinamo Kyzyłkija">
Semetej-Dinamo Kyzyłkija



</doc>
<doc id="1750039" url="https://pl.wikipedia.org/wiki?curid=1750039" title="Kości (gra)">
Kości (gra)

Kości – popularna gra dla 2-4 osób, w której gracze rzucają pięcioma sześciennymi kostkami, by uzyskać określone układy oczek, za które otrzymuje się punkty.
Opis.
Celem gry w większości odmian jest uzyskanie największej liczby punktów. Wbrew pozorom nie jest to gra zależna tylko od szczęścia – liczy się w niej raczej umiejętność kalkulacji. Kości są grą wywodzącą się ze starożytności, najpopularniejsza standaryzacja reguł została opatentowana przez firmę Milton Bradley. Z kości wywodzi się bezpośrednio domino.
Klasyczne zasady gry (Yahtzee).
Używa się pięciu klasycznych kości do gry o kształcie sześcianu z liczbą punktów 1, 2, 3, 4, 5 i 6 na poszczególnych ściankach.
W każdej kolejce gracz ma do dyspozycji trzy rzuty kostkami. Pierwszy rzut odbywa się zawsze wszystkimi pięcioma kostkami. Przy następnych dwóch nieobowiązkowych rzutach gracz może wybrać ze wszystkich kostki zatrzymane, a niezatrzymanymi wykonuje rzut.
Celem rzutów w kolejce jest uzyskanie odpowiedniej kombinacji. Po wykonaniu rzutów układ oczek uzyskany na kostkach musi zostać zapisany przez gracza w tabeli punktacji do jednej z kategorii. Za wybraną kategorię otrzymuje się odpowiednią liczbę punktów. Raz wybrana kategoria nie może zostać użyta ponownie. Koniec gry następuje z chwilą użycia ostatniej kategorii w tabelce. Wygrywa gracz z największą liczbą punktów.
Tabelka.
Górna część tabelki.
Na przykład jeśli gracz wyrzuci układ 4, 3, 4, 4, 1 i wskaże kategorię „czwórki”, to uzyska 12 pkt. (bo w układzie są trzy czwórki), a jeśli wybierze „trójki”, to 3 pkt. (bo wyrzuconym układzie ma tylko jedną trójkę). Wskazując kategorię „jedynki”, dostanie się tylko 1 pkt. (bo w układzie jest tylko jedna jedynka). Z kolei wskazując kategorię „dwójki”, „piątki” lub „szóstki” otrzyma 0 pkt. (bo w układzie nie ma kostek z taką liczbą oczek).
Dodatkowo jeśli w kategoriach górnej części tabeli (od jedynek do szóstek) gracz uzyska łącznie co najmniej 63 pkt, to uzyskuje premię w wysokości 35 pkt.
Premię można uzyskać między innymi wyrzucając co najmniej po 3 kości z taką samą liczbą oczek w odpowiednich kategoriach w górnej części tabeli.
Trzymanie się zasady „trzy jednakowe” jest najlepszym sposobem na uzyskanie premii, bo formula_1 i formula_2 są prawdziwe. Jednak często zdarzają się sytuacje gdy ta strategia zawodzi. Wówczas najlepszym sposobem jest świadome zapisywanie wyniku w jednej z kategorii mając mniej niż 3 jednakowe, z zamiarem nadrobienia tego zapisując wynik w innej kategorii posiadając 4 jednakowe kości. Najlepszym sposobem na szybką analizę sytuacji bez zbędnego liczenia jest dodawanie różnic: 3 jednakowe to 0 punktów, mniej lub więcej niż 3 jednakowe to odpowiedni brak lub nadwyżka. Na przykład brak trzech jedynek to 3 punkty braku. Można to nadrobić poprzez wyrzucenie dodatkowej trójki, czwórki, piątki lub szóstki. Brak dwóch jedynek i jednej trójki jest do nadrobienia za pomocą czterech piątek lub czterech szóstek. Tworzenie nadmiarów jest przydatne i zwiększa szanse na uzyskanie premii. Jednak czasami kombinacje z kostek o wysokich wartościach (cztery szóstki, cztery piątki) mogą być bardziej przydatne wykorzystane w kategorii 4 jednakowe z racji swojej wysokiej punktacji i niskiej szansy na uzyskanie takiej kombinacji.
Dolna część tabelki.
Wyboru każdej z wolnych kategorii można dokonać niezależnie od posiadanego układu, przy czym jeśli nie spełnia on określonych wymagań, to otrzymuje się 0 pkt. (taki wybór za 0 pkt. jest czasami konieczny, kiedy układ nie pasuje do żadnej z wolnych kategorii).
Duży strit jest jednym z układów z najmniejszą szansą na uzyskanie i jednym z najbardziej punktowanym. Największą szansę na uzyskanie dużego strita posiada się posiadając kombinację 2-3-4-5. Wówczas dowolna jedynka lub szóstka zapewnia ten układ. Dużego strita można też próbować uzyskać posiadając już małego strita. Próby uzyskania dużego strita mając już zapisanego małego strita są najbardziej problematyczne – w przypadku porażki istnieje problem z zapisem: zazwyczaj w takiej sytuacji nie ma żadnych 3 jednakowych kostek co mocno utrudnia wybór kategorii.
Drugi, trzeci i każdy kolejny wyrzucony generał może zostać użyty jako joker, jeśli kategoria „generał” i kategoria z górnej części tabeli odpowiadająca danemu generałowi są już wykorzystane.
Jokera zapisuje się w dolnych kategoriach tabeli punktacji, otrzymując stosowną liczbę punktów (tzn. 25 pkt. za fula, 30 pkt za małego strita, 40 pkt. za dużego lub sumę oczek za pozostałe), chyba że wszystkie dolne kategorie są już wykorzystane, wtedy trzeba go zapisać do jednej z górnych, za 0 pkt.
Poza możliwością użycia jako dżokerów za kolejnych wyrzuconych generałów otrzymuje się 100 pkt. premii, ale pod warunkiem że pierwszy został zapisany do kategorii „generał”.
Probabilistyka.
Szansa na uzyskanie Generała.
Określony generał.
Prawdopodobieństwo uzyskania dokładnie określonego generała poprzez zbieranie tylko kości o wybranej wartości:
Dowolny generał.
Szansa na uzyskanie dowolnego generała poprzez gromadzenie jak największej liczby jednakowych kości:
Prawdopodobieństwo uzyskania konkretnej liczby jednakowych kości po 3 rzutach.
Prawdopodobieństwo uzyskania określonego układu po 1 rzucie
Probabilistyka optymalnej strategii.
Określono strategię maksymalizacji oczekiwanego wyniku. Średni wynik przy użyciu tej strategii to 254,59. Ta średnia jest oparta na obliczeniach używając reguły Jokera.
Warto zauważyć, że strategia „optymalna” po prostu maksymalizuje przeciętny wynik. Nie zwiększa szans na wygranie gry. Są dwa główne powody tego:
Po pierwsze, optymalna strategia nie uwzględnia żadnych przeciwników. W normalnych rozgrywkach gracz dostosuje swoją strategię w zależności od wyników innych graczy lub gracza.
Po drugie, optymalna strategia często zdaje się na nic w przypadku gdy przeciwnikowi uda się wyrzucić jeden lub kilka generałów. Często graczowi nie udaje się wyrzucić generała gdy przeciwnikowi się udało, przez co przegrywa w większości przypadków. Wyrzucenie dwóch generałów potęguje przewagę i czyni zwycięstwo prawie niemożliwym jeśli gracz też nie posiada dwóch generałów.
Pomimo tych ograniczeń strategia „optymalna” dostarcza użytecznych wskazówek co do najlepszej strategii, zwłaszcza w początkowych rundach. Strategia „optymalna” dla pierwszej rundy jest opisana w następnej sekcji. Po pierwszej rundzie zapełniająca się szybko tabela utrudnia szczegółową analizę, ale we wczesnych rundach gracze zazwyczaj po prostu dostosowują Strategię Pierwszej Rundy w oparciu o dostępne pola. Na przykład jeśli gracz wyrzucił 15566 w pierwszej rundzie powinien zostawić dwie szóstki, ale jeśli pole szóstek zostało już użyte to w naturalny sposób gracz pozostawi dwie piątki.
Poniższa tabela pokazuje średni wynik uzyskany przy użyciu strategii optymalnej oraz prawdopodobieństwo, że gracz będzie zmuszony zapisać 0 w danej kategorii:
Bonus za 63 punkty w górnej części tabeli jest uzyskiwany w 68% gier, ale tylko w 1% gier gracz poprzez wyrzucenie dokładnie 3 jednakowych kości w każdej kategorii. W kolejnych 5% gier gracz wyrzuca co najmniej 3 jednakowe kości w każdej kategorii i 4 jednakowe kości w co najmniej jednej kategorii. W pozostałych 62% gier istnieje co najmniej jedna kategoria, która osiąga parę lub mniej, ale premia osiągnięta jest poprzez nadrobienie przez wyrzucenie i zapisanie 4 jednakowych w jednej lub kilku kategoriach. Można obliczyć maksymalny średni wynik z różnymi regułami. Kiedy zasady zostaną zmienione tak, że nie ma premii za górną część tabeli, średni wynik spada z 254,59 do 237,84, czyli o 16,75. To porównuje się ze średnim bonusem 23.84 i pokazuje, że zmiana strategii polegająca na usilnym zdobyciu premii wpływa niekorzystnie na inne kategorie w dolnej części tabeli: średni wynik w pozostałych kategoriach spada o 7.09.
Generał uzyskiwany jest w około 34% gier, podczas gdy premia za drugiego generała w około 8% gier, za trzeciego w 1%, a za czwartego w 0,1% gier. Średnia liczba generałów w grze to 0,46. Obejmuje to około 3% gier, w których generał zostaje rzucony po zapisaniu 0 w kategorii Generał i zostaje wykorzystany jedynie jako Joker.
W około 3,7% gier Generał jest używany jako Joker i zdobywa punkty w kategoriach Full, Mały Strit i Duży Strit. W około 75% przypadków oprócz wykorzystania generała jako jokera gracz otrzymuje również premię.
Mimo że średni wynik to 254.59, mediana wynosi 248, a dominanta wynosi 266, z wynikiem 1,26% wartości. Pierwszy procent wynosi 151 (tj. 1% wyników to wyniki 151 lub mniej), podczas gdy 99 procentem jest 473 (tj. 99% wyników to 473 lub mniej).
Optymalna strategia pierwszej rundy.
Źródło:
Strategia pierwszej rundy opisana tutaj oparta jest na strategii „optymalnej”. Czasem istnieją dwie możliwości, które są niemal równie dobre. W tych przypadkach podano najprostszą opcję, tzn. taką, która jest zgodna z ogólnymi zasadami.
Wybór drugiego i trzeciego rzutu.
Zasadniczą zasadą po pierwszym i drugim rzucie jest utrzymanie jak największej liczby podobnych kości i wycofanie reszty. Kiedy gracz ma fulla, powinien zostawić 3 jednakowe kości i rzucać resztą. Kiedy gracz ma dwie pary, powinien zostawić wyższą parę i rzucać pozostałymi trzema kostkami. Jeśli ma dużego strita powinien go zapisać.Jeśli natomiast ma małego strita powinien go zostawić i rzucać piątą kostką. Jeśli wszystkie kostki są różne i nie ma stritów – zachować kość o numerze 5 i rzucać resztą.
Jest wiele wyjątków od tych zasad. Te wyjątki różnią się w zależności od drugiego i trzeciego rzutu:
Wyjątki przed drugim rzutem:
Więc przed drugą najlepiej nigdy nie zachowywać dwóch par, par jedynek i nigdy nie rzucać wszystkimi kostkami ponownie.
Wyjątki przed trzecim rzutem:
Wybór kategorii.
W około 80% gier gracz ma co najmniej 3 jednakowe kości lub strita. W przypadku gdy graczowi pasuje jedna z kategorii w dolnej części tabeli: Generał, Mały Strit, Duży Strit, Full powinien tam dokonać zapisu, natomiast posiadając 3 lub 4 jednakowe kostki dokonać odpowiedniego zapisu w górnej części tabeli. Jedyny wyjątek polega na tym, że jeśli gracz posiada 3 jednakowe, gdzie suma kostek wynosi 25 lub więcej, powinien zapisać wynik w kategorii 3 jednakowe. Kategoria 4 jednakowe nigdy nie powinna być wykorzystywana w pierwszej rundzie.
W pozostałych 20% przypadkach gracz będzie miał słabą rękę: dwie pary, jedna para lub wszystkie kostki inne. W takich sytuacjach nie ma atrakcyjnego wyboru, a jedyny wybór polega na wyborze między zapisem w górnej części tabeli a skorzystaniem ze szansy. Z dwoma parami najlepiej postępować zgodnie z regułami niższych par. Reguła zależy od tego, czy para (lub mniejsza para) jest niska (1, 2 lub 3) lub wysoka (4, 5 lub 6):
Optymalna strategia kolejnych rund.
Strategia w kolejnych rundach powinna być jak najbardziej zbliżona do strategii pierwszej rundy, ale modyfikowana w zależności od dostępnych kategorii oraz gry przeciwnika.
Wersje gry.
Kości potrójne.
Każdy gracz ma 3 kolumny. W drugiej i trzeciej otrzymuje się odpowiednio 2 i 3 razy więcej punktów. Jednocześnie gra jest dłuższa (składa się z 39 kolejek podczas gdy gra standardowa z 13 kolejek).
Kościany poker.
Kolejną wersją jest Kościany poker znany też jako kości pełne. W górnej części tabeli punkty obliczane są według wzoru Liczba wyrzuconych kostek – 3 × liczba oczek. Górna część tabeli nie jest wliczana do wyniku, ale od jej wyniku zależy kara lub premia (kara -30 punktów, gdy punkty za górną część tabeli &lt; 0 i premia +30 pkt. za liczbę punktów &gt; 10). W tej wersji jest zmodyfikowana dolna część tabeli:
Yamb.
Odmiana Yathzee popularna w Chorwacji, w której tabelka składa się z 4 kolumn: Góra, Dół, Luzik, Tutaj. Górna część tabeli jest identyczna jak w Yahtzee natomiast dolna część dzieli się na 2 części tzw. Minimax oraz Figury.
Każda kolumnę zapełnia się według określonych zasad:
Gra kończy się po 56 kolejkach dla każdego gracza (po zapełnieniu tabeli).
Dodatkowe kolumny.
Istnieje możliwość rozszerzenia gry o dodatkowe kolumny dobrane wedle uznania graczy. Najczęściej spotykane dodatkowe kolumny to między innymi:
Kości stritowe.
Odmiana Yahtzee, w której dużą rolę stanowi wyrzucanie tzw. stritów. Oprócz standardowej górnej i dolnej części tabeli dodatkowo stosuje się środkową część tabeli, na którą składają się określone kombinacje kostek. Punkty za każdą kategorię to suma oczek w układzie.
Maksymalna łączna liczba punktów w tej części tabeli to 84 (42 punkty za kombinacje z 3 kostek i 42 punkty za kombinacje z 4 kostek). Podobnie jak w górnej części tabeli za uzyskanie co najmniej 63 punktów przyznawany jest bonus w wysokości 35 punktów.

</doc>
<doc id="1750040" url="https://pl.wikipedia.org/wiki?curid=1750040" title="Rogelio Wilfrido Delgado">
Rogelio Wilfrido Delgado



</doc>
<doc id="1750042" url="https://pl.wikipedia.org/wiki?curid=1750042" title="Cursus">
Cursus

Cursus (z łac. "bieg") – średniowieczny system kadencji rytmicznych stosowany do ozdabiania prozy literackiej, dokumentów oficjalnych, przemówień itp.
Po zaniku iloczasu w grece i łacinie, "cursus" wyewoluował z iloczasowego systemu klauzul metrycznych (stosowanego w starożytności w tym samym celu) i pozostał w użyciu aż do końca baroku, przy czym od XI wieku był częścią tzw. Ars dictandi. W tym okresie wystąpiła jedna przerwa, mianowicie mniej więcej od VIII wieku (Wieki ciemne) "cursus" na jakiś czas wychodzi z mody. Jego użycie w Kurii Rzymskiej przywraca papież Urban II.
Stosowanie "cursus" polega na umieszczaniu określonych sekwencji sylab akcentowanych i nieakcentowanych (tzw. kadencji) w pozycjach bezpośrednio poprzedzających silną interpunkcję. Rozróżnia się trzy główne rodzaje kadencji:
Z tych trzech pierwszy, "cursus velox", występuje najczęściej.
Nadto istnieje jeszcze jeden rodzaj kadencji, rzadziej stosowany i wynaleziony, jak się zdaje, dopiero w XII wieku, jest to:
Tego ostatniego rodzaju kadencji używa m.in. Gall Anonim. Jest to wyraźne naśladownictwo akcentuacyjne ulubionej przez Cycerona klauzuli iloczasowej złożonej z rozwiązanego kretyka i spondeja, np. "esse videatur" .

</doc>
<doc id="1750043" url="https://pl.wikipedia.org/wiki?curid=1750043" title="Jacksonville Veterans Memorial Arena">
Jacksonville Veterans Memorial Arena

Jacksonville Veterans Memorial Arena – arena w amerykańskim mieście Jacksonville na Florydzie. Została wybudowana w 2003 roku w ramach planu Lepsze Jacksonville burmistrza Johna Delaneya, zakładającego zastąpienie starego Jacksonville Memorial Coliseum nowym obiektem. Pojemność JVMA wynosi 13 500 podczas meczów koszykówki i 13 000 podczas hokeja. Koszt budowy wyniósł 130 milionów dolarów.
Arena ma charakter akustyczny, potrzebny w przypadku koncertów; pierwszym artystą, który wystąpił w JVMA był Elton John w listopadzie 2003 roku. Od tego czasu koncertuje tu bardzo wielu artystów, jednak w 2006 roku koncert Dixie Chicks został odwołany z powodu nikłej sprzedaży biletów. Było to wynikiem protestu przeciw zespołowi, szczególnie w południowych stanach po tym, jak jego członkinie skrytykowały George'a Busha oraz wojnę w Iraku.
Jacksonville Veterans Memorial Arena była domową areną drużyny hokejowej Jacksonville Barracudas, jednak pod koniec sezonu 2006/2007 przenieśli się oni do mniejszej hali. Obecnie jest domowym obiektem męskiej drużyny koszykarskiej Jacksonville University Dolphins.

</doc>
<doc id="1750044" url="https://pl.wikipedia.org/wiki?curid=1750044" title="RUOR Gwardija Biszkek">
RUOR Gwardija Biszkek

RUOR Gwardija Biszkek (kirg. Футбол клубу «РУОР Гвардия» Бишкек) – kirgiski klub piłkarski, mający siedzibę w stolicy kraju, mieście Biszkek.
Historia.
Chronologia nazw:
Piłkarski klub AiK został założony w miejscowości Biszkek w 1994 roku. W 1995 debiutował w rozgrywkach Wyższej Ligi Kirgistanu. W 1998 nazywał się Nacionalnaja Gwardija Biszkek. W 1999 zmienił nazwę na SKNG-Gwardija Biszkek i zajął 6 miejsce w końcowej klasyfikacji, ale następnego sezonu nie przystąpił do rozgrywek profesjonalnych. Dopiero jako RUOR Gwardija Biszkek w 2002 ponownie startował w Wyższej lidze. W sezonie 2005 po 13 meczach klub został rozwiązany.
W 2013 klub został reaktywowany jako RUOR-97 Biszkek i startował w rozgrywkach Pucharu Kirgistanu. W 2016 jako RUOR Biszkek ponownie startował w rozgrywkach pucharowych.
Stadion.
Klub rozgrywa swoje mecze domowe na stadionie im.Dołena Omurzakowa w Biszkeku, który może pomieścić 23000 widzów (były Centralny stadion republikański Spartak).

</doc>
<doc id="1750045" url="https://pl.wikipedia.org/wiki?curid=1750045" title="Alfredo Pallone">
Alfredo Pallone

Alfredo Pallone (ur. 13 września 1947 we Frosinone) – włoski polityk, samorządowiec, poseł do Parlamentu Europejskiego VII kadencji.
Życiorys.
Uzyskał magisterium z socjologii na Uniwersytecie Rzymskim – La Sapienza. Studiował później także zarządzanie na "Università degli Studi Roma Tre".
Od 1985 był przewodniczącym prowincjonalnej administracji turystycznej. Pełnił funkcję zastępcy burmistrza Frosinone i asesora do spraw ogólnych. W latach 2000–2005 był radnym regionu Lacjum i przewodniczącym jednej z komisji. Wchodził też w skład zarządu regionalnej agencji zdrowia publicznego. Od 2006 przewodniczył grupie Forza Italia w Lacjum, od 2008 był regionalnym koordynatorem tej partii.
W wyborach w 2009 uzyskał z listy powstałego m.in. na bazie FI Ludu Wolności mandat posła do Parlamentu Europejskiego VII kadencji. Został członkiem grupy Europejskiej Partii Ludowej oraz Komisji Gospodarczej i Monetarnej. W 2013 przystąpił do partii Nowa Centroprawica.

</doc>
<doc id="1750046" url="https://pl.wikipedia.org/wiki?curid=1750046" title="AiK Biszkek">
AiK Biszkek



</doc>
<doc id="1750047" url="https://pl.wikipedia.org/wiki?curid=1750047" title="Nacionalnaja Gwardija Biszkek">
Nacionalnaja Gwardija Biszkek



</doc>
<doc id="1750048" url="https://pl.wikipedia.org/wiki?curid=1750048" title="SKNG Gwardija Biszkek">
SKNG Gwardija Biszkek



</doc>
<doc id="1750049" url="https://pl.wikipedia.org/wiki?curid=1750049" title="Centrum Naukowo-Produkcyjne Elektrotechniki i Automatyki Górniczej EMAG">
Centrum Naukowo-Produkcyjne Elektrotechniki i Automatyki Górniczej EMAG

Centrum Naukowo–Produkcyjne Elektrotechniki i Automatyki Górniczej EMAG powstało pierwszego stycznia 1976 (zgodnie z Zarządzeniem nr 59 Ministerstwa Górnictwa i Energetyki z 30 grudnia 1975) z Zakładów Konstrukcyjno-Mechanizacyjnych Przemysłu Węglowego, do których wcielono piony automatyki Głównego Instytutu Górnictwa (GIG) i Głównego Biura Studiów i Projektów Przeróbki Węgla SEPARATOR. Jednocześnie w ramach Centrum powstał Ośrodek Badawczo Rozwojowy Systemów Mechanizacji Elektrotechniki i Automatyki Górniczej SMEAG (zgodnie z § 11 Zarządzenia nr 60 Ministerstwa Górnictwa i Energetyki z 30 grudnia 1975), posiadający osobowość prawną, również z siedzibą w Katowicach.
W marcu 1982 roku połączono obydwie instytucje w jedną organizację z wydzielonym Pionem Naukowo-Badawczym, która zachowała nazwę Centrum Naukowo–Produkcyjne Elektrotechniki i Automatyki Górniczej EMAG (zgodnie z Zarządzeniem nr 17 Ministerstwa Górnictwa i Energetyki z 22 lutego 1982).
Pierwszego kwietnia 1985 roku Centrum Naukowo–Produkcyjne Elektrotechniki i Automatyki Górniczej EMAG przekształcono w Gwarectwo Automatyzacji Górnictwa EMAG z wyodrębnionym Pionem Naukowo-Badawczym (zgodnie z Zarządzeniem nr 3/Org Ministerstwa Górnictwa i Energetyki z 12 marca 1985), a w grudniu 1986 roku Pion Naukowo-Badawczy przekształcono w Ośrodek Badawczy Elektrotechniki i Automatyki Górniczej OBA (zgodnie z zarządzeniem naczelnego dyrektora Gwarectwa EMAG nr 25 z 23 grudnia 1986). Ośrodek Badawczy Elektrotechniki i Automatyki Górniczej OBA nie posiadał osobowości prawnej.
W 1989 roku Gwarectwo Automatyzacji Górnictwa EMAG połączono z Gwarectwem Mechanizacji Górnictwa POLMAG tworząc Przedsiębiorstwo Mechanizacji, Automatyki i Elektroniki Górniczej POLMAG-EMAG z siedzibą w Katowicach, zachowując w jego strukturze Ośrodek Badawczy Elektrotechniki i Automatyki Górniczej OBA.
Pierwszego kwietnia 1990 roku Ośrodek Badawczy Elektrotechniki i Automatyki Górniczej OBA przekształcono w, posiadający osobowość prawną, Ośrodek Badawczo-Rozwojowy Elektrotechniki i Automatyki Górniczej EMAG z siedzibą w Katowicach przy ulicy Leopolda 31 (zgodnie z Zarządzeniem nr 83/Org/90 Ministerstwa Przemysłu z 26 marca 1990). W 1992 roku Ośrodek Badawczo-Rozwojowy Elektrotechniki i Automatyki Górniczej EMAG przekształcono w Centrum Elektryfikacji i Automatyzacji Górnictwa EMAG.
Struktura.
Struktura organizacyjna Centrum Naukowo-Produkcyjnego Elektrotechniki i Automatyki Górniczej EMAG przetrwała, jeśli pominąć wchłonięcie OBR SMEAG i zmianę nazwy, w niezmienionej w zasadzie formie do 1989 roku, to znaczy do połączenia z Gwarectwem POLMAG. Zatrudnienie utrzymywało się na stałym poziomie i wynosiło przeszło 7600 pracowników, w tym przeszło 600 w zapleczu naukowa-badawczym (początkowo w OBR SMEAG, potem w Pionie Naukowo-Badawczym, a w końcu w Ośrodku Naukowo-Badawczym Elektrotechniki i Automatyki Górniczej OBA).
Centrum Naukowo-Produkcyjnego Elektrotechniki i Automatyki Górniczej EMAG tworzyły, w początkowym okresie działalności, następujące instytucje:
Struktura zaplecza naukowo-badawczego i rozwojowego.
Od 1 stycznia 1976 do 31 marca 1982 roku zapleczem naukowo-badawczym i rozwojowym Centrum Naukowo-Produkcyjnego Elektrotechniki i Automatyki Górniczej EMAG był Ośrodek Badawczo-Rozwojowy Elektrotechniki i Automatyki Górniczej SMEAG.
Po jego likwidacji, od 1 kwietnia 1982 roku, struktura zaplecza naukowo-badawczego i rozwojowego obejmowała:
Działalność naukowo-badawcza i rozwojowa.
Ogromny postęp w zakresie mechanizacji procesów wydobywczych, jaki miał miejsce pod koniec lat 60. i w pierwszej połowie lat 70. XX wieku, głównie za sprawą Zakładów Konstrukcyjno-Mechanizacyjnych Przemysłu Węglowego, stworzył warunki do podjęcia prac nad układami i systemami automatyzacji i sterowania tych procesów. Rozpoczęto realizację programu, którego celem było opracowanie kompleksowego systemu sterowania procesem wydobywczym obejmującym automatyczne sterowanie:
Wiodącą rolę w tych pracach odegrał Zakład Automatyzacji Urządzeń Dołowych ZB-4 oraz, w zakresie odstawy i transportu, Zakład Energoelektroniki i Transportu Kopalnianego ZB-2.
Dla zapewnienia warunków ciągłej pracy zautomatyzowanych kompleksów wydobywczo-transportowych niezbędne było zapewnienie niezawodnego zasilania. W tym zakresie pracowano nad:
Wiodącą rolę w tych pracach odegrały: Zakład Maszyn i Urządzeń Elektrycznych ZB-1, Zakład Energoelektroniki i Transportu Kopalnianego ZB-2 i Zakład Sieci Elektrycznych i Oświetlenia Kopalń ZB-3.
Skuteczny nadzór nad przebiegiem procesu produkcyjnego i stanem bezpieczeństwa kopalni wymagał sprawnego systemu dyspozytorskiego wspomagającego pracę dyspozytorów głównych, metanometrycznych oraz służby działów do spraw tąpań. Wiodącą rolę w zakresie tych zagadnień odegrał Zakład Systemów Dyspozytorskich (ZB-7), który kontynuował prace rozpoczęte w Zakładzie Systemów Sterowania (BS-3).
Prace realizowano w ramach początkowo projektów węzłowych, a następnie centralnych programów badawczo-rozwojowych.
W Ośrodku Badawczo-Rozwojowym Systemów Mechanizacji Elektrotechniki i Automatyki Górniczej SMEAG realizowano w latach 1976-1980 Problem Węzłowy 1.05 „Automatyzacja i sterowanie procesami technologicznymi w zakładach górniczych”, którego celem było stworzenie kompleksowego systemu sterowania procesem wydobywczym.
W roku 1981 rozpoczęto realizację Problemu Węzłowy 1.05 „Systemy i środki automatyzacji procesów produkcyjnych w kopalniach”. Prace te, po likwidacji Ośrodka Badawczo-Rozwojowego Systemów Mechanizacji Elektrotechniki i Automatyki Górniczej SMEAG, kontynuowano od kwietnia 1982 roku w Pionie Naukowo-Badawczym.
W latach 1986-1990 realizowano Centralny Program Badawczo-Rozwojowy 1.2 „Urządzenia elektrotechniki i automatyka dla górnictwa węgla kamiennego”.
Osiągnięcia.
W zakresie nadzoru nad przebiegiem procesu produkcyjnego i stanu bezpieczeństwa kopalni wynikiem prowadzonych prac był system dyspozytorski MSD-80, opracowany w latach 1978-1983 i wdrażany w kopalniach w latach 1980-1987. System tworzyły autonomiczne moduły przeznaczone do kontroli procesów jednostkowych, wyodrębnionych z procesu technologicznego kopalni głębinowej węgla kamiennego. Bazą sprzętową modułów był PRS-4, produkowana seryjnie zmodernizowana wersja minikomputera MKJ-28/SMC-3, zgodna logicznie z minikomputerami HP2100 firmy Hewlett-Packard.
Spośród wszystkich opracowanych modułów największe rozpowszechnienie znalazły:
W istniejących wtedy 70 kopalniach węgla kamiennego zastosowano przeszło 80 modułów systemu MSD-80, a blisko 30 wyeksportowano za granicę, głównie do Chin. W połowie lat 80. XX stulecia sprzedano do Chin także licencję na produkcję modułów SAK i SYLOK.
Opracowanie systemu MSD-80 zrewolucjonizowało wyposażenie dyspozytorni kopalnianych, nigdy wcześniej ani później nie wprowadzono informatyki do przemysłu na taką skalę. Za największe osiągnięcia uznać należy:
W drugiej połowie lat 80. XX wieku wprowadzono nową generacją urządzeń:
oraz dynamiczną tablicę synoptyczną DTS-1 i przenośną aparaturę sejsmiczną PASAT.

</doc>
<doc id="1750050" url="https://pl.wikipedia.org/wiki?curid=1750050" title="Tank (zespół muzyczny)">
Tank (zespół muzyczny)

Tank – brytyjski zespół prezentujący klasyczny heavy metal, uchodzący za legendę NWOBHM. Powstał w 1980 roku w Londynie. W 1988 "Tank" został rozwiązany. 9 lat później doszło do reaktywacji zespołu.

</doc>
<doc id="1750051" url="https://pl.wikipedia.org/wiki?curid=1750051" title="Exotic Creatures of the Deep">
Exotic Creatures of the Deep

Exotic Creatures Of The Deep – 21. z kolei album wydany przez amerykańską grupę Sparks w 2008 r.
Przed jego wydaniem, w celach promocyjnych, szefowie grupy – bracia Ron i Russell Mael zorganizowali w połowie tegoż roku w Londynie bezprecedensową serię koncertów grupy, na których odtwarzano na żywo, po kolei, codziennie, jeden z albumów zespołu, poczynając od "Halfnelson" (znany też jako po prostu – "The Sparks" z 1971 roku) aż do najnowszego.
Album i tak jednak nie uzyskał większego rozgłosu.

</doc>
<doc id="1750052" url="https://pl.wikipedia.org/wiki?curid=1750052" title="SK Swerdłovski ROWD Biszkek">
SK Swerdłovski ROWD Biszkek



</doc>
<doc id="1750054" url="https://pl.wikipedia.org/wiki?curid=1750054" title="Andrzej Rzeszutek">
Andrzej Rzeszutek

Andrzej Rzeszutek (ur. 25 października 1991 w Rzeszowie) – polski skoczek do wody, wicemistrz Europy juniorów.
W karierze seniorskiej dwukrotnie awansował do finałowych zawodów mistrzostw świata w skokach do wody w konkurencji skoków z trampoliny 1m. Po raz pierwszy w Rzymie w 2009, a kolejny udany występ zaliczył w Szanghaju w 2011. W obu występach awansował do finałów, w których zajął ósme miejsce. W 2013 zajął najwyższe w swojej karierze, 5. miejsce w zawodach z cyklu Fina Grand Prix w Kazaniu. Reprezentuje klub Stal Rzeszów.
Jest wicemistrzem Europy juniorów z Budapesztu (2009).

</doc>
<doc id="1750057" url="https://pl.wikipedia.org/wiki?curid=1750057" title="Koszykówka na Island Games 2009">
Koszykówka na Island Games 2009

Turniej koszykówki na Island Games 2009 trwał w dniach 28 czerwca - 4 lipca, a więc przez całą długość imprezy. Wszystkie mecze rozgrywały się w Eckeröhallen, leżącej w miejscowości Eckerö. Powierzchnia zajmowana przez cały kompleks sportowy w tamtym miejscu to 11 300 m².
Konkurencja męska.
W męskiej konkurencji koszykarskiej brało udział dziewięć następujących reprezentacji: Bermudy, Gibraltar, Jersey, Kajmany, Minorka, Rodos, Sarema, Wyspa Man oraz Wyspy Alandzkie.
Faza grupowa.
Turniej przebiegał w sposób następujący:
Grupa A.
28 czerwca 200916:45
29 czerwca 200916:45
30 czerwca 200912:45
Grupa B.
28 czerwca 200916:45
29 czerwca 200916:45
30 czerwca 200914:30
Grupa C.
28 czerwca 200919:00
29 czerwca 200919:00
30 czerwca 200912:15
Play offy.
Grupa 01.
1 lipca 200912:15
2 lipca 200916:45
Grupa 02.
1 lipca 200912:15
2 lipca 200919:00
3 lipca 200916:45
Grupa 03.
1 lipca 200914:30
2 lipca 200916:45
3 lipca 200919:00
Mecze finałowe.
Mecz o brązowy medal
4 lipca 200910:00
Mecz finałowy
4 lipca 200914:30
Konkurencja żeńska.
W żeńskiej konkurencji koszykarskiej brało udział pięć następujących reprezentacji: Gibraltar, Guernsey, Minorka, Wyspa Man oraz Wyspy Alandzkie.
Faza grupowa.
Turniej przebiegał w sposób następujący:
28 czerwca 200914:30
28 czerwca 200914:30
29 czerwca 200914:30
29 czerwca 200914:30
30 czerwca 200910:00
30 czerwca 200910:00
1 lipca 200910:00
1 lipca 200910:00
2 lipca 200914:30
2 lipca 200914:30
Faza pucharowa.
Półfinał
3 lipca 200912:15
Półfinał
3 lipca 200914:30
Mecz o brązowy medal
4 lipca 200910:00
Finał
4 lipca 200912:15

</doc>
<doc id="1750058" url="https://pl.wikipedia.org/wiki?curid=1750058" title="Kaplica Świętej Trójcy na Wawelu">
Kaplica Świętej Trójcy na Wawelu



</doc>
<doc id="1750059" url="https://pl.wikipedia.org/wiki?curid=1750059" title="Kaplica Seminaryjska na Wawelu">
Kaplica Seminaryjska na Wawelu



</doc>
<doc id="1750060" url="https://pl.wikipedia.org/wiki?curid=1750060" title="Ak-Marał Tokmok">
Ak-Marał Tokmok

Ak-Marał Tokmok (kirg. Футбол клубу «Ак-Марал» Токмок) – kirgiski klub piłkarski, mający siedzibę w mieście Biszkek, na północy kraju.
Historia.
Chronologia nazw:
Piłkarski klub Spartak został założony w miejscowości Tokmok w 1992 roku. W 1992 debiutował w Wyższej Lidze Kirgistanu, w której zajął 7.miejsce. W 1992 zespół również startował w rozgrywkach Pucharu Kirgistanu. W następnym sezonie zajął 2 miejsce. W 1994 zmienił nazwę na Ak-Marał Tokmok i po raz pierwszy w swojej historii zdobył Puchar Kirgistanu, w tabeli ligowej uplasował się na trzeciej pozycji. W sezonie 1994/95 mógł debiutować w Pucharze Zdobywców Pucharów AFC, jednak zrezygnował z udziału. W 1995 nie awansował do rozgrywek finałowych w lidze, a w rundzie play-off zajął 6 miejsce. Po zakończeniu sezonu klub został rozwiązany.
Stadion.
Klub rozgrywał swoje mecze domowe na stadionie Spartak w Tokmoku, który może pomieścić 3500 widzów.

</doc>
<doc id="1750061" url="https://pl.wikipedia.org/wiki?curid=1750061" title="The London Taxi Company">
The London Taxi Company

The London Taxi Company – brytyjskie przedsiębiorstwo z siedzibą w Coventry produkujące taksówki. 
Przedsiębiorstwo założone zostało w 1919 roku pod nazwą Carbodies i zajmowało się produkcją nadwozi samochodowych. Od 1989 roku znane było pod nazwą London Taxis International (LTI). W październiku 2012 roku spółka wstrzymała produkcję i złożyła wniosek o ogłoszenie upadłości. W lutym 2013 roku przedsiębiorstwo nabyte zostało przez chińską spółkę Geely, a we wrześniu działalność została wznowiona pod nazwą The London Taxi Company.
Od 1948 roku firma produkowała słynne londyńskie taksówki: FX3 (1948-1958), FX4 (1958-1997), TX1 (1997-2002), TXII (2002-2006), TX4 (2007-obecnie).
Do 1982 roku pojazdy te były sprzedawane pod marką Austin, w latach 1982-1989 pod marką Carbodies, a od 1989 roku pod marką LTI. Przez cały okres swojej działalności przedsiębiorstwo wyprodukowało około 160 000 taksówek.

</doc>
<doc id="1750062" url="https://pl.wikipedia.org/wiki?curid=1750062" title="Spartak Tokmak">
Spartak Tokmak



</doc>
<doc id="1750063" url="https://pl.wikipedia.org/wiki?curid=1750063" title="Marco Scurria">
Marco Scurria

Marco Scurria (ur. 18 maja 1967 w Rzymie) – włoski polityk, eurodeputowany VII kadencji, senator.
Życiorys.
Ukończył w 1991 nauki polityczne na Uniwersytecie Rzymskim – La Sapienza. Działał w organizacjach młodzieżowych Włoskiego Ruchu Socjalnego (w "Fronte della Gioventù") i Sojuszu Narodowego (w "Azione Giovani"). Był m.in. wiceprzewodniczącym szczebla krajowego drugiej z nich. W ramach AN został zastępcą Gianniego Alemanno, przewodniczącego rzymskich struktur partii.
W 2001 stanął na czele "Nazionale del Modavi" (ruchu stowarzyszeń włoskich wolontariuszy). W 2003 był doradcą ministra łączności Maurizia Gasparriego. W 2005 został powołany do rady ekspertów ds. przeciwdziałania narkomanii, a w 2008 do jednego z komitetów wykonawczych w Ministerstwie Spraw Zagranicznych.
W wyborach w 2009 uzyskał z listy powstałego m.in. na bazie AN Ludu Wolności mandat posła do Parlamentu Europejskiego VII kadencji. Wszedł w skład prezydium grupy Europejskiej Partii Ludowej, został też członkiem Komisji Kultury i Edukacji. W PE zasiadał do 2014. Przystąpił później do partii Bracia Włosi – Centroprawica Narodowa. W 2022 uzyskał mandat senatora XIX kadencji.

</doc>
<doc id="1750064" url="https://pl.wikipedia.org/wiki?curid=1750064" title="Ferdinando Giuseppe Antonelli">
Ferdinando Giuseppe Antonelli

Ferdinando Giuseppe Antonelli OFM (ur. 14 lipca 1896 w Subbiano, zm. 12 lipca 1993 w Rzymie) – włoski duchowny katolicki, kardynał, wysoki urzędnik Kurii Rzymskiej.
Życiorys.
W 1909 wstąpił do zakonu braci mniejszych we Florencji, profesję uroczystą w zakonie złożył 7 kwietnia 1914. Święcenia prezbiteratu przyjął 25 lipca 1922 w Rzymie. Uczestniczył w obradach Soboru watykańskiego II w latach 1962-1965 jako ekspert. 26 stycznia 1965 mianowany sekretarzem Kongregacji ds. Kultu Bożego i Dyscypliny Sakramentów. 19 lutego 1966 otrzymał nominację na arcybiskupa tytularnego Idicra, zaś sakrę biskupią przyjął 19 marca 1966 w bazylice św. Piotra w Watykanie z rąk papieża Pawła VI. 7 maja 1969 przeniesiony na sekretarza w Kongregacji spraw Kanonizacyjnych. Na konsystorzu 5 marca 1973 papież Paweł VI wyniósł go do godności kardynalskiej z tytułem kardynała-diakona San Sebastiano al Palatino. 2 lutego 1983 został promowany do rangi kardynała-prezbitera San Sebastiano al Palatino. Zmarł 12 lipca 1993 w Rzymie. Pochowano go w kaplicy piety we franciszkańskim sanktuarium w La Verna.
Od 4 września 1991 był najstarszym żyjącym kardynałem po śmierci kardynała Henri de Lubaca.

</doc>
<doc id="1750065" url="https://pl.wikipedia.org/wiki?curid=1750065" title="Carbodies">
Carbodies



</doc>
<doc id="1750066" url="https://pl.wikipedia.org/wiki?curid=1750066" title="LTI">
LTI



</doc>
<doc id="1750067" url="https://pl.wikipedia.org/wiki?curid=1750067" title="Linia kolejowa nr 289">
Linia kolejowa nr 289

Linia kolejowa nr 289 Legnica – Rudna Gwizdanów – jednotorowa, zelektryfikowana linia kolejowa w województwie dolnośląskim.
Przebieg linii.
Linia przebiega przez: Rzeszotary – Raszówkę – Gorzelin – Chróstnik – Lubin Górniczy – Lubin Stadion – Koźlice – Rynarcice – Rudna Miasto.
Historia.
Przed 1945.
Kolej w Prusach, budowana od lat 30. XIX wieku, rozwijała się początkowo dzięki działalności prywatnych przedsiębiorstw – towarzystw kolejowych, których działalność koncesjonowało państwo. Obecna linia kolejowa nr 289 została wybudowana w latach 1869-1877 przez Towarzystwo Kolei Wrocławsko-Świdnicko-Świebodzickiej jako część planowanej magistrali Międzylesie – Szczecin – Świnoujście, umożliwiającej prowadzenie przez terytorium Prus pociągów towarowych do portów w Trieście i Szczecinie. Towarzystwu udało się wybudować fragment linii z Ząbkowic Śląskich do Szczecina – budowie docelowego połączenia przeszkodziło przyznanie przez państwo koncesji na odcinki Ząbkowice Śląskie – Kędzierzyn Koźle (1874-76) oraz Wrocław – Międzylesie konkurencyjnej Kolei Górnośląskiej. Podczas nacjonalizacji prywatnych kolei pruskich pod koniec XIX wieku, Kolej Wrocławsko-Świdnicko-Świebodzicka została przejęta przez państwo jako jedna z licznych pruskich kolei państwowych, natomiast w okresie Republiki Weimarskiej w 1920 r. włączona w skład jednolitego niemieckiego przedsiębiorstwa kolejowego – Deutsche Reichsbahn.
W momencie powstania, linia na odcinku będącym dziś linią kolejową nr 289 prowadziła ruch tranzytowy. Znaczenie odcinka zmalało ono po oddaniu 1 sierpnia 1874 r. przez Kolej Wrocławsko-Świdnicko-Świebodzicką skrótowego połączenia z Wrocławiem, biegnącego z Rudnej w kierunku Wrocławia przez Wołów i Brzeg Dolny.
Po 1945.
W wyniku zmian geopolitycznych po II wojnie światowej i przyłączenia Ziem Zachodnich w granice Polski, linia weszła w skład majątku Polskich Kolei Państwowych. Po restrukturyzacji przedsiębiorstwa PKP, od 2001 roku linią zarządza spółka PKP Polskie Linie Kolejowe.
Znaczenie linii wzrosło znacznie po odkryciu przez Jana Wyżykowskiego w latach 50. XX w. złóż miedzi w rejonie Lubina i Głogowa, a następnie po powstaniu Kombinatu Górniczo-Hutniczego Miedzi i budowie Legnicko-Głogowskiego Okręgu Miedziowego, w wyniku której znacznie rozbudowano Legnicę, Lubin i Głogów, a praktycznie od podstaw wybudowano miasto Polkowice. Do kopalni w Polkowicach doprowadzono wówczas ze stacji Lubin tzw. "Przemysłową Linię Kolejową", którą, podobnie jak całą linią nr 289, prowadzony jest intensywny transport towarowy pociągami uruchamianymi przez KGHM (również pociągami własnej spółki Kombinatu – Pol-Miedź Trans).
Po powstaniu województwa legnickiego podczas reformy samorządowej w 1975 r., linia stała się główną osią komunikacyjną województwa i LGOM. Istniały plany wykorzystania jej dla budowy szybkiej kolei miejskiej miast LGOM i intensyfikacji przewozów pasażerskich. Na przeszkodzie tym planom stały jednak: organiczona przepustowość linii (jeden tor), konkurencyjność komunikacji autobusowej (w latach 1975-1995 Wojewódzkie Przedsiębiorstwo Komunikacyjne w Legnicy), a z czasem również pogarszający się, w wyniku intensywnej eksploatacji, stan techniczny torów.
Cała linia jest od 30 sierpnia 1986 roku zelektryfikowana, i stanowi łącznik między europejskim korytarzem E 30 oraz polskim CE 59 Wrocław – Szczecin.
21 lipca 2017 PKP PLK podpisały z Torpolem umowę na modernizację linii nr 289 wraz z budową nowego przystanku Lubin Stadion.
Ruch pociągów.
Linia została zakwalifikowana przez Biuro Eksploatacji spółki PKP Polskie Linie Kolejowe jako „linia o priorytecie towarowym”.
Linia była używana jedynie w ruchu towarowym, pasażerski został zawieszony z dniem 1 września 2010 roku. Wcześniej był on zawieszony od 11 grudnia 2004 do 13 grudnia 2007. W czerwcu 2019 zakończono remont linii kolejowej nr 289 na odcinku Lubin Górniczy - Legnica, co umożliwiło reaktywację połączeń pasażerskich na trasie Lubin Górniczy - Wrocław Główny. Połączenie to jest obsługiwane przez Koleje Dolnośląskie.

</doc>
<doc id="1750069" url="https://pl.wikipedia.org/wiki?curid=1750069" title="Nagroda Satelita za najlepszą scenografię i dekoracje wnętrz">
Nagroda Satelita za najlepszą scenografię i dekoracje wnętrz

Laureaci Satelity w kategorii najlepsza scenografia i dekoracje wnętrz:
Lata 90.
1996: Catherine Martin – Romeo i Julia
nominacje:
1997: Peter Lamont – Titanic
nominacje:
1998: Dennis Gassner – Truman Show
nominacje:
1999: Rick Heinrichs, Ken Court, John Dexter, Andy Nicholson, Leslie Tomkins – Jeździec bez głowy
nominacje:
2000–2009.
2000: Don Taylor – Świat zabawy
nominacje:
2001: Ian Gracie, Catherine Martin, Anne Beauchamp – Moulin Rouge!
nominacje:
2002: Dante Ferretti – Gangi Nowego Jorku
nominacje:
2003: Grant Major, Dan Hennah, Alan Lee – 
nominacje:
2004: Eve Stewart, John Bush, John Hill – De-Lovely
nominacje:
2005: James D. Bissell – Good Night and Good Luck
nominacje:
2006: Henry Bumstead, Jack G. Taylor Jr., Richard C. Goddard – Sztandar chwały
nominacje:
2007: Guy Dyas, David Allday – 
nominacje:
2008: Catherine Martin, Ian Gracie, Karen Murphy, Beverley Dunn – Australia
nominacje:
2009: Ian Phillips, Dan Bishop – Samotny mężczyzna
nominacje:
2010–2019.
2010: Guy Hendrix Dyas, Luke Freeborn, Brad Ricker, Dean Wolcott – Incepcja
nominacje:

</doc>
<doc id="1750072" url="https://pl.wikipedia.org/wiki?curid=1750072" title="Bliźnica">
Bliźnica

Bliźnica – najwyższy szczyt Świdowca w Beskidach Połonińskich na Zakarpaciu, o wysokości 1883 m n.p.m.
Szczyt leży w głównym paśmie Świdowca, od strony północnej znajduje się cyrk lodowcowy z kilkoma stawami. Większość szczytu zajmuje połonina, drzewa sięgają do wysokości około 1300 m n.p.m., powyżej występują małe obszary kosodrzewiny.
Na północ od Przełęczy pod Bliźnicą znajduje się ośrodek narciarski na polanie Drahobrat.

</doc>
<doc id="1750075" url="https://pl.wikipedia.org/wiki?curid=1750075" title="The Bodyguard (ścieżka dźwiękowa)">
The Bodyguard (ścieżka dźwiękowa)

The Bodyguard – pierwszy soundtrack piosenkarki Whitney Houston do filmu o tym samym tytule. Album do dziś sprzedał się w nakładzie 42 milionów egzemplarzy (w samych Stanach 17 mln). Album znajdował się na pierwszym miejscu list przebojów większości krajów na świecie, a utwór „I Will Always Love You” stał się jednym z największych przebojów artystki.
Album znajduje się na liście najlepiej sprzedających się na świecie i USA. W Polsce soundtrack osiągnął status złotej płyty.

</doc>
<doc id="1750076" url="https://pl.wikipedia.org/wiki?curid=1750076" title="Potito Salatto">
Potito Salatto

Potito Salatto (ur. 22 stycznia 1942 w Bari, zm. 13 czerwca 2016 w Rzymie) – włoski polityk, samorządowiec i działacz związkowy, poseł do Parlamentu Europejskiego VII kadencji.
Życiorys.
Od 1973 do 1975 był krajowym sekretarzem jednej z branż centrali związków zawodowych CISL. Następnie przez rok przewodniczył regionowi Associazioni Cristiane dei Lavoratori Italiani (chrześcijańskiego stowarzyszenia pracowników włoskich). W latach 1976–1985 sprawował mandat radnego Rzymu. Później do 1995 był radnym regionu Lacjum. Pełnił m.in. funkcje asesora ds. szkoleń zawodowych oraz budżetu, a także wiceprzewodniczącego rady regionalnej. Od 2000 do 2005 związany z agendą Program Narodów Zjednoczonych ds. Rozwoju, odpowiadał za projekty w Kosowie i Albanii. W latach 2007–2009 stał na czele Assoforum 2007, organizacji skupiającej ponad sto stowarzyszeń.
W wyborach w 2009 uzyskał z listy Ludu Wolności mandat posła do Parlamentu Europejskiego VII kadencji. Został członkiem grupy Europejskiej Partii Ludowej oraz Komisji Spraw Konstytucyjnych. W 2010 przeszedł do nowej partii pod nazwą Przyszłość i Wolność dla Włoch. Od 2014 działał w ugrupowaniu Popolari per l’Italia.

</doc>
<doc id="1750077" url="https://pl.wikipedia.org/wiki?curid=1750077" title="Roman Atkielski">
Roman Atkielski

Roman Richard Atkielski (ur. 5 sierpnia 1898, zm. 30 czerwca 1969 tamże) – amerykański biskup katolicki pochodzenia polskiego. Święcenia kapłańskie przyjął w 1931. Od 1947 biskup pomocniczy diecezji Milwakukee i tytularny biskup Stobi.

</doc>
<doc id="1750078" url="https://pl.wikipedia.org/wiki?curid=1750078" title="(8741) Suzukisuzuko">
(8741) Suzukisuzuko

(8741) Suzukisuzuko – planetoida z pasa głównego asteroid okrążająca Słońce w ciągu 5 lat i 84 dni w średniej odległości 3,01 au. Została odkryta 25 stycznia 1998 roku w obserwatorium w Ōizumi przez Takao Kobayashiego. Nazwa planetoidy pochodzi od Suzuko Suzuki (1927-1985), która w 1975 roku opublikowała zbiór esejów poetyckich porównujących jej miłość do piękna rozgwieżdżonego nocnego nieba. Przed nadaniem nazwy planetoida nosiła oznaczenie tymczasowe (8741) 1998 BR8.

</doc>
<doc id="1750079" url="https://pl.wikipedia.org/wiki?curid=1750079" title="1902 w muzyce">
1902 w muzyce



</doc>
<doc id="1750081" url="https://pl.wikipedia.org/wiki?curid=1750081" title="Ice Queen">
Ice Queen

Ice Queen – drugi singiel wydany z albumu Mother Earth zespołu Within Temptation. Piosenka stała się wielkim hitem w całej Europie. Jest to jedna z najbardziej rozpoznawalnych piosenek zespołu. Prawie każdy koncert jest zakończony tym utworem.
Tak jak wiele piosenek Within Temptation, tej słowa również są inspirowane Naturą. Wokalistka zespołu wypowiada się tak o utworze ""To pieśń o Naturze", gitarzysta zespołu dodaje "Opowiada o zimie"".

</doc>
<doc id="1750082" url="https://pl.wikipedia.org/wiki?curid=1750082" title="Thad Jakubowski">
Thad Jakubowski

Thaddeus "Thad" Joseph Jakubowski (ur. 5 kwietnia 1924 w Chicago, zm. 14 lipca 2013 tamże) – amerykański biskup katolicki polskiego pochodzenia. 
Życiorys.
Święcenia kapłańskie przyjął 3 maja 1950. W lutym 1988 mianowany biskupem pomocniczym archidiecezji Chicago oraz tytularnym biskupem Plestia. Przeszedł na emeryturę w styczniu 2003.
Odznaczony Krzyżem Komandorskim z Gwiazdą Orderu Zasługi Rzeczypospolitej Polskiej (2009).

</doc>
<doc id="1750084" url="https://pl.wikipedia.org/wiki?curid=1750084" title="Al-Hariri z Basry">
Al-Hariri z Basry



</doc>
<doc id="1750086" url="https://pl.wikipedia.org/wiki?curid=1750086" title="Xiao’erjing">
Xiao’erjing

Xiao’erjing (, xiao’erjing شِيَوْ عَر دٍ), zwany również Xiaojing () – zapis języków chińskich takich jak mandaryński (zwłaszcza dialektów Lanyin, Zhongyuan i północno-wschodnich) oraz języka dungańskiego za pomocą zmodyfikowanego pisma arabskiego. Jest też używany przez islamskie mniejszości narodowe w Chinach (Hui, Dongxiang, Salarowie).
Xiao’erjing jest pisane od prawej do lewej, tak jak alfabet arabski i pisma pochodne.
Alfabet.
Xiao’erjing składa się z 36 liter, z których cztery reprezentują samogłoski. Na 36 liter składa się 28 zapożyczonych z arabskiego, 4 litery z perskiego, w tym dwie przekształcone i cztery własne.
Samogłoski i wygłosy.
W zapożyczeniach perskich i arabskich zapisuje się tylko długie samogłoski, krótkie są pomijane. Podczas gdy znaki diakrytyczne oznaczające samogłoski w arabskich i perskich słowach, w chińskich takie znaki nie mogą być pominięte.

</doc>
<doc id="1750088" url="https://pl.wikipedia.org/wiki?curid=1750088" title="Our Farewell">
Our Farewell

Our Farewell – pierwszy singiel grupy Within Temptation z ich drugiego albumu Mother Earth.

</doc>
<doc id="1750089" url="https://pl.wikipedia.org/wiki?curid=1750089" title="Topologiczna algebra Heytinga">
Topologiczna algebra Heytinga

Topologiczna algebra Heytinga – algebra Heytinga, której uniwersum jest rodzina zbiorów otwartych (topologia) pewnej przestrzeni topologicznej. Można powiedzieć, że topologiczne algebry Heytinga są tym dla ogólnych algebr Heytinga czym ciała zbiorów dla algebr Boole’a (por. twierdzenie o reprezentacji algebr Heytinga).
Konstrukcja.
Niech formula_1 będzie przestrzenią topologiczną.
Algebra formula_2 o uniwersum formula_3 z działaniami danymi wzorami (1)-(6)
dla zbiorów otwartych formula_4 jest algebrą Heytinga, gdzie
Aby to sprawdzić, wystarczy jedynie wykazać, że
co wynika z faktu, że zbiór formula_8 jest otwarty.
Algebra formula_2 nazywana jest topologiczną algebrą Heytinga (przestrzeni formula_10).
Każda algebra Heytinga jest izomorficzna z topologiczną algebrą Heytinga (p. twierdzenie o reprezentacji algebr Heytinga) pewnej przestrzeni topologicznej formula_11 W przypadku, gdy algebra ta jest wzbogaceniem algebry Boole’a, to przestrzeń formula_10 jest zerowymiarową zwartą przestrzenią Hausdorffa (zob. przestrzeń Stone’a).

</doc>
<doc id="1750090" url="https://pl.wikipedia.org/wiki?curid=1750090" title="Michael Kaniecki">
Michael Kaniecki

Michael Joseph Kaniecki (ur. 13 kwietnia 1935, zm. 6 sierpnia 2000) – amerykański biskup katolicki polskiego pochodzenia, jezuita. Od 1965 kapłan. W marcu 1984 mianowany koadiutorem diecezji Fairbanks na Alasce, objął rządy w diecezji w czerwcu 1985.

</doc>
<doc id="1750091" url="https://pl.wikipedia.org/wiki?curid=1750091" title="Salut Biełgorod">
Salut Biełgorod



</doc>
<doc id="1750092" url="https://pl.wikipedia.org/wiki?curid=1750092" title="Salut-JuKOS Biełgorod">
Salut-JuKOS Biełgorod



</doc>
<doc id="1750093" url="https://pl.wikipedia.org/wiki?curid=1750093" title="Serhij Szewczenko (pomocnik ur. 1960)">
Serhij Szewczenko (pomocnik ur. 1960)

Serhij Mykołajowycz Szewczenko, ukr. Сергій Миколайович Шевченко, ros. Сергей Николаевич Шевченко, "Siergiej Nikołajewicz Szewczenko" (ur. 22 sierpnia 1960 w Ukraińskiej SRR) – ukraiński piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Karierę piłkarską rozpoczął w klubie Metalist Charków. Występował również w klubach Salut Biełgorod, Majak Charków, Krywbas Krzywy Róg, Kremiń Krzemieńczuk, Awtomobilist Sumy i Chimik Żytomierz. W latach 1995-2000 występował w amatorskich klubach Awanhard Merefa, Zwiezda Gorodiszcze i Krystał Parchomówka.
Kariera trenerska.
Po zakończeniu kariery piłkarskiej w 2001-2002 pracował w klubie Polissia Żytomierz na stanowiskach głównego trenera oraz asystenta.

</doc>
<doc id="1750094" url="https://pl.wikipedia.org/wiki?curid=1750094" title="Mother Earth (singel)">
Mother Earth (singel)

Mother Earth – trzeci wydany singiel gotycko-symfonicznego zespołu Within Temptation z ich drugiego albumu studyjnego Mother Earth. Mother Earth powtórzył sukces Ice Queen.

</doc>
<doc id="1750095" url="https://pl.wikipedia.org/wiki?curid=1750095" title="Raqs sharqi">
Raqs sharqi



</doc>
<doc id="1750096" url="https://pl.wikipedia.org/wiki?curid=1750096" title="Taniec orientalny">
Taniec orientalny



</doc>
<doc id="1750097" url="https://pl.wikipedia.org/wiki?curid=1750097" title="Taniec arabski">
Taniec arabski



</doc>
<doc id="1750099" url="https://pl.wikipedia.org/wiki?curid=1750099" title="Roberto Canella">
Roberto Canella

Roberto Canella Suárez (ur. 7 lutego 1988 w asturyjskiej Lavianie) – hiszpański piłkarz występujący na pozycji lewego obrońcy w CD Lugo.
Kariera klubowa.
Pierwsze piłkarskie kroki stawiał w "ACD Alcava", w którym pierwsze treningi rozpoczął już w wieku siedmiu lat. Klub ten opuścił w 1999 roku, kiedy to przeniósł się do Sportingu Gijón. Szybko przebijał się przez wyższe kategorie juniorskie, aż w końcu trafił do kadry seniorskiej. Ligowy debiut zaliczył w 2006 roku, kiedy klub grał jeszcze w Segunda División. Miejsce w wyjściowej jedenastce drużyny prowadzonej przez trenera Manuela Preciado wywalczył sobie już w sezonie 2007/08, zagrał wówczas w 36 spotkaniach na zapleczu pierwszej ligi i wydatnie pomógł "Los Rojiblancos" w powrocie do Primera División. Pierwszy sezon w najwyższej hiszpańskiej klasie rozgrywkowej dla Roberto był stosunkowo udany. Jego drużyna zakończyła rozgrywki na czternastym miejscu, unikając spadku, a jego indywidualne poczynania nie umknęły oczom scoutów większych i bardziej renomowanych klubów, niż Sporting. Wiele słyszało się o zainteresowaniu Realu Madryt, jednak do transferu ostatecznie nie doszło. Drużyna prowadzona przez Manuela Preciado (potem także Iñakiego Tejadę oraz Javiera Clemente) opuściła szeregi La Liga dopiero w sezonie 2011/12, ale mimo to Canella nadal pozostał jej zawodnikiem.
Za swoją grę zdobył kilka wyróżnień, jak te przyznawane przez redaktorów strony "futboldraft.com". Został wybrany najlepszym hiszpańskim lewym obrońcą w wieku poniżej 22 lat (za sezon 2008/09), wcześniej sięgając po drugie i trzecie miejsce.
Kariera reprezentacyjna.
Roberto jest młodzieżowym reprezentantem Hiszpanii. Brał udział w mistrzostwach Europy U-19 w 2006 (które to mistrzostwa młodzi gracze "La Furia Roja" wygrali) oraz mistrzostwach świata U-20 w 2007 roku (gdzie doszli do ćwierćfinału, w którym odpadli z Czechami).

</doc>
<doc id="1750100" url="https://pl.wikipedia.org/wiki?curid=1750100" title="Roberto Canella Suárez">
Roberto Canella Suárez



</doc>
<doc id="1750101" url="https://pl.wikipedia.org/wiki?curid=1750101" title="Jerome Listecki">
Jerome Listecki

 
Jerome Edward Listecki (ur. 12 marca 1949 w Chicago) – amerykański duchowny katolicki polskiego pochodzenia, arcybiskup Milwaukee od 2010.
Życiorys.
Przyszedł na świat w rodzinie Harry’ego i Alfredy z domu Kasprzyk. Ukończył m.in. szkołę św. Michała Archanioła, Seminarium Przygotowawcze im. arcybiskupa Quigleya, a także Uniwersytet Najświętszej Maryi Panny. Po ukończeniu seminarium w Mundelein przyjął święcenia kapłańskie 14 maja 1975 z rąk kardynała Cody’ego. W 1976 został dziekanem studentów w seminarium arcybiskupa Quigleya. Wyjechał następnie na dalsze studia do Rzymu na Uniwersytet św. Tomasza z Akwinu. Uzyskał tam licencjat i doktorat z prawa kanonicznego i teologii moralnej. Po powrocie do kraju wykładał w wyższym seminarium archidiecezjalnym, a także na uniwersytecie w Mundelein. W sierpniu 2000 został proboszczem parafii św. Ignacego.
7 listopada 2000 otrzymał nominację na biskupa pomocniczego Chicago ze stolicą tytularną Nara. Sakrę otrzymał 8 stycznia 2001. Udzielił jej kardynał Francis George, arcybiskup Chicago. 29 grudnia 2004 mianowany ordynariuszem diecezji La Crosse w Wisconsin, zaś 1 marca 2005 kanonicznie objął urząd. 14 listopada 2009 został przeniesiony na stanowisko arcybiskupa Milwaukee. Ingres odbył się w styczniu 2010.

</doc>
<doc id="1750104" url="https://pl.wikipedia.org/wiki?curid=1750104" title="Parchomiwka (obwód charkowski)">
Parchomiwka (obwód charkowski)

Parchomiwka (ukr. Пархомівка) – wieś na Ukrainie, w obwodzie charkowskim, w rejonie krasnokutskim. W 2001 roku liczyła 3679 mieszkańców.
Pierwsza wzmianka o miejscowości pochodzi z 1688 roku.

</doc>
<doc id="1750105" url="https://pl.wikipedia.org/wiki?curid=1750105" title="Kościół św. Brunona w Bartoszycach">
Kościół św. Brunona w Bartoszycach

Kościół św. Brunona w Bartoszycach – zbudowany w latach 1882-1883 w stylu neogotyckim jako pierwsza od czasów reformacji katolicka świątynia w mieście.
Dla niewielkiej, kilkusetosobowej katolickiej społeczności miasta Bartoszyce sposobność wzniesienia własnej świątyni pojawiła się dopiero w latach 80. XIX w. (od czasów reformacji były tu jedynie kościoły ewangelickie - luterańskie). Dzięki staraniom kurii biskupiej we Fromborku oraz Związku św. Wojciecha (Adalbertusverein), a następnie Związku św. Bonifacego i św. Wojciecha (Bonifatius-Adalbertusverein) udało się uzyskać poparcie dla budowy świątyni. Wśród katolickich mieszczan Bartoszyc, katolików z Nadrenii, oraz dzięki zbiórkom w kościołach diecezji warmińskiej zebrano fundusze na zakup gruntów, które odkupiono od miasta w 1880 r.. Trwającą około roku budowę ukończono w 1883 r. Konsekracji świątyni i powołania parafii katolickiej w Bartoszycach dokonał 10 września 1889 ks. bp Andrzej Thiel, nadając jej wezwanie św. Brunona Męczennika.
Podczas wojny kościół nie ucierpiał prawie wcale i wymagał jedynie drobnych remontów i renowacji, które w razie potrzeb przeprowadzano w okresie powojennym. W latach 70. dokonano generalnego remontu wieży kościelnej i wnętrz. W następnej dekadzie dobudowano na terenie przykościelnym dom katechetyczny. W 1998 pod okiem konserwatora zabytków przeprowadzono ostatni gruntowny remont świątyni.
Kościół św. Brunona pozostawał siedzibą jedynej katolicką parafii w Bartoszycach aż do czasu wydzielenia dwóch innych miejskich parafii w latach 70. Z kościoła, do 1982 potajemnie, a później dzięki zgodzie biskupa, korzystała liczna społeczność greckokatolicka.
7 czerwca 2002 r. arcybiskup archidiecezji warmińskiej Edmund Piszcz erygował kościół, nadając mu status archidiecezjalnego Sanktuarium św. Brunona Bonifacego z Kwerfurtu Biskupa i Męczennika.
Wnętrze kościoła, jego wyposażenie, prezbiterium oraz witraże reprezentują styl neogotycki. W prezbiterium znajdują się witraże, z których jeden, pochodzący z początku XX wieku, przedstawia św. Brunona Męczennika w stroju pontyfikalnym, z pastorałem i mieczem uniesionym ku górze. Po bokach znajdują się dwa witraże ukazujące św. Wojciecha – patrona archidiecezji warmińskiej i św. Bonifacego – patrona Niemiec. Witraże są prawdopodobnie dziełem Josepha Machhausena z Koblencji. W świątyni znajduje się również dzwon poświęcony patronowi.
Kościół znajduje się w południowo-wschodniej części miasta, przy ulicy Kętrzyńskiej.

</doc>
<doc id="1750107" url="https://pl.wikipedia.org/wiki?curid=1750107" title="Thomas Paprocki">
Thomas Paprocki

Thomas John Joseph Paprocki (ur. 5 sierpnia 1952) – amerykański biskup katolicki polskiego pochodzenia, biskup diecezji Springfield w Illinois od 2010.
Życiorys.
Urodził się w Chicago w rodzinie polskich emigrantów. Wyświęcony na prezbitera 10 maja 1978, został inkardynowany do archidiecezji Chicago. Przez osiem lat pracował duszpastersko na terenie archidiecezji, zaś w 1986 został wicekanclerzem, a w 1992 kanclerzem kurii. W 2000 wyjechał do Polski i przez niecały rok uczył się języka polskiego na Uniwersytecie Jagiellońskim. Po powrocie do Chicago został skierowany do parafii św. Konstancji w charakterze proboszcza i duszpasterza polonijnego.
24 stycznia 2003 został prekonizowany biskupem pomocniczym archidiecezji Chicago i tytularnyn biskupem "Vulturaria". Sakry biskupiej udzielił mu 19 marca 2003 kard. Francis George. Jako biskup odpowiadał za Wikariat IV.
20 kwietnia 2010 papież Benedykt XVI mianował go ordynariuszem diecezji Springfield w Illinois, którą objął 22 czerwca 2010.

</doc>
<doc id="1750110" url="https://pl.wikipedia.org/wiki?curid=1750110" title="Thomas Birch">
Thomas Birch

Thomas Birch (ur. w 1779 w Londynie, zm. 3 stycznia 1851 w Filadelfii) – amerykański malarz pochodzenia angielskiego.
Życiorys.
Jego ojciec William Birch (1755–1834) był malarzem i grafikiem. Około 1794 wraz z rodziną wyemigrował do Stanów Zjednoczonych i osiadł w Filadelfii. Thomas Birch zajmował się początkowo malarstwem portretowym, współpracując z ojcem, a później tworząc samodzielnie. Około 1807 zainteresował się tematyką marynistyczną, która niemal całkowicie zdominowała jego twórczość. Malował techniką olejną, tworzył też akwarele. Szczególne uznanie zdobył za cykl obrazów poświęconych morskim epizodom wojny brytyjsko-amerykańskiej w 1812. Obok tematyki marynistycznej artysta malował także pejzaże i sceny zimowe. Pomimo uznania zmarł w niedostatku, zniechęcony tym, co uznawał za brak patriotyzmu wśród Amerykanów.
Thomas Birch był honorowym członkiem National Academy of Design, wystawiał m.in. w Society of Artists of Pennsylvania (od 1811), Apollo Association (1838–1839), American Art-Union (1838–1850), American Academy (1833–1835) i National Academy of Design (1832–1845). Największe zbiory jego prac posiadają galerie i muzea amerykańskie m.in. Pennsylvania Academy of the Fine Arts w Filadelfii, Historical Society w Nowym Jorku, Brooklyn Museum, Shelburne Museum w Vermont i Nantucket Historical Association.

</doc>
<doc id="1750112" url="https://pl.wikipedia.org/wiki?curid=1750112" title="Mistrzostwa Ameryki Środkowej i Karaibów w Lekkoatletyce 2009">
Mistrzostwa Ameryki Środkowej i Karaibów w Lekkoatletyce 2009

22. Mistrzostwa Ameryki Środkowej i Karaibów w Lekkoatletyce – zawody lekkoatletyczne zorganizowane w stolicy Kuby – Hawanie od 3 do 7 lipca 2009 roku.

</doc>
<doc id="1750114" url="https://pl.wikipedia.org/wiki?curid=1750114" title="Układ w Corbeil">
Układ w Corbeil

Układ w Corbeil z 1326 roku odnowił Stare Przymierze między Francją a Szkocją. Potwierdziło to sojusz tych państw przeciwko Anglii.

</doc>
<doc id="1750117" url="https://pl.wikipedia.org/wiki?curid=1750117" title="Pradawne i pierwotne lasy bukowe Karpat i innych regionów Europy">
Pradawne i pierwotne lasy bukowe Karpat i innych regionów Europy

Pradawne i pierwotne lasy bukowe Karpat i innych regionów Europy – obiekt przyrodniczy z listy światowego dziedzictwa UNESCO, obejmujący zespół względnie nienaruszonych europejskich lasów bukowych strefy umiarkowanej.
Jest to seryjny ponadnarodowy obiekt, obecnie położony na terenie 18 państw: Albanii, Austrii, Belgii, Bośni i Hercegowiny, Bułgarii, Chorwacji, Czech, Francji, Hiszpanii, Macedonii Północnej, Niemiec, Polski, Rumunii, Słowacji, Słowenii, Szwajcarii, Ukrainy i Włoch. Obejmuje 94 części składowe (obszary), w tym 4 na terenie Bieszczadzkiego Parku Narodowego w Polsce.
Po raz pierwszy został wpisany na listę światowego dziedzictwa w 2007 roku, pod nazwą „Pierwotne karpackie lasy bukowe”. Potem był powiększany, zmieniano też jego nazwy.
Lasy bukowe.
W lasach bukowych dominuje buk zwyczajny ("Fagus sylvatica"), gatunek endemiczny dla Europy i lasy bukowe występują wyłącznie na tym kontynencie.
Podczas każdego zlodowacenia (epoki lodowcowej) w ciągu ostatniego 1 miliona lat buk przetrwał niekorzystne warunki w refugiach (ostojach) w południowej Europie. Po ostatnim, około 11 tysięcy lat temu, rozpoczął rekolonizację kontynentu z refugiów w Alpach, Karpatach, strefie śródziemnomorskiej i Pirenejach, co wciąż trwa. Podczas tego procesu w różnych środowiskach utworzył różne typy zbiorowisk roślinnych.
W klimacie umiarkowanym w Europie Środkowej buk jest głównym gatunkiem drzewa w stadium klimaksu, czyli równowagi biocenozy. Lasy bukowe powinny być więc tutaj dominującymi lasami klimaksowymi. Działalność człowieka doprowadziła jednak do drastycznej redukcji powierzchni lasów bukowych w ogólności, a pierwotnych i starodrzewi w szczególności. Pierwotne lasy bukowe stanowią tylko 0,7% powierzchni lasów w 32 analizowanych państwach, naturalne 2,8% (tutaj podają, że nie licząc Rosji). 89% wspomnianych lasów pierwotnych jest pod ochroną, ale tylko 46% pod ścisłą.
Lasy bukowe znacząco zwiększają bioróżnorodność w Europie i dzięki temu należą do najbardziej wartościowych ekosystemów leśnych. Występuje w nich na przykład do 10 tysięcy gatunków zwierząt. Buki preferują klimat wilgotny i dlatego są najliczniejszymi drzewami liściastymi w Europie Środkowej oraz górach Europy Południowej.
Obiekt światowego dziedzictwa.
Obiekt przyrodniczy „Pradawne i pierwotne lasy bukowe Karpat i innych regionów Europy” obejmuje zespół względnie nienaruszonych europejskich lasów bukowych strefy umiarkowanej.
W dokumentach dotyczących tego obiektu światowego dziedzictwa przyjęto, że las pierwotny (czyli dziewiczy) to rodzaj lasu naturalnego. Oparto się tutaj na definicjach z "Protokołu o zrównoważonej gospodarce leśnej do ramowej konwencji o ochronie i zrównoważonym rozwoju Karpat" Konwencji Karpackiej. W tychże dokumentach termin las naturalny obejmuje również pojęcia las pradawny i starodrzew.
Lasy bukowe omawianego obiektu mają charakter bliski naturalnego, a nawet naturalny. Jego części składowe wpisane w latach 2017 i 2021 to lasy pierwotne (dziewicze) na większości lub znacznej części obszaru, starodrzewy lub starodrzewy z większymi lub mniejszymi fragmentami lasu pierwotnego. Również wysoko oceniono stan naturalności lasów wpisanych wcześniej.
Część lasów bukowych tego obiektu to położone w południowej i południowo-wschodniej Europie plejstoceńskie refugia (ostoje), w których buk przetrwał ostatnie zlodowacenie.
W lasach omawianego obiektu występują często gatunki endemiczne i reliktowe. Lasy te tanowią bezcenną populację starych drzew oraz genetyczny rezerwuar buka i wielu innych gatunków.
Reprezentowanie „wyjątkowej powszechnej wartości” (OUV) omawianego obiektu wymagane do wpisania na listę światowego dziedzictwa UNESCO jest związane z ekspansją polodowcową i kontynentalną lasów bukowych, czyli na spełnianiu kryterium IX:
Obiekt ten jest bowiem niezbędny dla zrozumienia historii i ewolucji rodzaju "Fagus", co ze względu na jego szeroką dystrybucję i znaczenie ekologiczne jest istotne globalnie.
Historia wpisu na listę.
Pierwszą próbę nominacji europejskich lasów bukowych podjęła już w 2003 roku Słowacja. Wycofała się jednak z tego zgodnie z rekomendacją IUCN, sugerującą wspólną nominację z Ukrainą. Nominacja nie była więc rozpatrywana podczas 28. sesji Komitetu Światowego Dziedzictwa w 2004 roku.
Po raz pierwszy obiekt został wpisany na listę światowego dziedzictwa UNESCO podczas 31. sesji w 2007 roku, pod nazwą „Pierwotne karpackie lasy bukowe”.
Na 35. sesji w 2011 roku dodano lasy w Niemczech, a obiekt przemianowano na „Pierwotne karpackie lasy bukowe i pradawne lasy bukowe w Niemczech”. Na 41. sesji w 2017 roku dokonano kolejnego rozszerzenia wpisu i obiektowi nadano obecną nazwę, tzn. „Pradawne i pierwotne lasy bukowe Karpat i innych regionów Europy”. Podczas 44. sesji w 2021 roku ponownie rozszerzono wpis.
Polska.
Zgodnie z pierwotnym zamierzeniem na 41. sesji Komitetu Światowego Dziedzictwa w lipcu 2017 roku nowy wpis miał obejmować także lasy bukowe w Polsce na terenie Bieszczadzkiego Parku Narodowego. W maju 2017 roku Polska wycofała jednak taki wniosek po konsultacjach społecznych w gminach Cisna i Lutowiska, w których wyrażono „brak zaufania do parku narodowego”.
Dopiero 28 lipca 2021 roku, podczas 44 sesji Komitetu Światowego Dziedzictwa odbywającej się on-line 16–31 lipca 2021 roku w Fuzhou (Chiny), została dodana grupa składowa (grupa obszarów) o nazwie „Bieszczady”. Położona jest w Bieszczadzkim Parku Narodowym, w jej skład wchodzą cztery fragmenty lasów bukowych obejmujące łącznie 3 471,75 ha (12% jego powierzchni). Są to:
Pozostałą część głównego kompleksu Bieszczadzkiego Parku Narodowego zajmuje strefa buforowa tego obiektu o powierzchni 24 330,52 ha. Jest ona podzielona na dwie części – podstrefę ochronną (16 931,05 ha) i aktywnie zarządzaną podstrefę ochrony krajobrazu (7 399,47 ha). Według Ministerstwa Środowiska strefę buforową stanowi granica parku narodowego.
Wszystkie 4 części składowe grupy „Bieszczady” charakteryzują się wysokim stopniem naturalności. Występuje w nich karłowata forma buka przyjmującego taką postać z powodu dużej wysokości bezwzględnej i klimatu. Lasy te wykazują strukturalną i dynamiczną charakterystykę zbliżoną do lasów pierwotnych, w tym wysoką miąższość martwego drewna. Cały Bieszczadzki Park Narodowy obejmuje duże, nieprzerwane naturalne obszary o wysokiej różnorodności leśnych zbiorowisk i gatunków, zwłaszcza grzybów i porostów. Występują w nim też duże drapieżniki – niedźwiedź brunatny, wilk, ryś i żbik oraz gatunki stanowiące ich bazę pokarmową. W obrębie części składowych grupy „Bieszczady” nigdy nie prowadzono gospodarki leśnej, natomiast na zewnątrz ostatni raz ponad 70 lat temu, niezbyt intensywną.
Grupa „Bieszczady” położona jest w obrębie karpackego regionu lasów bukowych, największego ich skupiska w Europie.
Do części składowej „Pasmo graniczne i dolina Górnej Solinki” przylegają obszary Stużyca – Góry Bukowskie ("Stužica – Bukovské Vrchy") po stronie słowackiej i Stuzhytsia – Uzhok po stronie ukraińskiej, również będące częściami składowymi tego obiektu światowego dziedzictwa UNESCO. Pierwszy jest położony w Parku Narodowym „Połoniny”, drugi w Użańskim Parku Narodowym. Parki te oraz Bieszczadzki Park Narodowy znajdują się w obrębie Międzynarodowego Rezerwatu Biosfery „Karpaty Wschodnie”.
Lista części składowych.
„Pradawne i pierwotne lasy bukowe Karpat i innych regionów Europy” jest seryjnym ponadnarodowym obiektem.
Poniżej znajduje się lista części składowych (obszarów) wpisanych do tego obiektu w latach 2007, 2011, 2017 i 2021:
Kursywą w nawasach podane są oryginalne nazwy z dokumentów UNESCO, o ile różnią się od polskiego tłumaczenia lub transkrypcji.
Na 44 sesję Komitetu Światowego Dziedzictwa odbywającej się on-line 16–31 lipca 2021 roku w Fuzhou (Chiny) nominowano 36 nowych części składowych. Obiekt powiększono o 15 spośród nich, a w przypadku 6-u wpisanych w latach poprzednich zmieniono granice. Zmiana granic części składowej Stużyca – Góry Bukowskie (Stužica – Bukovské vrchy) połączona była z odłączeniem części składowej Udava. Liczba obszarów powiększyła się więc o 16 (15 nowych + Udava).
W 2017 roku było łącznie 78 części składowych z 12 państw, w 2021 roku są już 94 obszary z 18 państw: Albanii, Austrii, Belgii, Bośni i Hercegowiny, Bułgarii, Chorwacji, Czech, Francji, Hiszpanii, Macedonii Północnej, Niemiec, Polski, Rumunii, Słowacji, Słowenii, Szwajcarii, Ukrainy i Włoch. Po raz pierwszy pojawiły się Bośnia i Hercegowina, Czechy, Francja, Macedonia Północna, Polska i Szwajcaria. Nie ma z kolei Czarnogóry i Serbii wymienionych na liście nominacji.
Część składowa Falascone wcześniej wpisana była jako Las Umbra ("Foresta Umbra").
Łączna powierzchnia części składowych obiektu wynosi 98 125,15 ha, otulin 294 720,87 ha (razem 392 846,02 ha). Największa powierzchnia części składowych jest na Ukrainie i w Rumunii – łącznie 54% (41% ze strefami buforowymi).
Obszary części składowych pokrywają się w większym lub mniejszym stopniu z różnymi obszarami chronionymi, takimi jak rezerwaty przyrody, parki narodowe, sieć Natura 2000 i in.
Regiony lasów bukowych.
Wyróżnia się 12 regionów lasów bukowych ():
Części składowe omawianego obiektu reprezentują 10 spośród nich. Najwięcej lasów bukowych występuje w regionie karpackim. Z tego powodu nazywany jest on często ojczyzną buka. Z kolei plejstoceńskie refugia w regionie iliryjskim były najważniejszymi ostojami dla ekspansji postglacjalnej tego gatunku.

</doc>
<doc id="1750118" url="https://pl.wikipedia.org/wiki?curid=1750118" title="Daniel Pilarczyk">
Daniel Pilarczyk

Daniel Edward Pilarczyk (ur. 12 sierpnia 1934 w Dayton, zm. 22 marca 2020 w Cincinnati) – amerykański biskup rzymskokatolicki, polskiego pochodzenia.
Życiorys.
Święcenia kapłańskie przyjął w Rzymie 20 grudnia 1959 z rąk kard. Grégoire-Pierre XV Agagianiana. Doktoryzował się w 1961 na Papieskim Uniwersytecie Urbaniana w Rzymie.
Episkopat.
12 listopada 1974 został nominowany biskupem pomocniczym Cincinnati oraz biskupem tytularnym "Hodelm". Sakrę biskupią otrzymał 20 grudnia 1974 z rąk kardynała Josepha Bernardin. 30 października 1982 Jan Paweł II mianował go arcybiskupem Cincinnati. 21 grudnia 2009 złożył urząd ze względu na wiek emerytalny. Jego następcą został abp Dennis Schnurr.

</doc>
<doc id="1750122" url="https://pl.wikipedia.org/wiki?curid=1750122" title="Stay (singel Davida Guetty)">
Stay (singel Davida Guetty)

Stay – piosenka house/pop stworzona przez Davida Guettę i Chrisa Willisa na drugi album studyjny Guetty, "Guetta Blaster" (2004). Utwór wydany został jako drugi singel promujący krążek dnia 13 września 2004. W kompozycji swojego głosu gościnnie użyczył Chris Willis.

</doc>
<doc id="1750123" url="https://pl.wikipedia.org/wiki?curid=1750123" title="1903 w muzyce">
1903 w muzyce



</doc>
<doc id="1750127" url="https://pl.wikipedia.org/wiki?curid=1750127" title="Sosna Gerarda">
Sosna Gerarda

Sosna Gerarda ("Pinus gerardiana" Wall. ex D. Don) – gatunek drzewa iglastego z rodziny sosnowatych ("Pinaceae"). Występuje w Himalajach na terenie Afganistanu, Chin (Tybet), Indii (Jammu-Kashmir) i Pakistanu. Drzewo odkryte przez kapitana Gerarda z piechoty bengalskiej w 1832 r., przywiezione do Europy 7 lat później.
Biologia i ekologia.
Jedna wiązka przewodząca w liściu, 5–7 kanałów żywicznych.
Występuje w dolinach górskich, najczęściej na wysokościach 2000–3350 m n.p.m. Rośnie w suchych lasach razem z cedrem himalajskim ("Cedrus deodara"), jałowcem greckim ("Juniperus excelsa" subsp. "polycarpos") oraz sosną himalajską ("Pinus wallichiana").
Nasiona są zjadane i rozsiewane przez ptaki, m.in. orzechówkę ("Nucifraga caryocatactes" subsp. "multipunctata").
Bywa gospodarzem "Arceuthobium minutissimum", rośliny pasożytniczej (pasożyt pędowy), której głównym gospodarzem jest sosna himalajska, jednak "P. gerardiana" zostaje czasem zainfekowana na terenie północnego Pakistanu, na obszarach, gdzie występuje razem z zainfekowaną sosną himalajską.
Systematyka.
Synonimy: "Pinus gerardii" J. Forbes.
Pozycja gatunku w obrębie rodzaju "Pinus":
Zagrożenia.
Międzynarodowa Unia Ochrony Przyrody (IUCN) umieściła ten gatunek w Czerwonej księdze gatunków zagrożonych, przyznając mu kategorię zagrożenia NT ("near threatened"), uznając go za gatunek o podwyższonym ryzyku wyginięcia. Po ponownej ocenie w 2011 r. klasyfikację tę utrzymano i opublikowano w roku 2013.
Głównym zagrożeniem wskazywanym przez IUCN jest nieodpowiednie pozyskiwanie nasion z naturalnych siedlisk. Zagrożenie dla gatunku stanowi także rozwój rolnictwa, pożary i wycinka lasów w celu pozyskania drewna i terenów uprawnych. Ocenia się, że zanikło blisko 30% lasów sosny Gerarda. Trend liczebności populacji jest spadkowy.
Zastosowanie.
Nasiona są lokalnie sprzedawane i spożywane. Pozyskiwane z naturalnych stanowisk, stanowią istotne źródło dochodu miejscowej ludności w indyjskim dystrykcie Kinnaur, czy w pakistańskich Górach Sulejmańskich. W Afganistanie sosny Gerarda są uprawiane na plantacjach, w celu zbioru nasion.

</doc>
<doc id="1750128" url="https://pl.wikipedia.org/wiki?curid=1750128" title="These Foolish Things (Remind Me of You)">
These Foolish Things (Remind Me of You)

These Foolish Things to standard muzyki popularnej i jazzowej, którego twórcami, zarówno tekstu jak i muzyki, są: Harry Link, Eric Maschwitz i Jack Strachey. Została napisana w 1935 roku i po raz pierwszy wykonała ją Judy Campbell. Utwór stał się hitem lata roku 1936, wykonywanym m.in. przez orkiestrę Benny'ego Goodmana.
W ciągu kilku dziesięcioleci od powstania, piosenka była wykonywana przez wielu artystów, zarówno głównego nurtu muzyki popularnej, jak przez artystów jazzowych:
wersje wokalne (wybrani wykonawcy):
wersje instrumentalne (wybrani wykonawcy): 

</doc>
<doc id="1750129" url="https://pl.wikipedia.org/wiki?curid=1750129" title="Pinus gerardiana">
Pinus gerardiana



</doc>
<doc id="1750132" url="https://pl.wikipedia.org/wiki?curid=1750132" title="Wadym Milko">
Wadym Milko

Wadym Iwanowycz Milko, ukr. Вадим Іванович Мілько (ur. 22 sierpnia 1986 roku w Pierwomajsku w obwodzie mikołajowskim) – ukraiński piłkarz, występujący na pozycji pomocnika.
Kariera piłkarska.
Kariera klubowa.
Pierwsze lekcje piłki nożnej otrzymał w wieku 6 lat od ojca znanego piłkarza Iwana Milki. Mając 13 lat wstąpił do Internatu Sportowego w Kijowie. Został zauważony przez skautów Dynama Kijów i w 2002 roku debiutował w Dynamo-3 Kijów. Od 2003 występował w drugiej drużynie Dynama. 17 czerwca 2007 debiutował w podstawowej jedenastce Dynama. W lutym 2008 został wypożyczony do FK Charków. W sierpniu 2009 jako wolny agent podpisał kontrakt z klubem Zoria Ługańsk, w którym występował do maja 2012. W lipcu 2012 został piłkarzem Worskły Połtawa, ale już 14 września 2012 za obopólną zgodą kontrakt został anulowany. W lutym 2013 roku zasilił skład Biełszyny Bobrujsk. W marcu 2014 podpisał kontrakt z beniaminkiem białoruskiej Wyszejszej lihi klubem FK Słuck. 28 listopada 2016 opuścił słucki klub.
Kariera reprezentacyjna.
Występował w reprezentacji Ukrainy U-19.

</doc>
<doc id="1750137" url="https://pl.wikipedia.org/wiki?curid=1750137" title="Aerospace Industrial Development Corporation">
Aerospace Industrial Development Corporation

Aerospace Industrial Development Corporation (chiń. 漢翔航空工業股份有限公司) – tajwańska wytwórnia lotnicza, powstała w 1969 roku na bazie Biura Przemysłu Lotniczego (Bureau of Aircraft Industry). Znana między innymi z produkcji samolotu myśliwskiego AIDC F-CK-1 Ching-Kuo.
Historia.
Bureau of Aircraft Industry powstało w 1948 r. i w tym samym roku zostało przeniesione z kontynentalnych Chin na Tajwan. Dwie dekady później w oparciu o kadrę biura założono Aerospace Industrial Development Corporation (AIDC).
Jedną z pierwszych własnych konstrukcji był zbudowany na bazie amerykańskiego samolotu szkolnego Pazmany PL-1, samolot AIDC PL-1B. Wybudowano 55 egzemplarzy, z których pierwszy, prototypowy wzniósł się w powietrze 26 października 1968 roku.
W kolejnych latach powstała kolejna maszyna szkolno-treningowa będąca zmodyfikowaną wersją amerykańśkiego North American T-28 Trojan, AIDC T-CH-1, który swój pierwszy lot odbył w 1973 roku.
Silne związki rodzimego przemysłu ze Stanami Zjednoczonymi zaowocowały zakupem licencji na produkcję śmigłowców Bell UH-1 Huey, których wybudowano 118 sztuk na potrzeby armii. W koprodukcji z firmą Northrop Corporation (obecnie Northrop Grumman) rozpoczęto w 1975 roku pracę nad nowym samolotem odrzutowym przeznaczonym do zaawansowanego treningu pilotów AIDC AT-3A Tzu-chung.
W latach 1974–1986 w wytwórni produkowano licencyjne wersje samolotu Northrop F-5 Freedom Fighter.
Najnowszym produktem AIDC jest myśliwiec AIDC F-CK-1 Ching-Kuo, który również powstał przy znaczącym udziale firm amerykańskich. Obok konstrukcji wojskowych w 1978 r. zbudowano prototyp samolotu pasażerskiego przeznaczonego do komunikacji lokalnej AIDC XC-2, który jednak nie wszedł do produkcji seryjnej.
W 1983 roku firma weszła w skład państwowego instytutu Chungshan Institute of Science and Technology. Główna siedziba wytwórni znajduje się w miejscowości Taizhong.

</doc>
<doc id="1750143" url="https://pl.wikipedia.org/wiki?curid=1750143" title="1904 w muzyce">
1904 w muzyce



</doc>
<doc id="1750146" url="https://pl.wikipedia.org/wiki?curid=1750146" title="(8862) Takayukiota">
(8862) Takayukiota

(8862) Takayukiota – planetoida z pasa głównego asteroid okrążająca Słońce w ciągu 4 lat i 33 dni w średniej odległości 2,56 au. Została odkryta 18 października 1991 roku w obserwatorium w "Kiyosato" przez Satoru Ōtomo. Nazwa planetoidy pochodzi od "Takayuki Ota" (ur. 1952), japońskiego astronoma amatora. Przed nadaniem nazwy planetoida nosiła oznaczenie tymczasowe (8862) 1991 UZ.

</doc>
<doc id="1750149" url="https://pl.wikipedia.org/wiki?curid=1750149" title="Twierdzenie o reprezentacji algebr Heytinga">
Twierdzenie o reprezentacji algebr Heytinga

Twierdzenie o reprezentacji algebr Heytinga – odpowiednik twierdzenia Stone’a o reprezentacji algebr Boole’a dla algebr Heytinga. Twierdzenie to mówi, że każda algebra Heytinga jest izomorficzna z pewną podalgebrą topologicznej algebry Heytinga swojej przestrzeni Stone’a.
Twierdzenie.
Niech formula_2 będzie algebrą Heytinga z uniwersum formula_4 Algebry Heytinga są wzbogaceniem krat rozdzielnych, a więc na mocy twierdzenia o reprezentacji dla krat rozdzielnych odwzorowanie formula_5 dane wzorem
jest izomorfizmem krat.
W szczególności jest ono także izomorfizmem krat ograniczonych, ponieważ
Niech teraz formula_8 będzie najmniejszą topologią na formula_9 w której wartościami odwzorowania formula_1 są zbiory otwarte. Okazuje się, że formula_11 jest bazą tej przestrzeni.
Topologię tę nazywamy topologią Stone’a. Przestrzeń formula_12 nazywamy przestrzenią Stone’a algebry formula_13
Należy jeszcze pokazać, że formula_1 zachowuje działanie formula_18 czyli że
Skoro formula_1 jest izomorfizmem krat, to
Dla dowodu inkluzji przeciwnej, niech formula_23 Wówczas, skoro formula_24 jest bazą topologii Stone’a, istnieje formula_25 dla którego
Ponieważ formula_1 jest izomorfizmem, znaczy to, że formula_30 czyli, że formula_31 a stąd formula_32 co było do pokazania.
Załóżmy teraz, że formula_2 jest wzbogaceniem algebry Boole’a.
Wówczas:
Stąd wynika, po pierwsze, że przestrzeń Stone’a jest zerowymiarowa, bo jej baza formula_37 składa się z elementów otwarto-domkniętych, co wynika stąd, że formula_38
Jeśli teraz formula_39 są różne, to istnieją formula_40 i formula_41 Wówczas też jednak formula_42 i formula_43 skąd formula_44 i formula_45 Oczywiście formula_46 oraz formula_47 zaś zbiory formula_48 i formula_49 są rozłączne. W ten sposób pokazaliśmy, że przestrzeń Stone’a jest przestrzenią topologiczną Hausdorffa.
Załóżmy teraz, że formula_50 dla pewnej rodziny formula_51 elementów algebry formula_13 Niech dalej, dla formula_53 funkcja formula_54 będzie funkcją charakterystyczną zbioru formula_55 Wówczas
gdzie formula_59 jest funkcją rzutu na formula_60-tą formula_61 współrzędną potęgi formula_62 przestrzeni dyskretnej formula_63 Tym samym, warunek formula_64 równoważny jest warunkowi formula_65
Ponieważ produkt formula_62 zwartych przestrzeni Hausdorffa, na mocy BPI, jest przestrzenią zwartą, a formula_67 jest domknięty w formula_68 zaś zbiory formula_69 są otwarte w topologii indukowanej na formula_70 istnieje skończone formula_71 dla którego formula_72 co oznacza, że formula_73
Pokazaliśmy zatem, że z dowolnego pokrycia bazowego przestrzeni Stone’a algebry Boole’a można wybrać podpokrycie skończone, a to oznacza, że jest ona zwarta.

</doc>
<doc id="1750150" url="https://pl.wikipedia.org/wiki?curid=1750150" title="Mikrobiota syberyjska">
Mikrobiota syberyjska

Mikrobiota syberyjska ("Microbiota decussata" Kom.) – gatunek krzewu należącego do monotypowego rodzaju mikrobiota "Microbiota". Występuje w górach Sichote-Aliń powyżej granicy lasu w północnej części Kraju Nadmorskiego na dalekim wschodzie Rosji.
Roślina jest popularnie uprawiana, zwykle jako roślina okrywowa, ceniona ze względu na wysoką mrozoodporność, łatwe rozmnażanie z sadzonek. 

</doc>
<doc id="1750151" url="https://pl.wikipedia.org/wiki?curid=1750151" title="Szczepan Siudak">
Szczepan Siudak

Szczepan Siudak (ur. 22 sierpnia 1945 w Skotnikach k. Sandomierza, zm. 21 lipca 2021 w Sandomierzu) – polski rzeźbiarz.
W roku 1973 ukończył Państwową Wyższą Szkołę Sztuk Plastycznych w Gdańsku na kierunku rzeźba, płaskorzeźba, rysunek.
Jego dorobek twórczy obejmuje głównie pomniki.

</doc>
<doc id="1750152" url="https://pl.wikipedia.org/wiki?curid=1750152" title="Stužica">
Stužica

Stužica – unikatowo zachowany fragment bukowego lasu pierwotnego położony w Górach Bukowskich w Parku Narodowym Połoniny na Słowacji, w pobliżu granicy z Polską i Ukrainą.
Las jest obszarem chronionym od 1903, a w 1993 stał się narodowym pomnikiem przyrody. Obszar został zapisany na listę światowego dziedzictwa UNESCO w 2007 r. wraz z innymi karpackimi lasami bukowymi na Słowacji i na Ukrainie.
Stužica leży w gminie Nová Sedlica, w powiecie Snina, w kraju preszowskim.
Po stronie ukraińskiej znajduje się obszar chroniony i miejscowość Stużycia.

</doc>
<doc id="1750153" url="https://pl.wikipedia.org/wiki?curid=1750153" title="Stuzica">
Stuzica



</doc>
<doc id="1750156" url="https://pl.wikipedia.org/wiki?curid=1750156" title="Momoko Tsugunaga">
Momoko Tsugunaga

 – japońska piosenkarka j-pop. Jej kariera rozpoczęła się w roku 2002, kiedy przeszła do audycji Hello! Project Kids wraz z innymi dziećmi. Od tego czasu uczestniczy w tej grupie, tworząc z innymi członkiniami zespół Berryz Kōbō do 2015 roku. Od 2007 do 2017 roku, wraz z Miyabi Natsuyaki (Berryz Koubou) i Airi Suzuki (°C-ute) śpiewała w zespole Buono!. W latach 2003–2004 należała do niewielkiej grupy muzycznej ZYX. Od listopada 2014 do 2017 członkini Country Girls.
Obecnie wycofała się z działalności muzycznej.

</doc>
<doc id="1750159" url="https://pl.wikipedia.org/wiki?curid=1750159" title="Dzikie Siklawy">
Dzikie Siklawy

Dzikie Siklawy – dwa wodospady na progu skalnym oddzielającym Dolinę Zieloną Kieżmarską od Doliny Dzikiej. Są to:
Obydwa wodospady wyrzeźbiły w skale głębokie koryto. Poniżej progu skalnego Doliny Dzikiej woda z wodospadów łączy się w jeden potok uchodzący do Zielonego Stawu Kieżmarskiego. Obok wodospadów prowadzi wydeptana ścieżka do Doliny Dzikiej z ubezpieczeniami (klamry, łańcuchy), jednak dla turystów jest ona zamknięta. Turyści mogą oglądać te wodospady z Doliny Zielonej Kieżmarskiej.

</doc>
<doc id="1750161" url="https://pl.wikipedia.org/wiki?curid=1750161" title="Mikrobiota">
Mikrobiota



</doc>
<doc id="1750162" url="https://pl.wikipedia.org/wiki?curid=1750162" title="Microbiota">
Microbiota



</doc>
<doc id="1750163" url="https://pl.wikipedia.org/wiki?curid=1750163" title="Microbiota decussata">
Microbiota decussata



</doc>
<doc id="1750166" url="https://pl.wikipedia.org/wiki?curid=1750166" title="Miedziany Wodospad">
Miedziany Wodospad



</doc>
<doc id="1750167" url="https://pl.wikipedia.org/wiki?curid=1750167" title="(8905) Bankakuko">
(8905) Bankakuko

(8905) Bankakuko – planetoida z grupy pasa głównego asteroid okrążająca Słońce w ciągu 4 lat i 80 dni w średniej odległości 2,61 au. Została odkryta 16 listopada 1995 roku w obserwatorium w Ōizumi przez Takao Kobayashiego. Nazwa planetoidy pochodzi od Kakuko Bana (ur. 1967), pracownika planetarium w Hiroszimie w sekcji dziecięcej od 1988 roku. Przed nadaniem nazwy planetoida nosiła oznaczenie tymczasowe (8905) 1995 WJ.

</doc>
<doc id="1750168" url="https://pl.wikipedia.org/wiki?curid=1750168" title="Holsza">
Holsza

Holsza ("Holszan", "Zbolsza", "Hołszys", "Olsza") − legendarny książę, syn wielkiego kniazia litewskiego Romana, założyciel Holszan i zamku w Rokunciszkach. Od Holszy wywodzi swoje pochodzenie ród Holszańskich.

</doc>
<doc id="1750172" url="https://pl.wikipedia.org/wiki?curid=1750172" title="Roberto Gualtieri">
Roberto Gualtieri

Roberto Gualtieri (ur. 19 lipca 1966 w Rzymie) – włoski polityk, historyk, nauczyciel akademicki, poseł do Parlamentu Europejskiego VII, VIII i IX kadencji, deputowany krajowy, w latach 2019–2021 minister gospodarki i finansów, od 2021 burmistrz Rzymu.
Życiorys.
Z wykształcenia historyk, prowadzi wykłady na Uniwersytecie Rzymskim – La Sapienza. Specjalizuje się w historii XX wieku, a także procesie integracji europejskiej. Wydał kilka książek poświęconych głównie Unii Europejskiej i włoskiej lewicy. Pełni funkcję wiceprezesa Fundacji Instytutu Gramsciego, koordynuje działania Fundacji "Italianieuropei", pracuje też w różnych czasopismach naukowych.
Od 2001 należał do Demokratów Lewicy. Należał do inicjatorów zjednoczenia włoskich partii lewicy i centrum, wchodził w skład komisji „mędrców” powołanej przez Romano Prodiego, która napisała manifest nowego ugrupowania, powstałej w 2007 Partii Demokratycznej.
W wyborach w 2009 z listy PD uzyskał mandat posła do Parlamentu Europejskiego VII kadencji. Przystąpił do grupy Postępowego Sojuszu Socjalistów i Demokratów, Komisji Spraw Konstytucyjnych oraz Podkomisji Bezpieczeństwa i Obrony. W 2014 z powodzeniem ubiegał się o europarlamentarną reelekcję. Mandat deputowanego utrzymał także w 2019 (dzięki decyzji Pietra Bartolo, który zdecydował się posłować z innego okręgu, zwalniając miejsce dla Roberta Gualtieriego).
5 września 2019 objął urząd ministra gospodarki i finansów w nowo powołanym drugim rządzie Giuseppe Contego. W marcu 2020 w wyborach uzupełniających uzyskał mandat posła do Izby Deputowanych. 13 lutego 2021 zakończył pełnienie funkcji ministra.
W październiku 2021 był kandydatem centrolewicy na urząd burmistrza Rzymu, został wybrany na to stanowisko w drugiej turze głosowania.

</doc>
<doc id="1750173" url="https://pl.wikipedia.org/wiki?curid=1750173" title="Gigi Hangach">
Gigi Hangach

Gigi Hangach - amerykańska piosenkarka. Jest wokalistką heavy metalowego zespołu Phantom Blue. 

</doc>
<doc id="1750175" url="https://pl.wikipedia.org/wiki?curid=1750175" title="Incydent 28 lutego">
Incydent 28 lutego

Incydent 28 lutego () – zamieszki spowodowane represyjną polityką Kuomintangu wobec mieszkańców Tajwanu, które miały miejsce w 1947 roku.
Geneza.
Radykalna polityka nacjonalistów chińskich wobec ludności japońskiej (do 13 kwietnia 1946 wysiedlono z Tajwanu 488 tys. Japończyków, w tym 166 tys. żołnierzy) znajdowała odbicie również w ich postępowaniu wobec Tajwańczyków, których w większości uważali za kolaborantów. Odbierano im majątki, niszczono należące do nich gospodarstwa rolne i fabryki. Jednocześnie we władzach okupacyjnych występowała na ogromną skalę korupcja.
Wydarzenia.
27 lutego 1947 policjanci z biura monopolu alkoholowego i tytoniowego podczas kontroli w Dadaocheng brutalnie pobili 40-letnią Tajwankę Lin Jiangmai (林江邁), oskarżoną o szmuglowanie papierosów. Na miejscu zebrał się wzburzony tłum. Doszło do przepychanek, w trakcie których policjanci śmiertelnie postrzelili Tajwańczyka.
Następnego dnia demonstranci wdarli się do oddziału biura monopolu tytoniowego w Tajpej, a następnie ruszyli pod urząd władz prowincji z żądaniem demokratyzacji życia publicznego. Zgromadzeni na dachu budynku żołnierze otworzyli ogień z broni maszynowej do tłumu. Zabito i ciężko raniono kilkadziesiąt osób.
Reakcja władz.
Po wydarzeniach z 28 lutego doszło do powszechnego strajku na Tajwanie. Zamknięte zostały sklepy, szkoły i fabryki. 1 marca wybuchły zamieszki w Tajpej. Utworzona została rada samorządowa mająca reprezentować interesy Tajwańczyków. Wysunięto żądania reform politycznych. Gubernator Tajwanu, Chen Yi, wyraził zgodę na utworzenie "Komisji dla zażegnania Incydentu 28 lutego".
W odpowiedzi na zajścia na Tajwanie władze kuomintangowskie skierowały na wyspę żandarmerię wojskową i 11 tysięcy żołnierzy z XXI Dywizji. Po wylądowaniu w portach Keelung i Kaohsiung żołnierze otworzyli ogień do napotkanych Tajwańczyków, następnie podobne zajścia miały miejsce w innych częściach wyspy, Tajpej i Pingdong. Podczas trwającej miesiąc pacyfikacji Tajwanu zginęło według oficjalnych danych Kuomintangu 28 tysięcy Tajwańczyków. Wśród zabitych znalazło się wielu przedstawicieli miejscowej elity intelektualnej. Czystki przerwała dopiero interwencja rządu amerykańskiego u Czang Kaj-szeka. 22 kwietnia gubernator Chen Yi został zdymisjonowany.
Dziedzictwo.
Incydent 28 lutego doprowadził do utrzymującego się do dzisiaj podziału między rdzennymi mieszkańcami Tajwanu ("benshengren") a uciekinierami z kontynentu ("waishengren").
Do czasu demokratyzacji Tajwanu w latach 80. XX wieku i zniesienia stanu wyjątkowego w 1987 zakazana była jakakolwiek pamięć o wydarzeniach z 28 lutego 1947. W listopadzie 1947 w Hongkongu tajwańscy emigranci założyli Demokratyczną Ligę Autonomii Tajwanu.
W 1987 r. na Tajwanie powstało Stowarzyszenie Pokojowej Promocji 28 lutego, domagające się ujawnienia prawdy o tamtych wydarzeniach i ustanowienia 28 lutego dniem pamięci narodowej. W lutym 1989 w Tajpej odsłonięto pomnik ofiar masakry, a w 1990 tajwański parlament po raz pierwszy uczcił ich pamięć.

</doc>
<doc id="1750178" url="https://pl.wikipedia.org/wiki?curid=1750178" title="(8904) Yoshihara">
(8904) Yoshihara

(8904) Yoshihara – planetoida z grupy pasa głównego asteroid okrążająca Słońce w ciągu 4 lat i 44 dni w średniej odległości 2,57 au. Została odkryta 15 listopada 1995 roku w obserwatorium w Ōizumi przez Takao Kobayashiego. Nazwa planetoidy pochodzi od Masahiro Yoshihary (ur. 1928), z Yokkaichi, astronoma amatora od 1942 roku, w latach 1943 do 1951 bardzo aktywnie obserwującego gwiazdy zmienne (9 lutego 1946 niezależnie zaobserwował powtórny wybuch Nowej T CrB). Przed nadaniem nazwy planetoida nosiła oznaczenie tymczasowe (8904) 1995 VY.

</doc>
<doc id="1750180" url="https://pl.wikipedia.org/wiki?curid=1750180" title="Wolumen (giełda elektroniczna)">
Wolumen (giełda elektroniczna)

Wolumen – zwyczajowa nazwa warszawskiej giełdy elektronicznej znajdującej się na Bielanach przy skrzyżowaniu ul. Kasprowicza i ul. Wolumen, przy stacji metra Wawrzyszew.
Opis.
Główny handel na giełdzie odbywa się w sobotę i niedzielę. Na miejscu giełdy odbywa się również bazar warzywny we wtorki oraz w piątki. Pomimo ustalonych godzin, również w ciągu tygodnia można zaopatrzyć się w elektronikę i warzywa.
Giełda przez wiele lat była postrzegana jako miejsce handlu pirackim oprogramowaniem oraz nielegalnym sprzętem elektronicznym. Po wielu akcjach policji udało się ukrócić nielegalną sprzedaż.
Targowiskiem zarządza Warszawskie Stowarzyszenie Kupców i Producentów Rolnych „Wolumen”.

</doc>
<doc id="1750182" url="https://pl.wikipedia.org/wiki?curid=1750182" title="Pachyosteus">
Pachyosteus

Pachyosteus – rodzaj ryby pancernej z grupy zawiasowców (Arthrodira). Żyła w późnym dewonie na terenie dzisiejszej Europy. Rodzaj "Pachyosteus" oraz jego gatunek typowy, "P. bulla", zostały nazwane w 1903 roku przez niemieckiego paleontologa Otto Jaekela. Prawdopodobnie jest formą bardziej bazalną niż "Dunkleosteus", "Heintzichthys" i "Malerosteus", na co wskazuje budowa kości przyklinowej. Oczodół mierzył około 5 cm średnicy i był ograniczony czterema kośćmi. Tarcza głowowa jest szeroka i silnie wypukła. Skamieniałości ryb z rodzaju "Pachyosteus" odnaleziono w datowanych na fran osadach na terenie Nadrenii oraz fameńskich warstwach w Górach Świętokrzyskich. Sepkoski w 2002 zaklasyfikował "Pachyosteus" do grupy Arthrodira.

</doc>
<doc id="1750183" url="https://pl.wikipedia.org/wiki?curid=1750183" title="Pachyosteus bulla">
Pachyosteus bulla



</doc>
<doc id="1750184" url="https://pl.wikipedia.org/wiki?curid=1750184" title="Chinami Tokunaga">
Chinami Tokunaga

 – japońska piosenkarka j-pop. Jej kariera rozpoczęła się w roku 2002, kiedy przeszła do audycji Hello! Project Kids wraz z innymi dziećmi. Od tego czasu uczestniczy w tej grupie, tworząc z innymi członkiniami zespół Berryz Koubou.

</doc>
<doc id="1750188" url="https://pl.wikipedia.org/wiki?curid=1750188" title="Polaków portret własny (wystawa)">
Polaków portret własny (wystawa)

Polaków Portret Własny – wystawa otwarta 8 października 1979 w Muzeum Narodowym w Krakowie. 
Organizatorem wystawy był Marek Rostworowski – ówczesny dyrektor Muzeum. Polaków portret własny to autoportret Polaków, przedstawiony za pomocą prawie 1000 eksponatów, jakie zgromadzono na krakowskiej wystawie. Wystawa cieszyła się wielką popularnością. Szacuje się, że obejrzało ją około 81 000 widzów.

</doc>
<doc id="1750192" url="https://pl.wikipedia.org/wiki?curid=1750192" title="Corrado Alvaro">
Corrado Alvaro

Corrado Alvaro (ur. 15 kwietnia 1895, zm. 11 czerwca 1956) – włoski powieściopisarz i dziennikarz.
Życiorys.
Urodził się w San Luca, niewielkim miasteczku położonym na skrajnym południu Kalabrii. Jego ojciec był nauczycielem w szkole podstawowej. Założył też szkołę wieczorową dla farmerów i pasterzy analfabetów. Alvaro kształcił się w jezuickich szkołach z internatem w Rzymie i Umbrii. W 1919 ukończył studia na Uniwersytecie Mediolańskim z tytułem w literaturze. Następnie zaczął pracę jako dziennikarz i krytyk literacki w dwóch dziennikach, bolońskiej "Il Resto di Carlino" i mediolańskiej "Corriere della Sera".
Podczas pierwszej wojny światowej służył jako oficer we włoskiej armii. Po zranieniu obu rąk wiele czasu spędził w szpitalach wojskowych. Po wojnie pracował w Paryżu jako korespondent antyfaszystowskiego czasopisma "Il Mondo" współzałożonej przez Giovanniego Amendolę. W 1925 poparł Manifest Antyfaszystowskich Intelektualistów napisany przez filozofa Benedetta Crocego.
W 1926 wydał swoją pierwszą powieść " L'uomo nel labirinto", zgłebiającą wzrost w siłę włoskiego faszyzmu w latach 20. Jako zagorzały demokrata z silnymi poglądami antyfaszystowskimi, Alvaro swoimi przekonaniami politycznymi naraził się na bycie celem inwigilacji faszystowskiego reżimu Mussoliniego. Był zmuszony opuścić Włochy i w latach 30. podróżował po zachodniej Europie, Bliskim Wschodzie i ZSRR. Podróże te zrelacjonował w esejach podróżniczych. W 1938 wydał "L'uomo è forte" – napisaną po pobycie w ZSRR obronę jednostki przed uciskiem totalitaryzmu.
Po drugiej wojnie światowej Alvaro powrócił do Włoch. Ponownie pracował dla znaczących dzienników jako korespondent, krytyk teatralny i filmowy oraz redaktor. W 1947 został wybrany sekretarzem Włoskiego Stowarzyszenia Pisarzy. Urząd ten pełnił do swojej śmierci.
Kariera literacka.
Początkowo, literackie wysiłku Alvara nie cieszyły się dużym sukcesem. Krytycy chwalili jego pierwszą powieść L'uomo nel labirinto (Człowiek w labiryncie) za przedstawienie wyobcowania jednostki i społeczeństwa jako całości.
Jego następne powieści, "L'amata alla finestra", "Gente in Aspromonte", "La signora dell'isola" i "Vent'anni" ugruntowały jego pozycję jako ważnego pisarza. W 1931 za " Gente in Aspromonte" jury ze znanym włoskim powieściopisarzem Luigim Pirandello w składzie nagrodziły go nagrodą 50000 lirów dawaną przez dziennik La Stampa.
W 1951 otrzymał Nagrodę Stregi (Premio Strega) – najbardziej prestiżową włoską nagrodę literacką – za powieść "Quasi una vita". Jego późniejsze prace ukazywały kontrasty między tęsknotą za prostym, sielankowym sposobem na życie, a dążeniem do osiągnięcia sukcesu materialnego, które przyciąga ludzi do miast.
Był jednym z pierwszych autorów, który w swoich pracach wspomniał o 'Ndranghecie – zbliżonym do mafii stowarzyszeniu w jego rodzinnej Kalabrii. Uczynił to w kilku opowiadaniach i artykule opublikowanym w "Corriere della Sera" w 1955.

</doc>
<doc id="1750193" url="https://pl.wikipedia.org/wiki?curid=1750193" title="North Charleston Coliseum">
North Charleston Coliseum

North Charleston Coliseum – arena w amerykańskim mieście North Charleston w Karolinie Południowej. Została otwarta w 1993 roku i jest częścią kompleksu North Charleston Convention Center Complex. Budynek jest znany ze swojego kształtu, bowiem przypomina ananasa, popularnego owocu w Charleston.
Arena jest obiektem domowym drużyny hokejowej South Carolina Stingrays, a także alternatywnym obiektem drużyny koszykarskiej Charleston Southern University. W North Charleston Coliseum miały miejsce rozgrywki Big South Conference (1993-94) oraz Southern Conference. Poza tym odbyły się w niej m.in.: WWF In Your House (1996), WCW Uncensored (1997), Wheel of Fortune (2006) oraz przesłuchania do "American Idol" (2007). Wśród artystów, którzy koncertowali w arenie są m.in.: Eagles (1995, 2005), Bruce Springsteen (2008), Elton John (2007) i Alice in Chains (2014). W 2006 roku Oprah Winfrey nagrała w NCC jeden z odcinków swojego programu.
Właścicielem North Charleston Coliseum jest miasto North Charleston, a operatorem SMG.

</doc>
<doc id="1750195" url="https://pl.wikipedia.org/wiki?curid=1750195" title="Luigi Raimondi">
Luigi Raimondi

Luigi Raimondi (ur. 25 października 1912 w Acqui-Lussito, zm. 24 czerwca 1975 w Watykanie) – włoski duchowny katolicki, kardynał, wysoki urzędnik Kurii Rzymskiej. 
Życiorys.
Święcenia kapłańskie przyjął 6 czerwca 1936 roku w Acqui z rąk bp. Lorenzo Del Ponte biskupa Acqui. Studiował na Papieskiej Akademii Kościelnej. W latach 1936 - 1942 sekretarz nuncjatury w Gwatemali. Audytor delegatury apostolskiej w Stanach Zjednoczonych w latach 1942 - 1949. Radca i chargé d'affaires internuncjatury w Indiach w latach 1949 - 1953. W 1953 roku pracownik Sekretariatu Stanu Stolicy Apostolskiej. 24 grudnia 1953 roku mianowany arcybiskupem tytularnym Tarso i nuncjuszem apostolskim w Haiti. Sakrę biskupią przyjął 31 stycznia 1954 roku w Rzymie z rąk kard. Adeodato Giovanni Piazza sekretarza Kongregacji spraw Konsystorialnych. 15 grudnia 1956 roku mianowany delegatem apostolskim w Meksyku, a 30 czerwca 1967 roku mianowany delegatem apostolskim w Stanach Zjednoczonych. W latach 1962 - 1965 brał udział w obradach Soboru Watykańskiego II. Na konsystorzu 5 marca 1973 roku papież Paweł VI wyniósł go do godności kardynalskiej z tytułem kardynała-diakona S. Biagio e Carlo ai Catinari. 21 marca 1973 roku mianowany prefektem Kongregacji spraw Kanonizacyjnych. Zmarł 24 czerwca 1975 roku po ciężkim ataku serca w swoim mieszkaniu w Watykanie. Pochowano go w grobowcu rodzinnym w Acqui.

</doc>
<doc id="1750196" url="https://pl.wikipedia.org/wiki?curid=1750196" title="Parafia Najświętszej Maryi Panny Królowej Świata w Stargardzie">
Parafia Najświętszej Maryi Panny Królowej Świata w Stargardzie

Parafia pw. Najświętszej Maryi Panny Królowej Świata w Stargardzie – rzymskokatolicka parafia należąca do dekanatu Stargard Wschód, archidiecezji szczecińsko-kamieńskiej, metropolii szczecińsko-kamieńskiej, przy Kolegiacie NMP Królowej Świata. Erygowana 30 listopada 1957.
Historia.
Parafia została erygowana 30 listopada 1957 roku przez ks. kard. Stefana Wyszyńskiego.
Miejsca święte.
Kościół parafialny.
Kolegiata Najświętszej Maryi Panny Królowej Świata

</doc>
<doc id="1750198" url="https://pl.wikipedia.org/wiki?curid=1750198" title="Krija joga">
Krija joga



</doc>
<doc id="1750200" url="https://pl.wikipedia.org/wiki?curid=1750200" title="Debora Serracchiani">
Debora Serracchiani

Debora Serracchiani (ur. 10 listopada 1970 w Rzymie) – włoska polityk i prawniczka, parlamentarzystka, deputowana do Parlamentu Europejskiego VII kadencji (2009–2013), prezydent regionu Friuli-Wenecja Julijska (2013–2018).
Życiorys.
Z wykształcenia prawnik, praktykowała w zawodzie jako prawnik w zakresie prawa pracy. Była radną drugiej dzielnicy Udine, pełniła funkcję koordynatora komisji planowania przestrzennego. W 2006 z listy Demokratów Lewicy i w 2008 z listy Partii Demokratycznej uzyskiwała mandat radnej prowincji Udine. W 2008 została także sekretarzem PD w Udine.
21 marca 2009 na partyjnym kongresie wygłosiła przemówienie, w którym zaatakowała partyjne władze i ich decyzje. Wystąpienie to zostało skomentowane w gazetach („l’Unità” i hiszpańskim „El País”), a sama autorka zaproszona do talk show w stacji Rai Due.
Wkrótce została kandydatką w wyborach europejskich. W wyniku głosowania z listy PD uzyskała mandat posłanki do Parlamentu Europejskiego VII kadencji. Przystąpiła do grupy Postępowego Sojuszu Socjalistów i Demokratów, Komisji Transportu i Turystyki. W 2013 wygrała wybory na urząd prezydenta regionu Friuli-Wenecji Julijskiej, pokonując niewielką przewagą głosów ubiegającego się o reelekcję Renza Tondo. W 2018 została natomiast wybrana do Izby Deputowanych XVIII kadencji. W 2022 z powodzeniem ubiegała się o reelekcję do niższej izby włoskiego parlamentu.

</doc>
<doc id="1750202" url="https://pl.wikipedia.org/wiki?curid=1750202" title="Wyżyna Górnogwinejska">
Wyżyna Górnogwinejska

Wyżyna Górnogwinejska (dawniej także: "Próg Górnogwinejski") - wyżyna w Afryce Zachodniej, na północny zachód od wybrzeży Zatoki Gwinejskiej. Rozciąga się od źródeł Nigru i Senegalu na terytorium Gwinei, Sierra Leone i Mali przez Liberię, Burkinę Faso, Wybrzeże Kości Słoniowej, Ghanę, Togo, Benin aż po Nigerię.
Na południowym wschodzie wyżyna przechodzi w Wyżynę Dolnogwinejską, na wschodzie w Wyżynę Adamawa, na północny ograniczona jest równiną Macina w obszarze doliny Nigru, zaś od zachodu przechodzi w zachodnioafrykańskie niziny w dorzeczu Senegalu i Gambii. Na południu wyżyna opada stopniowo ku tropikalnym wybrzeżom Zatoki Gwinejskiej.
Obszar Wyżyny Górnogwinejskiej zdominowany jest przez roślinność sannową, przechodzącą na południu w wilgotny las równikowy. Krajobraz zachodniej części wyżyny jest górzysty, ze szczytem Nimba na granicy Gwinei i Wybrzeża Kości Słoniowej, górami Loma na pograniczu gwinejsko-sierraleońskim i wyżyną Futa Dżalon w Gwinei i Senegalu. W środkowej części wyżyny w okolicach Jeziora Wolta występuje teren pagórkowaty, przechodzący na wschodzie ponownie w mocno pofałdowane Góry Togo w Togo i Beninie oraz wyżynę Dżos w Nigerii.

</doc>
<doc id="1750205" url="https://pl.wikipedia.org/wiki?curid=1750205" title="Raks sharki">
Raks sharki



</doc>
<doc id="1750217" url="https://pl.wikipedia.org/wiki?curid=1750217" title="Steve McQueen (reżyser)">
Steve McQueen (reżyser)

Sir Steve McQueen (ur. 9 października 1969 w Londynie) – brytyjski reżyser, scenarzysta i producent filmowy. Zdobywca Złotej Kamery na 61. MFF w Cannes za film "Głód" (2008), laureat Oscara za najlepszy film za "Zniewolonego" (2013), Nagrody Turnera i BAFTA.
Za zasługi na rzecz sztuki wizualnej został odznaczony w 2011 roku Komandorią Orderu Imperium Brytyjskiego (CBE).

</doc>
<doc id="1750221" url="https://pl.wikipedia.org/wiki?curid=1750221" title="Dmitrij Parfionow">
Dmitrij Parfionow

Dmitrij Władimirowicz Parfionow, ros. Дмитрий Владимирович Парфёнов, ukr. Дмитро Володимирович Парфьонов, "Dmytro Wołodymyrowicz Parfionow" (ur. 11 września 1974 w Odessie, Ukraińska SRR) – rosyjski piłkarz pochodzenia ukraińskiego, grający na pozycji obrońcy, reprezentant Ukrainy, trener piłkarski. Zmienił obywatelstwo ukraińskie na rosyjskie.
Kariera piłkarska.
Kariera klubowa.
Wychowanek SDJuSzOR Czornomorca Odessa, w którym rozpoczął karierę piłkarską w 1991. W 1997 przeszedł do Dnipra Dniepropetrowsk. W 1998 wyjechał do Rosji, gdzie bronił barw Spartaka Moskwa, Dinama Moskwa i FK Chimki. W 2007 powrócił do Ukrainy, gdzie został piłkarzem Arsenału Kijów. W 2008 postanowił zakończyć karierę piłkarską. Jednak w 2009 powrócił do gry jako grający trener w rosyjskim Saturnie Ramienskoje. Po zakończeniu sezonu 2010 klub ogłosił o rezygnacji występów w najwyższej lidze rosyjskiej i Parfionow pozostał bez klubu. W 2012 został zaproszony do Arsienału Tuła, który prowadził jego przyjaciel Dmitrij Aleniczew. Wiosną 2012 zakończył karierę piłkarską.
Kariera reprezentacyjna.
9 kwietnia 1996 debiutował w reprezentacji Ukrainy w meczu towarzyskim z Mołdawią, zremisowanym 2:2. Łącznie rozegrał 18 gier reprezentacyjnych.
Kariera trenerska.
Po zakończeniu kariery piłkarskiej w 2009 rozpoczął pracę trenerską na stanowisku grającego trenera w klubie Saturn Ramienskoje. Na początku 2012 pomagał trenować juniorską reprezentację Rosji, a w czerwcu 2012 objął stanowisko głównego trenera Tiekstilszczika Iwanowo. W sierpniu 2015 został szkoleniowcem FK Tosno.

</doc>
<doc id="1750222" url="https://pl.wikipedia.org/wiki?curid=1750222" title="Pudens">
Pudens

Pudens – postać z Nowego Testamentu, święty katolicki, rzymski senator.
Wymieniony w końcowym pozdrowieniu napisanego przez św. Pawła ok. 67 roku, w czasie drugiego uwięzienia w Rzymie drugiego Listu do Tymoteusza (4, 21 BT) żyjący w I wieku rzymianin, który ofiarował chrześcijanom swój dom. Postać św. Pudensa wpleciona została w legendy związane z osobami św. Praksedy i św. Pudencjany. Jego wspomnienie obchodzone jest 19 maja.
Zaliczany do grona Siedemdziesięciu dwóch uczniów, wyznaczonych przez Jezusa Chrystusa by głosić Dobrą Nowinę.

</doc>
<doc id="1750224" url="https://pl.wikipedia.org/wiki?curid=1750224" title="Dmytro Parfienow">
Dmytro Parfienow



</doc>
<doc id="1750225" url="https://pl.wikipedia.org/wiki?curid=1750225" title="Pinus bungeana">
Pinus bungeana



</doc>
<doc id="1750226" url="https://pl.wikipedia.org/wiki?curid=1750226" title="Pinus squamata">
Pinus squamata

Pinus squamata X. W. Li – gatunek drzewa iglastego z rodziny sosnowatych ("Pinaceae"). Występuje w Chinach, na północy prowincji Junnan (powiat Qiaojia).
Biologia i ekologia.
Drzewo szybko rosnące, wiatropylne. Jedna wiązka przewodząca w liściu, 3–5 kanałów żywicznych.
Występuje w górach, na wysokości ok. 2200 m n.p.m. Na stanowiskach towarzyszy "Pinus yunnanensis".
Systematyka.
Gatunek odkryty został w kwietniu 1991 r. przez Pangzhao J. Q. i opisany w 1992 r. przez Li Xiang-Wang.
Pozycja gatunku w obrębie rodzaju "Pinus":
Zagrożenia.
Międzynarodowa organizacja IUCN przyznała temu gatunkowi kategorię zagrożenia CR ("critically endangered"), czyli jest gatunkiem krytycznie zagrożonym. Znany jest tylko z jednej populacji, liczącej ok. 20 drzew.

</doc>
<doc id="1750229" url="https://pl.wikipedia.org/wiki?curid=1750229" title="Josef Obajdin">
Josef Obajdin

Josef Obajdin (ur. 7 listopada 1970 we Vlašimiu) – czeski piłkarz. W trakcie swojej kariery grał na pozycji napastnika.

</doc>
<doc id="1750231" url="https://pl.wikipedia.org/wiki?curid=1750231" title="Senjūrō Hayashi">
Senjūrō Hayashi

 – generał Cesarskiej Armii Japońskiej, polityk, premierJaponii. Podjął próbę przekształcenia Japonii w państwo jednopartyjne.
Życiorys.
Pochodził z rodziny o tradycjach samurajskich. W czerwcu 1894 wstąpił do wojska, pragnąc wziąć udział w wojnie chińsko-japońskiej. Po jej zakończeniu podjął naukę w Japońskiej Cesarskiej Akademii Wojskowej, którą ukończył w 1897. Dodatkową wiedzę zdobywał w Cesarskim Kolegium Wojskowym w tokijskiej dzielnicy Minato, którego absolwentem został w 1903.
W latach późniejszych brał udział w walkach w Korei. W 1930, będąc w randze generała porucznika, otrzymał dowództwo nad stacjonującymi tam wojskami japońskimi. Podjął wkrótce, mimo braku zgody rządu, działania wojenne przeciwko Chinom i zajął Mandżurię.
W 1932 otrzymał awans na stopień generała. W 1934 został ministrem wojny, zastępując na tym stanowisku swojego starego rywala Sadao Arakiego. Pełniąc tę funkcję, usunął z armii dawnych jego zwolenników. Musiało wówczas ustąpić ze służby blisko pięć tysięcy wyższych oficerów.
W 1935 został odwołany z funkcji ministra wojny. W 1937 objął urząd premiera kraju. Pragnąc uwolnić rząd od waśni partyjnych, zażądał od wszystkich ministrów zawieszenia działalności partyjnej. Wkrótce jednak zrezygnował z prób tworzenia rządu ponadpartyjnego i udzielił poparcia militarystycznej partii Shōwakai. Rozwiązał parlament i zarządził rozpisanie nowych wyborów, które miały mu utorować drogę do stworzenia państwa jednopartyjnego. Wybory jednak przegrał i zmuszony został po czterech miesiącach do ustąpienia ze stanowiska.
Zmarł w 1943 w Tokio. Został pochowany na cmentarzu Tama Reien w Fuchū.

</doc>
<doc id="1750232" url="https://pl.wikipedia.org/wiki?curid=1750232" title="Antonello Antinoro">
Antonello Antinoro

Antonio (Antonello) Antinoro (ur. 3 sierpnia 1960 w Palermo) – włoski i sycylijski polityk, poseł do Parlamentu Europejskiego VII kadencji.
Życiorys.
Z wykształcenia lekarz. W 2001 po raz pierwszy został posłem do Sycylijskiego Zgromadzenia Regionalnego z listy komitetu Nowa Sycylia. W parlamencie tym zasiadał do 2009 w okresie XIII, XIV i XV kadencji. W 2006 przystąpił do Unii Chrześcijańskich Demokratów i Centrum. W kwietniu 2008 zasiadł we włoskim Senacie. W maju tego samego roku wszedł w skład kierowanego przez Raffaele Lombardo rządu regionalnego Sycylii, odpowiadając za dziedzictwo kulturowe, ochronę środowiska i edukację. W konsekwencji z uwagi na zakaz łączenia zajmowanych stanowisk miesiąc później wygasł jego mandat senatora.
W wyborach w 2009 startował z ramienia Unii Centrum do Parlamentu Europejskiego. Europosłem został po rezygnacji wybranego z tej listy kandydata. W PE wybrano go na członka prezydium frakcji Europejskiej Partii Ludowej, przystąpił też do Komisji Rybołówstwa. W 2010 wsparł nową partię pod nazwą Ludowcy Włoch Jutra.
W 2009 został objęty postępowaniem karnym w związku z zarzutami kupowania głosów za pośrednictwem mafii w 2008. W 2013 w drugiej instancji orzeczono wobec niego karę 6 lat pozbawienia wolności. Wyrok ten został jednak uchylony w 2014 przez Najwyższy Sąd Kasacyjny. W 2016 ponowny proces zakończył się stwierdzeniem, że do kupowania głosów nie doszło za pośrednictwem mafii, a samo przestępstwo korupcji wyborczej uległo przedawnieniu.
Został później członkiem kierownictwa ugrupowania Noi con l’Italia.

</doc>
<doc id="1750236" url="https://pl.wikipedia.org/wiki?curid=1750236" title="Dekanat Częstochowa - NMP Jasnogórskiej">
Dekanat Częstochowa - NMP Jasnogórskiej



</doc>
<doc id="1750239" url="https://pl.wikipedia.org/wiki?curid=1750239" title="U-606">
U-606

U-606 – niemiecki okręt podwodny typu VIIC. Odbył trzy patrole bojowe. Został zatopiony 22 lutego 1943 roku przez polski niszczyciel "Burza" i amerykański eskortowiec USCGC "Campbell" podczas ataku na konwój ON-166 na północ od wyspy Jan Mayen.
Historia.
Zamówienie na budowę okrętu złożono w dniu 22 maja 1940 roku w stoczni Blohm und Voss w Hamburgu. Budowę rozpoczęto 12 marca 1941 roku, wodowanie nastąpiło w dniu 27 listopada 1941 roku, a w dniu 22 stycznia 1942 roku został wcielony do służby wchodząc w skład 5. Flotylli U-Bootów.
W składzie 5. Flotylli znajdował się do 31 sierpnia 1942 roku, gdzie nastąpiło zgranie załogi i trening. Następnie został wcielony do 11. Flotylli, wchodząc w jej skład do 31 października 1942 roku; w tym czasie wyszedł 14 września w pierwszy patrol bojowy pod dowództwem kpt. mar. Dietricha von der Esch. Podczas niego nie zdołał odnaleźć statków konwojów PQ 18 i QP 14, lecz 21 września 1942 zestrzelił atakującą go nieskutecznie łódź latającą Consolidated PBY Catalina z norweskiego 330. Dywizjonu RAF.
W dniu 17 października 1942 wyszedł z Bergen w drugi patrol bojowy na północnym Atlantyku, z nowym i ostatnim swoim dowódcą por. mar. Hansem-Heinrichem Döhlerem. Patrolował następnie w ramach tzw. wilczych stad. W dniu 1 listopada 1942 roku wszedł w skład 9. Flotylli. W dniach 1 – 8 listopada 1942 roku brał udział w patrolu w ramach grupy okrętów podwodnych "Natter". Podczas patrolu zatopił jeden statek i uszkodził statek-bazę wielorybniczą (następnie dobitą przez U-624). Patrol ukończył 5 grudnia w Breście, a 4 stycznia 1943 wypłynął w trzeci patrol. W dniach 6 – 22 stycznia 1943 roku uczestniczył w grupie "Falke" na północnym Atlantyku, a po rozwiązaniu tej grupy, wszedł w skład nowo utworzonej grupy "Haudegen" i działał w tej grupie do 15 lutego 1943 roku.
Po rozwiązaniu grupy "Haudegen" samodzielnie kontynuował patrol. W nocy 22 lutego 1943 roku zaatakował konwój ON-166, torpedując trzy statki. Został wykryty pod wodą przez polski niszczyciel ORP "Burza", który skutecznie zaatakował go bombami głębinowymi, uszkadzając go i zmuszając do wynurzenia. Wycofując się na powierzchni, został wykryty przez amerykański eskortowiec USCGC "Campbell" (zmobilizowany kuter Straży Wybrzeża). Starsze publikacje podawały, że "Campbell" staranował U-606, lecz według nowszych publikacji doszło do zderzenia okrętów (przy czym nie jest jasne, czy U-Bootem, który uderzył w burtę "Campbella" był U-606). "Campbell" następnie obrzucił U-606 dwoma bombami głębinowymi i ostrzelał z działa 76 mm i lekkiej broni. Uszkodzony okręt podwodny został samozatopiony przez otwarcie zaworów, tonąc 23 lutego nad ranem. Zginęło 36 członków załogi, 12 wzięto do niewoli w tym 5 przez "Campbella", a 7 przez załogę ORP "Burza".
Pozycja zatopienia okrętu: 
W trakcie służby U-606 zatopił 3 statki o łącznym tonażu 20 527 BRT i uszkodził 2 statki o łącznym tonażu 21 925 BRT.

</doc>
<doc id="1750240" url="https://pl.wikipedia.org/wiki?curid=1750240" title="Dekanat Wieluń - NMP Pocieszenia">
Dekanat Wieluń - NMP Pocieszenia



</doc>
<doc id="1750241" url="https://pl.wikipedia.org/wiki?curid=1750241" title="Dekanat Zawiercie - NMP Królowej Polski">
Dekanat Zawiercie - NMP Królowej Polski



</doc>
<doc id="1750248" url="https://pl.wikipedia.org/wiki?curid=1750248" title="Głód (film)">
Głód (film)

Głód (ang. "Hunger") – brytyjsko-irlandzki dramat, paradokument historyczny z 2008 roku w reżyserii Steve’a McQueena; zdobywca 28 nagród filmowych i 14 nominacji.
O filmie.
Film opowiada o proteście członków paramilitarnej organizacji IRA, którzy w brytyjskim więzieniu poprzez strajk głodowy domagają się przyznania im statusu więźniów politycznych. Fabuła koncentruje się wokół losów Bobby'ego Sandsa, lidera IRA, który zmarł po 66 dniach głodówki. Akcja dzieje się w 1981, a jej podstawę stanowią autentyczne wydarzenia historyczne w północnoirlandzkim więzieniu Maze.
"Głód" jest debiutem reżyserskim Steve’a McQueena, który scenariusz napisał razem z Endą Walshem na zamówienie Blast!Films, Channel 4 i Film4. Film premierę miał 15 maja 2008 na 61. MFF w Cannes, gdzie został entuzjastycznie przyjęty, a McQueen otrzymał Złotą Kamerę dla najlepszego debiutanta. Pierwszy polski pokaz "Głodu" odbył się 24 lipca 2009 we Wrocławiu, w ramach festiwalu Era Nowe Horyzonty. Film zdobył tam główną nagrodę jury, czyli Grand Prix. Oficjalna polska premiera obrazu miała miejsce 8 stycznia 2010.
Postać Bobby'ego Sandsa zagrał Michael Fassbender. Autorem zdjęć jest Sean Bobbitt, muzykę skomponował David Holmes.
Obsada.
i inni.

</doc>
<doc id="1750249" url="https://pl.wikipedia.org/wiki?curid=1750249" title="Antonina Luksemburska">
Antonina Luksemburska

Antonina, księżna koronna Bawarii, urodzona jako Antoinette Roberte Sophie Wilhelmine von Nassau-Weilburg (ur. 7 października 1899 Lenggries – zm. 31 lipca 1954 Lenzerheide) – księżniczka luksemburska, ostatnia księżna koronna Bawarii.
Córka wielkiego księcia Luksemburga Wilhelma IV i księżniczki Marii Anny Bragança. Jej dziadkami byli: wielki książę Adolf i Adelajda Maria Anhalt-Dessau oraz król Portugalii Michał I Bragança i Adelajda Löwenstein-Wertheim-Rosenberg. Miała pięć sióstr m.in.: dwie wielkie księżnę Luksemburga Maria Adelajda i Karolina.
7 kwietnia 1921 w Lenggries, poślubiła Rupperta Wittelsbacha, księcia koronnego Bawarii, syna ostatniego króla Bawarii Ludwika III i Marii Teresy Habsburg-Este. Ruppert z pierwszego małżeństwa miał syna Alberta. Antonina i Ruppert mieli szóstkę dzieci:
Mąż Antoniny był przeciwnikiem nazizmu, wraz z rodziną w 1939 roku udał się na emigrację do Włoch. Następnie rodzina przeniosła się na Węgry. W październiku 1944 roku Niemcy wkroczyli na Węgry, zaś Antonina wraz z dziećmi została aresztowana, jej mąż w tym czasie przebywał we Włoszech. Trafili do obozów koncentracyjnych: KL Sachsenhausen i KL Dachau. Zostali uwolnieni z Dachau przez wojska amerykańskie. Po wojnie Antonina nie mogła zapomnieć o przeżyciach w obozie. Zmarła w 31 lipca 1954 roku w miejscowości Lenzerheide w Szwajcarii.

</doc>
<doc id="1750257" url="https://pl.wikipedia.org/wiki?curid=1750257" title="Twierdzenie o reprezentacji dla krat rozdzielnych">
Twierdzenie o reprezentacji dla krat rozdzielnych

Odwzorowanie Stone’a
Niech formula_1 będzie kratą rozdzielną i niech formula_2 Niech dalej
Odwzorowanie formula_4 nazywamy odwzorowaniem Stone’a.
Dowód twierdzenia o reprezentacji.
Pokażemy, że odwzorowanie Stone’a jest monomorfizmem kraty formula_1 w kratę mnogościową na zbiorze formula_6
Niech formula_7 Bez straty ogólności możemy założyć, że formula_8 wówczas z twierdzenia o filtrze pierwszym, istnieje filtr pierwszy formula_9 dla którego formula_10 i formula_11 Wówczas formula_12 czyli formula_13
Mamy:
skąd
Dalej:
skąd
To kończy dowód.
Uwagi.
Rodzina formula_18 jest bazą pewnej przestrzeni topologicznej na formula_19 Przestrzeń tę nazywa się przestrzenią Strone’a. Jak widać, odwzorowanie Stone’a jako wartości przyjmuje zbiory otwarte w tej przestrzeni i dlatego twierdzenie o reprezentacji krat rozdzielnych można sformułować następująco:
W przypadku, gdy formula_20 jest reduktem algebry Boole’a, przestrzeń Stone’a jest zerowymiarową zwartą przestrzenią Hausdorffa (p. twierdzenie o reprezentacji algebr Heytinga).

</doc>
<doc id="1750259" url="https://pl.wikipedia.org/wiki?curid=1750259" title="Janusz Bujnicki">
Janusz Bujnicki

Janusz Marek Bujnicki (ur. 6 sierpnia 1975 w Krakowie) – polski biolog specjalizujący się w biologii molekularnej i bioinformatyce, profesor nauk biologicznych, kierownik Laboratorium Bioinformatyki i Inżynierii Białka w Międzynarodowym Instytucie Biologii Molekularnej i Komórkowej w Warszawie oraz grupy badawczej w Laboratorium Bioinformatyki Pracowni Bioinformatyki Instytutu Biologii Molekularnej i Biotechnologii Wydziału Biologii UAM w Poznaniu.
Życiorys.
W 1998 ukończył studia na Wydziale Biologii Uniwersytetu Warszawskiego, gdzie w 2001 uzyskał stopień doktora nauk biologicznych. W latach 1998–2000 odbył staż w Szpitalu Henry’ego Forda w Detroit w USA, a w 2001 w Narodowym Centrum Informacji Biotechnologicznej (NCBI) amerykańskich Narodowych Instytutów Zdrowia (NIH) w Bethesdzie.
Pracę w Międzynarodowym Instytucie Biologii Molekularnej i Komórkowej w Warszawie rozpoczął w 1999, w 2002 objął kierownictwo Laboratorium Bioinformatyki i Inżynierii Białka. Od 2004 pracuje również w Pracowni Bioinformatyki Instytutu Biologii Molekularnej i Biotechnologii Wydziału Biologii UAM, od 2006 kierownik grupy.
W 2005 uzyskał habilitację w Instytucie Biochemii i Biofizyki PAN w zakresie biologii. W 2009 otrzymał tytuł profesora nauk biologicznych.
Działa w społecznym ruchu „Obywatele Nauki”, m.in. jako autor inicjatywy „Więcej dobrej nauki”, a także jako organizator konferencji i warsztatów.
Dorobek naukowy.
Janusz Bujnicki specjalizuje się w biologii molekularnej i bioinformatyce, a także genomice i mikrobiologii.
Prowadzone przez niego zespoły zajmują się badaniem zależności między sekwencją, strukturą i funkcją RNA oraz białek, a także badaniem oddziaływań pomiędzy tymi cząsteczkami. Badania mają charakter teoretyczny i doświadczalny. W ramach badań rozwijane jest oprogramowanie bioinformatyczne służące m.in. do przewidywania i modelowania trójwymiarowej struktury białek i RNA. Jest autorem ponad 200 oryginalnych prac w czasopismach naukowych, ponad 20 artykułów przeglądowych oraz rozdziałów w książkach.
Odznaczenia i wyróżnienia.
W 2014 odznaczony Krzyżem Kawalerskim Orderu Odrodzenia Polski.
Laureat Programu Młodego Naukowca Europejskiej Organizacji Biologii Molekularnej (EMBO) i amerykańskiego Instytutu Medycznego Howarda Hughesa (HHMI) w 2002. Pierwszy polski laureat grantu w dziedzinie nauk biologicznych przyznawanego przez Europejską Radę ds. Badań Naukowych (ERC) w 2010. W 2013 zwyciężył w plebiscycie „Polacy z Werwą” w kategorii Nauka. Laureat Nagrody Narodowego Centrum Nauki w 2014.

</doc>
<doc id="1750260" url="https://pl.wikipedia.org/wiki?curid=1750260" title="Radio Sud">
Radio Sud

Radio SUD – lokalna, stacja radiowa nadająca swój 24-godzinny program na częstotliwości 101,7 MHz w Kępnie oraz 89,7 MHz w Ostrzeszowie.
Radio SUD swoim początkiem sięga 1992 roku Założycielami radia są Jerzy Stempin oraz Andrzej Mroziński. W 15-lecie istnienia, tak radio napisało o sobie: „Dzisiaj kępińskie radio jest już zwyczajną codziennością. Wpisało się w krajobraz społecznego życia regionu. Ale dla całego ambitnego i wciąż młodego zespołu (...) nadal najważniejsza jest obowiązująca od początku dewiza: Przez ucho do serca!”.
Nadajnik o mocy 1 kW umieszczony jest na elewatorze zbożowym przy ul. Grabowskiej 7 w Kępnie. Anteny o wysokości 80 m zawieszone są na dachu budynku, czyli 174 m n.p.m.. Nadajnik umożliwia poprawny odbiór w promieniu ok. 50 km.
Oprócz Kępna, Radia SUD można słuchać w takich miejscowościach jak:

</doc>
<doc id="1750262" url="https://pl.wikipedia.org/wiki?curid=1750262" title="Podążaj w stronę światła">
Podążaj w stronę światła

Podążaj w stronę światła (ang. "Go toward the light") – amerykański dramat z 1988 roku w reżyserii Mike Robe.
Opis fabuły.
Dramat rodziny, której 8 letni syn został zarażony w niewyjaśnionych okolicznościach wirusem HIV. Dziecku pozostaje rok życia i jest to zarazem najcięższy rok dla jego rodziców, którzy chcą w tym czasie sprawić, by chłopiec był szczęśliwy. Z biegiem miesięcy, wraz z pogarszającym się zdrowiem dziecka, jest coraz więcej łez i ciężkich chwil dla całej rodziny.

</doc>
<doc id="1750264" url="https://pl.wikipedia.org/wiki?curid=1750264" title="Władimir Draczew">
Władimir Draczew



</doc>
<doc id="1750266" url="https://pl.wikipedia.org/wiki?curid=1750266" title="London">
London

Toponimy.
Miejscowości w Stanach Zjednoczonych:
Gminy w Stanach Zjednoczonych:
Miejscowości w Kanadzie:
Miejscowości w Kiribati:

</doc>
<doc id="1750270" url="https://pl.wikipedia.org/wiki?curid=1750270" title="Ulises Heureaux">
Ulises Heureaux

Ulises Heureaux (ur. 21 października 1845, zm. 26 lipca 1899) – prezydent Dominikany, sprawował rządy dyktatorskie. Doprowadził do gospodarczego uzależnienia swojego kraju od Stanów Zjednoczonych.
Historia.
Urodził się 21 października 1845 roku w Puerto Plata w Dominikanie. Uczył się w misji metodystów. W latach sześćdziesiątych XIX wieku wziął udział w powstaniu, które doprowadziło do wyzwolenia Dominikany spod panowania hiszpańskiego i uzyskania niepodległości. Nowo proklamowana republika pogrążyła się jednak wkrótce w konfliktach wewnętrznych. W 1882 roku Heureaux objął urząd prezydenta. Konstytucja dominikańska zabraniała powtórnego ubiegania się o ten sam urząd. Jednak Heureaux doprowadził w 1884, a następnie w 1886 roku do wyboru swoich zwolenników, co dawało mu faktyczną kontrolę nad państwem. W 1887 roku dokonał zmiany konstytucji i sam objął ponownie urząd prezydenta. Z protestującymi przeciwko dokonanemu przewrotowi rozprawił się brutalnie, skazując wielu na śmierć.
Heureaux starał się umocnić swoje rządy, rozbudowując dominikańskie rolnictwo i handel, a zwłaszcza nastawioną na eksport produkcję cukru, która stała się podstawą gospodarki kraju. W celu zwiększenia swoich dochodów zapewnił San Domingo Improvement Company z Nowego Jorku monopolistyczną pozycję na rynku cukru. W zamian za pomoc finansową dla jego rządu, która pozwoliła mu na rozpoczęcie programu modernizacji kraju, kompania przejęła faktycznie całkowitą kontrolę nad rynkiem cukrowniczym. Na krótko przed śmiercią Heureaux, który zginął zamordowany w 1899 roku, San Domingo Improvement Company przejęła nawet dochody z ceł.
Dzięki finansowemu wsparciu Amerykanów, Heureaux udało się zainicjować proces przebudowy gospodarki Dominikany. Jednocześnie jednak prowadzona przez niego polityka spowodowała pełne uzależnienie Dominikany od Stanów Zjednoczonych. Po jego śmierci Amerykanie wysłali swoje wojska do Dominikany, celem obrony swoich interesów gospodarczych.

</doc>
<doc id="1750272" url="https://pl.wikipedia.org/wiki?curid=1750272" title="Nacmierz">
Nacmierz

Nacmierz (także "Niećmierz") – małe jezioro na Wysoczyźnie Łobeskiej, położone w gminie Łobez, w powiecie łobeskim, w woj. zachodniopomorskim. Powierzchnia zbiornika wynosi 0,9 ha.
Nacmierz w typologii rybackiej jest jeziorem karasiowym.
Ok. 0,15 km na północ od jeziora przebiega droga wojewódzka nr 147. Ok. 0,9 km na wschód do Nacmierza przepływa rzeka Rega, a ok. 0,5 km na południowy zachód znajduje się Jezioro Strzemielskie.

</doc>
<doc id="1750275" url="https://pl.wikipedia.org/wiki?curid=1750275" title="Mistrzostwa Francji w Lekkoatletyce 2009">
Mistrzostwa Francji w Lekkoatletyce 2009

Mistrzostwa Francji w Lekkoatletyce 2009 – zawody lekkoatletyczne rozegrane w Angers na zachodzie Francji między 23 i 25 lipca 2009 roku.

</doc>
<doc id="1750281" url="https://pl.wikipedia.org/wiki?curid=1750281" title="Doskonały świat">
Doskonały świat

Doskonały świat (ang. "A Perfect World") – amerykański dramat filmowy z 1993 roku w reżyserii Clinta Eastwooda.
Opis fabuły.
Robert Haynes i Terry Pugh po ucieczce z więzienia w Huntsville porywają kilkuletniego Phillipa jako zakładnika. Ich śladem rusza pościg dowodzony przez strażnika Teksasu, Reda Garnetta (Clint Eastwood), który kilkanaście lat wcześniej osadził Haynesa w poprawczaku, tłumacząc to troską o jego przyszłość. Gdy Pugh próbuje skrzywdzić chłopca, Haynes zabija byłego współwięźnia i kontynuuje ucieczkę z dzieckiem. W trakcie podróży pomiędzy mężczyzną a chłopcem zawiązuje się przyjaźń. Haynes jest bardzo wrażliwy na krzywdę dzieci. Podczas pobytu na farmie jest świadkiem złego traktowania małego chłopca, za co związuje całą rodzinę próbując ukarać dziadka źle traktującego wnuka. Wówczas mały Phillip kradnie mu broń, rani Haynesa w brzuch, po czym ucieka na pobliskie wzgórze. Haynes podąża za chłopcem potykając się i krwawiąc, zostaje zauważony przez lokalnego szeryfa, który zawiadamia grupę pościgową. Ostatecznie Haynes zostaje zastrzelony przez snajpera FBI podczas próby przekazania pocztówki chłopcu.

</doc>
<doc id="1750285" url="https://pl.wikipedia.org/wiki?curid=1750285" title="Bolivar (waluta)">
Bolivar (waluta)



</doc>
<doc id="1750288" url="https://pl.wikipedia.org/wiki?curid=1750288" title="Twierdzenie o filtrze pierwszym">
Twierdzenie o filtrze pierwszym

Niech formula_1 będzie kratą rozdzielną.
Wówczas krata dualna formula_2 do formula_1 także jest rozdzielna.
Jeśli teraz formula_4 w formula_5 to formula_6 w formula_7 Na mocy twierdzenia o ideale pierwszym, istnieje w formula_2 ideał pierwszy formula_9 dla którego formula_10 Wówczas jak się okazuje formula_11 jest filtrem pierwszym w wyjściowej kracie formula_12
Tym samym wykazaliśmy:

</doc>
<doc id="1750290" url="https://pl.wikipedia.org/wiki?curid=1750290" title="Alejandro Arce">
Alejandro Arce

Alejandro Arce - piłkarz paragwajski noszący przydomek "Arpa Forro", pomocnik.
Jako piłkarz klubu Cerro Porteño wziął udział w turnieju Copa América 1953, gdzie Paragwaj zdobył tytuł mistrza Ameryki Południowej. Arce zagrał tylko w meczu z Peru, gdzie wszedł na boisko za Juana Romero.
Następnie wziął udział w turnieju Copa América 1955, gdzie Paragwaj zajął przedostatnie, piąte miejsce. Arce zagrał we wszystkich pięciu meczach - z Argentyną, Urugwajem, Ekwadorem, Chile i Peru.
Arce grał także we Włoszech, w klubie UC Sampdoria.
Arce w reprezentacji Paragwaju rozegrał w sumie 6 meczów - wszystkie podczas turniejów Copa América.

</doc>
<doc id="1750293" url="https://pl.wikipedia.org/wiki?curid=1750293" title="Diospyros ebenum">
Diospyros ebenum



</doc>
<doc id="1750294" url="https://pl.wikipedia.org/wiki?curid=1750294" title="Mistrzostwa Świata Juniorów Młodszych w Lekkoatletyce 2011">
Mistrzostwa Świata Juniorów Młodszych w Lekkoatletyce 2011

7. Mistrzostwa Świata Juniorów Młodszych w Lekkoatletyce – międzynarodowe zawody lekkoatletyczne organizowane pod egidą IAAF, dla zawodników do lat 17, które odbywały się od 6 do 10 lipca 2011 roku we francuskiej metropolii Lille. Areną zmagań sportowców był Stadium Nord Lille Métropole położony w Villeneuve-d’Ascq.
Gospodarza imprezy światowe władze lekkoatletyczne wybrały na posiedzeniu w Monako 22 listopada 2008 roku. Do mistrzostw zgłoszono rekordową liczbę zawodników – 1385.
Rekordy.
Podczas mistrzostw ustanowiono 2 krajowe rekordy w kategorii seniorów:

</doc>
<doc id="1750301" url="https://pl.wikipedia.org/wiki?curid=1750301" title="James Edward Buttersworth">
James Edward Buttersworth

James Edward Buttersworth (ur. 1817, zm. 1894) – angielski malarz marynista.
Urodził się w Londynie w rodzinie o tradycjach artystycznych, jego ojciec Thomas Buttersworth (1768 – 1842) również był malarzem marynistą. Ok. 1845 przeniósł się na stałe do Stanów Zjednoczonych i zamieszkał w West Hoboken w New Jersey (obecnie Union City).
Malował obrazy o tematyce morskiej, posługiwał się techniką olejną. Jego prace odznaczają się dbałością o szczegóły i z tego względu mają obecnie znaczną wartość historyczną. Przedstawiał żaglowce na pełnym morzu i u wybrzeży, jachty, klipry, czasami parowce, sceny z regat m.in. regaty o Puchar Ameryki. Główny nacisk kładł na efekty atmosferyczne i perspektywę uwydatniając w ten sposób przestrzenność kompozycji. Był bardzo płodnym twórcą, jego dorobek oceniany jest na co najmniej 600-850 obrazów. Według niektórych źródeł mogło być ich nawet ponad dwa tysiące, gdyż część znajdująca się w rękach prywatnych nigdy nie została opisana.
James Buttersworth uważany jest za czołowego marynistę XIX wieku, jego prace cieszą się nadal znaczną popularnością i osiągają ceny od 50 tys. do miliona dolarów.

</doc>
<doc id="1750302" url="https://pl.wikipedia.org/wiki?curid=1750302" title="Kabaret PUK">
Kabaret PUK

Kabaret PUK – krakowska grupa kabaretowa założona w 2007.
W skład kabaretu wchodzą aktorzy i kabareciarze współpracujący m.in. z takimi krakowskimi instytucjami i grupami jak: Teatr KTO, Śródmiejski Ośrodek Kultury, Ośrodek Kultury im. C.K. Norwida, Kinoteatr Uciecha. Na swoim koncie mają trzy autorskie programy - "Puka Buka", którego premiera odbyła się 11 stycznia 2008, "Stuk" zaprezentowany dokładnie rok po pierwszej premierze oraz najnowszy "Czas Puka" przedstawiony widzom 9 stycznia 2010. Są organizatorami "Wieczorów Komedii Improwizowanej" oraz "Wieczorów Lotnego Humoru".
Skład.
Byli członkowie:

</doc>
<doc id="1750303" url="https://pl.wikipedia.org/wiki?curid=1750303" title="Helka">
Helka

Helka – małe jezioro na Wysoczyźnie Łobeskiej, położone w gminie Łobez, w powiecie łobeskim, w woj. zachodniopomorskim. Powierzchnia zbiornika wynosi 1,84 ha i w typologii rybackiej jest jeziorem karasiowym.
Ok. 0,9 km na południowy zachód do Helki leży wieś Zachełmie. Przez jezioro przepływa dopływ z Zachełmia, który należy do zlewni rzeki Regi. Ok. 0,6 km na południowy wschód od Helki znajduje się jezioro Chełm.
Administratorem wód Helki jest Regionalny Zarząd Gospodarki Wodnej w Szczecinie. Utworzył on obwód rybacki, który obejmuje wody jeziora wraz z wodami dopływu z Zachełmia łączącego Helkę z rzeką Regą.

</doc>
<doc id="1750305" url="https://pl.wikipedia.org/wiki?curid=1750305" title="Hersheypark Stadium">
Hersheypark Stadium

Hersheypark Stadium – stadion w amerykańskim mieście Hershey w Pensylwanii, położony w parku Hersheypark. 
Odbywają się na nim wydarzenia sportowe oraz koncerty, a także inne przedsięwzięcia, np. urodzinowa gala Prezydenta Dwighta D. Eisenhowera. Hersheypark Stadium był również jednym z przystanków George’a W. Busha podczas jego kampanii prezydenckiej w 2004 roku.
Wśród artystów, którzy wystąpili na stadionie są m.in.: Dave Matthews Band, Britney Spears, *NSYNC, Counting Crows, Maroon 5, Sara Bareilles, Demi Lovato, Nickelback, Rush, Destiny’s Child, Coldplay, Guns N’ Roses, U2, Bon Jovi, Bruce Springsteen &amp; the E Street Band i Billy Joel. W 1991 roku odbył się tu koncert grup Slayer, Megadeth, Anthrax oraz Alice in Chains, w ramach trasy Clash of the Titans

</doc>
<doc id="1750306" url="https://pl.wikipedia.org/wiki?curid=1750306" title="W jeżynowym grodzie">
W jeżynowym grodzie

W jeżynowym grodzie (, 1996–2000) – brytyjski serial animowany, dawniej emitowany w Polsce na kanale TVP1. Serial powstał na podstawie książek Jill Barklem.
Zarys fabuły.
Prymulka i Fredzio to dwie zaprzyjaźnione myszy. Mieszkają po sąsiedzku i dużo czasu spędzają razem – nierzadko kłócąc się i dokuczając wzajemnie. Fredzio chełpi się swoją siłą i odwagą, Prymulka próbuje mu w tym dorównać i śmiało podejmuje ryzykowne zabawy. Podróż strumieniem na pokładzie żaglówki stanowi dla małych myszy prawdziwe wyzwanie.
Wersja polska.
Wersja polska: Telewizyjne Studia Dźwięków w Warszawie
Reżyseria: Dorota Kawęcka
Dialogi: Stanisława Dziedziczak
Dźwięk: Wiesław Jurgała
Montaż: Danuta Rajewska
Kierownictwo produkcji: Mika Garczyńska
Wystąpili: 
i inni

</doc>
<doc id="1750309" url="https://pl.wikipedia.org/wiki?curid=1750309" title="Justyn Węglorz">
Justyn Węglorz

Justyn Alojzy Węglorz (ur. 27 maja 1958 w Rybniku) – polski koszykarz, reprezentant kraju, olimpijczyk, wielokrotny medalista mistrzostw Polski.
Brał udział w czterech finałach mistrzostw Europy, zajął siódme miejsce w Igrzyskach Olimpijskich w Moskwie. Karierę zaczynał w ROW Rybnik. Z drużyną Zagłębia Sosnowiec dwukrotnie zdobył mistrzostwo Polski.
Opuścił Zagłębie i przeniósł się na Węgry do małej górniczej osady Oroszlány, w pierwszym sezonie klub walczył o utrzymanie. W 1987 do klubu przyszedł szkoleniowiec Tomasz Służałek i koszykarz Dariusz Szczubiał i zespół wywalczył 3. miejsce. Kolejny sezon wspólnej gry przyniósł finał Pucharu Węgier, wicemistrzostwo kraju oraz grę w Pucharze Koracza. W następnym sezonie sekcję koszykówki rozwiązano, a Węglorz wrócił do Victorii Sosnowiec.
Z zawodu cieśla górniczy. Prowadzi stację benzynową. Ma żonę Małgorzatę oraz córkę Patrycję.

</doc>
<doc id="1750311" url="https://pl.wikipedia.org/wiki?curid=1750311" title="Mistrzostwa Europy Juniorów w Lekkoatletyce 2011">
Mistrzostwa Europy Juniorów w Lekkoatletyce 2011

21. Mistrzostwa Europy Juniorów w Lekkoatletyce – zawody lekkoatletyczne dla sportowców do lat 19, które odbyły się na stadionie Kadrioru w Tallinnie od 21 do 24 lipca 2011 roku.
Europejskie władze powierzyły organizację imprezy stolicy Estonii na posiedzeniu we Frankfurcie w maju 2009 roku – zdecydowano wówczas również, że w 2013 juniorski czempionat odbędzie się w Rieti. Pod koniec stycznia 2011 rozpoczęto dystrybucję biletów na imprezę. 30 marca przedstawiono maskotki czempionatu – trzy gwiazdki o imieninach Citi, Alti i Forti. Zaprezentowane pod koniec maja medale, które otrzymają najlepsi zawodnicy, zaprojektował były estoński wieloboista Indrek Turi, który w 2003 był wicemistrzem Europy w gronie młodzieżowców.
Podczas zawodów rosyjska chodziarka Jelena Łaszmanowa ustanowiła rekord świata juniorów w chodzie na 10 000 metrów.
Rekordy podczas zawodów.
Podczas mistrzostw Europy juniorów ustanowiono 2 krajowe rekordy w kategorii seniorów.
Ustanowiono również 10 rekordów mistrzostw Europy juniorów.

</doc>
<doc id="1750313" url="https://pl.wikipedia.org/wiki?curid=1750313" title="Andreas Molzer">
Andreas Molzer



</doc>
<doc id="1750314" url="https://pl.wikipedia.org/wiki?curid=1750314" title="Andreas Mölzer">
Andreas Mölzer

Andreas Mölzer (ur. 2 grudnia 1952 w Leoben) – austriacki polityk i dziennikarz, poseł do Parlamentu Europejskiego VI i VII kadencji.
Życiorys.
Studiował m.in. prawoznawstwo i historię na Uniwersytecie w Grazu, gdzie do 1981 pracował jako asystent w Instytucie Historii Prawa, następnie zajął się dziennikarstwem. Był m.in. redaktorem naczelnym "Kärntner Nachrichten" (od 1982 do 1990), a w 1997 został wydawcą czasopisma "Zur Zeit".
W latach 1991–1994 pełnił funkcję referenta w Wolnościowej Partii Austrii. W tym samym okresie zasiadał w austriackim Bundesracie. W okresie 1999–2002 był doradcą Jörga Haidera ds. kultury w administracji Karyntii.
W 2004 z listy FPÖ został wybrany do Parlamentu Europejskiego. W 2009 skutecznie ubiegał się o reelekcję. Zasiadł m.in. w Komisji Spraw Zagranicznych. W 2014 miał być liderem listy wyborczej swojego ugrupowania. Został jednak zmuszony do rezygnacji z kandydowania po tym, jak w jednej z publicznych wypowiedzi porównywał Unię Europejską z III Rzeszą.

</doc>
<doc id="1750318" url="https://pl.wikipedia.org/wiki?curid=1750318" title="Jezioro Unimskie">
Jezioro Unimskie

Jezioro Unimskie (potocznie "Moszczenica") – małe jezioro na Wysoczyźnie Łobeskiej, położone w gminie Łobez, w powiecie łobeskim, w woj. zachodniopomorskim. Powierzchnia zbiornika wynosi 5,26 ha i w typologii rybackiej jest jeziorem karasiowym.
Nad zachodnim brzegiem jeziora leży wieś Unimie.
Jezioro Unimskie posiada rynnowy kształt i jest położone w otoczeniu leśno-łąkowym Przy południowym brzegu zostało wytyczone kąpielisko z pomostem i polem namiotowym.
Jezioro należy do zlewni rzeki Regi.
Na wodach Jeziora Unimskiego obowiązuje zakaz używania jednostek pływających z napędem spalinowym.
W 1955 roku zmieniono urzędowo niemiecką nazwę jeziora – "Motzel-See", na polską nazwę – "Moczal". W 2006 roku Komisja Nazw Miejscowości i Obiektów Fizjograficznych w wykazie hydronimów przedstawiła nazwę "Jezioro Unimskie".

</doc>
<doc id="1750319" url="https://pl.wikipedia.org/wiki?curid=1750319" title="Chwedar Iliaszewicz">
Chwedar Iliaszewicz



</doc>
<doc id="1750322" url="https://pl.wikipedia.org/wiki?curid=1750322" title="Paweł Jakubowicz">
Paweł Jakubowicz



</doc>
<doc id="1750323" url="https://pl.wikipedia.org/wiki?curid=1750323" title="Klaudzija Szyszyhina-Patockaja">
Klaudzija Szyszyhina-Patockaja



</doc>
<doc id="1750325" url="https://pl.wikipedia.org/wiki?curid=1750325" title="Laurencij Abecedarski">
Laurencij Abecedarski



</doc>
<doc id="1750326" url="https://pl.wikipedia.org/wiki?curid=1750326" title="Zmowa mężczyzn">
Zmowa mężczyzn

Zmowa mężczyzn – powieść Jarosława Iwaszkiewicza wydana w 1930 roku. 
Postacie.
Władek Sawicki.
Pracuje w firmie budowlanej "Szmit i Sawicki". Mimo że jest zakochany w Reginie, za jej namową bierze ślub z Alinką. Kiedy Władek otrzymuje od męża Reginy synekurę w Paryżu i dowiaduje się o interesie Towarzystwa Budowy Kanału, postanawia nie wracać do Polski i zostawia żonę, której nigdy nie kochał, licząc na miłość jej macochy.
Władek wierzy w siłę pieniądza i głównie ten powód zatrzymuje go w Paryżu. Dopiero po upadku interesu zdaje sobie sprawę z bezsensowności swoich poczynań.
Alinka Sawicka.
Córka szambelana Kamińskiego, która wychodzi za Władka Sawickiego, nie wiedząc o romansie Władka i Reginy. Chociaż jej choroba coraz bardziej daje się we znaki, wyjeżdża do Francji, żeby spotkać się z mężem. Jednak do tego spotkania nigdy nie dochodzi. Alinka, zamiast walczyć o swoje szczęście, popada w całkowitą apatię. Nie liczy już na powrót Władka, a w końcu domyśla się jego zdrady. Alinka odrzuca każdą szansę na wyjście z wewnętrznego marazmu i w tym należałoby widzieć jej ostateczną klęskę.
Regina Cook.
Znana śpiewaczka operowa. Z pieniędzy swojego męża zakłada w Paryżu teatr "Henri IV". Jest macochą Alinki, która przyczyniła się do jej ślubu. Podkochuje się we Władku, proponuje mu ulokować pieniądze w Towarzystwie Budowy Kanału, trzymając go jednocześnie z dala od siebie. Kiedy oszustwo Herschera wychodzi na jaw, jej cały majątek przepada. Uwielbia się bawić mężczyznami, z pasją prowadzi swój teatr, ale nigdy nie zostaje szczęśliwą kobietą. Nie widząc szans w Europie, wyjeżdża do swojego męża do Stanów.
Henryk Kurek.
Henryk dość nieoczekiwanie odnajduje swoje powołanie. Jego decyzja spotyka się z negatywną reakcją otoczenia, zwłaszcza brata Lucjana. Po święceniach stara się być wzorowym kapłanem. Działa charytatywnie, pomagając Agacie w prowadzeniu zakładu dla ociemniałych i zatrudniając w nim Alinkę. Po serii swoich kazań "O niepokoju ludzkim" dochodzi do wniosku, że jego nawrócenie miało związek z nieuświadomioną miłością do Alinki. Nie zaprzestaje jednak służby i wspiera Alinkę do jej ostatnich dni.
Tadeusz Szmit.
Jest dobrym przyjacielem Władka, debiutującym pianistą, który pobierał nauki u swojej nauczycielki Dyzi. Początkowo traktuje swój talent i sukces z dystansem, chociaż w rozmowach z Władkiem zdaje się nie myśleć o niczym innym. Dopiero później wykonuje swoją pracę mechanicznie, żeni się z Anitą, mimo że od dawna podkochiwała się w nim Dyzia. Muzyka jest dla Tadeusza sposobem na zwalczenie własnego niepokoju i tylko poprzez nią potrafi dać upust swoim emocjom.
Opis fabuły.
I-IX.
Władek i Alinka biorą ślub w Sandomierzu. Pół godziny przed ślubem Władek informuje ojca, że chce odwołać ślub, ponieważ nie kocha Alinki i od dawna romansował z jej macochą. Ojciec jednak strofuje syna i próbuje zbagatelizować problem. Alinka zachodzi po jakimś czasie w ciążę. Niedługo potem dowiaduje się, że jest chora i musi przejść operację. W jej wyniku traci swoje dziecko, co odciska piętno na jej psychice. Regina przyjeżdża w międzyczasie do Kielc i namawia Władka do wyjazdu do Paryża, ponieważ jej mąż znalazł dla niego dobrze płatną pracę. Kokietuje go, kiedy odwiedza ją w domu, dając pozory swojej dawnej miłości.
X-XIX.
Władek otrzymuje stanowisko we francuskiej gazecie "Gazette du Sahara". Na miejscu uczestniczy w międzynarodowym kongresie Towarzystwa Budowy Kanału Transsaharyjskiego, którego akcjonariuszem jest gazeta, w której pracuje Władek. Celem Towarzystwa jest wybudowanie kanału biegnącego przez Saharę, który przyczyniłby się do "zamiany piekącej pustyni na ogród". Regina oświadcza Władkowi, że sprzedała jego papiery wartościowe towarzystwu i prosi go o ich kontrolę. Mówi też o swoim planie założenia własnego teatru w Paryżu. Organizuje premierowe występy z udziałem fińskiego tancerza Nikko Aino.
XX-XXIX.
Władek postanawia jechać do Monte Carlo. Alinka decyduje się w końcu na wyjazd do męża. Nie zastaje go na stacji kolejowej, chociaż wcześniej wysłała do niego telegram. W domu pani Rolland poznaje jej syna Marcela, który występuje w kabarecie. Młody mężczyzna zakochuje się w Alince bez pamięci, ale po doświadczonym zawodzie miłosnym postanawia popełnić samobójstwo przez przedawkowanie narkotyków. W międzyczasie do Władka dociera wiadomość o zamknięciu "Gazette du Sahara" i aresztowaniu jej dyrektora. W drodze do Awinionu Władek wraz z Nikko Aino ulegają wypadkowi samochodowemu.
XXX-XL.
Ksiądz Kurek zachęca Alinkę do gry w tenisa na welodromie. Prosi też o pomoc przy opiece nad niewidomymi dziećmi. Alinka opiera się, ostatecznie jednak się zgadza. Czyta dzieciom książki i gazety i pomaga w zorganizowaniu wieczoru choinkowego. Stan zdrowia Alinki pogarsza się. Przewlekła gruźlica wyniszcza jej organizm. Ksiądz Kurek udziela jej ostatniej spowiedzi, stara się ją pocieszyć i daje nadzieje na powrót męża, chociaż wie, że sytuacja jest beznadziejna. Alinka pisze do Władka list z prośbą o przyjazd. Władek zgadza się, tym bardziej że firma "Szmit i Sawicki" stoi u progu bankructwa. Ma szansę porozmawiać z nią jeszcze po raz ostatni.
Problematyka.
Powieść Iwaszkiewicza opowiada o ludziach żyjących w wewnętrznym niepokoju. Jego podłoże stanowią niezaspokojone pragnienia, które drążą w człowieku pustkę. Każdy bohater powieści wypełnia tę pustkę w inny sposób. Władek chce zarobić jak najwięcej pieniędzy, Tadeusz poświęca się grze na fortepianie, Lucjan uprawia sport, a Henio wstępuje do seminarium. Nie zawsze próba zwalczenia pustki ma pozytywny wymiar: Marysia chce się otruć, Piotruś popada w pijaństwo, Marcel odbiera sobie życie, a Alinka obojętnieje wobec świata. To właśnie ona mówi na łożu śmierci o zmowie mężczyzn.
Alinka wierzy zatem w utopijną wizję świata, w której każdy człowiek jest pozbawiony pragnień. Bo to właśnie ciągłe poszukiwania są źródłem cierpień. Mężczyźni próbują odkrywać i zmieniać świat, ale w dalszym ciągu są bezradni wobec śmierci. Życie na ziemi pełne niepokoju wydaje się dla niej nie mieć żadnego sensu. Alinka zdaje sobie sprawę, że tak naprawdę nic nie jest w stanie przynieść człowiekowi upragnionej ulgi i spokoju. Inną postawę przyjmuje właśnie ksiądz Kurek, który mówi w czasie swoich kazań zainspirowanych tytułem ogłoszenia "De l'inquietude humaine" o Bogu i miłości, która jest w istocie jedynym środkiem na spokój człowieka.

</doc>
<doc id="1750329" url="https://pl.wikipedia.org/wiki?curid=1750329" title="Wojewódzki Sztab Wojskowy w Rzeszowie">
Wojewódzki Sztab Wojskowy w Rzeszowie

Wojewódzki Sztab Wojskowy w Rzeszowie - terenowy organ Ministra Obrony Narodowej w sprawach operacyjno-obronnych i administracji wojskowej, z siedzibą przy ul. Lwowskiej 4 w Rzeszowie.
Zadania Wojewódzkiego Sztabu Wojskowego w Rzeszowie.
HNS.
w zakresie:
Historia.
Na podstawie zarządzenia Szefa 
Sztabu Generalnego Wojska Polskiego nr 0143/Org. z dnia 21 listopada 1962 roku Dowódca Warszawskiego Okręgu Wojskowego rozkazem nr 04/Org. z dnia 12 grudnia 1962 roku nakazał sformowanie do dnia 31 stycznia 1963 
roku Wojewódzkiego Sztabu Wojskowego w Rzeszowie. Zadanie  sformowania sztabu powierzono starszemu pomocnikowi Szefa Sztabu 9 Dywizji Zmechanizowanej w Rzeszowie ppłk Michałowi Białowąsowi, któremu z dniem 21 grudnia powierzono pełnienie obowiązków Szefa WSzW w Rzeszowie. 
Zasięg terytorialny i instytucje podległe Szefowi Wojewódzkiego Sztabu Wojskowego w Rzeszowie.
Zgodnie z decyzją nr 177/MON z dnia 03 listopada 2017 r. Szef WSzW w Rzeszowie podlega Dyrektorowi Departamentu Kadr. Od 01 stycznia 2015 r. do 02 listopada 2017 Szef WSzW podlegał Sztabowi Generalnemu Wojska Polskiego. Szefowi WSzW w Rzeszowie podlegają Komendaci WKU z terenu Województwa podkarpackiego
Podległe wojskowe komendy uzupełnień swoim terytorialnym zasięgiem działania obejmują:
Zadania Wojskowych Komend Uzupełnień.
Do głównych zadań wojskowych komendantów uzupełnień należy:

</doc>
<doc id="1750330" url="https://pl.wikipedia.org/wiki?curid=1750330" title="Cerkiew Świętych Antoniego, Jana i Eustachego w Taurogach">
Cerkiew Świętych Antoniego, Jana i Eustachego w Taurogach

Cerkiew Świętych Antoniego, Jana i Eustachego – cerkiew prawosławna w Taurogach, wzniesiona w 1933. Świątynia parafialna; należy do dekanatu kłajpedzkiego eparchii wileńskiej i litewskiej.
Historia.
Pierwsza cerkiew prawosławna w Taurogach powstała w 1853 w zaadaptowanym budynku publicznym. Nowy budynek został wzniesiony w 1875 ze środków zebranych wśród przyszłych parafian oraz z pomocą Świętego Synodu. 
W czasie I wojny światowej cerkiew nie działała, jej budynek został zaadaptowany na magazyn. Po odzyskaniu niepodległości przez Litwę, mimo wielokrotnych apeli miejscowej społeczności prawosławnej, obiekt nie został jej zwrócony, zamiast tego dokonano rozbiórki uszkodzonego w czasie działań wojennych budynku. Materiał budowlany uzyskany po rozbiórce pierwszej murowanej cerkwi został sprzedany na licytacji za 17 tys. litów. 
Nowa cerkiew została wzniesiona w Taurogach dopiero w 1933, do tej pory nabożeństwa były odprawianie w prywatnych domach lub w miejscowym kościele ewangelicko-augsburskim. Budowa nowego obiektu sakralnego odbyła się ponownie za pieniądze zebrane w innych parafiach prawosławnych oraz za przekazane przez władze lokalne 5 tys. litów. Przed II wojną światową do cerkwi w Taurogach regularnie uczęszczało 608 osób, po wojnie liczba ta spadła do 170. Mimo tego w 1948 władze radzieckie zarejestrowały parafię tauroską, zaś w 1958 zezwoliły na rozbudowę świątyni. 
Architektura.
Cerkiew wzniesiona jest na planie kwadratu. Wejście do niej prowadzi po schodach do wysuniętego przed poziom fasady niewielkiego przedsionka przez drzwi z drewnianym daszkiem. Ponad nimi znajduje się mozaika z krzyżem prawosławnym. Cerkiew posiada jedną cebulastą kopułę, poniżej dachu znajduje się rząd półkolistych okien. We wnętrzu budynku dwurzędowy ikonostas zwieńczony ikoną Ostatniej Wieczerzy, pochodzący najprawdopodobniej z cerkwi w Wysokim Dworze.

</doc>
<doc id="1750335" url="https://pl.wikipedia.org/wiki?curid=1750335" title="Pan i pani Smith (serial telewizyjny)">
Pan i pani Smith (serial telewizyjny)

Pan i pani Smith (ang. "Mr. &amp; Mrs. Smith") – amerykański serial sensacyjny zrealizowany w 1996 r.
O filmie.
Dwoje tajnych agentów, udając małżeństwo, wykonuje misje zlecone przez agencję rządową. Nie wiedzą nic o sobie – ale razem skutecznie współpracują, rozwiązując kolejne zagadki i tajne zadania.

</doc>
<doc id="1750337" url="https://pl.wikipedia.org/wiki?curid=1750337" title="Franciszek Maria Wittelsbach">
Franciszek Maria Wittelsbach

Franciszek Maria Luidpold Wittelsbach (ur. 10 października 1875 w Starnbergu, zm. 25 stycznia 1957 tamże) – książę Bawarii, generał major armii cesarskiej.
Życiorys.
Syn ostatniego króla Bawarii Ludwika III Wittelsbacha i Marii Teresy Habsburg-Este. Jego dziadkami byli: regent Bawarii Luitpold Wittelsbach i Augusta Ferdynanda Habsburg oraz Ferdynand Karol Habsburg-Este i Elżbieta Franciszka Habsburg-Lotaryńska. Miał dwanaścioro rodzeństwa, m.in. księcia Bawarii Rupperta, księżną Kalabrii Marię, księżną Urach Wiltrudę.
Po ukończeniu nauki rozpoczął naukę i ćwiczenia w szkole wojskowej. W 1896 roku rozpoczął podróż po północnych Niemczech, Danii, Szwecji i Norwegii. Po powrocie z podróży poświęcił się służbie w armii. Walczył na frontach I wojny światowej. Podczas walk dawał dowód najwyższej „energii i osobistego męstwa nadzwyczajnego w ciężkich walkach pod Verdun”. 16 maja 1918 roku został odznaczony najwyższym pruskim i niemieckim orderem wojskowym Pour le Mérite.
Małżeństwo i rodzina.
12 lipca 1912 roku w Baden ożenił się z Isabellą von Croy. Para miała szóstkę dzieci:

</doc>
<doc id="1750341" url="https://pl.wikipedia.org/wiki?curid=1750341" title="Życie instrukcja obsługi">
Życie instrukcja obsługi

Życie instrukcja obsługi (org. "La vie mode d'emploi") – powieść Georges'a Pereca, opublikowana w 1978 roku. Utwór opowiada o mieszkańcach dziesięciopiętrowej kamienicy paryskiej. Został skonstruowany przy użyciu zasad kombinatoryki i reguł szachowych oraz nawiązuje do układania puzzli. Inspirację dla powieści stanowił rysunek Saula Steinberga pt. "The Art of Living", przedstawiający pozbawiony fasady nowojorski budynek.
Tytuł.
Perec rozważał różne warianty zatytułowania utworu, m.in. "Życie, instrukcja obsługi", "Życie: instrukcja obsługi" i "Życie (instrukcja obsługi)", ostatecznie decydując się na wersję pozbawioną jakichkolwiek znaków interpunkcyjnych. Tytuł nie ma sugerować, że powieść zawiera instrukcję obsługi życia, lub że samo życie jest taką instrukcją. W intencji autora miał stanowić zetknięcie niepojętości życia z prozaicznymi próbami porządkowania, jaką stanowią instrukcje obsługi.
Fabuła.
Utwór stanowi zapis tego, co dzieje się w każdym z odsłoniętych od ulicy mieszkań dziesięciopiętrowej kamienicy przy Simon-Crubellier nr 11. Właściwy czas akcji obejmuje jedną sekundę z wieczoru (około 20.00, kiedy umiera główny bohater, Bartlebooth) 23 czerwca 1975 roku, jednak dzięki retrospekcjom rozciąga się w sumie na 75 lat. W utworze opowiedziane zostaje 380 osobnych historii. Centralnymi postaciami powieści są: Percival Bartlebooth (ekscentryczny bogacz, malujący obrazy i tworzący z nich puzzle), Serge Valene (malarz, chcący na jednym obrazie uchwycić życie całej kamienicy) oraz Gaspard Winckler (rzemieślnik pracujący nad układankami Bartlebootha).
Konstrukcja powieści.
Powieść jest podzielona na sześć części, składa się z 99 rozdziałów, poprzedzonych wstępem i zakończonych epilogiem. Autor dołączył do nich plan budynku, w którym toczy się akcja oraz indeks występujących w powieści osób, miejsc, tekstów literackich, filmów itp. Powieść powinna składać się ze 100 rozdziałów, jednak aby uniknąć zbytniej regularności, Perec usunął rozdział 66. Uzyskuje to swoje uzasadnienie w fabule – plan opisywanej kamienicy, składający się z 10 pól na 10 przypominał autorowi herbatnik, pod koniec 65 rozdziału umieścił więc obrazek dziewczynki nadgryzającej róg herbatnika i likwidującej tym samym właściwy rozdział 66. Dalsza numeracja rozdziałów jest więc fałszywa.
Szachy.
Jedną z zasad rządzących konstrukcją powieści jest problem skoczka. Front opisywanej kamienicy Perec potraktował jako szachownicę o stu polach – składa się na nią 10 pięter po 10 elementów – mieszkań i przestrzeni wspólnych (m.in. hol i klatka schodowa). Założeniem Pereca było poświęcić jeden rozdział każdemu z tych elementów, poruszając się po nich ruchem skoczka szachowego, nie odwiedzając żadnego z pomieszczeń dwukrotnie. Na pole startowe wybrana została klatka schodowa przed drzwiami mieszkania Bartlebootha.
Perec zdecydował się na następującą kolejność ruchów po kolejnych mieszkaniach:
Matematyka.
Aby rozmieścić elementy (osoby, przedmioty, nawiązania itp.) w rozdziałach, Perec posłużył się dwoma schematami – kwadratem grecko-łacińskim rzędu 10 i pseudoqueniną rzędu 10 (nazywaną też decyną lub fałszywą dizyną).
Kwadrat posłużył mu do wyboru elementów ze skonstruowanej uprzednio listy. Lista ta podzielona była na 40 ułożonych w parach kategorii po 10 elementów każda. Pary kategorii to kolejno:
Dodatkowo Perec utworzył kategorię "pary", w której znajdowało się 20 ułożonych parami elementów (Laurel–Hardy, Sierp–Młot, Racine–Szekspir, Filemon–Baucis, Zbrodnia–Kara, Duma–Uprzedzenie, Noc–Mgła, Popiół–Diament, Uprawy–Pastwiska, Piękna–Bestia).
W każdym rozdziale powieści miało docelowo znajdować się po jednym elemencie z każdej kategorii (jednak ostatecznie nie każdy rozdział zawiera elementy ze wszystkich kategorii). O tym który element z danej kategorii ma znaleźć się w danym rozdziale Perec decydował na podstawie użycia kwadratu. Użycie kwadratu miało zapewnić takie rozmieszczenie elementów, ażeby każdy z 10 elementów pierwszej kategorii z danej pary znalazł się raz z każdym z 10 elementów drugiej kategorii z pary (np. każdy z elementów kategorii "ściany" musiał wystąpić raz z każdym z elementów kategorii "podłoga"), przy czym zestawy nie mogły się powtarzać.
Aby uniknąć monotonii, Perec postanowił nie posługiwać się dla każdego rozdziału tym samym rozwiązaniem kwadratu (rozwiązany kwadrat podlega permutacjom, kolejność może być dowolnie przestawiana, w tym wypadku oferując liczbę rozwiązań równą 10! x 10!). Każda z par miała być poddana innej permutacji wierszy lub kolumn kwadratu. Do wyboru permutacji Perec posłużył się modyfikacją queniny – rodzajem sekstyny lirycznej, wymyślonym przez Raymonda Queneau. Quenina opierała się na algorytmie, decydującym o powtórzeniu sześciu rymów z pierwszej strofy w strofach kolejnych w ściśle określonym porządku, tak aby każdy rym występował tylko raz w każdym rzędzie i kolumnie. Porządek ten wyglądał następująco:
Quenina obejmowała tylko sześć strof i sześć rymów, a więc nie mogła być stosowana dla rzędu 10. Perec poddał więc jej algorytm modyfikacji, uzyskując model odpowiedni dla swoich potrzeb. Za pomocą tego modelu tworzył kolejne permutacje rozwiązanego kwadratu, wykorzystując inną dla kolejnych par kategorii.
Elementy kategorii, które w ten sposób zostały umieszczone w rozdziałach, nie musiały pojawiać się w tekście bezpośrednio, np. element "wchodzić" (z kategorii "pozycja") pojawia się w tekście jako angielskie "come in" zmienione w nazwisko postaci – Commine, a element "sierp" (franc. "faucille") z kategorii "pary" jako "sztuczne rzęsy" (franc. "faux cils").
Puzzle.
Powieść miała być w zamierzeniu autora skonstruowana na zasadzie puzzli. Cały utwór stanowi układankę, a jej poszczególnymi elementami, koniecznymi do złożenia całości, są postacie, miejsca, teksty literackie itp., umieszczone w końcowym indeksie, składającym się z 5000 haseł. Dopiero podążanie za indeksem pozwala złożyć w całość niektóre historie, które w całym utworze opowiadane są fragmentarycznie.
Przymusy.
Pisząc książkę, Perec narzucił sobie pewną liczbę "przymusów" – zasad, którymi musiał kierować się podczas pisania. Oprócz tych, które wynikają z algorytmów matematycznych i szachowych, pojawiają się jeszcze m.in. następujące zasady:
Aluzje i nawiązania.
Powieść zawiera liczne aluzje do innych tekstów kultury. Każdy z rozdziałów zawiera dwa cytaty z innych dzieł literackich (m.in. z Prousta, Borgesa, Manna i Nabokova), a także aluzję do innego utworu Pereca. Pojawiają się także aluzje do różnych dzieł sztuk plastycznych. Ponadto w rozdziale 59, korzystając z homonimów, Perec ukrył w tekście nazwiska członków grupy OuLiPo (np. fragment: "Citizen Kane, aurait monnayé" ukrywa w sobie nazwisko Raymonda Queneau).

</doc>
<doc id="1750342" url="https://pl.wikipedia.org/wiki?curid=1750342" title="Pan i pani Smith">
Pan i pani Smith



</doc>
<doc id="1750346" url="https://pl.wikipedia.org/wiki?curid=1750346" title="Al-Mamun">
Al-Mamun

Abū Dżafar Abd Allah Ibn Harun al-Mamun (arab. ابوجعفر عبدالله المأمون) (ur. 13 września 786, zm. 9 sierpnia 833) – kalif z dynastii Abbasydów panujący od r. 813 aż do śmierci.
Testament Haruna ar-Raszida.
Testament spisano i zawieszono u pułapu Al-Kaby w Mekce, podczas obrzędów hadżdżu. Złożyły się nań dwa dokumenty: w jednym Al-Amin uznawał prawa Al-Mamuna do sukcesji po sobie oraz absolutną zwierzchność nad wschodnią częścią kalifatu, nazwaną „Churasan” (o granicach rozleglejszych od dzisiejszego Chorasanu); w drugim Al-Mamun deklarował uznanie praw brata i posłuszeństwo wobec niego. Przyszłość pokazała, że był to dokument bez większego znaczenia.
Wojna domowa (810-813).
Wkrótce po śmierci Haruna ar-Raszida doszło między braćmi do wojny domowej, którą wszcząć miał Al-Amin z poduszczenia wezyra Al-Fadla Ibn Rabiego. Symbolicznym aktem unieważniającym postanowienia testamentu stało się wprowadzenie przez Al-Amina do modłów piątkowych imienia własnego syna, Musy, oraz sprowadzenie z Mekki do Bagdadu i fizyczne zniszczenie testamentu Haruna ar-Raszida przez Al-Fadla w obecności urzędowych świadków. Al-Mamun zdołał zebrać wojska i pokonać w marcu 811 armię kalifa. Dowództwo nad armią pretendenta objął Tahir Ibn al-Husajn. Al-Aminowi zaczęły wypowiadać posłuszeństwo leżące coraz to bliżej Bagdadu prowincje. W sierpniu 812 stolicę kalifatu wzięły w okrążenie dwa korpusy: jeden pod dowództwem Tahira, a drugi pod rozkazami Harsamy Ibn A'jana, wodza znanego jeszcze z czasów Haruna. Bagdad bronił się przed oblegającymi przeszło rok. We wrześniu kalif wraz z matką, Zubajdą przeniósł się ze swego „Pałacu Wieczności” (arab. Kasr al-Chuld), którego ogrody miały rywalizować z rajskimi, do tzw. „kolistego miasta” (arab. 'al madina al-mudawwara') Al-Mansura, czyli ścisłego centrum miasta. Wprawdzie Harsama zagwarantował Al-Aminowi nietykalność i chyba nawet próbował ułatwić mu ucieczkę, ale Tahir pojmał kalifa i działając samowolnie, w nocy z 24 na 25 września 813 własnoręcznie ściął Al-Amina. Żołdacy churasańscy ośmielili się bezcześcić pośmiertne szczątki kalifa, dopuszczali się gwałtów i rabunków w stolicy kalifatu. Kalif podobno nie zapomniał Harsamie jego przeniewierstwa. W czerwcu 816 wódz przybywszy na dwór kalifa w Marwie z raportem o stanie prowincji, nie został dopuszczony przed jego oblicze, lecz aresztowany i po cichu zgładzony.
Tahir Ibn al-Husajn i dynastia Tahirydów.
W nagrodę za zasługi Tahir Ibn al-Husajn doczekał się zaszczytnego tytułu Zu al-Jaminajn (arab. 'mający dwie prawe ręce'), bowiem zaiste posługiwał się wprawnie obydwiema rękami. Za to brakowało mu prawego oka. Latem 820 Al-Mamun powierzy mu zarząd Churasanu. We wrześniu 822 Tahir rozkazał pominąć imię Al-Mamuna w modlitwie piątkowej, co stanowiło symboliczne zerwanie z Abbasydami i początek rządów nowej dynastii, Tahirydów. Fikcję zwierzchnictwa kalifów abbasydzkich jednak utrzymywano, skoro Talha, syn i następca Tahira, został przez Bagdad formalnie zatwierdzony jako namiestnik Churasanu w tymże 822, po śmierci ojca. Tahirydzi utrzymywali się przy władzy, mając za stolicę Niszapur, do 873, kiedy to zostali wyparci przez dynastię Saffarydów.
Al-Fadl Ibn Sahl.
Wezyr Al-Mamuna jeszcze przed objęciem przez niego kalifatu, otrzymał za panowania swego władcy zaszczytny tytuł Zu ar-Rijasatajn (arab. 'odpowiedzialny za dwa resorty'), wraz z pieczą nad administracją cywilną i wojskową. W 825 kalif poślubił bratanicę wezyra, Buran. Ibn Sahl już wówczas nie żył, a funkcję wezyra pełnił ojciec Buran, Al-Hasan Ibn Sahl.
Ibrahim Ibn al-Mahdi.
24 marca 817 został proklamowany następcą tronu Alida, ósmy z kolei imam szyitów imamitów, Ali ar-Rida. Członkowie obu rodów, Abbasydów i Alidów, złożyli mu przysięgę wierności. Czarne flagi Abbasydów zastąpiono w miejscach publicznych flagami zielonymi Alidów. Tymczasem zaciekli zwolennicy Abbasydów nie godzili się na żaden kompromis i w odruchu protestu, w lipcu 817 obwołali kalifem Ibrahima Ibn al-Mahdiego, przyrodniego brata Haruna ar-Raszida. Ibrahim Ibn al-Mahdi nie był jednak dobrym materiałem na władcę, ani polityka w ogóle. Jedynym, co zasługiwało u niego na uwagę była ciemna skóra, którą odziedziczył po matce, konkubinie kalifa Al-Mahdiego o wiele mówiącym imieniu Szakila (arab. ‘kokietka’). Ów „antykalif” przyjął imię koronacyjne Al-Mubarak (arab. ‘błogosławiony’). Został zmuszony do abdykacji i poddania się Al-Mamunowi w sierpniu 820. Uczynił to chyba bez żalu i wycofał się w zacisze, gdzie mógł oddawać się bez reszty swoim artystycznym pasjom. Zmarł w nowej stolicy kalifatu, Samarra w lipcu 839.
Ali ar-Rida.
W lutym 818 kalif opuścił swój ulubiony Marw, aby uspokoić sytuację w Bagdadzie. Towarzyszyli mu wezyr Al-Fadl Ibn Sahl i Ali ar-Rida. W drodze, w miejscowości Sarachs został zamordowany w czasie kąpieli wezyr. Morderców zdołano schwytać; zeznali, że działali na rozkaz Al-Mamuna. W Tus (ob. Meszhed), gdzie kalif odwiedził grób ojca, Ar-Raszida, zmarł po krótkiej chorobie imam Ali ar-Rida. Podaje się, zwłaszcza w historiografii szyickiej, że imam został otruty przez kalifa. Ali ar-Rida spoczął w grobowcu Haruna ar-Raszida, a z czasem mieszkający tam szyici, obdarzający szczególnym pietyzmem swoich dwunastu imamów, wystawili mu mauzoleum (arab. „maszhad”), i stąd wzięła się obecna nazwa tego miasta w Iranie – Meszhed.
Próba consensusu z Alidami i churramitami.
Al-Mamun obmyślił rodzaj kompromisu politycznego, przy pomocy którego miał doprowadzić do ugody panującej dynastii Abbasydów z pozostającymi w opozycji Alidami na płaszczyźnie ideologicznej. Alidzi pozostawali odsunięci od władzy przez cały okres panowania kalifów umajjadzkich (661-750). Wprawdzie przyczynili się wydatnie do utorowania Abbasydom drogi do kalifatu, ale i oni pozbawili ich dostępu do rządów. Ponieważ w islamie podziały polityczne przenikają się z dogmatami religijnymi, kalif uciekł się do narzucenia ludności całego kalifatu wyznania mutazylickiego jako oficjalnego, a jednocześnie mianowania swoim następcą imama z rodu Alidów. Wierzono, że mutazylizm pogodzi islam sunnicki z szyizmem oraz z tendencjami przedmuzułmańskimi, wreszcie z aktywnymi nadal ruchami ludowymi, staroirańskimi, określanymi w źródłach arabskich jako „churramickie”.
Doktryna wczesnego mutazylizmu.
Podstawowym założeniem pierwotnej doktryny mutazylitów było twierdzenie, że „wola człowieka jest całkowicie wolna, że człowiek jest sam panem swoich czynów, gdyż w przeciwnym wypadku jego odpowiedzialność przed bóstwem byłaby niesprawiedliwością. Bóg zaś bezwzględnie musi być sprawiedliwy”
Kolejnym podstawowym założeniem mutazylizmu był dogmat o stworzeniu Koranu. Mutazylici utrzymywali, że wiara w wieczność Słowa Bożego (Koranu), głoszona przez większość ówczesnych muzułmanów, stoi w sprzeczności z poglądem o Bogu jako odwiecznym początku, a nawet z monoteistycznym charakterem islamu.
Mutazylizm czerpał inspiracje z myśli starożytnej Grecji, ale przede wszystkim z jej końcowego okresu, przepojonego mocno duchem religijności. Prostota i logiczna spójność doktryny mutazylickiej służyła lepiej pogodzeniu poszczególnych podziałów w łonie islamu, niż sztywna dogmatyka innych szkół sunnickich.
Prześladowania innych odłamów sunnizmu.
W czerwcu 827 Al-Mamun ogłosił dekret o „stworzonym Koranie”, który miał odtąd obowiązywać wszystkich poddanych kalifa. W tymże dokumencie ogłoszono Alego najważniejszym prorokiem po Mahomecie, co oznaczało ukłon w stronę szyizmu. Dogmat o stworzeniu Koranu kalif potwierdził w maju 833, tuż przed śmiercią. Kalif powoływał się na werset: „Oto uczyniliśmy ją Koranem arabskim” (inna dżaalna-hu koranan arabijjan انا جعلناه قرانا عربيا), i twierdził, że „dżaalna” (جعلنا) i „chalakna” (خلقنا) znaczy w tym konkretnym przypadku to samo.
Powołano za panowania Al-Ma'muna specjalny trybunał (arab. „al-mihna”) ścigający przeciwników oficjalnego wyznania. Stanął przed nim m.in. Ahmad Ibn Hanbal (zm. 855), wybitny uczony sunnicki, zbieracz hadisów i założyciel-eponim jednego z istniejących do dziś i zarazem najbardziej rygorystycznego z mazhabów sunnickich. Ibn Hanbal na długie lata trafił do więzienia.
Niepokoje w Egipcie.
W Egipcie trwały nieustanne zamieszki wewnętrzne, między innymi na tle plemiennego konfliktu Jemenitów z Kajsytami, trwającego co najmniej od okresu Umajjadów. Chaos pogłębiały częste zmiany personalne na kluczowych stanowiskach administracji prowincji. Ponadto do Aleksandrii egipskiej przybyło 15 tysięcy uchodźców przed prześladowaniami emira Kordowy, Al-Hakama I (796-822). Przez 10 lat intruzi panoszyli się w mieście drwiąc sobie z miejscowych władz, aż w 827 zostali na rozkaz kalifa wyparci siłą przez syna Tahira, Abd Allaha, po czym wylądowali na Krecie, gdzie założyli własne państwo i pozostali do odzyskania wyspy przez Bizantyńczyków w 961. Po odwołaniu Tahirydy kalif powierzył zarząd Egiptu swojemu synowi, Abu Ishakowi Muhammadowi, przyszłemu kalifowi Al-Mutasimowi (833-842). W 829 ten ostatni musiał wezwać na pomoc samego ojca. Przeciw sobie kalif miał zbuntowane garnizony stacjonujące w Egipcie, oraz buntowników niskiego stanu, zwanych przez autorów arabskich bez ogródek „motłochem” („ajjarun”). Wreszcie w 831-832 wybuchło w Dolnym Egipcie powstanie Koptów. Kalif okrutnie potraktował buntowników. Chrześcijańskie kościoły pozamieniał na meczety.
Ruchy churramickie.
Do masowych wystąpień w północnym Iranie, określanych w źródłach arabskich jako churramickie, dochodzi w 807-808, a więc jeszcze w czasach Ar-Raszida. Churramici błyskawicznie opanowali okolice Isfahanu, oraz Ar-Rajj, Hamadan i Karadż w północnym Iranie. Bawiący wówczas w Churasanie kalif wysłał przeciw buntownikom 12-tysięczny oddział jazdy pod wodzą Abd Allaha Ibn Mubaraka, który zdołał ich przepłoszyć do ich baz w górach. Ponownie zagrażają churramici kalifatowi za Al-Mamuna w 816-817. Tym razem są to tzw. „odziani w czerwień” (arab. muhammira) na czele z Babakiem, Azerem z pochodzenia, który kierował ruchem z twierdzy Al-Bazz w okolicach Ardabilu, w dzisiejszym północnym Azerbejdżanie. Zdołał on opanować północ Iranu aż po Isfahan. Początkowo solidaryzowali się z owymi „odzianymi w czerwień” miejscowi feudałowie, rządcy Tabrizu, Tabaristanu i Marandu, licząc na rychły upadek kalifatu. Porażką kończą się wyprawy wojsk rządowych przeciw azerskim buntownikom w 819-820 oraz 829. Uwagę Al-Mamuna odwraca sytuacja na pograniczu z Bizancjum. W roku śmierci Al-Mamuna (833) churramici zdołali opanować Isfahan, Kuhistan, a nawet Fars.
Wojny z Bizancjum.
Muzułmanie za Al-Mamuna skwapliwie wykorzystywali wszelkie okazje zaszkodzenia Cesarstwu Bizantyjskiemu. W latach 820-823 udzielali pomocy powstaniu Tomasza Słowianina. Z kolei w marcu i na jesieni 830, w odwet za wspieranie przez cesarza Teofila (829-842) powstania Babaka, kalif zarządził dwie wyprawy na ziemie cesarstwa. Muzułmanie odrzucili ofertę pokoju ze strony posłów bizantyjskich w Adanie w lipcu 831. Wojska kalifa zapuściły się w sam środek Azji Mniejszej, ale musiały zawrócić na południe, na wieść o poważnych zamieszkach w Egipcie. Starcia z Bizancjum, którego oferty pokoju kalif niezmiennie, aż do śmierci, będzie odrzucał, wznowiono w 832. Żadna ze stron nie odniosła przy tym spektakularnych sukcesów. Działania toczyły się przeważnie na pograniczu. 9 sierpnia 833 Al-Mamun zmarł w miejscowości Badandun (gr. Podandos) koło Tarsu. Na krótko przed śmiercią wyznaczył następcą swojego brata, Abu Ishaka Muhammada. Wojska arabskie skoncentrowane na granicy odmówiły posłuszeństwa Abu Ishakowi i ogłosiły kalifem syna zmarłego władcy, Al-Abbasa, przyszłego Al-Mutasima (833-842).
Bajt al-Hikma i Szajch tłumaczy.
To za Al-Mamuna doszła do niebywałego rozkwitu działalność Domu Mądrości ("Bajt al-Hikma"), jednej z najzasobniejszych w ówczesnym świecie bibliotek oraz swego rodzaju instytutu naukowego zajmującego się przekładami oraz adaptacją na grunt świata muzułmańskiego myśli starożytnej Grecji, zwanej po arabsku właśnie al-hikma. Pierwotnie uważano, że założył ją w 830 Al-Mamun, obecnie przypisuje się jej początki Harunowi Ar-Raszidowi. Dzieła greckie przekładano najpierw na aramejski, ponieważ większość tłumaczy z greki była z pochodzenia Syryjczykami, a następnie dopiero na arabski, który wkrótce zastąpił aramejski jako lingua franca Bliskiego Wschodu. Na tej niwie działał wówczas „szajch tłumaczy”, Hunajn Ibn Ishak (809-873), nestorianin z Al-Hiry. Al-Mamun miał mu wypłacać tyle złota, ile ważyły przetłumaczone przez niego księgi. Uczelnię założyli Irańczycy wzorujący się na podobnej placówce, zwanej z perska Gondeszapur (arab. Dżundajsabur), a rozkwit zawdzięczała mutazylitom, którzy inspiracje czerpali ze starożytnej Grecji. Trzeba zaznaczyć, że nie był to „czysty” arystotelizm, czy platonizm, ale ich późniejsza interpretacja w duchu neoplatońskim, mocno przesyconym orientalną religijnością. Wraz z odrzuceniem mutazylizmu przez kalifa Al-Mutawakkila (847-861), zakazano działalności Bajt al-Hikma. Do całkowitego upadku tej instytucji doszło wraz z przeniesieniem stolicy kalifatu do Samarry w połowie IX w.
Mecenat naukowy.
Al-Mamun w czasie swego panowania dbał o rozwój nauki. W 830 roku założył w Bagdadzie uniwersytet zwany Domem Mądrości ("Bajt al-Hikma"), w którym nauczali m.in. Al-Kindi, Muhammad ibn Musa al-Chuwarizmi. Pozyskał również rękopis prac greckich uczonych starożytnych wysyłając w tym celu poselstwo do cesarza bizantyjskiego Leona V Armeńczyka.
Poezja modernistyczna.
Za Al-Mamuna zmarł (825) wybitny poeta arabski, Abu al-Atahijja, słynący z poezji refleksyjnej, być może zainspirowanej mutazylickim racjonalizmem, chrześcijanin z wyznania. Natomiast nie żył już od lat Abu Nuwas (zm. 813), najwybitniejszy poeta okresu Abbasydów, prekursor poezji modernistycznej (arab. muhdas). Zarzucił on skrępowaną sztywnymi konwencjami klasyczną kasydę na rzecz ghazalu, męskich erotyków (ghazal muzakkar), poezji bachicznej (chamrijjat). Już sama tematyka jego utworów nasuwa przypuszczenie, że był z pochodzenia Persem, który starał się zaszczepić wpływy swojej kultury w świecie arabskim.
Upamiętnienie.
Jego imieniem nazwano krater Almanon na Księżycu.

</doc>
<doc id="1750348" url="https://pl.wikipedia.org/wiki?curid=1750348" title="Serhij Perchun">
Serhij Perchun

Serhij Wołodymyrowycz Perchun, ukr. Сергій Володимирович Перхун (ur. 4 września 1977 roku w Dniepropetrowsku, Ukraińska SRR, zmarł 28 sierpnia 2001 w Moskwie, Rosja) – ukraiński piłkarz, występujący na pozycji bramkarza, reprezentant Ukrainy.
Kariera piłkarska.
Kariera klubowa.
W wieku 7 lat otrzymał pierwsze lekcje piłki nożnej. Wychowanek Szkoły Piłkarskiej Dnipra Dniepropetrowsk, w którym rozpoczął karierę piłkarską w 1993 roku. W 1995 został wypożyczony do farm klubu Metałurh Nowomoskowsk. Przez wysoką konkurencję bardziej doświadczonych bramkarzy w 1999 przeszedł do Sheriffa Tyraspol, a już w 2001 podpisał kontrakt z CSKA Moskwa.
18 sierpnia 2001 podczas meczu z Anżi w Machaczkale uderzył się głową o napastnika Buduna Budunowa i stracił przytomność. Bramkarz trafił do szpitala, skąd, po wykonaniu badań, został wypuszczony, ale w drodze na lotnisko zapadł w śpiączkę. Lekarze walczyli o jego życie, jednak 28 sierpnia 2001 Serhij zmarł w klinice w Moskwie. 30 sierpnia pochowany w rodzinnym Dniepropetrowsku.
Kariera reprezentacyjna.
Na młodzieżowych Mistrzostwach Europy U-16 rozgrywanych w 1994 roku w Irlandii jako zawodnik reprezentacji Ukrainy U-16 zdobył tytuł wicemistrza Europy.
15 sierpnia 2001 debiutował w reprezentacji Ukrainy, kiedy wszedł na boisko w drugiej połowie meczu towarzyskiego z Łotwą, wygranym 1:0.

</doc>
<doc id="1750356" url="https://pl.wikipedia.org/wiki?curid=1750356" title="Sugihara Yasuhiro">
Sugihara Yasuhiro



</doc>
<doc id="1750362" url="https://pl.wikipedia.org/wiki?curid=1750362" title="Biznes (film)">
Biznes (film)

Biznes (org. "The Business") – dramat wyprodukowany w Wielkiej Brytanii w 2005 roku.
Opis fabuły.
Lata 80. Frankie (Danny Dyer) mieszka wraz z matką, oraz jej konkubentem w południowym Londynie. Widząc, że jest przez niego katowana, postanawia go zabić. W pełni świadomy konsekwencji postanawia uciec z kraju do słonecznej Hiszpanii, gdzie ma dostarczyć przesyłkę dla właściciela miejscowego klubu, Charliego (Tamer Hassan) - który postanawia zatrudnić go jako kierowcę.

</doc>
<doc id="1750370" url="https://pl.wikipedia.org/wiki?curid=1750370" title="Królestwo Polskie i Wielkie Księstwo Litewskie">
Królestwo Polskie i Wielkie Księstwo Litewskie



</doc>
<doc id="1750371" url="https://pl.wikipedia.org/wiki?curid=1750371" title="Stephen Stanislaus Woznicki">
Stephen Stanislaus Woznicki



</doc>
<doc id="1750374" url="https://pl.wikipedia.org/wiki?curid=1750374" title="Herb gminy Łowicz">
Herb gminy Łowicz

Herb gminy Łowicz przedstawia w polu błękitnym pelikana srebrnego (białego) z dziobem i łapami złotymi (żółtymi) nad wstęgą rzeki srebrną (białą) w pas.
Herb ustanowiono uchwałą Rady Gminy Łowicz z dnia 26 czerwca 2009.
Pelikan nawiązuje do herbu Łowicza, zaś rzeka symbolizuje Bzurę.

</doc>
<doc id="1750377" url="https://pl.wikipedia.org/wiki?curid=1750377" title="Orlątko">
Orlątko



</doc>
<doc id="1750388" url="https://pl.wikipedia.org/wiki?curid=1750388" title="Gabriel Garcia Moreno">
Gabriel Garcia Moreno



</doc>
<doc id="1750390" url="https://pl.wikipedia.org/wiki?curid=1750390" title="Ghost Face Killer">
Ghost Face Killer



</doc>
<doc id="1750394" url="https://pl.wikipedia.org/wiki?curid=1750394" title="Mr. Bojangles">
Mr. Bojangles

Mr. Bojangles – folkowa piosenka z roku 1967, skomponowana przez Jerry’ego Jeffa Walkera. Kilka lat później Bob Dylan zaaranżował ten utwór, nagrywając go w czerwcu 1970. Jego wersja wydana została na albumie "Dylan" w listopadzie 1973 roku.
Historia i charakter utworu.
Utwór ten został nagrany na czwartej sesji do albumu "New Morning" 2 czerwca 1970 r. w Columbia Studio E w Nowym Jorku. Oprócz albumowej wersji "If Not for You": "Alligator Man", "Mary Ann" (5 wersji), "Rock a Bye My Sara Jane" (3 wersje), "Spanish Is the Loving Tongue", "Time Passes Slowly". Poza "If Not for You" i "Time Passes Slowly" wszystkie utwory zostały odrzucone i dlatego zostały potem wybrane na „album zemsty” przez firmę Columbia Records.
Piosenkę tę skomponował Jerry Jeff Walker (ur. 16 marca 1942), który rozpoczął karierę w Greenwich Village jako piosenkarz folkowy w Café Wha? i Night Owl. Pod koniec lat 60. XX w. przeniósł się do Key West na Florydzie. Na początku lat 70. przeniósł się do Austin w Teksasie i tam stworzył jeden z ciekawszych zespołów tego czasu – Lost Gonzo Band. Zaczął także wykonywać muzykę country w kręgu muzyków takich jak Willie Nelson i Waylon Jennings. Wkrótce kokaina i alkohol uczyniły go człowiekiem słynnym ze swojej nieodpowiedzialności. Po jakimś czasie powrócił do wykonywania folku.
Walker skomponował balladę "Mr. Bojangles" w 1967 r. i stała się ona niezwykle popularna, gdy Walker odwiedził nocny program radiowy „Radio Unnameable” stacji WBAI-FM w Nowym Jorku, prowadzony na żywo i w absolutnej swobodzie przez Boba Fassa. Wykonał wtedy piosenkę, a Fass grał ją następnie kilka razy w nocy.
Kompozycja ta, chociaż powstała na podstawie przeżyć samego Walkera, jest uważana za pean dla zapewne najsłynniejszego stepującego tancerza Billa „Bojanglesa” Robinsona.
Wersja Dylana – jest to w końcu odrzut z sesji nagraniowej – w pełni zasługuje na zaprezentowanie na albumie "Dylan". Najlepszym jej momentem jest końcówka ballady, gdy Dylan wzywa słuchaczy do tańca.
Dylan nigdy nie wykonywał tej ballady na koncertach.

</doc>
<doc id="1750397" url="https://pl.wikipedia.org/wiki?curid=1750397" title="Maria Benni">
Maria Benni

Maria Anna Benniowa z domu White (ur. 2 lutego 1800 w Glasgow, zm. w 1874 w Warszawie) – działaczka misyjna, żona pastora ewangelickiego, założycielka i opiekunka ochronki dla sierot.
Życiorys.
Urodziła się w szkocko-angielskiej rodzinie prezbiteriańskiej pochodzenia szlacheckiego jako córka obywatela brytyjskiego Arthura White'a i Ludwiki z Harriotów. Była siostrą Arthura White’a, pracownika brytyjskiej służby konsularnej, i ciotką sir Williama Arthura White’a (1824-1891), wybitnego dyplomaty brytyjskiego. Przed r. 1829 przebywała pod opieką brata w Puławach i aktywnie współdziałała z misjonarzami angielskimi, szerzącymi protestantyzm wśród ludności żydowskiej. Podczas pracy misyjnej poznała Jana Jakuba Benniego (1800-1863), pastora ewangelickiego pochodzenia żydowskiego, praktykującego w latach 1827-1833 w Piotrkowie Trybunalskim. 19 stycznia 1829 wyszła za niego za mąż. Początkowo mieszkała wraz z mężem w Piotrkowie. 
W 1833 osiedliła się w Tomaszowie Mazowieckim, gdzie Jan Jakub Benni został pierwszym proboszczem świeżo powołanej parafii ewangelickiej (w l. 1833-1863). Mieszkała wraz z rodziną w budynku położonym na północnej pierzei Rynku św. Józefa nr 6 (ob. Plac Kościuszki 22). Urodziła pięcioro dzieci: Annę Amalię Benni (ur. 25 sierpnia 1830 w Piotrkowie Tryb.); Fryderyka Emanuela Hermana (1834-1900), proboszcza parafii ewangelickiej w Tomaszowie i Kaliszu, nauczyciela, lektora języka angielskiego w Uniwersytecie Warszawskim, publicystę, redaktora czasopism; Marię Rachelę (ur. 28 września 1836 r. w Tomaszowie, zm. 25 listopada 1909 r.), żonę Mikołaja Salwiana Adelsteina (1821-1889), referenta Administracji Rządowej Dochodów Tabacznych i urzędnika Drogi Żelaznej Warszawsko-Terespolskiej; Artura Wilhelma (1839-1867), dziennikarza, bojownika i rewolucjonistę; Karola Abrahama Henryka (1843-1916), wybitnego lekarza, działacza społecznego, pierwszego redaktora czasopisma „Medycyna” (zob. Polski Słownik Biograficzny I 436-437). W domu państwa Bennich mówiono po angielsku i dzieci wychowywano według wzorców brytyjskich, ale dbano także o to, by dzieci posługiwali się sprawnie językiem polskim, rosyjskim, niemieckim i francuskim, co potwierdził pisarz polski Teodor Tripplin. Odwiedzał on Tomaszów Mazowiecki w połowie XIX wieku (po raz pierwszy w grudniu 1849 r.) i w jednej z prac pozostawił urzekający opis całej rodziny Bennich. W roku 1851 stworzyła wraz mężem ochronkę dla sierot, którą samodzielnie kierowała, gdy pastor Benni poważnie zachorował. Po śmierci męża, który zmarł 23 stycznia 1863 r. w Tomaszowie „po długiej a ciężkiej chorobie”, zamieszkała z obiema córkami i najstarszym synem Hermanem, który po ojcu objął opiekę nad tomaszowskimi ewangelikami (był pastorem w Tomaszowie w latach 1863-1870). Pod koniec życia (ok. r. 1870) przeniosła się do syna Karola do Warszawy. Tam zmarła, przeżywszy lat 74. Pochowana na cmentarzu ewangelicko-reformowanym w Warszawie (sektor A, rząd 3, grób 4).
Bibliografia.
 

</doc>
<doc id="1750401" url="https://pl.wikipedia.org/wiki?curid=1750401" title="Borknagar (album Borknagar)">
Borknagar (album Borknagar)

Borknagar - debiutancki album zespołu Borknagar, nagrany w norweskim studiu nagraniowym Grieghallen Studios pomiędzy październikiem 1995, a styczniem 1996 roku, wydany w 1996 roku przez niemiecką wytwórnię muzyczną Malicious Records w formie kasety magnetofonowej. W roku 1999 dokonano reedycji albumu, wydając go ponownie tym razem nakładem wytwórni Century Media Records.

</doc>
<doc id="1750404" url="https://pl.wikipedia.org/wiki?curid=1750404" title="Lech Sokół">
Lech Sokół

Lech Andrzej Sokół (ur. 21 lutego 1942 w Koprzywnicy) – polski historyk dramatu i teatru, witkacolog, profesor nauk humanistycznych, ambasador RP w Norwegii (1991–1996).
Życiorys.
Ukończył polonistykę na Uniwersytecie Warszawskim w 1964, magisterium uzyskał na podstawie pracy pt. "Dramaturgia Stanisława Ignacego Witkiewicza wobec teorii Czystej Formy". W 1972 obronił pracę doktorską zatytułowaną "Teatr groteskowy Stanisława Ignacego Witkiewicza", którą opublikował jako pozycję książkową "Groteska w teatrze Stanisława Ignacego Witkiewicza" (Ossolineum, Wrocław 1973). Habilitował się w 1990 na podstawie rozprawy "Witkacy i Strindberg: studium porównawcze", opublikowanej jako "Witkacy i Strindberg: dalecy i bliscy" (Wiedza o Kulturze, Wrocław 1995). Książka ta otrzymała nagrodę Polskiego Ośrodka Międzynarodowego Instytutu Teatralnego w 1995. Ponadto jest autorem książki "August Strindberg" (Czytelnik, Warszawa 1981) oraz około 200 publikacji w czasopismach (w tym angielskich, niemieckich, francuskich, norweskich, szwedzkich). Wykładał i uczestniczył w licznych konferencjach w Europie i USA. W 2015 otrzymał tytuł profesora nauk humanistycznych.
Zawodowo związany z Instytutem Sztuki Polskiej Akademii Nauk. Był dyrektorem tej jednostki. Został w jej ramach także kierownikiem Zakładu Historii i Teorii Teatru oraz Pracowni Historii Porównawczej Dramatu i Teatru. Stanowiska profesorskie obejmował również w Akademii Teatralnej im. Aleksandra Zelwerowicza w Warszawie (trzykrotnie prodziekan) oraz w Szkole Wyższej Psychologii Społecznej.
W latach 1991–1996 był ambasadorem RP w Norwegii, od 1992 był akredytowany również w Islandii. Został jednym z fundatorów fundacji Instytut Witkacego.

</doc>
<doc id="1750407" url="https://pl.wikipedia.org/wiki?curid=1750407" title="Fosforos (mitologia)">
Fosforos (mitologia)

Fosforos (także Fosforus, Eosforos, Eosforus, Heosforos, Heosforus, Lucyfer, Gwiazda Poranna, Gwiazda Zaranna, Jutrzenka, gr. Phōsphóros ‘niosący światło’, Eōsphóros ‘niosący świt’, łac. Luciferus, Lucifer ‘światłonośny’, ‘przynoszący światło’, ‘gwiazda poranna’, ‘jutrzenka’) – w mitologii greckiej bóg i uosobienie Gwiazdy Porannej (planety Wenus).
Według wierzeń starożytnych Greków, Fosforos był bóstwem związanym z kultem ciał niebieskich (astrolatrią). Uosabiał planetę Wenus, gdy była widoczna nad horyzontem przed wschodem Słońca. Pojawiał się na niebie przed Eos – zwiastował jej nadejście.
Uchodził za syna Eos i Astrajosa (lub Kefalosa) oraz za brata niektórych gwiazd, Boreasza, Eurosa, Notosa, Zefira, przypuszczalnie także Apeliotesa, Kajkiasa, Lipsa i Skirona (bóstw uosabiających wiatry). Był ojcem Keyksa oraz dwóch córek: Filonis (którą miał z Kleoboją) i Telauge.
Nie odgrywał większej roli w greckim panteonie.
Pierwotnie Fosforos i Hesperos byli uważani za odrębne postacie (pierwszy – za personifikację Gwiazdy Porannej, drugi – za personifikację Gwiazdy Wieczornej), natomiast w późniejszym czasie – za jedno bóstwo.
W sztuce wyobrażany jest zwykle w postaci młodzieńca ze skrzydłami, z gwieździstą aureolą wokół głowy i pochodnią w ręce.
W starożytnej Grecji imieniem boga nazywano planetę Wenus, gdy była widoczna nad horyzontem przed wschodem Słońca. Spotykany w poezji jako uosobienie ma postać gwiazdy, która zapowiada Eos.

</doc>
<doc id="1750408" url="https://pl.wikipedia.org/wiki?curid=1750408" title="The Olden Domain">
The Olden Domain

The Olden Domain – drugi album studyjny norweskiego zespołu Borknagar, a zarazem pierwszy z tekstami w języku angielskim.

</doc>
<doc id="1750409" url="https://pl.wikipedia.org/wiki?curid=1750409" title="Parafia św. Stanisława Biskupa i Męczennika w Nowym Jorku">
Parafia św. Stanisława Biskupa i Męczennika w Nowym Jorku

Parafia św. Stanisława Biskupa i Męczennika w Nowym Jorku (ang. "St. Stanislaus Bishop &amp; Martyr Parish") – parafia rzymskokatolicka położona w Nowy Jorku, na Manhattanie, w stanie Nowy Jork, Stany Zjednoczone.
Jest ona wieloetniczną parafią na Manhattanie, z mszą św. w j. polskim dla polskich imigrantów. Nadzór klerycki sprawują paulini.
Ustanowiona w 1872 roku, pod wezwaniem św. Stanisława ze Szczepanowa.
Historia.
Parafia św. Stanisława Biskupa i Męczennika jest najstarszą polską parafią w archidiecezji Nowy Jork, a być może najstarszą w stanie Nowy Jork. (Parafia św. Stanisława Biskupa i Męczennika w Buffalo została założona również w tym samym roku).
W 1872 roku, kardynał McCloskey wyraził zgodę na założenie parafii polskojęzycznej na Manhattanie i powołał na proboszcza tej parafii ks. Wojciecha Mielcusznego. Ks. Wojciech Mielcuszny doprowadził do wybudowania tymczasowego, drewnianego kościoła przy ulicy Henry 318. Pierwsza msza św. została odprawiona w tym kościele 18 grudnia 1875 roku.
Kamień węgielny pod obecny kościół został poświęcony 27 maja 1900 roku.
3 maja 1901 roku ks. Jan Henryk Strzelecki odprawił pierwszą mszę św., a 19 maja 1901 roku kościół poświęcił arcybiskup M.A. Corrigan oraz biskup J.M. Farley.
W 1924 ks. Feliks Burant został proboszczem parafii. W 1932, widząc trudności parafian, mieszkających w części górnej miasta, w dotarciu do kościoła, zakupił posesję przy 62 East 106 st., którą przebudował na kościół św. Jadwigi.
Ponowne kościół został odnowiony w latach 1989–1990. Pod koniec 1998 odrestaurowano zabytkowe organy piszczałkowe z początku XX wieku. Obecnie co roku odbywa się tam kilka koncertów.

</doc>
<doc id="1750410" url="https://pl.wikipedia.org/wiki?curid=1750410" title="Antoni Wroński">
Antoni Wroński

Antoni Wroński (ur. 1785 we wsi Rawice, woj. poznańskie, zm. 30 marca 1840 w Tomaszowie Mazowieckim) – nauczyciel szkół elementarnych, pierwszy burmistrz miasta Tomaszowa Mazowieckiego. 
Urodził się w zubożałej rodzinie szlacheckiej jako syn Jana i Reginy. Otrzymał staranne wykształcenie. Biegle władał kilkoma językami. Pracował jako nauczyciel szkół elementarnych przez 28 lat. Pełnił funkcję kierownika szkoły w Lubochni (w latach 1806-1823. Potem kierował szkołą elementarną w Skierniewicach (w latach 1823-1830. Zyskał za pracę nauczycielską liczne pochwały ze strony ówczesnego komisarza obwodu rawskiego Józefa Heymasa. Był człowiekiem ogólnie znanym i szanowanym przez ludność miejscową zarówno polskiego, jak i obcego pochodzenia. 
Na stanowisko burmistrza Tomaszowa Mazowieckiego powołano go ze względu na dobrą znajomość języka niemieckiego. Przed objęciem funkcji zdał egzamin na burmistrza i 8 września 1830 złożył przysięgę. Jako burmistrz otrzymywał pensję w wysokości 1500 złotych polskich rocznie. Po upadku powstania listopadowego Wroński borykał się z licznymi problemami związanymi głównie z trudnościami gospodarczymi. Starał się o zabezpieczenie miasta przed klęskami pożarów, co nie znajdowało akceptacji u rosyjskich władz zwierzchnich. W 1839 zorganizował skład narzędzi ogniowych przy ul. Pilicznej (w budynku Lewka Silbera). W Tomaszowie mieszkał w budynku murowanym nr hip. 190. Posiadał prywatną bibliotekę domową. 
Miał na utrzymaniu liczną rodzinę. Z żoną Marianną (ur. 1799) miał córkę Antoninę (ur. 1812) i trzech synów: Józefa (ur. 1816), Hipolita (ur. 1819) i Jana (ur. 1821). 

</doc>
<doc id="1750411" url="https://pl.wikipedia.org/wiki?curid=1750411" title="Obóz koncentracyjny Yodŏk">
Obóz koncentracyjny Yodŏk

Obóz koncentracyjny Yodŏk (kor. 요덕 정치범수용소) – zespół obozów internowania i zakładów karnych w Hamgyŏng Południowym, w Korei Północnej, położony w dolinie nad rzeką Ipsok. Obóz zajmuje ok. 233 km² powierzchni. W 2012 roku w obozie żyło ok. 50 tys. więźniów.
Obóz dzieli się na strefę całkowitej kontroli, w której skazani przebywają dożywotnio i na strefę rewolucyjną, w której istnieje szansa wyjścia na wolność. Yodŏk jest jedynym obozem koncentracyjnym ze strefą rewolucyjną w Korei Północnej. Według zeznań byłych więźniów, skazanych zmusza się do pracy, poddaje się torturom i innemu okrutnego traktowaniu. Według innej relacji w latach 1999–2001 w wyniku głodu zmarło ok. 40% więźniów. Wszyscy przetrzymywani w obozach musieli brać udział w publicznych egzekucjach.
Obóz jest opisywany przez byłego więźnia, Kang Chol-hwana, w autobiografii "Usta pełne kamieni. Dziesięć lat w północnokoreańskim gułagu". W 2008 roku ukazał się film dokumentalny Andrzeja Fidyka zatytułowany "Yodok Stories", opowiadający historie ludzi, którym udało się przeżyć obóz i uciec z Korei Północnej.

</doc>
<doc id="1750412" url="https://pl.wikipedia.org/wiki?curid=1750412" title="Józef Szlifirski">
Józef Szlifirski

Józef Szlifirski (ur. 28 października 1810 w Warszawie, zm. 28 lipca 1852 w Tomaszowie Mazowieckim), urzędnik pocztowy i municypalny, trzeci burmistrz Tomaszowa Mazowieckiego (w latach 1847-1852).
Był synem Wojciecha i Marianny z Podgórskich. Naukę pobierał w Szkole Wyższej w Końskich. Do Tomaszowa przybył z Końskich w początkach lat dwudziestych. Pracę rozpoczął w 1825 jako aplikant, a następnie pisarz w Stacji Pocztowej w Tomaszowie. W latach 1827-1830 pracował w urzędzie wójta w osadzie Tomaszów Mazowiecki. Po nadaniu osadzie praw miejskich Szlifirski był zatrudniony jako aplikant burmistrza. W marcu 1831 objął, po Franciszku Sroczkowskim, który zaciągnął się do wojska, stanowisko ławnika-sekretarza. Jako motywację powołania na tę funkcję podano dobrą znajomość języka niemieckiego. W 1832 został mianowany zastępcą burmistrza Ujazdu. W 1841 został wysunięty na stanowisko burmistrza tego miasta, na które jednak nie został zatwierdzony. W 1845 mianowany burmistrzem miasta Jeżowa. Funkcję burmistrza Tomaszowa objął w 1847, po siedmioletnim sprawowaniu jej przez Gedeona Goedela. Wcześniej, po śmierci burmistrza Antoniego Wrońskiego w 1840 roku Szlifirski czasowo pełnił obowiązki burmistrza Tomaszowa. Podejmował wiele działań i zabiegów mających na celu ożywienie gospodarcze miasta. W czasie pełnienia przez niego funkcji burmistrza przeprowadzono regulację terytorium miasta, które uzyskało status miasta rządowego. Dbał Szlifirski o stan sanitarny miasta. Podczas epidemii cholery (1852) powołał Miejski Komitet Choleryczny i sam stanął na jego czele. Posiadał bibliotekę domową. Zmarł 28 lipca 1852 roku w Tomaszowie na cholerę.
Żonaty był z Marianną Śniegocką (ur. 1812 r.), córką Piotra i Józefy z Łobaczewskich; miał synów: Józefa Jana (ur. 26 XII 1833 r.), urzędnika pocztowego, uczestnika powstania styczniowego, Romana Lucjana (ur. 9 IX 1836 r.), Konstantego Ryszarda (ur. 11 III 1839 r., urzędnika magistratu w Tomaszowie, uczestnika powstania styczniowego) oraz córki: Marię Łucję (ur. 13 XII 1841 w T.M.), szwaczkę, i Mariannę Annę. W powstaniu styczniowym brał udział młodszy brat Józefa Brunon Szlifirski (ur. 1824), który zdezerterował z armii rosyjskiej i przyłączył się do powstańców. Potomkowie Józefa Szlifirskiego mieszkają w Tomaszowie Mazowieckim do dnia obecnego.

</doc>
<doc id="1750413" url="https://pl.wikipedia.org/wiki?curid=1750413" title="The Archaic Course">
The Archaic Course

The Archaic Course – trzeci album studyjny norweskiego zespołu Borknagar z udziałem nowego wokalisty ICS Vortexa, który zastąpił poprzedniego wokalistę zespołu "Garm'a". Album ten jest także ostatnim nagranym przy udziale jednego z założycieli zespołu, perkusisty "Grima", który krótko przed wydaniem płyty zmarł z przedawkowania narkotyków. Przy nagrywaniu albumu gościnnie wystąpił gitarzysta Ivar Bjørnson z zespołu Enslaved.
Lista utworów.
Źródło.

</doc>
<doc id="1750414" url="https://pl.wikipedia.org/wiki?curid=1750414" title="Antoni Ciesielski (burmistrz)">
Antoni Ciesielski (burmistrz)

Antoni Ciesielski (ur. 1817 w Jaroszkach, zm. ?), urzędnik miejski, czwarty burmistrz miasta Tomaszowa Mazowieckiego. 
Pochodził ze zubożałej szlachty. Za czasów burmistrza Gedeona Goedela pełnił funkcję kasjera miejskiego, mając na utrzymaniu matkę Elżbietę. Początkowo mieszkał w budynku murowanym przy Rynku św. Józefa 8 (obec. Plac Kościuszki 20). W r. 1844 poślubił Antoninę z Goedelów (ur. 1 VI 1817 w Skierniewicach), najstarszą córkę ówczesnego burmistrza tomaszowskiego Gedeona Goedela, i zamieszkał w domu nr 138, potem w budynku murowanym nr 1. Ok. roku 1850 na krótko przeniósł się do Inowłodza. W r. 1852 został wybrany burmistrzem Tomaszowa Mazowieckiego. Funkcję tę pełnił przez siedem lat (do r. 1859). 
Miał co najmniej troje dzieci: córkę Lucynę Antoninę (ur. 22 września 1845 w Tomaszowie Maz.), synów Franciszka (ur. 1846 w TM) i Władysława (ur. 1848 w TM). 

</doc>
<doc id="1750419" url="https://pl.wikipedia.org/wiki?curid=1750419" title="Kang Chol-hwan">
Kang Chol-hwan

Kang Chol-hwan (, ur. 18 września 1968 w Pjongjangu w Korei Północnej) – uciekinier z Korei Północnej, więzień obozu internowania Yodŏk, działacz na rzecz praw człowieka.
Urodził się w Pjongjangu i tam spędził dzieciństwo. Jego rodzina żyła dość dostatnio, dzięki pozycji, jaką w pracy posiadał dziadek Kang Chol-hwana oraz majątkowi, jaki przekazał rządowi komunistycznemu po powrocie z Japonii, gdzie wyemigrował zarobkowo przed II wojną światową. Mimo że rodzina nigdy nie zrzekła się obywatelstwa koreańskiego, a babka była działaczką partii komunistycznych w obu krajach, cała rodzina była obserwowana ze względu na życie w Japonii.
W 1977 roku dziadek Kang Chol-hwana został oskarżony o zdradę i zesłany do więzienia. Jego rodzina również została uwięziona. Kang miał wtedy 9 lat, a jego siostra Mi-ho 7.
W obozie był zmuszany do wykonywania ciężkich prac fizycznych. Edukacja, wyłącznie do 15 roku życia, opierała się na zapamiętywaniu treści przemówień Kim Ir Sena i Kim Dzong Ila, północnokoreańskich przywódców. Na porządku dziennym było karanie więźniów biciem. Był zmuszany także do oglądania publicznych egzekucji.
Po 10 latach rodzina została zwolniona. Nadal jednak swoboda poruszania się była ograniczona, a do tego musiała osiedlić się przymusowo w innej części kraju.
Po kilku latach od oswobodzenia, bojąc się ponownego uwięzienia (słuchał potajemnie południowokoreańskiego radia), uciekł do Korei Południowej przez Chiny.
Zaangażował się w walkę o obronę praw człowieka w Korei Północnej.
Swoje życie w Korei Północnej oraz ucieczkę z niej opisał w autobiografii "Usta pełne kamieni. Dziesięć lat w północnokoreańskim gułagu."

</doc>
<doc id="1750420" url="https://pl.wikipedia.org/wiki?curid=1750420" title="Chol-Hwan Kang">
Chol-Hwan Kang



</doc>
<doc id="1750421" url="https://pl.wikipedia.org/wiki?curid=1750421" title="Quintessence">
Quintessence

Quintessence – czwarty album studyjny zespołu Borknagar, nagrany został w styczniu 2000 roku w Abyss studio w Szwecji. Przy nagrywaniu albumu nie brali udziału; poprzedni basista zespołu Kai K. Lie,- gre na gitarze przejął wokalista ICS Vortex, Ivar Bjørnson (zastąpiony przez Larsa Nedland'a), oraz Erik Brødreskift "Grim" - którego zastąpił Asgeir Mickelson.

</doc>
