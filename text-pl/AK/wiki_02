<doc id="1750422" url="https://pl.wikipedia.org/wiki?curid=1750422" title="Ch’oŭi Ŭisun">
Ch’oŭi Ŭisun

Ch'oŭi Ŭisun (ur. 5 kwietnia 1786, zm. 2 sierpnia 1866) – koreański mistrz sŏn z końcowego okresu dynastii Chosŏn. Uważany za największego buddyjskiego uczonego XIX w.
Życiorys.
Mistrz Ch'oŭi urodził się w rodzinie Chang w wiosce Sin'gi w (dystrykcie) Samhyangmyŏn, (w powiecie) Muangun, w prow. Chŏlla. Rodzina należała do zmarginalizowanych "yangban" lub rolników. Gdy miał 4 lata (1790 r.) wpadł do wody i od utonięcia uratował go mnich buddyjski. Było to prawdopodobnie przyczyną, iż został buddystą.
W wieku 14 lat wstąpił do klasztoru Unhŭng w Nampyŏng. Jego nauczycielem był mistrz Pyŏkbong Minsŏng. Studiował sanskryt, literaturę indyjską (szczególnie w kharoṣṭhī). Praktykował także malowanie obrazów o tematyce buddyjskiej. Następnie w klasztorze Taehŭng w Haenam studiował Tripitakę i w wieku 20 lat zakończył te studia.
W 1804 r. podczas przechodzenia przez górę Wŏlchul wspaniały widok spowodował jego oświecenie. Usłyszał o mistrzu sŏn Wanho Yunu (1758-1826), który przebywał w klasztorze Taedun i był zarówno świetnym nauczycielem sŏnu jak również i znakomitym znawcą sutr (kor. "kyo"). Wkrótce też otrzymał potwierdzenie oświecenia wraz z tytułem Ch'oŭi. Później otrzymał także przekaz Dharmy od Patriarchalnego Mistrza Kŭmdama.
W 1809 r. zetknął się z Tasanem Chŏngiem Yakyongiem, uczonym należącym do tzw. szkoły "praktycznej wiedzy" (kor. "silhak"), który po oskarżeniu, że był jednym z liderów katolicyzmu w Korei, został zesłany do sąsiedniego powiatu Kangjin w prow. Chŏlla. Ich znajomość wywarła wielki wpływ na życie i myśl Ch'oŭi. Poznał dogłębnie konfucjanizm, rozwinął się jako pisarz i poeta.
W 1811 r. wybuchł pożar w Taedun sa, który strawił właściwie najważniejsze budynki klasztoru i Ch'oŭi wraz Wanho poświęcili się jego odbudowie.
W 1815 r. Ch'oŭi po raz pierwszy udał się do Seulu. Mimo tego, że dewizą konfucjanistów było "czcić konfucjanizm, tępić buddyzm" a celem całkowite zniszczenie buddyzmu, mistrz prowadził z wieloma wpływowymi konfucjańskimi intelektualistami dysputy. Co więcej, jednym z jego najbliższych przyjaciół stał się Ch'usa Kim Chŏnghŭi (1786–1856) z prominentnej konfucjańskiej rodziny. Gdy Ch'usa został zesłany na wyspę Cheju (제주), mistrz kilkakrotnie go tam odwiedził. Innymi znajomymi byli Chaha Sinwi (1769-1847), Haegŏ Hong Hyŏnju (1793-1865) i Yijae Kwŏn Tonin (1783-1859). Ludzie z tego kręgu uważali go za Huiyuana (334-416) i Guanxiu – wybitnego poetę – (831-912)
Gdy mistrz osiągnął wiek 40 lat, był już bardzo sławny w Korei. Wycofał się wtedy z publicznego życia i w 1824 r. powrócił do klasztoru Taehŭng na górze Turyun. Spędził w nim i w wybudowanej przez siebie pustelni Ilji am pozostałe 40 lat życia. Podczas tych lat pisał, medytował i studiował Tripitakę. Odbywał także rzadkie podróże oraz był odwiedzany przez swoich przyjaciół.
W 1841 r. wybudował Taekwangmyŏng (Halę Wielkiego Światła) oraz Poryŏn'gak (Halę Drogocennego Lotosu), gdzie namalował i zainstalował 172 portrety wybitnych mnichów oraz 12 patriarchów w historii Taedun sa.
Warto wspomnieć, że był także trzecim patriarchą nowo założonej szkoły "vinayi"
Pewnej nocy w sierpniu poprosił asystenta o pomoc, usiadł w pozycji lotosu skierowany na zachód i naturalnie wszedł w nirvanę. Było to 2 sierpnia 1866 r. Jego ciało przez bardzo długi czas zachowało naturalną ciepłotę i zapach.
Nauki.
Najważniejszymi dziełami Ch'oŭi są "Ch'oŭi sŏngwa" i "Sŏnmun sabyŏn maneo".
Pierwsza z tych prac poświęcona jest wyjaśnieniom głównych elementów nauk mistrza Hyesima Chingaka wyrażonych w "Sŏnmun yŏmsong chip".
Druga praca była krytyką pracy "Sŏnmun sugyŏng" mistrza Paekp'y Kŭngsŏna (1767–1852), która była nie tylko książką przewodnikiem praktyki sŏn, ale również ważną teoretyczną pracą o doktrynie.
Mistrz Paekpa zajmował się praktyką sŏn rozpatrując ją z punktu widzenia zdolności praktykujących. Podzielił więc sŏn hierarchicznie na sŏn patriarchalny ("chosa sŏn"), sŏn Tathagaty ("yŏrae sŏn") i teoretyczny lub rozumowy sŏn ("uiri sŏn"). Sŏn patriarchalny i tathagaty tworzyły kategorię nadzwyczajnego sŏnu ("kyŏgoe sŏn").
Ch'oŭi uważał ten podział za całkowicie błędny. Twierdził, że sŏn powinien być podzielony na 4 kategorie: sŏn patriarchalny, sŏn tathagaty, sŏn nadzwyczajny i sŏn teoretyczny. Jednak tak naprawdę istnieją tylko dwie kategorie. Jeśli sŏn jest klasyfikowany według "imienia i nazwiska osoby", to jest wtedy tylko sŏn patriarchalny i Tathagaty. Natomiast jeśli jest klasyfikowany według "buddyjskiego imienia", to jest wtedy tylko sŏn nadzwyczajny i rozumowy. Zgodnie z myślą mistrza Paekp'y, każdy sŏn – poza patriarchalnym – byłby błędny. Jednak na świecie istnieją niekończone rodzaje ludzkich zdolności. To było przyczyną, że buddyjskie teorie są różne, a nie rozróżnianie. Z tego punktu widzenia trzy rodzajów sŏnu Paekp'y są właściwie jedną kategorią, ponieważ bazują one tylko na ludzkim rozumowaniu i teorii. Tylko sŏn patriarchalny wyjaśnia to w inny sposób. Tak więc, jeśli nadzwyczajny sŏn, to wtedy i sŏn patriarchalny, sŏn Tathagaty i sŏn rozumowy pasują do dwóch rodzajów sŏnu.
Uważał, że poglądy Paekp'y był dogmatyczne, gdyż mistrz ten całkowicie polegał na "trzech zdaniach" (kor. samgu ŭi) mistrza Linjiego Yixiuana i wynosił tradycję szkoły linji na nadrzędną pozycję dewaluując i degradując wszelkie inne szkoły chanu (i sŏnu).
Ch'oŭi starał się wyjaśnić "trzy zdania Linjiego" z innego punktu widzenia. Mocno argumentował, że sŏn Tathagaty lub sŏn rozumowy nie mogły być pojęciowym językiem aby dyskryminować względną pozycję buddyzmu sŏn. Oczywiście sŏn patriarchalny mocno podtrzymywał ważność umysłu buddy. Sam buddyzm chan (sŏn) był nową próbą przezwyciężenia ograniczeń mowy. Ch'oŭi mocno podkreślał niezgodę na zaakceptowanie dyskredytowania przez Paekp'ę mów Buddy z powodu wygłaszania ich ludziom o mniejszych zdolnościach.
Mocno także argumentował jego przywiązanie i nastawienie do dyskredytowania innych, były poważnym błędem. Fałszywe słowa, z punktu widzenia urzeczywistnionego umysłu, spowodowały, że doktryna zmieniła się w sŏn. Natomiast przywiązanie do słów i nieurzeczywistniony umysł prowadzą sŏn do zamiany w doktrynę. Zamiana sŏnu i doktryny została dokonana przez "urzeczywistniony umysł", "nieurzeczywistniony umysł", "schwytane słowa", "fałszywe słowa". Ch'oŭi wykazał więc, że nie ma różnic jakościowych pomiędzy doktryną a sŏnem. Skoro tak, to nie było również różnic pomiędzy sŏnem nadzwyczajnym a rozumowym.
W buddyzmie koreańskich nie była to całkowicie nowa idea. Wŏnhyo usiłował tego dokonać przy pomocy "jednego umysłu", Ŭisang – "jednego pojazdu", Taegak Ŭich'ŏn nauczając buddyzmu ch'ŏnt'ae (chiń. tiantai), Pojo Chinul tworząc Społeczność Medytacji i Mądrości, a Sŏsan Taesa łącząc sŏn i doktrynę. Mimo wszystkich tych prób panowała jednak ideologiczna tendencja do uważania sŏnu za najwyższy rodzaj buddyzmu, co widać w działaniach mistrzów.
Dyskusja zapoczątkowana wtedy toczyła się w koreańskim buddyzmie przez prawie cały wiek. Chociaż obu mistrzów dzieliła kategoryzacja sŏnu, to ich cel – rozwiązanie problemów trapiących buddyzm w państwie, którego konfucjańskie władze pragnęły do zniszczyć – był taki sam.
Mistrz pragnął oczyszczenia istotnych elementów praktyki sŏn i całej szkoły oraz ponownego ożywienia "ducha sŏnu". Po rozwinięciu teorii sŏn i przyjęciu stanowiska akceptującego zarówno medytację sŏn jak i studia doktrynalne ("kyo"), jego oryginalnym wkładem w myśl sŏn była praktyka samatha/vipassana ("chigwan"). W pracy "Ch'oŭi Taejongsa T'apbimyŏng" (Napisy na stupie o linii przekazu mistrza Ch'oŭi) Shin Heona cytuje wypowiedź mistrza:
W swoim dziele "Tongdasong" mistrz zajął się ceremonią herbaty, którą pragnął oczyścić ze zbytniej sformalizowanej rytualizacji. Odpowiednie picie herbaty łączył z praktyką sŏn.
Linia przekazu Dharmy.
Pierwsza liczba: kolejność w linii przekazu od Buddy. Druga liczba: kolejność linii przekazu od Bodhidharmy. Trzecia liczba: kolejność linii przekazu w danym kraju (w Korei od T'aego Poŭ), (w USA Seung Sahna – w tym wypadku 4 liczba)

</doc>
<doc id="1750423" url="https://pl.wikipedia.org/wiki?curid=1750423" title="Ch'oui Uisun">
Ch'oui Uisun



</doc>
<doc id="1750425" url="https://pl.wikipedia.org/wiki?curid=1750425" title="Digital Bullet">
Digital Bullet

Digital Bullet – drugi studyjny album amerykańskiego rapera i producenta muzycznego RZA'y członka Wu-Tang Clan, wydany 28 sierpnia 2001 roku nakładem wytwórni Koch Records. Za warstwę muzyczną w większości odpowiada sam raper oraz nowojorscy producenci tacy jak Mathematics, True Master i Tony Touch. Gościnnie na płycie pojawili się członkowie Wu-Tang Clanu: Ol' Dirty Bastard, Method Man, GZA, Masta Killa, jak i również inni raperzy powiązani z grupą tacy jak Cilvaringz, Junior Reid czy Killa Sin
Wydawnictwo zadebiutowało 24. miejscu notowania Billboard 200, 9. miejscu Top R&amp;B/Hip-Hop Albums oraz 1. pozycji Top Independent Albums.

</doc>
<doc id="1750432" url="https://pl.wikipedia.org/wiki?curid=1750432" title="Dekanat Ełk - MB Fatimskiej">
Dekanat Ełk - MB Fatimskiej



</doc>
<doc id="1750433" url="https://pl.wikipedia.org/wiki?curid=1750433" title="Dekanat Augustów - MB Królowej Polski">
Dekanat Augustów - MB Królowej Polski



</doc>
<doc id="1750436" url="https://pl.wikipedia.org/wiki?curid=1750436" title="Dekanat Olecko - Niepokalanego Poczęcia NMP">
Dekanat Olecko - Niepokalanego Poczęcia NMP



</doc>
<doc id="1750444" url="https://pl.wikipedia.org/wiki?curid=1750444" title="Ludwik Wittelsbach">
Ludwik Wittelsbach

Ludwik Karol Maria Wittelsbach (właśc. niem. "Ludwig Karl Maria Prinz von Bayern", ur. 22 czerwca 1913 w Monachium jako "Prinz Ludwig Karl Maria von Bayern", zm. 17 października 2008 w Starnberg) – ostatni członek rodu Wittelsbachów urodzony jako książę bawarski przed zniesieniem monarchii w 1918 i tytułów szlacheckich w 1919.
Syn księcia Franciszka Marii Wittelsbacha i Isabelli von Croy. Jego dziadkami byli: ostatni król Bawarii Ludwik III i Maria Teresa Habsburg-Este oraz hrabia Karol Alfred von Croy i Ludmilla von Arenberg.
19 lipca 1950 roku na zamku Leutstetten poślubił swoją kuzynkę Irmingard Prinzessin von Bayern, córkę ostatniego następny tronu Bawarii księcia Rupperta i jego drugiej żony Antoniny Luksemburskiej. Irmingard von Bayern urodziła trójkę dzieci, jednak jedynie najstarszy syn przeżył poród:

</doc>
<doc id="1750448" url="https://pl.wikipedia.org/wiki?curid=1750448" title="Ilias Atmadzidis">
Ilias Atmadzidis

Ilias Atmadzidis (gr. Ηλίας Ατματζίδης, ur. 24 kwietnia 1969 w Kozani) – piłkarz grecki grający na pozycji bramkarza.
Kariera klubowa.
Karierę piłkarską Atmadzidis rozpoczął w klubie o nazwie Pontioi Verias z miasta Weria. W 1989 roku zadebiutował w jego barwach w drugiej lidze greckiej i od początku kariery w tym klubie był jego pierwszym bramkarzem. W Pontioi Verias grał przez trzy sezony.
Latem 1992 roku Atmadzidis podpisał kontrakt z AEK-iem Ateny. W sezonie 1992/1993 wywalczył mistrzostwo Grecji, jednak pełnił rolę rezerwowego bramkarza dla Andonisa Minu. W 1993 roku odszedł on do Apollonu Smyrnis i Atmatsidis na kolejne lata stał się pierwszym bramkarzem AEK-u. W 1994 roku po raz drugi został mistrzem kraju, a w latach 1996, 1997, 1999 i 2002 wywalczył jego wicemistrzostwo. Sukcesy z AEK-iem osiągał także w Pucharze Grecji zdobywając go czterokrotnie w latach 1996, 1997, 2000 i 2002.
W 2002 roku Atmadzidis po stracie miejsca w składzie AEK-u na rzecz Dionisisa Chiotisa, odszedł do PAOK-u Saloniki. Tam też Grek spędził trzy lata. W 2003 roku wywalczył swój piąty w karierze krajowy puchar. W 2005 roku zakończył piłkarską karierę.
Kariera reprezentacyjna.
W reprezentacji Grecji Atmadzidis zadebiutował 23 marca 1994 w zremisowanym 0:0 towarzyskim spotkaniu z Polską. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił w jednym spotkaniu, przegranym 0:4 z Bułgarią. Do 1999 roku rozegrał w kadrze narodowej 47 meczów.

</doc>
<doc id="1750450" url="https://pl.wikipedia.org/wiki?curid=1750450" title="Irmingard Prinzessin von Bayern">
Irmingard Prinzessin von Bayern

Irmingard Marie Josepha Prinzessin von Bayern (ur. 23 maja 1923 Berchtesgaden, zm. 23 października 2010) – córka ostatniego następcy tronu Bawarii.
Córka księcia Bawarii Rupperta Wittelsbacha i jego drugiej żony Antoniny Luksemburskiej. Jej dziadkami byli: ostatni król Bawarii Ludwik III i Maria Teresa Habsburg-Este oraz wielki książę Luksemburga Wilhelm IV i księżniczka Maria Anna Bragança.
W 1936 roku została wysłana do szkoły w Anglii wraz ze swoimi kuzynkami księżniczkami Luksemburga. Na początku 1940 roku przyjechała do Włoch gdzie przebywała cała jej rodzina, chroniąca się tam przed narodowymi socjalistami. Rodzina mieszkała w Rzymie, Florencji i Padwie. W 1944 roku rodzina udała się na Węgry, które niedługo potem zostały zajęte przez Niemcy, rodzina została aresztowana, ojciec Irmingard von Bayern uniknął aresztowania. Irmingard von Bayern zachorowałą na tyfus została odesłana do szpitala w Innsbrucku. Stamtąd trafiła do obozu koncentracyjnego KL Sachsenhausen, gdzie przebywała już jej matka z rodzeństwem. Rodzina została przeniesiona do obozów KL Flossenbürg oraz KL Dachau skąd zostali uwolnieni przez wojska amerykańskie. Irmingard von Bayern wraz z siostrami została wysłana do Luksemburga na dwór siostry Antoniny Luksemburskiej – wielkiej księżnej Luksemburga Karoliny. Następnie wyjechała na rok do USA.
19 lipca 1950 roku na zamku Leutstetten poślubiła swojego kuzyna Ludwiga Karla Marię Prinz von Bayern, który urodził się jako ostatni bawarski książę – syn Franciszka Marii Wittelsbacha i Isabelli von Croy. Irmingard von Bayern urodziła trójkę dzieci, jednak jedynie najstarszy syn przeżył poród:

</doc>
<doc id="1750451" url="https://pl.wikipedia.org/wiki?curid=1750451" title="Chełm (jezioro)">
Chełm (jezioro)

Chełm – jezioro na Wysoczyźnie Łobeskiej, położone w gminie Łobez, w powiecie łobeskim, w woj. zachodniopomorskim. Powierzchnia zbiornika wynosi 6,52 ha.
Jezioro jest otoczone lasem sosnowo-dębowym. Według danych Urzędu Miejskiego w Łobzie nad brzegiem jeziora Chełm występuje lobelia jeziorna, której sprzyja oligotroficzny charakter jeziora. Chełm w typologii rybackiej jest jeziorem linowo-szczupakowym.
Ok. 0,9 km na wschód od jeziora przepływa rzeka Rega, natomiast ok. 0,6 km na północny zachód znajduje się jezioro Helka.
W 1955 roku zmieniono urzędowo niemiecką nazwę jeziora – "Gollen-See", na polską nazwę – "Chełmno". W 2006 roku Komisja Nazw Miejscowości i Obiektów Fizjograficznych w wykazie hydronimów przedstawiła nazwę Chełm.

</doc>
<doc id="1750452" url="https://pl.wikipedia.org/wiki?curid=1750452" title="Digitarietum ischaemi">
Digitarietum ischaemi



</doc>
<doc id="1750454" url="https://pl.wikipedia.org/wiki?curid=1750454" title="Dekanat sosnowiecki - Wniebowzięcia NMP">
Dekanat sosnowiecki - Wniebowzięcia NMP



</doc>
<doc id="1750456" url="https://pl.wikipedia.org/wiki?curid=1750456" title="Dekanat jaworznicki NMP Nieustającej Pomocy">
Dekanat jaworznicki NMP Nieustającej Pomocy



</doc>
<doc id="1750457" url="https://pl.wikipedia.org/wiki?curid=1750457" title="Flaga Berlina">
Flaga Berlina

Flaga Berlina ma kształt prostokąta o wymiarach stanowiących proporcję 3 : 5. Składa się z trzech poziomych pasów o różnych wymiarach:
Na białym pasie znajduje się czarny niedźwiedź z czerwonymi pazurami i językiem wysuniętym z otwartej paszczy najeżonej białymi (srebrnymi) zębami, który występuje również w herbie.

</doc>
<doc id="1750459" url="https://pl.wikipedia.org/wiki?curid=1750459" title="Dobieszewo (jezioro)">
Dobieszewo (jezioro)

Dobieszewo – jezioro na Wysoczyźnie Łobeskiej, położone w gminie Łobez, w powiecie łobeskim, w woj. zachodniopomorskim. Powierzchnia zbiornika wynosi 3,50 ha.
Dobieszewo w typologii rybackiej jest jeziorem karasiowym. Jezioro należy do zlewni rzeki Reskiej Węgorzy.
Ok. 0,5 km na południowy wschód od brzegu jeziora Dobieszewo leży wieś Unimie, natomiast ok. 1,5 km na południowy zachód leży wieś Dobieszewo.

</doc>
<doc id="1750461" url="https://pl.wikipedia.org/wiki?curid=1750461" title="Joint Force Training Centre">
Joint Force Training Centre



</doc>
<doc id="1750462" url="https://pl.wikipedia.org/wiki?curid=1750462" title="Konstantin Tretiakow">
Konstantin Tretiakow



</doc>
<doc id="1750464" url="https://pl.wikipedia.org/wiki?curid=1750464" title="Dance-rock">
Dance-rock



</doc>
<doc id="1750465" url="https://pl.wikipedia.org/wiki?curid=1750465" title="Discopunk">
Discopunk



</doc>
<doc id="1750466" url="https://pl.wikipedia.org/wiki?curid=1750466" title="II rama komunikacyjna w Poznaniu">
II rama komunikacyjna w Poznaniu

II rama komunikacyjna – dwujezdniowy ciąg ulic w Poznaniu, posiadający po dwa lub trzy pasy ruchu w każdym kierunku. Od 1994 roku jest uznawany za Obwodnicę Śródmieścia, a obszar w jego wnętrzu za Śródmieście Funkcjonalne
. W ciągu II ramy znajdują się ulice: Aleje Solidarności, Serbska, Lechicka, A. Hlonda, Podwale, Jana Pawła II, Zamenhofa, Hetmańska, Reymonta, Przybyszewskiego, Żeromskiego, Niestachowska i Witosa. 10 listopada 2010 zakończono budowę trasy. Brakującym ogniwem był kilometrowy odcinek ulicy Prymasa Augusta Hlonda łączący ulice Podwale i Główną. Od 1 stycznia 2016 częściowo znajduje się w ciągu dróg wojewódzkich nr 196 oraz nr 433.

</doc>
<doc id="1750467" url="https://pl.wikipedia.org/wiki?curid=1750467" title="Disco punk">
Disco punk



</doc>
<doc id="1750468" url="https://pl.wikipedia.org/wiki?curid=1750468" title="Wasserfall">
Wasserfall

EMW Wasserfall (z niem. wodospad) – niemiecki rakietowy pocisk przeciwlotniczy z okresu II wojny światowej.
Zadaniem pocisków Wasserfall miało być niszczenie samolotów lecących na wysokości do 20 000 metrów i do 50 km od wyrzutni. 
Historia.
Prace badawcze nad bronią rakietową Wasserfall prowadzono w latach 1941–1945 w ośrodku badawczym Peenemünde pod opieką Wernera von Brauna. Projekt oparto o wcześniejsze doświadczenia zdobyte przy budowie rakiety balistycznej V-2. W czasie wojny opracowano kilka wersji rakiety Wasserfall różniących się wymiarami, masą i systemami naprowadzania. 
W czasie II wojny światowej przeprowadzono 28 lotów próbnych pocisków Wasserfall. Pierwsza próba, która nastąpiła 8 stycznia 1944 roku zakończyła się katastrofą. Pierwszym udanym lotem rakiety była próba pocisku W-1 z 29 lutego 1944 roku. Prace nad Wasserfallem w Peenemünde wstrzymane zostały 17 lutego 1945 w związku z ewakuacją ośrodka.
Produkcji seryjnej rakiety Wasserfall nigdy nie uruchomiono. W planach zakładano, że będzie ona wynosiła 900 pocisków miesięcznie. Zakładem przewidzianym do montażu pocisków miała być podziemna fabryka w sztolni pod miejscowością Bleicherode. 
Przerwanie prac przez Niemców nie oznaczało końca projektu. Po 1945 roku kontynuowany on był w USA i ZSRR. Na bazie materiałów zdobytych przez wywiady alianckie w Związku Radzieckim zbudowano rakietę przeciwlotniczą R-101, a w Stanach Zjednoczonych Ameryki opracowano pocisk rakietowy Hermes A-1.
Opis.
Pocisk rakietowy Wasserfall przypominał rakietę balistyczną V-2. Był od niej jednak dwukrotnie mniejszy. Dodatkowo też na środku kadłuba miał przymocowane cztery krótkie skrzydła.
W odróżnieniu od rakiety V-2 zastosowano ponadto inny rodzaj paliwa i utleniacza. Zrezygnowano bowiem z kriogenicznych materiałów na rzecz specjalnych mieszanek chemicznych - jako paliwo przewidywano m.in. Visol (eter winyloizobutylowy) i "Optolen", a jako utleniacz "Sv-Stoff Salbei", składający się w 90% z kwasu azotowego i 10% siarkowego. Miało to na celu wyeliminowanie potrzeby tankowania rakiet bezpośrednio przed startem i zmniejszenie liczby osób załogi obsługujących wyrzutnie. 
Zapłon silnika rakiety następował samoczynnie w momencie wtrysku utleniacza i paliwa do komory spalania. Było to wynikiem samozapłonu paliwa w obecności kwasu azotowego. Sterowanie pociskiem odbywało się za pomocą sterów aerodynamicznych umieszczonych za statecznikami, a także, w pierwszej fazie lotu, sterów gazodynamicznych zlokalizowanych za wylotem dyszy silnika.
Sterowanie lotem rakiety Wasserfall było prowadzone drogą radiową przez operatora z ziemi. Służył do tego celu system Kehl/Strassburg. W planach było jednak wykorzystanie automatycznego systemu naprowadzania radarowego, a w dalszej kolejności głowicy samonaprowadzającej na źródło ciepła z zapalnikiem zbliżeniowym.

</doc>
<doc id="1750469" url="https://pl.wikipedia.org/wiki?curid=1750469" title="Dekanat Głogów - NMP Królowej Polski">
Dekanat Głogów - NMP Królowej Polski



</doc>
<doc id="1750472" url="https://pl.wikipedia.org/wiki?curid=1750472" title="Dimitri Tretjakoff">
Dimitri Tretjakoff



</doc>
<doc id="1750476" url="https://pl.wikipedia.org/wiki?curid=1750476" title="Redostowo (jezioro)">
Redostowo (jezioro)

Redostowo – jezioro na Pojezierzu Drawskim, położone w gminie Łobez, w powiecie łobeskim, w woj. zachodniopomorskim. Powierzchnia zbiornika wynosi 7,30 ha.
Jezioro leży w zlewni rzeki Brzeźnickiej Węgorzy.
Ok. 2,3 km na wschód od brzegu jeziora Redostowo znajduje się jezioro Nowe Zajezierze.

</doc>
<doc id="1750477" url="https://pl.wikipedia.org/wiki?curid=1750477" title="Flaga Bremy">
Flaga Bremy

Flaga Wolnego Miasta Hanzeatyckiego Bremy ma kształt prostokąta i składa się z minimum ośmiu poziomych pasów równej szerokości w kolorach:
występujących naprzemiennie. Pierwszy pas u góry jest czerwony, natomiast pierwszy pas u dołu jest biały. Wzdłuż całej szerokości flagi po jej lewej stronie występują dwa rzędy kwadratów w kolorach czerwonym i białym. Na środku flagi może występować herb.

</doc>
<doc id="1750479" url="https://pl.wikipedia.org/wiki?curid=1750479" title="(9555) Frejakocha">
(9555) Frejakocha

(9555) Frejakocha – planetoida z pasa głównego asteroid okrążająca Słońce w ciągu 3 lat i 230 dni w średniej odległości 2,36 j.a. Została odkryta 2 kwietnia 1986 roku przez astronomów z Obserwatorium Brorfelde. Nazwa planetoidy pochodzi od Freji Koch Augustesen (ur. 2008), wnuczki jednego z odkrywców, Karla Augustesena. Przed nadaniem nazwy planetoida nosiła oznaczenie tymczasowe (9555) 1986 GC.

</doc>
<doc id="1750485" url="https://pl.wikipedia.org/wiki?curid=1750485" title="SCORE International Off-Road Racing Series">
SCORE International Off-Road Racing Series

SCORE International Off-Road Racing Series (SCORE International) – amerykańska organizacja promująca rajdy terenowe założona w 1973 przez kierowcę wyścigowego Mickey Thompsona. Najpopularniejszy z nich (a zarazem najbardziej znany), to rajd Baja 1000. Wyścigi typu SCORE organizowane są na terenie Stanów Zjednoczonych i Meksyku. W 2012 organizacja została sprzedana przez ówczesnego prezesa Sala Fisha. 
Historia.
SCORE (Southern California Off Road Experience) powstała w 1973 z inicjatywy kierowcy dragsterów - Mickey Thompsona. W 1975 SCORE stworzyła najważniejszy w jej kalendarzu rajd terenowy o nazwie Baja 1000. Oprócz Baja 1000, organizacja utworzyła takie rajdy terenowe jak "San Felipe 250" (odbywający się na terenie San Felipe w Kalifornii Dolnej w Meksyku), a także "Baja 400" (Ensenada, Kalifornia Dolna), "Baja 500" (Ensenada, Kalifornia Dolna) i "SCORE Desert Challenge" (Rosarito, Kalifornia Dolna). 
W 1992 Southern California Off Road Experience połączyła się z High Desert Racing Association (HDRA) tworząc największą w Ameryce Północnej federację zajmującą się organizowaniem rajdów terenowych. Oprócz rajdów terenowych SCORE wydaje miesięcznik o nazwie "SCORE International Journal", a w przeszłości posiadała również lokal gastronomiczny o nazwie "SCORE Baja Burgers &amp; Beer" w mieście Chula Vista w Kalifornii Na początku stycznia 2018 restauracja ogłosiła swoje zamknięcie. 
W 2015 organizacja ruszyła z emisją programów poświęconych rajdom terenowym. Stworzyła trzy pogramy: "Roost", "Guerrero" i "SCORE International Off-Road Racing" emitowane na platformie VOD - CarbonTV. Oprócz tego, SCORE posiada własną witrynę internetową o nazwie "SCORE TV" poświęconą transmisjom wyścigów, a także znajdują się na niej materiały filmowe VOD i pay-per-view. Nakręcono również dwa filmy nt. SCORE: w 2005 powstał film dokumentalny pt. "Dust to Glory", który przedstawiał edycję rajdu Baja 1000 z 2003 roku oraz w 2017 nakręcono drugi film pod nazwą "Dust 2 Glory", który traktował o całej historii rajdu Baja 1000. 
Kalendarz w sezonach.
2006.
W sezonie 2006 odbyły się następujące rajdy:
2019.
W sezonie 2019 odbyły się następujące rajdy:
2021.
W sezonie 2021 odbyły się następujące rajdy:
Znani zawodnicy SCORE.
Wśród znanych kierowców wyścigowych oprócz sportowców zajmujących się wyścigami samochodowymi byli również aktorzy, okazjonalnie biorący udział w rajdach i wyścigach samochodowych. Poniższa lista przedstawia wybranych zawodników startujących w rajdach terenowych pod szyldem SCORE.

</doc>
<doc id="1750486" url="https://pl.wikipedia.org/wiki?curid=1750486" title="Nowe Zajezierze">
Nowe Zajezierze

Nowe Zajezierze – jezioro na Pojezierzu Drawskim, położone w gminie Łobez, w powiecie łobeskim, w woj. zachodniopomorskim.
Powierzchnia zwierciadła wody według różnych źródeł wynosi od 25,0 ha 26,98 ha. Zwierciadło wody położone jest na wysokości 115,6 m n.p.m..
Nowe Zajezierze w typologii rybackiej jest jeziorem karasiowym. 
Jezioro znajduje się w zlewni strugi Łoźnicy.
Nowe Zajezierze posiada nieregularną linią brzegową, wydzielającą cztery zatoki. Nad brzegiem jeziora we wsi Zajezierze zlokalizowany jest zespół pałacowo-parkowy.
Ok. 2,3 km na zachód od brzegu jeziora Redostowo znajduje się jezioro Redostowo.

</doc>
<doc id="1750487" url="https://pl.wikipedia.org/wiki?curid=1750487" title="Płaszczka gwiaździsta">
Płaszczka gwiaździsta

Płaszczka gwiaździsta, płaszczka promienista, raja promienista ("Amblyraja radiata") – gatunek ryby chrzęstnoszkieletowej z rodziny rajowatych (Rajidae).
Występowanie.
Północny Atlantyk od Morza Białego do Morza Północnego, również wzdłuż brzegów Ameryki Północnej. Występuje także w zachodnim Bałtyku oraz wzdłuż polskiej linii brzegowej jako jedyny przedstawiciel rodziny rajowatych.
Występuje w wodach przybrzeżnych na głębokości od 20 do 1000 m (najczęściej 50–100 m), nad dnem piaszczystym, mulistym lub skalistym, przeważnie w wodzie o temperaturze do 10 °C.
Cechy morfologiczne.
Osiąga maksymalnie do 1 m długości, najczęściej do 60 cm. Ciało spłaszczone grzbietobrzusznie o kształcie rombowatej tarczy z lekko wklęsłą przednią częścią, płetwy piersiowe zaokrąglone. Pysk rozwartokątny. Wzdłuż linii grzbietu i trzonu ogonowego u ryb dorosłych biegnie rząd 12–19 dużych kolców osadzonych na tkwiących w skórze promieniście rowkowanych płytkach. Często po obydwu stronach tego rzędu są następne rzędy dużych kolców. Dwie małe płetwy grzbietowe osadzone są na końcu długiego trzonu ogonowego. Płetwa ogonowa uwsteczniona, płetwy odbytowej brak.
Strona grzbietowa jasnobrązowa z licznymi, małymi czarnymi punktami i nielicznymi niewyraźnymi białawymi plamami. Strona brzuszna biała.
Odżywianie.
Żywi się małymi zwierzętami żyjącymi na dnie: wieloszczetami, skorupiakami, jeżowcami i małymi rybami.
Rozród.
Ryba jajorodna.

</doc>
<doc id="1750488" url="https://pl.wikipedia.org/wiki?curid=1750488" title="Amblyraja radiata">
Amblyraja radiata



</doc>
<doc id="1750489" url="https://pl.wikipedia.org/wiki?curid=1750489" title="(9556) Gaywray">
(9556) Gaywray

(9556) Gaywray – planetoida z pasa głównego asteroid okrążająca Słońce w ciągu 3 lat i 193 dni w średniej odległości 2,32 j.a. Została odkryta 8 kwietnia 1986 roku w Obserwatorium Palomar w programie INAS. Nazwa planetoidy pochodzi od "Gay Firestone Wray", doktor Smithsonian Astrophysical Observatory. Przed nadaniem nazwy planetoida nosiła oznaczenie tymczasowe (9556) 1986 GF.

</doc>
<doc id="1750492" url="https://pl.wikipedia.org/wiki?curid=1750492" title="Łaźnia turecka">
Łaźnia turecka

Łaźnia turecka (fr. "Le Bain turc") – obraz olejny Jeana-Auguste’a-Dominique’a Ingresa namalowany w 1862. Przedstawia on grupę nagich kobiet z haremu. Erotyczna tematyka dzieła nie wywołała – w odróżnieniu od powstałego rok później "Śniadania na trawie" – skandalu, gdyż obraz przez dłuższy czas pozostawał w kolekcjach prywatnych.
Powstanie i tematyka dzieła.
Przy pracy nad "Łaźnią turecką" Ingres nie malował modeli, lecz powtórzył szereg postaci i motywów ze swoich wcześniejszych obrazów przedstawiających postacie odalisek i kąpiących się kobiet. Centralna postać kompozycji jest dokładnie skopiowaną postacią z obrazu "Kąpiąca się". Również odaliska z podniesionymi w górę rękami umieszczona na pierwszym planie jest kopią szkicu wykonanego przez Ingresa w 1818 i przedstawiającego jego żonę Madeleine Chapelle.
Kobiety przedstawione na obrazie tworzą zwartą kompozycję, jednak każda z nich jest zarazem indywidualnym studium aktu kobiecego. Wszystkie bohaterki obrazu są nagie, niektóre noszą wykonane ze złota ozdoby, jedna z kobiet na pierwszym planie, odwrócona tyłem, trzyma lutnię. Indywidualność każdego z aktów podkreśla fakt, że – poza parą obejmujących się odalisek na pierwszym planie – kobiety nawet nie patrzą na siebie.
Obraz należy do grupy dzieł Ingresa inspirowanych kulturą i sztuką orientalną, podobnie jak szereg innych namalowanych przez niego przedstawień odalisek. Malarz nigdy nie był jednak w krajach Maghrebu ani krajach Wschodu, więc jego wiedza na temat Orientu pochodziła wyłącznie z poznawanych dzieł literackich i wspomnień. "Łaźnia turecka" jest przykładem wykorzystania orientalnego motywu jako pretekstu do namalowania grupy nagich kobiet w erotycznych pozach. Tezę tę potwierdza niewielka liczba czysto „wschodnich” elementów obrazu, jak biżuteria noszona przez bohaterki obrazu.
Dalsze losy obrazu.
Po namalowaniu obrazu Ingres sprzedał go jednemu z krewnych cesarza francuskiego Napoleona III, który zwrócił go po zaledwie kilku dniach, gdy jego żona zarzuciła obrazowi nieobyczajność. W 1865 dzieło nabył były turecki dyplomata Chalil Bej, kolekcjonujący dzieła o tematyce erotycznej. Na początku XX wieku grupa mecenasów sztuki pragnęła doprowadzić do włączenia obrazu do kolekcji Luwru, jednak rada muzeum dwukrotnie odmówiła. Ostatecznie obraz znalazł się w tym muzeum w 1911, dzięki wykupieniu go przez Towarzystwo Przyjaciół Luwru.

</doc>
<doc id="1750499" url="https://pl.wikipedia.org/wiki?curid=1750499" title="Screen (program)">
Screen (program)



</doc>
<doc id="1750501" url="https://pl.wikipedia.org/wiki?curid=1750501" title="GNU Screen">
GNU Screen

GNU Screen – menedżer terminali przeznaczony dla systemów uniksopodobnych. Program tworzy ekrany (), na których możliwe jest wykonywanie poleceń powłoki, przy czym umożliwia on przez to jednoczesne uruchomienie wielu poleceń na wielu ekranach.
Opis.
Ekrany nawet po wylogowaniu nie są wyłączane i polecenia na nich uruchomione nadal są wykonywane. Gdy polecenie wykonywane na ekranie zakończy się, jest on automatycznie zamykany.
Screen używany jest najczęściej podczas pracy z kontem shell poprzez protokół SSH lub telnet. Wykonując czynności na lokalnym komputerze, użytkownik ma możliwość przełączania się między kolejnymi powłokami - konto shell nie daje takiej możliwości. W celu rozwiązania tego problemu, należy uruchamiać kolejne programy właśnie poprzez screen. 
Przykłady użycia.
Obsługa programu możliwa jest poprzez naciśnięcie kombinacji klawiszy , a następnie jednego z klawiszy:
Komendy screena z poziomu terminala:
Komendy tworzenia i manipulowania liczbą regionów na jednym ekranie , a następnie jednego z klawiszy:

</doc>
<doc id="1750503" url="https://pl.wikipedia.org/wiki?curid=1750503" title="Jezioro Strzemielskie">
Jezioro Strzemielskie

Jezioro Strzemielskie (potocznie "Biały Zdrój") – jezioro na Wysoczyźnie Łobeskiej, położone w gminie Łobez, w powiecie łobeskim, w woj. zachodniopomorskim. Powierzchnia zbiornika wynosi 15,20 ha.
Jezioro Strzemielskie w typologii rybackiej jest jeziorem linowo-szczupakowym.
Znaczna część powierzchni jeziora zajmują trzcinowiska i roślinność mszarna. Jezioro Strzemielskie jest otoczone w całości przez mokradła i bagna, co sprawia, że dostęp do jeziora jest utrudniony.
Ok. 0,5 km na zachód od jeziora leży wieś Strzmiele, od której jezioro wzięło nazwę. Ok. 0,4 km na północny wschód od brzegu Jeziora Strzemielskiego znajduje się jezioro Nacmierz.
Przez jezioro przepływa struga Meszna, która uchodzi rzeki Regi.
Na wodach Jeziora Strzemielskiego obowiązuje zakaz używania jednostek pływających z napędem spalinowym.
W 1955 roku zmieniono urzędowo niemiecką nazwę jeziora – "Grosser-See", na polską nazwę – "Wielgie". W 2006 roku Komisja Nazw Miejscowości i Obiektów Fizjograficznych w wykazie hydronimów przedstawiła nazwę Jezioro Strzemielskie.

</doc>
<doc id="1750509" url="https://pl.wikipedia.org/wiki?curid=1750509" title="Charles Tannock">
Charles Tannock

Charles Tannock (ur. 25 września 1957 w Aldershot) – brytyjski psychiatra i polityk, poseł do Parlamentu Europejskiego V, VI, VII i VIII kadencji.
Życiorys.
W latach 1976–1980 studiował w Balliol College w Oksfordzie. W 1983 uzyskał licencjat w dziedzinie medycyny i nauk ścisłych w Middlesex Hospital Medical School w ramach University College London. W tym samym roku na Uniwersytecie w Oksfordzie uzyskał magisterium. Został członkiem Royal College of Psychiatrists, konsultantem w dziedzinie psychiatrii oraz wykładowcą w szpitalu uniwersyteckim w Londynie.
Od 1998 do 2000 był radnym gminy Royal Borough of Kensington and Chelsea. W 1999 został po raz pierwszy wybrany do Parlamentu Europejskiego. W 2004, 2009 i 2014 z powodzeniem ubiegał się o reelekcję na kolejne kadencje, zasiadając w PE do 2019.
Jest autorem publikacji z dziedziny psychiatrii. W 2000 został honorowym obywatelem Londynu.

</doc>
<doc id="1750517" url="https://pl.wikipedia.org/wiki?curid=1750517" title="Hold Your Fire">
Hold Your Fire

Hold Your Fire – dwunasty studyjny album kanadyjskiej grupy rockowej Rush. Płyta została poddana remasteringowi w 1997 roku.

</doc>
<doc id="1750521" url="https://pl.wikipedia.org/wiki?curid=1750521" title="Wydarzenia historii Śródziemia">
Wydarzenia historii Śródziemia



</doc>
<doc id="1750523" url="https://pl.wikipedia.org/wiki?curid=1750523" title="Musa (sułtan)">
Musa (sułtan)

Musa (zm. 1413) – sułtan osmański w Rumelii w latach 1410–1413.
Musa był jednym z młodszych synów sułtana Bajazyda I Błyskawicy. Po porażce w bitwie pod Ankarą i uwięzieniu ojca (1402), a wkrótce potem jego śmierci w niewoli, w imperium osmańskim rozpoczął się okres chaosu i walk o władzę pomiędzy synami Bajazyda. Musa wzięty do niewoli wraz z ojcem, został z niej wypuszczony przez Tamerlana po śmierci Bajazyda z jego ciałem, które przewiózł do Bursy. Początkowo wspierał brata Mehmeda (który opanował część Anatolii) w walkach przeciwko innemu bratu Isie, a po pokonaniu tego ostatniego przeciwko najstarszemu bratu Sulejmanowi rządzącemu w Rumelii. Początkowo Sulejman odnosił sukcesy, ale Musa, wysłany w 1409 r. przez Mehmeda do Europy i wspierany przez hospodara wołoskiego Mirczę Starego (Musa poślubił jego córkę) pokonał Sulejmana. Jednak zamiast oddać zdobycz Mehmedowi, sam objął władzę w Rumelii i obwołał się w Adrianopolu w 1410 r. sułtanem. Odtąd w grze o tron sułtański pozostało dwóch braci: Musa w Europie oraz Mehmed w Azji.
Mehmed już w 1410 r. podjął próbę obalenia Musy, jednak bezskutecznie. Tymczasem Musa zaatakował księcia serbskiego Stefana Lazarevicia, którego winił za swą pierwszą porażkę w starciach z Sulejmanem, rozpoczął też oblężenie Konstantynopola. W efekcie Mehmed, który pokonał swoich wrogów w azjatyckiej części imperium, a który nie tylko chciał zdobyć Rumelię, ale też ukarać brata za zdradę, porozumiał się z cesarzem bizantyjskim Manuelem II Paleologiem oraz księciem Stefanem – ich armie wkroczyły do Rumelii. W 1413 r. w decydującej bitwie w okolicach Sofii wojsko Musy, zdemoralizowane z powodu okrucieństwa swego wodza, uciekło, a sam Musa zginął.
Musa nie pozostawił potomstwa. Po jego śmierci władzę w zjednoczonym imperium objął Mehmed.

</doc>
<doc id="1750524" url="https://pl.wikipedia.org/wiki?curid=1750524" title="Pruitt Igoe">
Pruitt Igoe



</doc>
<doc id="1750525" url="https://pl.wikipedia.org/wiki?curid=1750525" title="Presto (album)">
Presto (album)

Presto – trzynasty studyjny album kanadyjskiej grupy rockowej Rush wydany w 1989 roku. Jest to pierwszy album wydany przez nową wytwórnię Atlantic Records, gdyż zespół postanowił nie przedłużać swojego ówczesnego kontraktu z wytwórnią Mercury/PolyGram.
Początkowo producentem albumu miał być Peter Collins, który zajmował się poprzednimi dwoma albumami grupy "Power Windows" i "Hold Your Fire", jednak odrzucił on ofertę z przyczyn osobistych. Producentem tego albumu został Rupert Hine.

</doc>
<doc id="1750526" url="https://pl.wikipedia.org/wiki?curid=1750526" title="Rozzi Rozmus">
Rozzi Rozmus



</doc>
<doc id="1750527" url="https://pl.wikipedia.org/wiki?curid=1750527" title="Spiros Marangos">
Spiros Marangos

Spiridon „Spiros” Marangos (gr. Σπύρος Μαραγκός, ur. 20 lutego 1967) – grecki piłkarz grający na pozycji pomocnika.
Kariera klubowa.
Karierę piłkarską Marangos rozpoczął w klubie Panionios GSS. W sezonie 1986/1987 zadebiutował w jego barwach w pierwszej lidze greckiej, a od następnego grał w podstawowym składzie przez 2,5 roku.
Na początku 1990 roku Marangos podpisał kontrakt z Panathinaikosem Ateny. W pierwszym sezonie gry w Panathinaikosie został mistrzem Grecji i stał się podstawowym zawodnikiem tej drużyny. W 1991 roku wywalczył dublet - mistrzostwo oraz Puchar Grecji. To drugie trofeum zdobywał także trzykrotnie z rzędu w latach 1993–1995. W 1995 roku został też po raz drugi mistrzem Grecji, a w 1996 - po raz trzeci. W 1996 roku dotarł z Panathinaikosem do półfinału Pucharu Mistrzów.
W 1997 roku Marangos po stracie miejsca w składzie Panathinaikosu odszedł do PAOK-u Saloniki. Tam też Grek spędził dwa lata. W 1998 roku trafił na Cypr, do Omonii Nikozja. Po roku gry w Omonii wrócił na sezon do PAOK-u, by latem 2000 przejść do cypryjskiego APOEL-u Nikozja. W 2002 roku wywalczył z APOEL-em mistrzostwo i Superpuchar Cypru. Po tych sukcesach zakończył karierę piłkarską.
Kariera reprezentacyjna.
W reprezentacji Grecji Marangos zadebiutował 25 stycznia 1989 w przegranym 1:2 towarzyskim spotkaniu z Portugalią. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił we dwóch spotkaniach: przegranych po 0:4 z Argentyną i Bułgarią. Do 1995 roku rozegrał w kadrze narodowej 26 meczów.

</doc>
<doc id="1750528" url="https://pl.wikipedia.org/wiki?curid=1750528" title="Spyros Marangos">
Spyros Marangos



</doc>
<doc id="1750532" url="https://pl.wikipedia.org/wiki?curid=1750532" title="Gérson Magrão">
Gérson Magrão

Gérson Magrão, właśc. Gerson Alencar Lima Junior (ur. 13 czerwca 1985 w Diademie) – brazylijski piłkarz grający na pozycji pomocnika.
Kariera piłkarska.
Kariera klubowa.
Wychowanek klubu Cruzeiro EC, skąd w 2004 przeszedł do Feyenoordu. Po kilku latach występów w juniorskiej drużynie, w 2007 roku powrócił do Brazylii, gdzie bronił barw CR Flamengo. W 2007 został wypożyczony do klubu Ipatinga FC. W 2008 powrócił do Cruzeiro, klubu w którym zaczął karierę.
W sierpniu 2009 roku za 2,5 mln euro kupiony do Dynama Kijów. W 2011 piłkarz odmówił gry w drużynie rezerw, a potem prosił klub anulować kontrakt. W marcu 2012 otrzymał swój list transferowy.

</doc>
<doc id="1750538" url="https://pl.wikipedia.org/wiki?curid=1750538" title="Roll the Bones">
Roll the Bones

Roll the Bones – czternasty album studyjny kanadyjskiego zespołu Rush, wydany w 1991 roku.

</doc>
<doc id="1750539" url="https://pl.wikipedia.org/wiki?curid=1750539" title="Sulejman Çelebi">
Sulejman Çelebi

Sulejman Çelebi (zm. 1410 lub 1411) – sułtan osmański w latach 1402–1410.
Sulejman był najstarszym synem sułtana Bajazyda I Błyskawicy. W 1402 r. podczas zakończonej klęską bitwy pod Ankarą jego ojciec został wzięty do niewoli przez Tamerlana (zmarł w niej w następnym roku). Sulejman zbiegł wówczas z pola bitwy do Bursy, a następnie do Adrianopola i ogłosił się nowym sułtanem. Nie zdołał jednak przejąć władzy w całym imperium osmańskim z powodu oporu swoich młodszych braci, Isy, Mehmeda oraz Musy, którzy opanowali rozległe jego obszary w Anatolii. Co więcej, odpierając atak węgierski Sulejman dopuścił też do utraty Bursy; zasięg jego władzy ograniczał się wówczas tylko do europejskiej części imperium – Rumelii.
W tej sytuacji sprzyjający zresztą chrześcijanom Sulejman sprzymierzył się w 1403 r. z cesarzem bizantyjskim Manuelem II Paleologiem. Zrezygnował z oblężenia Konstantynopola prowadzonego od lat przez swego ojca, a nawet oddał Janowi Paleologowi Saloniki. Wkrótce potem na jego dwór zbiegł Isa, wyparty z Bursy przez Musę. Sulejman wysłał go z powrotem do Anatolii. Tym razem w swojej służbie, a gdy Isa poległ, sam wyruszył w celu pokonania Mehmeda oraz Musy (1404). Odnosił tam kolejne sukcesy, zdobywając Bursę, Izmir i Ankarę. Mehmed zdołał jednak wysłać Musę do Rumelii, gdzie ten, mając wsparcie hospodara wołoskiego Mirczy Starego oraz wykorzystując niezadowolenie ludności oraz urzędników z twardych rządów Sulejmana i jego arogancji, odnosił coraz większe sukcesy. Sulejman powrócił do europejskiej części imperium, jednak jego wojska zostały przez Musę rozgromione, a sam Sulejman zginął podczas ucieczki do Konstantynopola (1410 lub 1411).

</doc>
<doc id="1750546" url="https://pl.wikipedia.org/wiki?curid=1750546" title="Gmina Biecz II">
Gmina Biecz II



</doc>
<doc id="1750547" url="https://pl.wikipedia.org/wiki?curid=1750547" title="Era Pięciorga">
Era Pięciorga

Era Pięciorga (ang. "Age of the Five") – trylogia fantasy autorstwa australijskiej pisarki Trudi Canavan. Pierwsza i druga część cyklu – "Kapłanka w Bieli" i "Ostatnia z Dzikich" – w polskim przekładzie zostały opublikowane w 2009 roku przez wydawnictwo Galeria Książki. W 2010 roku wydana została ostatnia część trylogii – "Głos Bogów". Wszystkie trzy części przetłumaczył Piotr W. Cholewa.
Opis fabuły.
Jest to historia Aurai, dziewczyny z prowincji, która staje się wybranką bogów, dzięki czemu szybko awansuje na jedną z Białych – nieśmiertelnych kapłanów i władców. W czasie sprawowania rządów odnosi kilka sukcesów (między innymi pakt z Si), ale wkrótce po jej awansie rozpoczyna się wojna religijna pomiędzy Cyrklianami z Białymi na czele a Pentadrianami wiedzionymi przez Głosy. Mimo zwycięstwa Cyrklian, kłopoty wewnątrz państwa mnożą się w wyniku różnicy poglądów między bogami i Aurayą. Auraya odchodzi od Białych, ale nadal pozostaje kapłanką. W tym czasie wśród Dzikich zawiązuje się porozumienie, którego celem staje się zniszczenie bogów. Gdy oddział Si wpada w ręce Pentadrian, Auraya ratuje ich kosztem własnej wolności. Podczas niewoli Cyrklianie planują atak na Pentadrian, jednak tuż przed rozpoczęciem bitwy Aurai udaje się uciec. Razem z innymi Dzikimi zabija bogów, którzy okazali się być tymi samymi dla obu ludów, a wojny były dla nich rozrywką.
Bohaterowie.
Nazwa trylogii ("Era pięciorga") wzięła się od okresu w którym rozgrywa się akcja książki. W okresie tym na świecie przebywa tylko pięciu bogów. Z tego właśnie powodu jest pięcioro najwyższych kapłanów, zarówno po stronie Cyrklian (Biali), jak i Pentadrian (Głosy).
Cyrklianie:
Pentadrianie:
Dzicy:
Siyee:
Elai:
Tkacze Snów:

</doc>
<doc id="1750550" url="https://pl.wikipedia.org/wiki?curid=1750550" title="Kościół św. Karola Boromeusza w Żyrardowie">
Kościół św. Karola Boromeusza w Żyrardowie

Kościół pw. św. Karola Boromeusza – najstarszy kościół pierwszej parafii rzymskokatolickiej w Żyrardowie, wzniesiony w 1891 ze środków Karola Dittricha jr. w stylu neogotyckim.
Historia.
Świątynia pw. św. Karola Boromeusza początkowo była kościołem filialnym parafii w Wiskitkach i stanowiła bazę oraz argument za utworzeniem parafii rzymskokatolickiej w Żyrardowie, co miało miejsce w 1898 r.. Karol Dittrich jr. z okazji utworzenia nowej parafii podarował jej kościół na wieczystą własność. Pensję księżom parafii żyrardowskiej tak katolickiej, jak i ewangelickiej płaciła fabryka. 
Kościół okazał się niewystarczający już w chwili oddania do użytku i pełnił swoją funkcję głównego kościoła katolickiego osady fabrycznej (która aż do 1898 r. podlegała parafii rzymskokatolickiej w pobliskich Wiskitkach, gdzie znajdował się główny kościół tejże parafii) zaledwie do 22 maja 1898 r., a de facto przez kilkanaście lat, do momentu wzniesienia i wykonania wnętrza w stanie surowym zamkniętym kościoła pw. Matki Bożej Pocieszenia w 1903 r., który przejął większość jego zadań.
Architektura.
Kościół zbudowano na planie prostokąta z addycyjnym prezbiterium (także zamkniętym prostokątnie); swoją formą nawiązuje do kościołów halowych; słupy dzielą wnętrze na trzy nawy, z których środkowa jest nieznacznie wyższa; nawy boczne są przykryte stropem drewnianym, natomiast nawa główna posiada także drewniane sklepienie pozorne. Posadzkę ułożono z białych, szarych i czarnych płytek we wzory geometryczne. Kościół posiada trzy ołtarze, z których główny jest poświęcony patronowi i Matce Boskiej Częstochowskiej i został wykonany w stylu neogotyckim; obraz ołtarzowy został namalowany przez Augusta Frinda - "nadwornego" malarza Dittrichów. Ołtarze boczne zostały poświęcone Chrystusowi Dobremu Pasterzowi oraz Matce Bożej Niepokalanie Poczętej; na chórze znajdują się organy z pracowni braci Rieger (obecny instrument jest rekonstrukcją); kościół uległ zniszczeniu w wyniku pożaru w 1978 (zniszczeniu uległa znaczna część korpusu głównego, czemu sprzyjało zastosowanie drewna w konstrukcji stropu i sklepienia pozornego nawy głównej, mocno uszkodzony został także prospekt organowy), jednak został odbudowany według pierwotnych założeń i bez wprowadzania nowych elementów do wnętrza. Kościół z czerwonej nieotynkowanej cegły nie posiadał nigdy dzwonnicy; niewielki dzwon został zainstalowany w wieżyczce na fasadzie; świątynia jest obiektem orientowanym (prezbiterium po stronie wschodniej), otoczonym ogrodzeniem z końca dziewiętnastego wieku, w obrębie którego zachowały się resztki zabytkowego drzewostanu.
W 2008 oczyszczono z nawarstwień brudu pochodzącego z dymu i zanieczyszczeń atmosferycznych część ścian zewnętrznych, w tym fasadę.

</doc>
<doc id="1750551" url="https://pl.wikipedia.org/wiki?curid=1750551" title="Tehrik-i-Taliban">
Tehrik-i-Taliban



</doc>
<doc id="1750552" url="https://pl.wikipedia.org/wiki?curid=1750552" title="Przestrzeń Stone’a">
Przestrzeń Stone’a

Przestrzeń Stone’a – przestrzeń topologiczna w rodzinie filtrów pierwszych danej kraty rozdzielnej (lub, co na jedno wychodzi, rodzinie ultrafiltrów w przypadku, gdy krata ta jest reduktem algebry Boole’a), która „koduje” informacje o wspomnianej kracie (algebrze Boole’a). W przypadku algebr Boole’a odpowiadające im przestrzenie Stone’a są zwartymi, zerowymiarowymi przestrzeniami Hausdorffa i często właśnie z tego względu przestrzenie topologiczne o tych trzech własnościach nazywane są również przestrzeniami Stone’a. Istnieje wzajemnie jednoznaczna odpowiedniość między kratami rozdzielnymi/algebrami Boole’a a przestrzeniami Stone’a (zob. twierdzenie Birkhoffa-Stone’a/twierdzenie Stone’a o reprezentacji algebr Boole’a), która jest szczególnym przypadkiem tzw. dualizmu Stone’a.
Definicja.
Niech formula_1 będzie kratą rozdzielną i niech formula_2 będzie rodziną wszystkich filtrów pierwszych w formula_3 Odwzorowanie formula_4 dane wzorem
nazywa się odwzorowaniem Stone’a.
Twierdzenie o reprezentacji dla krat rozdzielnych mówi, że odwzorowanie to jest monomorfizmem kraty formula_1 w kratę mnogościową na zbiorze formula_7
Rodzina formula_8 jest bazą pewnej przestrzeni topologicznej na formula_9 Właśnie tę przestrzeń nazywa się przestrzenią Stone’a. Odwzorowanie Stone’a przyjmuje jako wartości zbiory otwarte tej przestrzeni.
Uwagi.
Istnieje szereg twierdzeń reprezentacyjnych dla różnych pokrewnych struktur, których idea nawiązuje do konstrukcji przestrzeni Stone’a w przypadku algebr Heytinga jest to twierdzenie o reprezentacji algebr Heytinga. Odpowiednikiem przestrzeni Stone’a dla monadycznych algebr Boole’a jest tzw. "m"-przestrzeń.

</doc>
<doc id="1750553" url="https://pl.wikipedia.org/wiki?curid=1750553" title="Skok (film 1999)">
Skok (film 1999)

Skok – polski film sensacyjny z 1999 roku
Opis fabuły.
Borys, uczeń szkoły maturalnej różni się od swoich rówieśników. W wolnym czasie uprawia sport. Jest wychowywany przez matkę. Gdy pewnego dnia Borys idzie na spacer z koleżanką, oboje są świadkami ataku na Jacka, kolegi z klasy Borysa. Chłopak, broniąc kolegi, brutalnie postępuje z bandą, jednak w tym samym czasie zjawia się policja. Borys zostaje aresztowany. Borys godzi się na współpracę z policją za namową cynicznego inspektora. W szybkim czasie okazuje się, że Jacek jest uwikłany w ciemne porachunki z bandytami i nie chce ich zdradzić. Policja dowiaduje się, że niedługo dojdzie do skoku na kiosk. W trakcie zorganizowanej akcji policjanci przybywają jednak za późno, w związku z czym Jacek zostaje aresztowany, a pozostałym uczestnikom bandy udaje się uciec. Mimo wszystko Borys postanawia go uratować.

</doc>
<doc id="1750554" url="https://pl.wikipedia.org/wiki?curid=1750554" title="Klępnicko">
Klępnicko

Klępnicko – jezioro na Wysoczyźnie Łobeskiej, położone w gminie Łobez, w powiecie łobeskim, w woj. zachodniopomorskim. Powierzchnia akwenu wynosi od 52,66 ha poprzez 52,9 ha do 59,8 ha.
Maksymalna głębokość zbiornika sięga 4,5 m, a średnia głębokość wynosi 1,8 m. Objętość wody w jeziorze obliczono na 1089,9 tys. m³. Jezioro wypełnia rynnę polodowcową, będącą fragmentem doliny Mołstowej, Regi i Starej Regi. 
Bezpośrednia zlewnia jeziora charakteryzuje się przewagą lasów. Klępnicko jest zbiornikiem o niekorzystnych warunkach naturalnych, jest też bardzo podatne na degradację biologiczną. W 2005 roku dokonano badań czystości wód jeziora, w których stwierdzono III kategorię podatności na degradację, a także I klasę czystości wody. Pola uprawne znajdujące się na zachód od jeziora są nawożone gnojowicą z fermy tuczu trzody chlewnej w Przemysławiu. Klępnicko nie odbiera zanieczyszczeń z punktowych źródeł.
Klępnicko w typologii rybackiej jest jeziorem sandaczowym.
Jezioro jest okresowo zasilane przez niewielki ciek wodny przy zachodnim brzegu. Odpływ wód w kierunku północnym zasila rzekę Mostową. Od południowego brzegu z jeziora wypływa struga Klępnica, będąca dopływem rzeki Regi. Według Mapy Podziału Hydrograficznego Polski jezioro w całości należy do zlewni strugi Klępnicy.
Nad południowo-zachodnim brzegiem usytuowana jest wieś Klępnica.
Klępnicko należy w całości do gminy Łobez. Wzdłuż północno-zachodniego brzegu przebiega granica między gminą Łobez a gminą Resko. Wzdłuż wschodniego brzegu jeziora przebiega granica między powiatem łobeskim a powiatem świdwińskim (gmina Świdwin).
Administratorem wód Klępnicka jest Regionalny Zarząd Gospodarki Wodnej w Szczecinie. Utworzył on obwód rybacki, który obejmuje wody Klępnicka wraz z wodami strugi Klępnicy.
Na terenie Klępnicka obowiązuje zakaz używania jednostek pływających z napędem spalinowym z wyłączeniem łodzi rybaków zawodowych.
W 1955 roku zmieniono urzędowo niemiecką nazwę jeziora – "Glietziger See", na polską nazwę – "Klępsko". W 2006 roku Komisja Nazw Miejscowości i Obiektów Fizjograficznych w wykazie hydronimów przedstawiła nazwę "Klępnicko".

</doc>
<doc id="1750562" url="https://pl.wikipedia.org/wiki?curid=1750562" title="Zofia Sekuła">
Zofia Sekuła

Zofia Sekuła z domu Gąsiorowska (ur. 5 lutego 1906 w Radomiu, zm. 24 sierpnia 2007 w Końskich) – nauczycielka polska, działaczka społeczna.
Życiorys.
Pochodziła z rodziny nauczycielskiej, była córką Teodora i Marianny z Jankowskich. Ukończyła radomskie Seminarium Nauczycielskie oraz studia w zakresie bibliotekoznawstwa na Uniwersytecie Jagiellońskim. Jako nauczycielka pracowała początkowo w szkołach powszechnych w Kielcach i Sworzycach, następnie w Dębie koło Końskich. Krótko przed wybuchem II wojny światowej została kierowniczką szkoły w Dębie. Jako pedagog, także w ramach tajnego nauczania, kładła nacisk na przekazywanie uczniom wartości patriotycznych i przybliżanie historii Polski oraz kultury ludowej. Organizowała kursy sanitarne Polskiego Czerwonego Krzyża. Znana z zaangażowania społecznego, w 1969 gromadzone przez całe życie środki przekazała pogorzelcom, ofiarom wielkiego pożaru we wsi Dęba.
Po przejściu na emeryturę w maju 1970 została członkinią Polskiego Towarzystwa Turystyczno-Krajoznawczego. Działała w Komisji Opieki nad Zabytkami i Komisji Ochrony Przyrody Oddziału PTTK w Końskich. Zajmowała się dokumentacją miejsc i zdarzeń historycznych z okresu II wojny światowej w swojej okolicy. W 1985 złożyła symboliczny, pierwszy datek na sztandar dla Oddziału PTTK w Końskich. Poza działalnością w PTTK należała do Światowego Związku Żołnierzy Armii Krajowej.
Za pracę nauczycielską oraz działalność społeczną odznaczona została m.in. Krzyżem Kawalerskim Orderu Odrodzenia Polski, Krzyżem Partyzanckim, Medalem Komisji Edukacji Narodowej oraz licznymi odznakami („Za Zasługi dla Kielecczyzny”, „Za Tajne Nauczanie” Związku Nauczycielstwa Polskiego, Złota Odznaka ZNP, „25 lat w PTTK”, złota honorowa odznaka „Turysta Ziemi Koneckiej”).
Była zamężna za Stanisławem Sekułą (ur. 2 stycznia 1903), który zginął jako podporucznik Wojska Polskiego w Katyniu wiosną 1940. Syn Sekułów Przemysław (1931–1998), z zawodu technik ekonomista, był również aktywnym działaczem turystycznym i w latach 1986–1996 prezesem Oddziału PTTK w Końskich. Zofia Sekuła zmarła w wieku 101 lat 24 sierpnia 2007 w Końskich, została pochowana na tamtejszym cmentarzu w grobie rodzinnym.

</doc>
<doc id="1750579" url="https://pl.wikipedia.org/wiki?curid=1750579" title="Amrot">
Amrot



</doc>
<doc id="1750580" url="https://pl.wikipedia.org/wiki?curid=1750580" title="Ion T. Niculescu">
Ion T. Niculescu

Ion T. Niculescu, Jean Nicolesco (ur. 2 stycznia 1895 w Fokszanach, zm. 6 września 1957 w Bukareszcie) – rumuński lekarz, neuropatolog, profesor histologii na Wydziale Lekarskim Uniwersytetu w Bukareszcie, członek Academia Română. Studiował medycynę w Bukareszcie od 1914 do 1922, był uczniem Gheorghe Marinescu. Specjalizował się w neurologii. Od 1922 w paryskiej klinice Salpêtrière, gdzie współpracował z Pierre'em Marie i Charles'em Foix.

</doc>
<doc id="1750582" url="https://pl.wikipedia.org/wiki?curid=1750582" title="Parafia św. Iwana Rilskiego w Wiedniu">
Parafia św. Iwana Rilskiego w Wiedniu

Parafia św. Iwana Rilskiego – parafia prawosławna w Wiedniu, jedyna położona na terenie Austrii parafia Bułgarskiego Kościoła Prawosławnego (w metropolii zachodniej i środkowej Europy).
Prawosławni Bułgarzy byli obecni w Wiedniu w XIX wieku, uczęszczając wówczas do parafii rosyjsko- i greckojęzycznych. W 1887 uzyskali pierwszą kaplicę św. Stefana. Parafia św. Iwana Rilskiego działa od 1967, zaś od 1969 jest oficjalnie uznawana przez władze austriackie jako organizacja zrzeszająca prawosławnych Bułgarów żyjących w Austrii. Do 1993 wierni użytkowali bezpłatnie użyczany im przez Rosyjski Kościół Prawosławny sobór św. Mikołaja w Wiedniu. W 1993, z inicjatywy ambasadora bułgarskiego Alaksandara Karaminkowa uzyskali pomieszczenia w siedzibie ambasady bułgarskiej w Wiedniu, gdzie urządzono kaplicę. Obecnie, z uwagi na duże zainteresowanie nabożeństwami zarówno wśród Bułgarów, jak i konwertytów austriackich, rozważana jest budowa osobnego obiektu na potrzeby parafii i jej działalności kulturalnej.
Do 1990 utrzymanie parafii całkowicie zapewniał Święty Synod Bułgarskiego Kościoła Prawosławnego, od roku następnego parafia samodzielnie pozyskuje środki na swoje funkcjonowanie.

</doc>
<doc id="1750583" url="https://pl.wikipedia.org/wiki?curid=1750583" title="Oblot">
Oblot



</doc>
<doc id="1750586" url="https://pl.wikipedia.org/wiki?curid=1750586" title="Lot doświadczalny">
Lot doświadczalny



</doc>
<doc id="1750587" url="https://pl.wikipedia.org/wiki?curid=1750587" title="Sopot Festival 1994">
Sopot Festival 1994

Sopot Festival 1994 – 31. edycja festiwalu muzycznego odbywającego się w sopockiej Operze Leśnej. Festiwal odbył się 26 sierpnia 1994 roku. Konkurs prowadzili Magda Mikołajczak, Grażyna Torbicka, Wojciech Mann i Marek Niedźwiecki. Wygrał Varius Manx z utworem "Zanim zrozumiesz".

</doc>
<doc id="1750588" url="https://pl.wikipedia.org/wiki?curid=1750588" title="Sekou Cissé">
Sekou Cissé

Sekou Cissé (ur. 23 maja 1985 w Dabou) – piłkarz z Wybrzeża Kości Słoniowej występujący na pozycji napastnika. Od 2017 jest zawodnikiem Anorthosisu Famagusta.
Kariera klubowa.
Cissé jako junior grał w klubach CF Bibo oraz JMG Abidjan. W 2004 roku trafił do holenderskiej Rody Kerkrade. W Eredivisie zadebiutował 11 września 2004 w przegranym 1:3 spotkaniu z Willem II Tilburg. W tamtym meczu strzelił także gola. W Rodzie od czasu debiutu był podstawowym graczem. W sezonie 2007/2008 dotarł z klubem do finału Pucharu Holandii, jednak jego klub uległ tam 0:2 Feyenoordowi. W Rodzie spędził pięć sezonów. W tym czasie rozegrał tam 133 ligowe spotkania i zdobył w nich 25 bramek.
W lipcu 2009 za 3,5 miliona euro przeszedł do innego zespołu Eredivisie – Feyenoordu Rotterdam. Zadebiutował tam 2 sierpnia 2009 w wygranym 2:0 pojedynku z NEC Nijmegen.
W 2014 roku Cissé został zawodnikiem KRC Genk. W 2015 trafił do FC Sochaux-Montbéliard.
Kariera reprezentacyjna.
W reprezentacji Wybrzeża Kości Słoniowej Cissé zadebiutował 1 czerwca 2008 w wygranym 1:0 meczu eliminacji Mistrzostw Świata 2010 z Mozambikiem. W tamtym spotkaniu strzelił także gola. W sierpniu 2008 został powołany do kadry U-23 na Igrzyska Olimpijskie w Pekinie. Na tamtym turnieju zagrał 4 razy i zdobył 2 bramki, a jego reprezentacja odpadła z niego w ćwierćfinale.

</doc>
<doc id="1750590" url="https://pl.wikipedia.org/wiki?curid=1750590" title="Vadžgirys">
Vadžgirys



</doc>
<doc id="1750591" url="https://pl.wikipedia.org/wiki?curid=1750591" title="Wodżgiry">
Wodżgiry

Wodżgiry (lit. "Vadžgirys") – miasteczko na Litwie, położone w okręgu tauroskim w rejonie jurborskim, 21 km na zachód od Rosień, 505 mieszkańców (2001). 
W miasteczku znajduje się parafialny kościół katolicki, szkoła i poczta.

</doc>
<doc id="1750592" url="https://pl.wikipedia.org/wiki?curid=1750592" title="Linowy plac zabaw">
Linowy plac zabaw

Linowy plac zabaw – tzw. linarium, jest to wydzielone miejsce przeznaczone do zabawy i rekreacji dzieci (najczęściej starszych - powyżej 5 lat), na którym dominują struktury z połączonych ze sobą specjalnych lin, rozwijające spryt i kreatywność. Przyczyniają się one znacząco do rozwoju fizycznego dzieci.
Specjalna lina zbrojona strunami stalowymi o wysokiej wytrzymałości na obciążenia i warunki atmosferyczne daje możliwość konstruowania rozległych i wysokich urządzeń zabawowych, jednocześnie zachowując zgodność z normami PN-EN 1176. Dla linarium zalecana jest bezpieczna nawierzchnia amortyzująca upadki - pole piaskowe, żwir, nawierzchnia syntetyczna zgodna z normą EN 1177.
Najpopularniejsze urządzenia:
- piramida linowa (stożek, rakieta, pająk) – głównym elementem jest jeden słup, na którym konstrukcję linową tworzą liny główne zakotwione w gruncie za pomocą śrub rzymskich umożliwiających korektę naciągu. Dodatkową atrakcją są linowe płaszczyzny umiejscowione na różnych wysokościach. 
Spotykane w Polsce piramidy, mają wysokość 2,40 – 8,00 m.
- zestaw linowy – głównymi elementami linarium są słupy stalowe rozmieszczone w odpowiedniej odległości (do 4,3m), pomiędzy którymi zawieszone są sieci linowe o rozmaitych formach. 
- kopuła linowa - urządzenie składa się z dwóch półokręgów skrzyżowanych ze sobą, między którymi napięta jest przestrzenna konstrukcja linowa złożona z pionowych i poziomych sieci. 
Często można spotkać również linaria, które są połączeniem w/w najpopularniejszych urządzeń poprzez odpowiednie ich rozmieszczenie w terenie i połączenie mostkami i tunelami, dzięki czemu tworzą atrakcyjny i bezpieczny park linowy na placu zabaw.
Najczęściej duże konstrukcje spotykane są w parkach, skwerach, plażach i miejscach wszelkiej rekreacji rodzinnej.

</doc>
<doc id="1750597" url="https://pl.wikipedia.org/wiki?curid=1750597" title="Instytut Dzieł Religijnych">
Instytut Dzieł Religijnych

Instytut Dzieł Religijnych (wł. "Istituto per le Opere di Religione", "IOR") – watykańska instytucja finansowa. Nazywany jest Bankiem Watykańskim, ale nie pełni roli banku centralnego, choć często błędnie jest mu ta funkcja przypisywana.
Władze.
Od 9 lipca 2014 r. prezesem IOR jest francuski finansista Jean-Baptiste de Franssu. Jego poprzednikiem od 2013 był Ernst von Freyberg.
Zarząd instytutu stanowi pięcioosobowa komisja kardynalska, powoływana dekretem papieskim na okres 5 lat. Aktualnie jej członkami są:
Od 2013 prałatem Instytutu jest Battista Ricca.
Kontrowersje.
Instytut był związany z kilkoma skandalami polityczno-finansowymi z lat 80.; w ostatnich latach jest także inwigilowany przez włoskie władze prowadzące sprawę nt. prania pieniędzy. 24 czerwca 2013 powołana została przez papieża Franciszka pięcioosobowa komisja, pod kierownictwem kard. Raffaele Fariny, do zbadania działalności tej instytucji.
Bilans.
W październiku 2013 IOR opublikował raport na temat swojego stanu finansowego. Wynika z niego, że w 2012 Instytut miał 86,6 mln euro zysku. 54,7 mln euro z tej kwoty zostało przeznaczone na dofinansowanie Stolicy Apostolskiej.

</doc>
<doc id="1750599" url="https://pl.wikipedia.org/wiki?curid=1750599" title="Arend Heyting">
Arend Heyting

Arend Heyting (ur. 9 maja 1898 w Amsterdamie, zm. 9 lipca 1980 w Lugano w Szwajcarii) – holenderski matematyk i logik. Przyczynił się do powstania podstaw logiki intuicjonistycznej, czyniąc z tej ostatniej dział logiki matematycznej. 
Student L.E.J. Brouwera na Uniwersytecie w Amsterdamie. Jego pomysły były jednak do tego stopnia niezgodne z pierwotnymi zamierzeniami Brouwera, że nazwał on prace Heytinga „jałowymi ćwiczeniami”.

</doc>
<doc id="1750600" url="https://pl.wikipedia.org/wiki?curid=1750600" title="Sekou Cisse">
Sekou Cisse



</doc>
<doc id="1750602" url="https://pl.wikipedia.org/wiki?curid=1750602" title="LGM-30 Minuteman I/II">
LGM-30 Minuteman I/II



</doc>
<doc id="1750604" url="https://pl.wikipedia.org/wiki?curid=1750604" title="LGM-30 Minuteman I">
LGM-30 Minuteman I

LGM-30 Minuteman I — pierwszy amerykański międzykontynentalny pocisk balistyczny (ICBM) na paliwo stałe. Minuteman I był pociskiem stacjonującym w podziemnych silosach, wyposażonym do przenoszenia w głowicę balistyczną Mark 5 z ładunkiem termojądrowym W59 o mocy 1,2 megatony.
Geneza.
Naukowa część Sił Powietrznych Stanów Zjednoczonych zainteresowana była rozwojem pocisków balistycznych napędzanych paliwem stałym od roku 1954, jednakże wczesne projekty napędu tego rodzaju paliwem nie były w stanie zapewnić mocy odpowiedniej do wystarczającego przyspieszenia pocisków z ciężkimi ładunkami oraz stwarzały problemy w zakresie kontroli. Z powodu jednak problemów wiążących się z napędem na paliwo ciekłe, kontynuowano prace badawcze nad nowym rodzajem napędu. Dzięki pracom Air Force Ballistic Missile Division, około roku 1957, udało się opracować projekt pocisku ICBM na paliwo stałe, o wystarczającej sile ciągu. W przeciwieństwie do drogich i delikatnych pocisków Atlas i Titan I na paliwo ciekłe, zaproponowano budowę mniejszych, trzystopniowych pocisków na paliwo stałe, które byłyby stosunkowo niedrogie w budowie i utrzymaniu, a także mogły być rozmieszczone w bezobsługowych silosach, elektronicznie połączonych z siecią położonych centralnie centrów kontroli startów.
Siły Powietrzne przyjęły początkowo nowy pocisk chłodno, kiedy jednak zaproponowano im opracowany przez US Navy pocisk Polaris, siły powietrzne szybko zaakceptowały ideę pocisku opartego na paliwie stałym, skutkiem czego - od roku 1958 program rozwoju pocisku Minuteman uległ znacznemu przyspieszeniu. Program ten szybko wszedł do fazy testów i już we wrześniu 1959 roku pierwszy stopień napędowy został przetestowany w locie, za pomocą startu z podziemnego silosu. Pierwszy test kompletnego trzystopniowego pocisku w locie, przeprowadzono w lutym 1961 roku. Pocisk który wystartował z centrum testowego w Cape Canaveral na Florydzie, zaprezentował wówczas doskonałe parametry lotne, co stało się przyczyną formalnego przyspieszenia programu rozwoju tego pocisku w marcu 1961 roku. Równocześnie z rozwojem programu Minuteman, Korpus Inżynieryjny US Army rozpoczął budowę standaryzowanych kompleksów startowych w bazie sił powietrznych Malmstrom AFB w stanie Montana. 22 października 1962 roku, Strategic Air Command podjęło decyzję o wprowadzeniu w stan dyżuru bojowego pierwszych 10 pocisków Minuteman I.

</doc>
<doc id="1750606" url="https://pl.wikipedia.org/wiki?curid=1750606" title="Szymkajcie">
Szymkajcie

Szymkajcie (lit. "Šimkaičiai") – miasteczko na Litwie, położone w okręgu tauroskim w rejonie jurborskim, 19 km na południe od Rosień przy drodze Rosienie-Jurbork, 265 mieszkańców (2001). Siedziba starostwa Szymkajcie.
W miasteczku znajduje się tu parafialny kościół katolicki, szkoła i poczta.
30 maja 1953 roku w pobliskim lesie został aresztowany jeden z ostatnich członków litewskiego antysowieckiego ruchu oporu Jonas Žemaitis.

</doc>
<doc id="1750607" url="https://pl.wikipedia.org/wiki?curid=1750607" title="Šimkaičiai">
Šimkaičiai



</doc>
<doc id="1750608" url="https://pl.wikipedia.org/wiki?curid=1750608" title="Zaou">
Zaou



</doc>
<doc id="1750609" url="https://pl.wikipedia.org/wiki?curid=1750609" title="Jerzy II Terter">
Jerzy II Terter

Jerzy II Terter (bułg.: Георги II Тертер, "Georgi II Terter") – car bułgarski w latach 1321 – 1323. Syn cara Teodora Swetosława.
Życie.
Jerzy II Terter był synem cara Teodora Swetosława i jego żony Eufrozyny. Po śmierci ojca w 1321 wznowił wojnę z Bizancjum dążąc do opanowania ziemi płowdiwskiej i Rodopów. W roku tym wybuchła wojna pomiędzy cesarzem Andronikiem II a jego wnukiem, późniejszym cesarzem Andronikiem III. Wykorzystując trudności cesarstwa, Bułgarzy zdobyli Płowdiw, lecz zostali odparci spod murów Kriczyma i Stanimachos. W toku wojny młody car zmarł). W kraju zapanował chaos, umiejętnie wzmacniany przez Greków. Państwo przekształciło się w konglomerat samodzielnych księstw. Korzystając z sytuacji Bułgarii Bizantyńczycy zdobyli Trację od nadmorskiej Messembrii do Sliwena. Brat Smilca Wojsił opanował przy pomocy Greków obszar od Sliwena do twierdzy Kopsis.

</doc>
<doc id="1750618" url="https://pl.wikipedia.org/wiki?curid=1750618" title="Wyprawa bukowińska">
Wyprawa bukowińska



</doc>
<doc id="1750620" url="https://pl.wikipedia.org/wiki?curid=1750620" title="Cna (dopływ Prypeci)">
Cna (dopływ Prypeci)

Cna (biał. i ros. "Цна") – rzeka w południowej Białorusi (obwód brzeski), lewy dopływ Prypeci w zlewisku Morza Czarnego. Długość – 126 km, powierzchnia zlewni – 1130 km², średni przepływ u ujścia – 7,2 m³/s, spadek – 53 m, nachylenie – 0,4‰.
Płynie z północy na południe przez Polesie Prypeckie, uchodzi do Prypeci na wschód od Łunińca. Na długości 54 km skanalizowana. Dolina niewyraźna, szerokości 1-2 km.

</doc>
<doc id="1750623" url="https://pl.wikipedia.org/wiki?curid=1750623" title="Minuteman I">
Minuteman I



</doc>
<doc id="1750626" url="https://pl.wikipedia.org/wiki?curid=1750626" title="Mm1">
Mm1



</doc>
<doc id="1750629" url="https://pl.wikipedia.org/wiki?curid=1750629" title="Antoni Abramowicz (nauczyciel)">
Antoni Abramowicz (nauczyciel)

Antoni Abramowicz (ur. 14 kwietnia 1896 w Bychawce koło Lublina, zm. 10 marca 1932 w Lublinie) – polski nauczyciel, polonista.
Życiorys.
Był synem Michała i Julianny z domu Masalskiej. Uczęszczał do szkół w Lublinie, potem w Chełmie i Zamościu. Po wybuchu I wojny światowej razem z rodziną znalazł się w Rosji, maturę zdał w 1916 w Berdiańsku. Podjął niebawem studia na Wydziale Matematyczno-Fizycznym uniwersytetu w Odessie, ze względu na kłopoty materialne będąc jednocześnie zmuszonym do pracy fizycznej przy rozładunku wagonów w miejscowym porcie. W 1918 powrócił do Polski i został studentem polonistyki na Wydziale Humanistycznym Uniwersytetu Lubelskiego (późniejszego Katolickiego Uniwersytetu Lubelskiego), kształcąc się pod kierunkiem wielu znakomitości, m.in. Wiktora Hahna, Henryka Gaertnera, Stanisława Szobera, Stanisława Ptaszyckiego, Jana Baudouina de Courtenay, Stefana Srebrnego, ojca Jacka Woronieckiego. Dwukrotnie zgłaszał się ochotniczo do wojska polskiego (1918, 1920).
Po uzyskaniu absolutorium (1922) został nauczycielem tzw. Szkoły Lubelskiej, znanej później pod nazwą Prywatne Męskie Gimnazjum im. Stefana Batorego. Był tam polonistą, zarazem opiekunem kółek literackiego i dramatycznego oraz szkolnej biblioteki. Jednocześnie pod kierunkiem Wiktora Hahna kończył przygotowywanie rozprawy dyplomowej "Stefan Witwicki 1802–1847", na podstawie której uzyskał magisterium 21 stycznia 1928. W październiku tegoż roku zdał również egzamin nauczycielski przed Państwową Komisją Egzaminacyjną przy Uniwersytecie Warszawskim. Pozostając nadal nauczycielem Szkoły Lubelskiej, od 1930 był profesorem Państwowego Pedagogium w Lublinie, wykładając naukę o języku i metodykę.
Abramowicz należał do Towarzystwa Przyjaciół Nauk w Lublinie; szczególnie zaangażowany w założonej przez Henryka Gaertnera Sekcji Metodycznej Towarzystwa Miłośników Języka Polskiego, po jej rozwiązaniu został współorganizatorem i sekretarzem Koła Polonistów przy Komisji Filologicznej Towarzystwa Przyjaciół Nauk w Lublinie.
Żonaty był z Jadwigą Rosińską, koleżanką z lat studiów. Ojciec Andrzeja oraz Tomasza Abramowiczów. Zmarł w wieku 36 lat na gruźlicę, 10 marca 1932; pochowany został na cmentarzu w Lublinie przy ulicy Lipowej. Imię jego nadano wspomnianemu Kołu Polonistów przy Towarzystwie Przyjaciół Nauk w Lublinie oraz doprowadzono do pośmiertnego wydania obszernego fragmentu jego pracy magisterskiej ("Rozbiór poetyckich i prozaicznych utworów Stefana Witwickiego", "Pamiętnik Lubelski", tom 3, 1935-1937, także oddzielna odbitka: Lublin 1937).

</doc>
<doc id="1750632" url="https://pl.wikipedia.org/wiki?curid=1750632" title="Edmund Galik">
Edmund Galik

Edmund Galik (ur. 23 października 1866 w Jaworniku/Sanoczku, zm. 30 listopada 1942 w Jarosławiu) – polski prawnik, burmistrz Jarosławia i poseł do parlamentu wiedeńskiego oraz do Sejmu Ustawodawczego
Życiorys.
Syn Jana i Marii z domu Guzel. Ukończył szkołę średnią oraz Wydział Prawa Uniwersytetu Jagiellońskiego w Krakowie. Od października 1886 roku do września 1887 roku odbył jednoroczną służbę w 6. batalionie austriackiej artylerii polowej (ogniomistrz sekcyjny), 1890–1896 ppor. w 3. pułku artylerii polowej w Przemyślu, 1897–1908 w 17. i 34. pułkach obrony krajowej (Rudnik-Jarosław); w 1909 roku złożył stopień oficerski i wystąpił z obrony krajowej. Od 1900 do 1901 pełnił w Jarosławiu funkcję sekretarza, a od 1911 sędziego c.k. Sądu Powiatowego. W 1900 c.k. Sąd Krajowy wyższy powierzył mu kierownictwo c.k. Sądu Powiatowego w Pruchniku "aż do stałego obsadzenia sędziego powiatowego w tym mieście". W 1901 otrzymał mandat radnego rady miejskiej(1901–1906, 1912–1934), a w 1905 roku rady powiatowej(1905–1918). Był posłem do austriackiej Rady Państwa XII kadencji (od 5 czerwca 1917 – do 28 października 1918), z okręgu wyborczego nr 67 (Jarosław-Pruchnik), mandat objął po rezygnacji Włodzimierza Kozłowskiego.
Poseł do Sejmu Ustawodawczego Rzeczypospolitej Polskiej. Mandat uzyskał dekretem Naczelnika Państwa z 28 listopada 1918 jako poseł z Galicji Wschodniej. Członek Klubu Pracy Konstytucyjnej. W 1918 objął stanowisko wiceburmistrza, a w latach 1920–1923 burmistrza i przewodniczącego Rady Miejskiej. W grudniu 1918 powołany na miejscowego Komisarza Wyborczego w okręgu 45. Zastępca przewodniczący dyrekcji Kasy Oszczędności m. Jarosławia (1906) i przewodniczący dyrekcji Kasy Oszczędności m. Jarosławia (1906–1928), naczelnik Sądu Powiatowego (1904–1917, 1919–1932). W wyborach w 1922 roku kandydował do Sejmu z listy państwowej nr 10 i do Senatu z listy nr 14. Radnym pozostał do 1934. W 1920 roku wybrany został do Rady Szkolnej okręgowej. W 1935 roku pełnił funkcję prezesa Urzędu Rozjemczego do spraw majątkowych. Był członkiem wydziału ścisłego Polskiej Organizacji Narodowej, a w późniejszym okresie członkiem BBWR. Zapisał się w dziejach miasta przede wszystkim jako wieloletni sędzia sądowy. Zmarł podczas II wojny światowej.
Rodzina.
Żonaty z Marią z domu Jasieńską mieli dwóch synów Stanisława(1907–1982) i Edmunda (1912–1980) oraz córkę Marię (1908–1942).

</doc>
<doc id="1750637" url="https://pl.wikipedia.org/wiki?curid=1750637" title="Aleksandr Tarasow">
Aleksandr Tarasow

Aleksandr Nikołajewicz Tarasow, Александр Николаевич Тарасов (ur. 8 marca 1958 w Moskwie) – radziecki, a następnie rosyjski socjolog, dziennikarz, pisarz i filozof postmarksistowski.
Życiorys.
W grudniu 1972 – styczniu 1973 razem z Wasilijem Minorskim założył nielegalną radykalnie lewicową grupę o nazwie Partia Nowych Komunistów; latem roku 1973 stał się jej nieformalnym liderem. W 1974 Partia Nowych Komunistów połączyła się z inną nielegalną organizacją radykalnej lewicy, Lewicową Szkołą, i przyjęła nazwę Neokomunistycznej Partii Związku Radzieckiego. Tarasow został jednym z jej przywódców. Był teoretykiem grupy, napisał jej dokument programowy "Zasady neokomunizmu" (1974).
W 1975 aresztowany przez KGB, przebywał przez rok w areszcie, a następnie w szpitalu psychiatrycznym, jednak do procesu członków NPZR nie doszło. W czasie przymusowego pobytu w szpitalu psychiatrycznym był brutalnie traktowany i "de facto" torturowany (poprzez bicie, zmuszanie do przyjmowania dużych dawek neuroleptyków, poddawanie terapii elektrowstrząsowej i wprowadzanie w stan śpiączki farmakologicznej). Po wyjściu na wolność Tarasow cierpiał na choroby wątroby, trzustki, zesztywniające zapalenie stawów kręgosłupa i nadciśnienie tętnicze. Po wyjściu na wolność nadal działał w NPZR do jej samorozwiązania w styczniu 1985. W 1988 był badany przez dwie państwowe komisje psychiatryczne, które uznały go za całkowicie zdrowego psychicznie.
Ukończył w Moskwie studia ekonomiczne. Wykonywał wiele różnych zawodów: był rysownikiem, laborantem, stróżem na Cmentarzu Wagańskowskim, maszynistą, ślusarzem, bibliotekarzem, dziennikarzem i komentatorem politycznym, operatorem w kotłowni, księgowym, nauczycielem akademickim, konsultantem rosyjskiego ministerstwa oświaty i nauki, wreszcie ekspertem Moskiewskiego Biura Praw Człowieka.
W 1988 założył Niezależne Archiwum, które dwa lata później zmieniło nazwę na Niezależne Archiwum – Niezależna Służba Socjologiczna. Od 1991 pracuje w Centrum Nowej Socjologii i Nauki Polityki Praktycznej "Feniks", którego wicedyrektorem był w latach 2004–2009, zaś od lutego 2009 pełni funkcję jego dyrektora. Publikował w prasie zagranicznej i samizdacie od 1984. Od 1988 publikował także w niezależnej prasie (pod pseudonimami), zaś po 1990 pod prawdziwym nazwiskiem. Autor ponad 1100 różnych publikacji socjologicznych (głównie z zakresu problemów młodzieży, edukacji i konfliktów społecznych), politologicznych (ruchy masowe, radykalizm polityczny w Rosji i poza jej granicami), historycznych (historia ruchów rewolucyjnych i wojny partyzanckiej), kulturoznawczych (kultura masowa, międzynarodowe stosunki kulturalne) oraz ekonomicznych. Jest również krytykiem literackim i filmowym, od 1992 – pisarzem, zaś od 1997 tłumaczem języków angielskiego i hiszpańskiego.
4 listopada 1995 został napadnięty przez nieznanego sprawcę w pobliżu swojego domu; ukradziono mu wówczas jego paszport, pozostawiając przy nim pieniądze i butelkę drogiego alkoholu. W 2008 rosyjscy neonaziści umieścili go na publicznie ogłoszonej liście wrogów narodu rosyjskiego.
W 2002 r. został założycielem i redaktorem serii książek "Godzina X: światowa współczesna myśl antyburżuazyjna" (ros. Час "Ч" - Современная мировая антибуржуазная мысль), oraz serii "Walka klas" (niem. Klassenkampf; razem z Borisem Kagarlickim) w 2005, i "Róża Rewolucji" (ros. роЗА РЕВОлюций) w 2006.

</doc>
<doc id="1750638" url="https://pl.wikipedia.org/wiki?curid=1750638" title="Regulamin Międzynarodowej Konferencji Biskupów Starokatolickich Unii Utrechckiej">
Regulamin Międzynarodowej Konferencji Biskupów Starokatolickich Unii Utrechckiej

Regulamin Międzynarodowej Konferencji Biskupów Starokatolickich Unii Utrechckiej – uchwalony w dniu 12 września 1974 roku regulamin zakładający funkcjonowanie Międzynarodowej Konferencji Biskupów Starokatolickich (MKBS) – sposobu obsadzania stanowisk, przeprowadzania sesji, czy obrad. 
Regulamin Międzynarodowej Konferencji Biskupów Starokatolickich Unii Utrechckiej wskazuje jednoznacznie, że przewodniczącym MKBS jest arcybiskup Utrechtu. Przewodniczący, sekretarz i kwestor tworzą wspólnie biuro Konferencji. Sekretarz i kwestor są wybierani spośród uprawnionych do głosowania członków Konferencji na okres sześciu lat. Wybór powtórny jest dopuszczalny. Konferencja zbiera się przynajmniej raz w roku. Biskupi mają prawo, za zgodą Biura do zabierania ze sobą własnych tłumaczy i ekspertów. Obrady konferencji są poufne, ale Konferencja może publikować publiczne komunikaty o wynikach obrad. Każdy członek upoważniony do głosowania opłaca roczną składkę na pokrycie bieżących wydatków Konferencji.
Umowa i regulamin zostały przekonsultowane i zatwierdzone na konferencji biskupów w Morschach (Szwajcaria), w dniu 12 września 1974 r. Z tą samą datą wchodzą one w życie zamiast umowy i regulaminu z 15 października 1952 r. Tekst w języku niemieckim uznany jest za autentyczny. Regulamin Międzynarodowej Konferencji Biskupów Starokatolickich Unii Utrechckiej podpisali abp Marinus Kok i bp Leon Gauthier. 

</doc>
<doc id="1750641" url="https://pl.wikipedia.org/wiki?curid=1750641" title="Obol (rzeka)">
Obol (rzeka)

Obol (t. Obal; biał. "Обаль", ros. "Оболь") – rzeka w północno-wschodniej Białorusi (obwód witebski), prawy dopływ Dźwiny w zlewisku Morza Bałtyckiego. Długość – 148 km, powierzchnia zlewni – 2690 km², średni przepływ u ujścia – 19,4 m³/s, spadek – 55 m, nachylenie – 0,4‰.
Wypływa z jeziora Jezierzyszcze na Wysoczyźnie Horodeckiej, na granicy Białorusi i Rosji. Płynie na południowy zachód przez Nizinę Połocką, uchodzi do Dźwiny na wschód od Połocka. Dolina szerokości 0,4-0,8 km w górnym biegu, 0,1-0,2 km w dolnym.

</doc>
<doc id="1750652" url="https://pl.wikipedia.org/wiki?curid=1750652" title="Płaszczka naga">
Płaszczka naga

Płaszczka naga, raja gładka, płaszczka gładka ("Dipturus batis") – gatunek ryby chrzęstnoszkieletowej z rodziny rajowatych (Rajidae).
Występowanie.
Północny Atlantyk od Islandii i północnej Norwegii do Madery. Występuje również w Morzu Północnym i zachodnim Bałtyku, do polskich wybrzeży nie dociera oraz w zachodniej części Morza Śródziemnego.
Występuje na głębokościach od 100 do 200 m, nad dnem piaszczystym lub mulistym. Młode osobniki na głębokości 18–30 m.
Cechy morfologiczne.
Osiąga maksymalnie samice do 2,5 m, a samce do 2 m, masa do 150 kg. Ciało spłaszczone grzbietobrzusznie o kształcie szerokiej rombowatej tarczy ze spiczastymi płetwami piersiowymi. Pysk długi, ostrokątny. Strona grzbietowa u samców pokryta kolcami, u samic kolce występują tylko w przedniej części, skóra młodych osobników jest gładka. U dorosłych osobników na trzonie ogonowym po bokach ciągną się szeregi kolców, brak ich na środku. Uzębienie składa się z 40–50 zębów w każdej szczęce, u samców są spiczaste i dłuższe, u samic szersze i tępo zakończone. Dwie małe płetwy grzbietowe, stykające się ze sobą znajdują się na końcu silnego, długiego trzonu ogonowego. 
Strona grzbietowa brązowo- lub szarożółta z małymi białymi lub żółtymi punktami. Strona brzuszna w zależności od wieku osobnika biała, jasnoszara lub niebieskawa z czarnymi punktami lub prążkami.
Odżywianie.
Żywi się rybami, wieloszczetami i skorupiakami.
Rozród.
Ryba jajorodna. Samiec osiąga dojrzałość płciową przy długości 1,5 m a samica przy jeszcze większej długości.
Znaczenie gospodarcze.
Jest największą przedstawicielką rajowatych w północno-zachodnie Europie i ma duże znaczenie w gospodarce rybackiej.

</doc>
<doc id="1750653" url="https://pl.wikipedia.org/wiki?curid=1750653" title="Dipturus batis">
Dipturus batis



</doc>
<doc id="1750656" url="https://pl.wikipedia.org/wiki?curid=1750656" title="Pinus discolor">
Pinus discolor

Pinus discolor D. K. Bailey &amp; Hawksw. – gatunek drzewa iglastego z rodziny sosnowatych ("Pinaceae"). Występuje w południowej Arizonie i Nowym Meksyku oraz w Meksyku (Sonora, Chihuahua, Durango).
Status tego taksonu jest ciągle dyskutowany, ze względu na nieustaloną relację z Pinus johannis, gatunkiem odkrytym przez Elberta L. Little'a w 1968 r. Little sklasyfikował "P. johannis" jako odmianę "Pinus cembroides" ("P. cembroides" var. "bicolor" Little), jednak zaznaczył pewne różnice w budowie, wymagające dalszego sprawdzenia. Skłoniło to innych botaników do badań i prawie równocześnie opisano w randze gatunku "P. johannis" Marie-Françoise Robert-Passini i "P. discolor" (Dana K. Bailey, Frank G. Hawksworth i inni). Część botaników uważa, że dwukrotnie opisano ten sam gatunek, więc nie wyróżnia "P. discolor" łącząc go z "P. johannis" Robert-Passini, a część traktuje jako synonim "P. johannis", inni zaś jako pełnoprawny gatunek. Podobieństwo, ale i różnice w stosunku do "P. johannis" sugerują, że "P. discolor" może być traktowana jako jej odmiana, jednak takie ujęcie nie zostało jeszcze opublikowane.
Biologia i ekologia.
Drzewo wiatropylne. Jedna wiązka przewodząca w liściu.
Występuje w górach, na terenie Meksyku na wysokości 1500–2400 m n.p.m..
Jest gospodarzem rośliny pasożytniczej "Arceuthobium pendens" (pasożyt pędowy), występującej na terenie San Luis Potosí. Towarzyszące jej okazy "Pinus cembroides" nie są zainfekowane.
Systematyka.
Synonimy: "P. cembroides" subsp. "cembroides" var. "bicolor" Little 1968, "P. culminicola" var. "discolor" (Bailey and Hawksworth) Silba 1985.
Pozycja gatunku w obrębie rodzaju "Pinus":

</doc>
<doc id="1750657" url="https://pl.wikipedia.org/wiki?curid=1750657" title="Oressa">
Oressa

Oressa (biał. "Арэса", "Раса", ros. "Ореса", "Оресса") – rzeka w obwodzie mińskim i homelskim Białorusi, prawy dopływ Ptycza w zlewisku Morza Czarnego. Długość – 128 km, powierzchnia zlewni – 3620 km², średni przepływ u ujścia – 16,7 m³/s, spadek – 32,7 m, nachylenie – 0,26‰.
Płynie z północy na południe przez Równinę Środkowoberezyńską. Powyżej miasteczka Lubań sztuczny zbiornik wodny. Spływa na Polesie Prypeckie, skręca na wschód i uchodzi do Ptycza w jego dolnym biegu. Koryto szerokości 5-10 m, niemal na całej długości skanalizowane. Dolina niewyraźna, szerokości 0,1-1 km.
Białoruski poeta Janka Kupała poświęcił rzece wiersz "Над ракой Арэсай". 
Źródła:

</doc>
<doc id="1750659" url="https://pl.wikipedia.org/wiki?curid=1750659" title="Sawas Kofidis">
Sawas Kofidis

Sawas Kofidis (gr. Σάββας Κωφίδης, ur. 15 lutego 1961 w Ałma-Acie) – grecki piłkarz grający na pozycji pomocnika.
Kariera klubowa.
Karierę piłkarską Kofidis rozpoczął w klubie Iraklis Saloniki. W sezonie 1981/1982 zadebiutował w jego barwach w pierwszej lidze greckiej i od czasu debiutu grał w podstawowym składzie Iraklisu. W 1987 roku wystąpił w przegranym po serii rzutów karnych finale Pucharu Grecji z OFI Kreta. W Iraklisie grał do lata 1988 roku.
Kolejnym klubem w karierze Kofidisa został Olympiakos SFP. W pierwszym sezonie gry w Olympiakosie został wicemistrzem Grecji, jednak dopiero od następnego stał się podstawowym zawodnikiem tej drużyny. W 1991 i 1992 roku wywalczył kolejne dwa wicemistrzostwa, a w tym drugim przypadku także Puchar Grecji. Piłkarzem Olympiakosu był do zakończenia sezonu 1991/1992.
Latem 1992 roku Kofidis po stracie miejsca w składzie Olympiakosu odszedł do Arisu Saloniki. Tam też Grek spędził 4,5 roku. Na początku 1996 roku wrócił do Iraklisu. Grał w nim do lata 1999 i wtedy też zakończył karierę piłkarską.
Kariera reprezentacyjna.
W reprezentacji Grecji Kofidis zadebiutował 9 października 1982 w wygranym 2:0 spotkaniu eliminacji do Euro 84 z Luksemburgiem. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił we wszystkich trzech spotkaniach Grecji: przegranych po 0:4 z Argentyną i Bułgarią oraz 0:2 z Nigerią. Do 1994 roku rozegrał w kadrze narodowej 65 meczów i strzelił jednego gola.
Kariera trenerska.
Latem 2002 roku Kofidis został asystentem trenera Ivana Jovanovicia w Iraklisie Saloniki, a następnie pomagał w prowadzeniu drużyny Urugwajczykowi Sergio Markariánowi. W 2005 roku podał się on do dymisji i Kofidis został pierwszym szkoleniowcem Iraklisu. W 2006 roku zajął z Iraklisem 4. miejsce w pierwszej lidze greckiej i został wybrany Trenerem Roku 2006. Jesienią prowadził Iraklis w Pucharze UEFA, jednak klub ten odpadł w I rundzie po dwumeczu z Wisłą Kraków (1:0, 0:2). Po 10 ligowych kolejkach Kofidis zrezygnował z prowadzenia Iraklisu. W styczniu 2007 roku na krótko został trenerem Skody Ksanti.

</doc>
<doc id="1750660" url="https://pl.wikipedia.org/wiki?curid=1750660" title="Savvas Kofidis">
Savvas Kofidis



</doc>
<doc id="1750661" url="https://pl.wikipedia.org/wiki?curid=1750661" title="Sawwas Kofidis">
Sawwas Kofidis



</doc>
<doc id="1750664" url="https://pl.wikipedia.org/wiki?curid=1750664" title="Oster">
Oster



</doc>
<doc id="1750665" url="https://pl.wikipedia.org/wiki?curid=1750665" title="Hieronim (Ekziemplarski)">
Hieronim (Ekziemplarski)

Hieronim, imię świeckie Ilja Tichonowicz Ekziemplarski, rzadziej "Ekziemplarowski" (ur. 20 lipca 1836 w Dmitrijewych Gorach, zm. 2 listopada 1905 w Warszawie) – arcybiskup Rosyjskiego Kościoła Prawosławnego.
Pochodził z rodziny kapłana prawosławnego. Ukończył seminarium duchowne we Włodzimierzu, a następnie Kijowską Akademię Duchowną. Po uzyskaniu w 1861 dyplomu kandydata nauk teologicznych został zatrudniony jako wykładowca w seminarium duchownym w Kijowie. Specjalizował się w zagadnieniach pedagogiki i homiletyki. Święcenia kapłańskie przyjął w 1871 jako mężczyzna żonaty. Służył w Kijowie, był również katechetą w różnych szkołach w mieście. W 1885, dziewięć lat po śmierci małżonki, złożył wieczyste śluby mnisze, przyjmując imię zakonne Hieronim. Jeszcze w tym samym roku został wyświęcony na biskupa czehryńskiego, wikariusza eparchii kijowskiej. W latach 1890–1894 był ordynariuszem eparchii tambowskiej i szackiej, od 1894 do 1898 – eparchii wileńskiej i litewskiej, następnie przez siedem lat kierował eparchią chełmsko-warszawską, a w ostatnich miesiącach życia – eparchią warszawską i nadwiślańską.
We wszystkich eparchiach, którymi zarządzał, prowadził szeroką działalność dobroczynną, wspierając przytułki, towarzystwa charytatywne i szkoły. Interesował się także funkcjonowaniem monasterów i prasy prawosławnej, kształceniem śpiewaków cerkiewnych, wyświęcał nowe obiekty sakralne. Jako arcybiskup chełmski i warszawski angażował się w zaprowadzanie prawosławia wśród opornych unitów i ich rusyfikację. Bez powodzenia ubiegał się o likwidację łacińskiej diecezji lubelskiej, której duchowni jego zdaniem szerzyli wśród byłych unitów poglądy antyprawosławne i wzmacniali ich opór przeciwko działaniom władz carskich. Wzywał również duchownych prawosławnych do aktywniejszej pracy wśród opornych unitów, od 1902 starał się o powołanie eparchii chełmskiej.
Zmarł w 1905 i został pochowany w cerkwi św. Jana Klimaka w Warszawie, którą wystawił własnym sumptem, planując uczynić z niej grobowiec rodzinny. Był jedynym prawosławnym biskupem warszawskim w jurysdykcji Rosyjskiego Kościoła Prawosławnego, który zmarł w czasie sprawowania urzędu i został pochowany w Warszawie.
Życiorys.
Dzieciństwo i rodzina.
Był synem kapłana prawosławnego Tichona Iwanowicza Ekziemplarskiego i jego małżonki Anny Stiepanowny, pochodzącej z rodziny kapłańskiej Stiepanowów. Jego ojciec od 1821 służył jako proboszcz w Dmitrijewych Gorach w guberni włodzimierskiej, przejmując parafię po teściu, który z powodu ślepoty nie był w stanie kontynuować służby kapłańskiej. Swoje nazwisko otrzymał podczas nauki w seminarium duchownym. Rodzina Ekziemplarskich nie była zamożna, aby zapewnić sobie utrzymanie, ojciec przyszłego arcybiskupa musiał łączyć służbę duszpasterską z pracą w gospodarstwie. Przyszły hierarcha miał starszych braci Konstantina i Fiodora oraz siostry Marię i Praskowję. Przed nim urodziła się również trójka dzieci zmarłych przedwcześnie: Aleksandra, Pawieł i Dmitrij. Z kolei po nim przyszły na świat jeszcze córki Ewdokija i Jelena oraz syn Iwan.
Ilja Ekziemplarski urodził się 20 lipca 1836, w dniu, gdy obchodzono wspomnienie liturgiczne proroka Eliasza, co zdecydowało o wyborze imienia dla niego. Ochrzczony został jeszcze tego samego dnia przez swojego wuja Warsonofija Stiepanowa; rodzicami chrzestnymi byli starsza siostra, 12-letnia Marija Ekziemplarska, oraz kuzyn, Iwan Waledinski, uczeń seminarium duchownego. Chłopiec wychowywany był w głęboko religijnej atmosferze, od najmłodszych lat ojciec przygotowywał go do przyszłej służby kapłańskiej. W wieku dziewięciu lat – a zatem rok później, niż przewidywały zasady (wcześniej rodzice obawiali się, że chłopiec jest zbyt słabego zdrowia) – został oddany do niższej szkoły duchownej we Włodzimierzu.
Młodość i działalność naukowa.
Po zakończeniu nauki w szkole duchownej w 1852 Ilja Ekziemplarski wstąpił do seminarium duchownego w tym samym mieście, które ukończył w 1857. W czasie nauki był solistą-tenorem w chórze eparchii włodzimierskiej i suzdalskiej. Następnie podjął studia teologiczne na Kijowskiej Akademii Duchownej, którą ukończył w 1861 jako jeden z najlepszych absolwentów. W październiku tego samego roku został zatrudniony w seminarium duchownym w Czernihowie jako wykładowca historii biblijnej, liturgiki i prawa kanonicznego. Kilka dni po wydaniu pierwotnej decyzji o jego zatrudnieniu w Czernihowie została ona zmieniona, a Ilja Ekziemplarski został wykładowcą historii Kościoła oraz historii ogólnej, a także historii biblijnej, prawa kanonicznego i liturgiki w seminarium duchownym w Kijowie. 4 lutego 1862 ożenił się z A. Pilipiejewą, sierotą po profesorze seminarium duchownego w Kijowie. W 1864 krótko pełnił obowiązki asystenta inspektora seminarium. Dwa lata później mianowano go kierownikiem szkoły niedzielnej przy seminarium oraz katedry pedagogiki, a następnie katedry homiletyki. Szczególnym przedmiotem jego zainteresowań były zagadnienia pedagogiki czytania i pisania, języka ojczystego, arytmetyki, historii i geografii, śpiewu oraz nauczania religii. Opracowywał podręcznik pedagogiki dla seminarium duchownego. Od 1867 do 1885 nauczał pedagogiki, a od 1869 do 1885 także historii w szkole żeńskiej dla dziewcząt z rodzin duchownych.
Regularnie publikował w piśmie "Rukowodstwo dla sielskich pastyriej". Ukazywały się w nim jego artykuły o tematyce pedagogicznej, historycznej i bieżącej. W latach 1863–1870 był p.o. sekretarza redakcji, a w 1870 – pomocnikiem redaktora, odpowiadał także za dział bibliografii. Jego teksty były również drukowane w pismach „Kijewskije Jeparchialnyje Wiedomosti”, „Woskriesnoje cztienije” oraz „Kijewlanin”. 30 czerwca 1870 otrzymał, za całokształt pracy naukowej, stopień naukowy magistra teologii.
Służba kapłańska w eparchii kijowskiej.
Gdy jego żona poważnie zachorowała, Ilja Ekziemplarski złożył prywatny ślub, by w razie jej wyzdrowienia poświęcić resztę życia służbie Cerkwi prawosławnej. 14 września 1871 został wyświęcony na diakona, zaś pięć dni później przyjął z rąk metropolity kijowskiego Arseniusza święcenia kapłańskie. Hierarcha ten skierował go do służby w szkolnej cerkwi św. Pawła przy kolegium Pawła Gałagana, jak również powierzył mu stanowiska katechety i wychowawcy uczniów kolegium. Ks. Ekziemplarski był następnie również katechetą w I gimnazjum w Kijowie, w gimnazjum żeńskim ministerstwa oświaty oraz w żeńskim gimnazjum Funduklejewa. Oprócz tego był prywatnym katechetą dzieci generał-gubernatora kijowskiego Aleksandra Dondukowa-Korsakowa oraz P. Antonowicza, opiekuna kijowskiego okręgu szkolnego. Był współorganizatorem kijowskiego przytułku dla niewidomych. W latach 1872 i 1873 ks. Ekziemplarski otrzymywał propozycje objęcia stanowiska rektora najpierw w seminarium duchownym w Czernihowie, a następnie w Symferopolu. Obydwie odrzucił.
1 września 1876 małżonka duchownego zmarła. W tym momencie pod jego opieką pozostało pięcioro dzieci, w wieku od czternastu lat do półtora roku. Ilja Ekziemplarski kontynuował służbę kapłańską jako biały duchowny. Od 1877 nosił tytuł protojereja, zaś od 1882 był dziekanem cerkwi na Padole. Gdy w 1885 jego najmłodszy syn rozpoczął naukę w gimnazjum, duchowny za radą metropolity kijowskiego Platona postanowił złożyć śluby mnisze. Jego postrzyżyn dokonał 27 lipca tegoż roku namiestnik Ławry Pieczerskiej archimandryta Juwenaliusz w cerkwi św. Antoniego w kompleksie Ławry. Kapłan przyjął wówczas imię zakonne Hieronim. Dzień później metropolita Platon nadał mu godność archimandryty i mianował przełożonym monasteru św. Michała Archanioła o Złotych Kopułach.
Biskup.
3 listopada 1885 w soborze Mądrości Bożej w Kijowie przyjął z rąk metropolity kijowskiego Platona chirotonię biskupią, po której został wikariuszem eparchii kijowskiej z tytułem biskupa czehryńskiego, z zachowaniem wcześniejszych obowiązków w monasterze św. Michała Archanioła. Biskup Hieronim był również odpowiedzialny za nauczanie religii w szkołach na terenie eparchii kijowskiej, kierowanie Bractwem Objawienia Pańskiego przy Kijowskiej Akademii Duchownej i prowadzenie szkół parafialnych.
W 1886 hierarcha otworzył bezpłatną szkołę dla śpiewaków cerkiewnych przy monasterze św. Michała Archanioła, na urządzenie której sam przekazał ofiarę pieniężną. Dwa lata później przeprowadził szeroko zakrojony remont całego klasztoru, w ramach którego wymieniono ikonostas w jego głównym soborze, zainstalowano kaloryfery, wymieniono okna i podłogę, odsłonięto zabytkowe freski, odnowiono cerkiew refektarzową oraz mniejszą świątynię Św. Ducha. W latach 90. XIX w. w kompleksie monasterskim wzniesiono nowe budynki mieszkalne i powiększono dom pielgrzyma. W tym samym okresie pogorszyły się relacje między biskupem Hieronimem a metropolitą kijowskim Platonem, czego przyczyną były oszczerstwa pod adresem biskupa czehryńskiego. W jego obronie wystąpili jednak oberprokurator Świątobliwego Synodu Rządzącego Konstantin Pobiedonoscew oraz metropolita moskiewski i kołomieński Leoncjusz.
Biskup tambowski i szacki.
3 czerwca 1890 dotychczasowy wikariusz eparchii kijowskiej został ordynariuszem eparchii tambowskiej i szackiej. W latach 1891–1892, podczas klęski głodu, wniósł znaczący wkład finansowy w organizację komitetu zajmującego się organizacją pomocy dla ofiar nieurodzaju. Założył sieć stołówek dla ubogich i dwa domy sierot, które otoczyły opieką 100 dzieci. W niesienie pomocy potrzebującym angażował się również podczas epidemii cholery, kiedy dystrybuował leki przeciwko chorobie i broszury informujące o sposobach unikania zakażenia. W 1890 otworzył przy rezydencji biskupiej szkołę dla śpiewaków cerkiewnych, dwa lata później przekształconą w szkołę dla misjonarzy i psalmistów. W 1891 zorganizował eparchialną fabrykę świec cerkiewnych.
W 1891 przedstawił na łamach „Tambowskich Jeparchialnych Wiedomostiej” program gruntownych przekształceń w eparchii. Zapowiedział utworzenie nowych szkół parafialnych, organizację spotkań o tematyce religijnej poza nabożeństwami i bractw trzeźwości przy poszczególnych placówkach duszpasterskich. Wszystkich proboszczów zobowiązał, by do końca 1891 nauczyli parafian przykazań bożych, zaś regentów i chórzystów – do wykorzystywania w praktyce liturgicznej starych melodii cerkiewnych lub ich nowszych adaptacji. Zalecał również przyuczanie wiernych do wspólnego śpiewu podczas nabożeństw. Również w 1891 z inicjatywy biskupa Hieronima w każdym powiecie guberni tambowskiej rozpoczął działalność oddział bractwa misyjnego Kazańskiej Ikony Matki Bożej. Dwa lata później biskup otworzył przytułek dla będących w podeszłym wieku kapłanów, wdów po duchownych oraz sług cerkiewnych. Kolejną jego inicjatywą było utworzenie stowarzyszenia otaczającego opieką ubogich uczniów seminarium duchownego w Tambowie i przekształcenie comiesięcznego dotąd organu prasowego eparchii w tygodnik, co miało miejsce w 1893. Rok później hierarcha rozpoczął budowę nowej siedziby i szkoły duchownej w Tambowie. Regularnie udawał się z wizytami duszpasterskimi do różnych parafii w eparchii, odwiedzał tambowskie seminarium oraz więzienie.
Szczególne starania Hieronim czynił na rzecz poprawy poziomu życia duchowego w monasterach w eparchii, w których zauważył wiele przypadków naruszania reguły mniszej i niski poziom wiedzy teologicznej. W 1892 i 1893 organizował spotkania przełożonych klasztorów męskich i żeńskich. Wprowadził w monasterach obowiązek wspólnego śpiewu wszystkich mnichów i mniszek, zobowiązał członków wspólnot do lektury literatury duchownej, zabronił mniszkom wynajmowania pokoi w monasterze kobietom niezwiązanym z klasztorem. W monasterze Wniebowstąpienia w Tambowie otworzył przytułek dla starszych mniszek, zainicjował również rozbudowę klasztoru. Podobne działania podjął także w monasterze św. Dymitra i św. Hilariona.
W 1894 prowadził w monasterze Zaśnięcia Matki Bożej w Wyszy pogrzeb powszechnie szanowanego mnicha Teofana. Dwa lata wcześniej powołana przez niego komisja badała zgromadzony przez ihumena Rafała z monasteru Zaśnięcia Matki Bożej w Sarowie materiał dotyczący cudów mnicha Serafina, kanonizowanego w 1903.
W działalność biskupa na rzecz rozwoju oświaty zaangażowana była także jego córka, która utworzyła w Tambowie szkołę dla 200 dziewcząt.
Biskup wileński i litewski.
W kwietniu 1894 biskup Hieronim został przeniesiony na katedrę wileńską i litewską, zaś rok później otrzymał godność arcybiskupa. W Wilnie stanął na czele bractwa Św. Ducha i utworzył przy nim drukarnię. Założył również stowarzyszenie niosące pomoc ubogim uczniom miejscowych szkół duchownych. Jego homilie były wielokrotnie drukowane w eparchialnym organie prasowym. Z jego inicjatywy wzniesiono w mieście cerkwie św. Michała Archanioła oraz św. Aleksandra Newskiego. W 1895 otworzył trzyklasową szkołę przy wileńskim monasterze św. Marii Magdaleny oraz szkołę parafialną i bractwo św. św. Piotra i Pawła przy soborze pod tym samym wezwaniem w Kownie, zaś dwa lata później szkołę dla psalmistów i nauczycieli śpiewu cerkiewnego. Łącznie hierarcha przekazał na różne przedsięwzięcia podejmowane przez eparchię dary w wysokości 70 tys. rubli.
Arcybiskup warszawski.
W 1898 został arcybiskupem chełmskim i warszawskim. W eparchii tej kontynuował działalność poprzedników w zakresie budowy nowych świątyń prawosławnych, zarówno cywilnych, jak i przeznaczonych dla wojska. Od grudnia 1900 do maja 1901 hierarcha brał udział w obradach Świętego Synodu w Petersburgu. 7 października 1901 w Tomaszowie Lubelskim witał cara Mikołaja II i carycę Aleksandrę Fiodorownę na uroczystości poświęcenia cerkwi św. Mikołaja.
Dążył również do trwałego zaprowadzenia prawosławia na terenie byłej unickiej diecezji chełmskiej. W 1902 zasugerował rosyjskim władzom zlikwidowanie również łacińskiej diecezji lubelskiej, by uniemożliwić duchownym katolickim działalność wśród opornych unitów. Projekt ten został jednak odrzucony, gdyż car nie chciał dalszego zaostrzania się stosunków z papieżem. W marcu tego samego roku Hieronim był jednym z inicjatorów spotkania ministrów spraw wewnętrznych, sprawiedliwości, wojny i finansów z oberprokuratorem Świętego Synodu Konstantinem Pobiedonoscewem, w czasie którego dyskutowano nad projektem utworzenia guberni chełmskiej i wdrożenia na jej terenie specjalnego ustawodawstwa faworyzującego prawosławnych. Również ta propozycja została odrzucona, jedynie generał-gubernatora warszawskiego Michaiła Czertkowa zobowiązano do podjęcia szczególnych starań na rzecz dalszego utrwalania prawosławia wśród byłych unitów i ich rusyfikacji. Na prośbę generał-gubernatora arcybiskup Hieronim przedstawił swoje stanowisko w tej kwestii i sugestie dalszego postępowania. Opinia hierarchy nie różniła się od ocen sytuacji formułowanych przez przedstawicieli carskiej administracji. Duchowny twierdził, że problem unitów jest zarówno zagadnieniem religijnym, jak i politycznym, gdyż wykorzystywany jest przez polskich działaczy narodowych do działań antyrosyjskich. Konsekwentnie zatem władze carskie powinny działać podobnie. Hieronim konkludował, iż ich zadaniem jest wdrożenie
Wśród środków zaradczych sugerowanych przez hierarchę znalazły się: zakaz organizacji świąt katolickich w dni, gdy przypadały także święta prawosławne, wspieranie pielgrzymek miejscowych prawosławnych do znanych sanktuariów (Ławra Poczajowska, Ławra Peczerska), uczynienie kalendarza juliańskiego jedynym obowiązującym, karanie byłych unitów nieuczęszczających do cerkwi prawosławnych, jak również wspieranie oświaty rosyjskojęzycznej, udzielanie chłopom wyznania prawosławnego pożyczek państwowych. Hieronim przywołał również koncepcję utworzenia odrębnej eparchii chełmskiej i podniesienia prestiżu Chełma jako ośrodka religijnego. Duchowny równocześnie zdawał sobie sprawę z faktu, że w najwyższych kręgach rządowych rozważana jest zupełnie inna, bardziej tolerancyjna polityka, przedstawiany jest nawet projekt ponownej legalizacji Kościoła unickiego. Niepokoiły go również pogłoski o powstaniu przygotowywanym w Królestwie Polskim i rozwój ruchu socjalistycznego. W 1904, gdy w warszawskich kościołach katolickich odbywały się uroczystości z okazji 50. lat ogłoszenia dogmatu o niepokalanym poczęciu Maryi, nakazał organizację uroczystych nabożeństw w cerkwiach i głoszenie antykatolickich kazań. Mimo to jego stosunek do katolicyzmu był mniej wrogi niż np. postawa biskupa lubelskiego Eulogiusza. Aby umacniać i propagować prawosławie, wzywał przede wszystkim do aktywnej pracy podległe sobie duchowieństwo.
Po wydaniu w 1905 ukazu tolerancyjnego, który zezwalał na porzucanie prawosławia, na terenie eparchii chełmsko-warszawskiej rozpoczęły się masowe konwersje byłych unitów na katolicyzm obrządku łacińskiego. Arcybiskup Hieronim starał się im przeciwdziałać głównie poprzez wydawanie odezw do wiernych i do duchowieństwa. Na szerzej zakrojone działania, w tym na wizytacje parafii, nie pozwalał mu wiek i stan zdrowia. W pierwszej odezwie, opublikowanej 12 maja 1905, przyznawał, że ukaz został przyjęty z radością przez osoby, które niegdyś zmuszono do przyjęcia prawosławia, a Rosyjski Kościół Prawosławny nie będzie już oskarżany o prześladowanie innych wyznań. Równocześnie pisał, że wierni prawosławni w nowej sytuacji są szczególnie narażeni na fałszywe nauczanie. Twierdził, że w przeszłości w podobnych warunkach dochodziło do nakłaniania prawosławnych do porzucenia swojej wiary. Do przeprowadzonej w 1875 likwidacji unickiej diecezji chełmskiej odniósł się pozytywnie, a kwestię narzucania prawosławia i represji wobec opornych pominął. Wzywał jednak duchownych prawosławnych, by w polemice międzywyznaniowej posługiwać się głównie „miłością i prawdą”. W końcu miesiąca wydał jeszcze dwie ulotki adresowane do wiernych. Zachęcał ich do niezmieniania wyznania, dementował również plotki o konwersji cara na katolicyzm i o restytucji państwa polskiego. Równocześnie Hieronim pozostawał w kontakcie z oberprokuratorem Świętego Synodu. W listach do niego oskarżał duchownych rzymskokatolickich o zastraszanie prawosławnych. Twierdził, że właśnie agitacja katolicka jest główną przyczyną masowych konwersji. Sprzeciwiał się natomiast stosowaniu przymusu w stosunku do niechętnych prawosławiu. Obok odezw dotyczących problemu unitów Hieronim w październiku 1905 wydał także odezwę do duchowieństwa i wiernych odnoszącą się do wydarzeń rewolucyjnych.
Podobnie jak w poprzednich zarządzanych przez siebie eparchiach, arcybiskup Hieronim przeznaczał w Warszawie znaczne środki na cele dobroczynne. Przekazał 40 tys. rubli na budowę domu sierot dla dzieci pochodzących z rodzin mieszanych wyznaniowo, które zgodnie z rosyjskim prawem po śmierci prawosławnego rodzica nie mogły pozostać pod opieką drugiego, innego wyznania. Wspierał również szkołę i cerkiew św. Leoncjusza w Siedlcach, szkołę żeńską w Chełmie, założoną przez siebie szkołę parafialną w Warszawie, przytułki dla sierot przy monasterach w Wirowie, Leśnej i Teolinie, założył natomiast analogiczną instytucję przy klasztorze w Radecznicy. W 1900 powiększył warszawski przytułek dla sierot z rodzin wojskowych.
W 1905, po podziale eparchii chełmsko-warszawskiej na dwie administratury z siedzibami w Chełmie i w Warszawie, arcybiskupowi Hieronimowi powierzono kierowanie drugą z eparchii z tytułem arcybiskupa warszawskiego i nadwiślańskiego.
Od 1902, tj. od początku istnienia stowarzyszenia, popierał działalność Galicyjsko-Russkiego Towarzystwa Dobroczynnego, którego celem było wzmacnianie ruchu moskalofilskiego w Galicji.
W 1905 arcybiskup Hieronim wzniósł, również na koszt własny, cerkiew św. Jana Klimaka na cmentarzu prawosławnym w Warszawie. Budynek miał stać się jego rodzinnym grobowcem. Duchowny polecił sprowadzić do świątyni szczątki swojego zmarłego trzy lata wcześniej syna Iwana, a także wybrał cerkiew na miejsce własnego pochówku. Obiekt został wyświęcony w październiku 1905. Dwa tygodnie po uroczystości arcybiskup Hieronim zmarł i został pochowany we wskazanym przez siebie miejscu. Z polecenia Świętego Synodu jego pogrzeb poprowadził arcybiskup wileński i litewski Nikander w asyście biskupa chełmskiego Eulogiusza, archimandryty Dionizego, rektora seminarium duchownego w Chełmie oraz duchownych eparchii warszawskiej i nadwiślańskiej.
Odznaczony orderem św. Włodzimierza III i II stopnia, orderem św. Anny I stopnia, orderem św. Aleksandra Newskiego. Dwukrotnie otrzymywał od cara imienną panagię.

</doc>
<doc id="1750666" url="https://pl.wikipedia.org/wiki?curid=1750666" title="Punk-funk">
Punk-funk



</doc>
<doc id="1750667" url="https://pl.wikipedia.org/wiki?curid=1750667" title="Marek Grela">
Marek Grela

Marek Artur Grela (ur. 27 lutego 1949 w Krakowie) – polski dyplomata, ekonomista, wiceminister spraw zagranicznych, ambasador RP przy Unii Europejskiej, wysoki rangą urzędnik Sekretariatu Rady Unii Europejskiej w Brukseli, a następnie europejskiej służby dyplomatycznej (Europejska Służba Działań Zewnętrznych), ambasador ad personam.
Życiorys.
W 1972 r. ukończył studia na Wydziale Handlu Zagranicznego SGPiS, w 1977 r. doktoryzował się w Instytucie Nauk Ekonomicznych Uniwersytetu Warszawskiego, a w 1990 r. został doktorem habilitowanym (tytuł pracy: "Polska a stosunki Wschód-Zachód w latach osiemdziesiątych").
W 1972 r. rozpoczął pracę w Ministerstwie Spraw Zagranicznych w Departamencie Studiów i Programowania. Uczestniczył w negocjacjach Konferencji Bezpieczeństwa i Współpracy w Europie w Helsinkach i Genewie (1973–1975). W latach 1977–1981 był II sekretarzem ambasady PRL w Madrycie.
Od grudnia 1981 do 1989 r. pracował naukowo w Polskim Instytucie Spraw Międzynarodowych oraz w "Institute of East-West Security Studies" w Nowym Jorku (1983–1984). Był również sekretarzem naukowym Komitetu Badań nad Pokojem Polskiej Akademii Nauk. Był doradcą polskiej delegacji podczas konferencji KBWE w Wiedniu (1987–1988).
Od 1989 r. ponownie w MSZ – jako doradca w gabinecie ministra, a następnie jako wicedyrektor Departamentu Instytucji Europejskich (w tym charakterze uczestniczył przez pewien czas w rokowaniach układu stowarzyszeniowego Polski ze Wspólnotami Europejskimi). Uczestniczył w misjach obserwacyjnych ONZ w Namibii (1989) i Nikaragui (1990). W latach 1991–1996 był radcą-ministrem, a następnie chargé d’affaires ambasady RP w Dublinie.
Po powrocie do Polski objął stanowisko dyrektora generalnego MSZ (17 września 1996 – 31 grudnia 1996) i następnie wiceministra spraw zagranicznych (4 kwietnia 1997 – 31 grudnia 1997). W latach 1998–2002 był stałym przedstawicielem (ambasadorem) RP przy Organizacji Narodów Zjednoczonych do spraw Wyżywienia i Rolnictwa (FAO) oraz przy Światowym Programie Żywnościowym (WFP) w Rzymie.
W kwietniu 2002 został ambasadorem RP przy Wspólnotach Europejskich, a z chwilą zawarcia traktatu akcesyjnego pierwszym stałym przedstawicielem (ambasadorem) RP przy Unii Europejskiej. Funkcję tę pełnił do 31 sierpnia 2006.
W latach 2006–2012 był dyrektorem do spraw stosunków transatlantyckich, Ameryki Łacińskiej, walki z terroryzmem oraz ONZ w Sekretariacie Generalnym Rady Unii Europejskiej w Brukseli, a następnie głównym doradcą w europejskiej służbie dyplomatycznej (Europejska Służba Działań Zewnętrznych). Od 2013 r. konsultant ds. europejskich oraz współpracownik polskich i zagranicznych ośrodków studiów międzynarodowych.
Zasiadał w radzie Fundacji Aleksandra Kwaśniewskiego „Amicus Europae”. Jest członkiem Stowarzyszenia Euro-Atlantyckiego oraz doradcą dyplomatycznym Krajowej Izby Gospodarczej. Jest profesorem Akademii Finansów i Biznesu Vistula w Warszawie.
Jest autorem kilkudziesięciu publikacji naukowych z zakresu międzynarodowych stosunków gospodarczych i politycznych.
Włada językami: angielskim, hiszpańskim, francuskim i rosyjskim.
Syn Zenona. Żonaty z Anną Grelą, ma dwoje dzieci (Agnieszka i Tomasz).

</doc>
<doc id="1750670" url="https://pl.wikipedia.org/wiki?curid=1750670" title="Ostior">
Ostior

Ostior (ros. Остёр; biał. Асцёр, "Ascior") – rzeka w zachodniej Rosji (obwód smoleński) i we wschodniej Białorusi (obwód mohylewski), lewy dopływ Soży w zlewisku Morza Czarnego. Długość – 274 km, powierzchnia zlewni – 3370 km², średni przepływ u ujścia – 21,6 m³/s, nachylenie – 0,31‰.
Źródła w południowo-zachodniej części Wyżyny Smoleńskiej koło miasta Rosław. Płynie na zachód przez Równinę Orszańsko-Mohylewską i uchodzi do Soży przed białoruskim miasteczkiem Krzyczew. Przez kilka km przed ujściem rzeka graniczna między Rosją a Białorusią. Koryto szerokości do 30 m, brzegi strome, niekiedy urwiste. Dolina niewyraźna, szerokości 1,5-2 km.

</doc>
<doc id="1750671" url="https://pl.wikipedia.org/wiki?curid=1750671" title="Milner Ayala">
Milner Ayala

Milner Ayala (3 września 1928 w Asunción, zm. 29 lipca 2001) – piłkarz paragwajski, napastnik.
Jako piłkarz klubu River Plate Asunción wziął udział w turnieju Copa América 1953, gdzie Paragwaj zdobył tytuł mistrza Ameryki Południowej. Ayala zagrał w dwóch meczach - z Ekwadorem (wszedł na boisko za Juana Romero) i Peru (wszedł na boisko za Atilio Lópeza). Mecz z Peru zakończył się remisem 2:2, jednak Paragwaj dokonał zbyt dużej liczby zmian zawodników i dwa punkty za zwycięstwo otrzymało Peru. Wyjątkowo niechlubnie zachował się w meczu z Peruwiańczykami Ayala, który kopnął angielskiego sędziego Richarda Maddisona. Za ten wyczyn zdyskwalifikowany został na 3 lata.
Po mistrzostwach kontynentalnych Ayala przeniósł się za ocean, gdzie grał we Francji. W latach 1953–1955 był piłkarzem klubu RC Strasbourg, następnie w latach 1955–1957 występował w klubie Cercle Athlétique Paris. Na koniec kariery w latach 1957–1958 grał w klubie Red Star 93.

</doc>
<doc id="1750672" url="https://pl.wikipedia.org/wiki?curid=1750672" title="Luitpold Prinz von Bayern">
Luitpold Prinz von Bayern

Luitpold Wittelsbach, właśc. Luitpold Ruprecht Henryk Wittelsbach (ur. 14 kwietnia 1951 w Leutstetten jako "Luitpold Rupprecht Heinrich Prinz von Bayern") – książę bawarski z dynastii Wittelsbachów, przedsiębiorca.
Syn ostatniego, urodzonego przed likwidacją monarchii, księcia Ludwika (ur. 1913, zm. 2008) i jego kuzynki – księżniczki bawarskiej Irmingard z dynastii Wittelsbachów (ur. 1923, zm. 2010). Matka Luitpolda urodziła jeszcze dwoje dzieci (córki), jednak zmarły one zaraz po narodzinach.
25 czerwca 1979 roku w Starnberg w czasie cywilnej uroczystości poślubił Katarzynę "Beatrycze" Wiegand (ur. 19 września 1951 w Monachium), córkę Gerda Wiegand i Ellen Schumacher. Ślub kościelny odbył się dzień później w klasztorze Andechs. Pierwotnie małżeństwo to zostało uznane za morganatyczne, jednak 3 marca 1999 roku nadano mu status małżeństwa równoprawnego (zgodnego z zasadami dynastycznymi obowiązującymi w rodzie Wittelsbachów).
Para ma pięcioro dzieci:
Książę Luitpold jest obecnie dyrektorem generalnym "König Ludwig GmbH &amp; Co. KG Schlossbrauerei Kaltenberg" – browaru należącego do rodziny Wittelsbachów.
Tradycyjne tytuły.
Zgodnie z obowiązującym w tej rodzinie tradycyjnie prawem salickim używane w kręgu prywatnym, lecz niemającym umocowania prawnego tytuły rodowe dziedziczą męscy przedstawiciele rodu. Obecnie głową rodziny jest Franz von Bayern. Obecnie używa on tytułów: księcia Bawarii, Frankonii i Szwabii, hrabiego palatyna Reńskiego, jakobickiego króla Anglii, Szkocji, Irlandii i Francji oraz króla Cypru i Jerozolimy. Franz von Bayern nie ma jednak dzieci, dlatego za następcę uważa się jego młodszego brata Maksa Emanuela, który "odziedziczy" wszystkie tytuły. Max Emanuel ma pięć córek m.in.: Zofię księżną Liechtensteinu, Marię księżną wirtemberską. Najstarsza córka Zofia po śmierci wuja i ojca odziedziczy tytuł jakobickiej pretendentki do tronu Anglii i Szkocji. Tradycyjny tytuł księcia Bawarii przypadnie księciu Luitpoldowi.

</doc>
<doc id="1750673" url="https://pl.wikipedia.org/wiki?curid=1750673" title="Hilarion Alfiejew">
Hilarion Alfiejew



</doc>
<doc id="1750674" url="https://pl.wikipedia.org/wiki?curid=1750674" title="Klasa okręgowa (grupa stalowowolska)">
Klasa okręgowa (grupa stalowowolska)

Klasa okręgowa (grupa stalowowolska) – jedna z pięciu na terenie województwa podkarpackiego klas okręgowych, które od sezonu 2008/2009 są rozgrywkami szóstego poziomu ligowego piłki nożnej mężczyzn w Polsce, stanowiąca pośredni szczebel rozgrywkowy między IV ligą, a klasą A.
Zmagania w jej ramach toczą się cyklicznie systemem kołowym. Zwycięzcy grupy uzyskują awans do IV ligi polskiej grupy podkarpackiej, zaś najsłabsze zespoły relegowane są do dwóch grup stalowowolskiej klasy A. 
Organizatorem rozgrywek jest Podokręg Piłki Nożnej w Stalowej Woli.
Od sezonu 2000/2001 zespoły piłkarskie pochodzą z powiatów: tarnobrzeskiego, kolbuszowskiego, stalowowolskiego, rzeszowskiego, niżańskiego, leżajskiego oraz miasta Tarnobrzeg, wcześniej w latach 1976–2000 była ona przeznaczona dla zespołów z województwa tarnobrzeskiego.
Mistrzowie ligi.
Od sezonu 2008/2009 klasa okręgowa stanowi szósty szczebel w hierarchii rozgrywek piłkarskich w Polsce.
Od sezonu 2000/2001 jako Klasa okręgowa (grupa stalowowolska), wcześniej jako Klasa okręgowa (grupa tarnobrzeska).
Sezon 2022/2023.
W tym sezonie według terminarza zagrają: LZS Ździary, Dolina-Tanew Wólka Tanewska, KS Jarocin, Stal Gorzyce, San Kłyżów, Junior Zakrzów, Sokół Kamień, Stal II Stalowa Wola, Pogoń Leżajsk, Azalia Wola Zarczycka, Siarka II Tarnobrzeg, Olimpia Pysznica, Stal Nowa Dęba, ŁKS Łowisko, Transdźwig Stale, Unia Nowa Sarzyna. 
Sezon 2021/2022.
Uwagi: Sokół Sokolniki wycofały się przed rozpoczęciem rozgrywek.

</doc>
<doc id="1750675" url="https://pl.wikipedia.org/wiki?curid=1750675" title="Rajdowe Mistrzostwa Świata 2003">
Rajdowe Mistrzostwa Świata 2003

Rajdowe Mistrzostwa Świata w roku 2003 były 31 sezonem Rajdowych Mistrzostwach Świata FIA. Sezon składał się z 14 rajdów. Mistrzem świata kierowców rajdowych w roku 2003 został norweski kierowca Petter Solberg startujący samochodem Subaru Impreza WRC, wyprzedzając Francuza Sébastiena Loeba i Hiszpana Carlosa Sainza. Tytuł konstruktorów wygrał zespół Citroëna, który wyprzedził zespoły Peugeota i Subaru.
Kalendarz.
W sezonie 2003 kalendarz mistrzostw świata składał się z czternastu rajdów (tyle samo co w ubiegłym sezonie). Znalazł się w nim jeden nowy Rajd Turcji (po raz pierwszy w WRC), a ubył Rajd Safari. 
Klasyfikacje.
Klasyfikacja generalna kierowców.
Do klasyfikacji mistrza świata kierowców w sezonie 2003 zaliczane było osiem pierwszych miejsc zajętych w rajdzie (nowe zasady punktacji od tego sezonu w zeszłym premiowane było tylko sześć pierwszych miejsc) i punktowane one były według zasady:
Klasyfikacja generalna producentów.
Do klasyfikacji mistrza świata producentów w sezonie 2003 zaliczane było osiem pierwszych miejsc zajętych w rajdzie (nowe zasady punktacji od tego sezonu w zeszłym premiowane było tylko sześć pierwszych miejsc) i punktowane one były według zasady:
Dla każdego producenta punkty zdobywały dwie najlepsze załogi z trzech nominowanych przed każdym rajdem.

</doc>
<doc id="1750679" url="https://pl.wikipedia.org/wiki?curid=1750679" title="Rezultaty Rajdowych Mistrzostw Świata 2003">
Rezultaty Rajdowych Mistrzostw Świata 2003



</doc>
<doc id="1750680" url="https://pl.wikipedia.org/wiki?curid=1750680" title="Richard Garcia (piłkarz)">
Richard Garcia (piłkarz)

Richard Garcia (ur. 4 września 1981 w Perth) – australijski piłkarz występujący na pozycji napastnika lub skrzydłowego.
Kariera klubowa.
Swoją karierę piłkarską rozpoczynał w juniorskim zespole Kingsway Olympic. W roku 1999 podpisał profesjonalny kontrakt z angielskim West Ham United. W pierwszym sezonie nie wystąpił jednak ani razu. Wcześniej Garcia występował w juniorskim zespole, z którym w roku 1999 zdobył FA Youth Cup.
4 sierpnia 2000 roku został wypożyczony do Leyton Orient. Zadebiutował tam 12 sierpnia w ligowym meczu z Plymouth Argyle. 26 sierpnia strzelił dwie bramki w meczu z Blackpool, zakończonym remisem 2:2. Do 27 listopada w zespole Leyton Orient rozegrał 18 ligowych meczów, po czym powrócił do Londynu.
11 września 2001 roku zadebiutował w West Ham, w meczu Pucharu Ligi z Reading. 1 stycznia 2002 roku po raz pierwszy zagrał w Premier League. Było to przegrane 3:0 spotkanie z Leeds United. Sezon 2001/2002 zakończył z ośmioma ligowymi meczami. Rok później zagrał w dwóch meczach, w Pucharze Anglii i Pucharze Ligi. Jego zespół spadł z najwyższej ligi w kraju.
3 września 2004 roku podpisał kontrakt z Colchester United. W nowym zespole zadebiutował dzień później w spotkaniu z Swindon Town. 29 września w zremisowanym 1:1 spotkaniu z Southend United w ramach rozgrywek Football League Trophy strzelił pierwszą bramkę. Od czasu przyjścia Garcia w zespole Colchester United był podstawowym graczem. W klubie tym grał przez trzy sezony, w czasie których zagrał w 82 ligowych meczach. Poza tym w sezonie 2005/2006 jego klub awansował do Championship.
Następnie, 2 lipca 2007 roku przeszedł do Hull City, podpisując trzyletni kontrakt. W zespole tym zadebiutował 11 sierpnia w ligowym spotkaniu z Plymouth Argyle. Cztery dni później w meczu Pucharu Ligi z Crewe Alexandra zdobył pierwszego gola. Szybko stał się jednym z podstawowych zawodników klubu. Sezon 2007/2008 zakończył z 38 ligowymi występami. Hull awansowało także do Premier League. Jego gol, który zdobył 4 marca w meczu z Burnley został wybrany najlepszą bramką klubu. W sezonie 2008/2009 zagrał w mniejszej liczbie spotkań i wraz z klubem utrzymał się w lidze.
Kariera reprezentacyjna.
W roku 2003 zagrał w dwóch meczach w reprezentacji Australii do lat 23. W sierpniu 2008 roku zadebiutował w seniorskiej kadrze w meczu z Republiką Południowej Afryki. Stał się zarazem pierwszym zawodnikiem, który zagrał dla Australii w czasie występów w Hull City. Łącznie w barwach narodowych zagrał pięć razy.

</doc>
<doc id="1750689" url="https://pl.wikipedia.org/wiki?curid=1750689" title="Dmytro Worobej">
Dmytro Worobej

Dmytro Serhijowycz Worobej, ukr. Дмитро Сергійович Воробей, biał. Дзьмітрый Сяргеевіч Варабей (ur. 10 maja 1985 w Mozyrzu, Białoruska SRR) – ukraiński piłkarz pochodzenia białoruskiego, grający na pozycji napastnika.
Kariera piłkarska.
Kariera klubowa.
Mając 15 lat wyjechał do Kijowa, gdzie został wychowankiem Szkoły Piłkarskiej Dynama Kijów. W 2001 roku rozpoczął karierę piłkarską w Borysfenie-2 Boryspol, dokąd był wypożyczony. W 2002 debiutował w trzeciej i w drugiej drużynie Dynama Kijów. W sezonie 2005/06 został wypożyczony do Arsenału Kijów i 17 lipca 2005 debiutował w Wyższej lidze. W 2006 przeszedł do Zorii Ługańsk, ale potem otrzymał kontuzję nogi i 28 sierpnia 2007 w Niemczech była zrobiona operacja na nodze piłkarza. W 2008 podpisał kontrakt z Illicziwcem Mariupol, ale przez niewykonanie warunków kontraktu rozerwał go i w sierpniu 2009 został piłkarzem Krywbasu Krzywy Róg. Nie potrafił przebić się do podstawowego składu Krywbasa, dlatego 1 sierpnia 2011 przeszedł do pierwszoligowego klubu Naftowyk-Ukrnafta Ochtyrka. Latem 2012 został zaproszony do Obołoni Kijów, a w marcu 2013 zasilił skład FK Połtawa. W 2014 grał w amatorskim zespole Kołos Zaczepyliwka. W końcu lipca 2016 został piłkarzem białoruskiego klubu Sławija Mozyrz.
Kariera reprezentacyjna.
Mimo iż urodził się na Białorusi, zdecydował się reprezentować Ukrainę. Debiutował w reprezentacji Ukrainy U-17. Na juniorskich Mistrzostwach Europy U-19 rozgrywanych w 2004 roku w Szwajcarii występował w reprezentacji Ukrainy. Następnie bronił barw reprezentacji Ukrainy U-21 w meczach kwalifikacyjnych. Jednak na turniej finałowy w Portugalii nie powołany przez Ołeksija Mychajłyczenkę.

</doc>
<doc id="1750693" url="https://pl.wikipedia.org/wiki?curid=1750693" title="Pirolidon">
Pirolidon



</doc>
<doc id="1750695" url="https://pl.wikipedia.org/wiki?curid=1750695" title="Udhaar Ki Zindagi">
Udhaar Ki Zindagi

Udhaar Ki Zindagi – bollywoodzki dramat społeczny wyreżyserowany w 1994 roku przez K.V Raju.

</doc>
<doc id="1750698" url="https://pl.wikipedia.org/wiki?curid=1750698" title="Pinus johannis">
Pinus johannis

Pinus johannis M.-F.Robert – gatunek drzewa iglastego z rodziny sosnowatych ("Pinaceae"). Występuje w górach Meksyku, na zachodzie stanu Coahuila, Nuevo León i Zacatecas.
Biologia i ekologia.
Drzewo wiatropylne. Jedna wiązka przewodząca w liściu, 2 kanały żywiczne. Wykształca 6–11 (przeważnie 9) liścieni.
W Nuevo León i Zacatecas występuje na wysokości 1700–2800 m n.p.m. W Nuevo León rośnie razem z "Pinus nelsonii". Stanowiska w Concepción del Oro znajdują się na wysokości 2700 m, gdzie "P. johannis" towarzyszy "P. cembroides".
Systematyka i zmienność.
Status tego taksonu jest ciągle dyskutowany. Został odkryty przez Elberta L. Little'a w 1968 r. i sklasyfikowany jako odmiana "Pinus cembroides" ("P. cembroides" var. "bicolor" Little). Little jednak zaznaczył pewne różnice w budowie między opisaną odmianą a "P. cembroides", wymagające dalszego sprawdzenia. Skłoniło to innych botaników do badań i prawie równocześnie opisano w randze gatunku "P. johannis" Marie-Françoise Robert-Passini i "P. discolor" (Dana K. Bailey, Frank G. Hawksworth i inni). Część botaników uważa, że dwukrotnie opisano ten sam gatunek, więc nie wyróżnia "P. discolor" łącząc go z "P. johannis" Robert-Passini, a część traktuje jako synonim "P. johannis", inni zaś jako pełnoprawny gatunek. Podobieństwa i różnice między "P. johannis" i "P. discolor" sugerują, że "P. discolor" może być traktowana jako odmiana "P. johannis", jednak takie ujęcie nie zostało jeszcze opublikowane. "P. johannis" bywa także traktowana jako synonim odmiany "P. cembroides" var. "bicolor" Little. John Silba sklasyfikował ją z kolei jako odmianę "Pinus culminicola" (Silba 1985), wykazując jej bliższe pokrewieństwo do "P. culminicola" niż "P. cembroides", jednak nie ma dowodów na naturalną hybrydyzację między "P. johannis" a "P. culminicola" w granicach ich zasięgu.
Traktowanie "Pinus johannis" jako gatunku uzasadnia się, oprócz różnic morfologicznych, także innym niż u "P. cembroides" okresem pylenia, co przeciwdziała powstawaniu ich naturalnych mieszańców. Dodatkowo tezę tę wzmacnia odkrycie, że "P. johannis" jest jedynym prawie dwupiennym gatunkiem sosny - około 99% zbadanych osobników było jednopłciowa.
Pozycja gatunku w obrębie rodzaju "Pinus":

</doc>
<doc id="1750699" url="https://pl.wikipedia.org/wiki?curid=1750699" title="Parafia Wszystkich Świętych w Bobowej">
Parafia Wszystkich Świętych w Bobowej

Parafia pw. Wszystkich Świętych w Bobowej – parafia rzymskokatolicka znajdująca się w diecezji tarnowskiej, w dekanacie Bobowa.
W skład terytorium parafii wchodzą miejscowości Bobowa, Brzana oraz część Wilczysk i Jankowej.
Historia.
Parafia w Bobowej powstała prawdopodobnie wraz z lokowaniem miasta przed 1339 r., a pierwsza wzmianka pochodzi z 1344 roku. Kościół parafialny wzniesiony został na przełomie XIV i XV wieku, od 1529 do 1792 pełnił funkcję kolegiaty, a w latach 1561–1593 zamieniony został na zbór kalwiński. Pomimo licznych remontów i pożaru w 1889 kościół zachował swój pierwotny gotycki charakter.

</doc>
<doc id="1750701" url="https://pl.wikipedia.org/wiki?curid=1750701" title="Przemysław Cecherz">
Przemysław Cecherz

Przemysław Cecherz (ur. 12 kwietnia 1973 w Łodzi) – polski piłkarz i trener piłkarski.
Życiorys.
Jako piłkarz grał na pozycji bramkarza w klubach KKS Koluszki, Bałtyk Gdynia oraz chicagowskich klubach polonijnych: Wiśle, Orłach oraz Cracovii. Karierę trenerską rozpoczął w 1996 roku w czwartoligowym KKS Koluszki. W latach 1998–2002 był trenerem Startu Brzeziny, a w latach 2003–2004 – ponownie KKS Koluszki. W latach 2005–2006 pełnił funkcję trenera bramkarzy, asystenta oraz na krótko pierwszego trenera Górnika Zabrze. W roku 2007 był asystentem, a następnie pierwszym trenerem Wisły Płock. Następnie był trenerem Hetmana Zamość, z którym awansował do nowej II ligi. We wrześniu 2008 roku zastąpił Włodzimierza Tylaka na stanowisku trenera Tura Turek, jednakże z tego klubu został zwolniony wiosną. Od początku sezonu 2009/2010 do 21 września 2009 pełnił funkcję trenera Stali Stalowa Wola. Od 16 października 2009 był trenerem Znicza Pruszków. Kolejnym jego klubem w karierze trenerskiej był Świt Nowy Dwór Mazowiecki (od czerwca 2010). W latach 2011–2014 był trenerem Kolejarza Stróże. Od 26 czerwca 2014 trener GKS Tychy. Od 2 grudnia 2016 do 8 sierpnia 2017 trener III-ligowego Widzewa Łódź, a 19 grudnia został trenerem III-ligowego KSZO 1929 Ostrowiec Świętokrzyski. Klub ten prowadził do 30 czerwca 2018 roku, kiedy to objął grającą w I Lidze Chojniczankę Chojnice, którą prowadził do października 2018 roku. Był także trenerem Wieczystej Kraków, z którą w sezonie 2020/2021 zdobył komplet punktów (wygrywając wszystkie mecze ligowe), osiągając przy tym niesamowity bilans bramek 216:8. Wygrał przy tym puchar Polski na szczeblu krakowskim, pokonując w finale rezerwy ekstraklasowej Cracovii 4:0 oraz Puchar Polski na szczeblu Małopolskiego ZPN. (po zwycięskim finale 3:0 z Popradem Muszyna).
Posiada licencję trenera I klasy. Jest bratem piłkarza Jarosława Cecherza.

</doc>
<doc id="1750702" url="https://pl.wikipedia.org/wiki?curid=1750702" title="Gernikako Arbola">
Gernikako Arbola

Drzewo z Gerniki (bask. Gernikako Arbola) – dąb symbolizujący wolności biskajskie i szerzej – baskijskie, stojący w mieście Gernika.
Drzewo i Wielmożowie Biskajscy.
Wielmożowie Biskajscy przysięgali pod tym drzewem, że będą przestrzegać przywilejów biskajskich (na zasadzie podobnej do polskich Artykułów henrykowskich). Po włączeniu ziem biskajskich do Królestwa Kastylii, tytuł Wielmoży Biskajskiego połączono na stałe z koroną kastylijską; od tego czasu kolejni królowie Kastylii (później Hiszpanii) i pretendenci karlistowscy składali przysięgę pod Gernikako Arbola.
W siedzibie władz w Gernika przechowywany jest obraz siedemnastowiecznego malarza Francisco de Mendieta, który przedstawia zaprzysiężenie przez Ferdynanda II przywilejów biskajskich.
Dziś jest to miejsce, w którym Lehendakari, szef rządu baskijskiego, składa przysięgę rozpoczynając urzędowanie.
Dąb widnieje w herbie Kraju Basków, prowincji Vizcaya, i wielu miast baskijskich.
Historia Drzewa.
"Ojciec" (XIV wiek – 1742).
Tradycyjnie uważa się XIV wiek za okres narodzin pierwszego udokumentowanego drzewa. "Ojciec" usechł w roku 1742, zaś w jego miejsce posadzono "Starca".
"Starzec" (1742-1860).
Posadzony w 1742 w następstwie "Ojca". W roku 1839 królowa-regentka Maria Krystyna Sycylijska zaprzysięgła przywileje w imieniu swojej, wówczas dziewięcioletniej, córki Izabeli II; Była to ostatnia taka uroczystość. Drzewo uschło w 1860.
"Syn" i jego następcy.
"Syn" był świadkiem przysięgi pierwszego baskijskiego Lehendakari – José Antonio Aguirre i przetrwał bombardowanie miasta przez niemiecki Legión Cóndor w 1937. 20 kwietnia 2004 uznano, że jest już zbyt stary i 25 lutego następnego roku zastąpiono go innym, wyhodowanym z jego nasion. Ten czwarty z kolei dąb stoi do dziś.
Istnieje wiele drzew pochodzących od "Syna", które rosną w wielu miejscach zamieszkanych przez diasporę baskijską.
Przysięga.
Lehendakari José Antonio Aguirre podkreślił symboliczne znaczenie dębu przysięgając pod nim jako pierwszy autonomiczny szef baskijskiego rządu.
Od tamtego czasu każdy kolejny Lehendakari używając tych słów przysięgał na krucyfiks i Biblię w języku baskijskim. Później przed "przysięgam" dodano słowa "przed Wami, przedstawicielami narodu".
Tę tradycyjną formułę zmienił dopiero Patxi López 7 maja 2009 roku. Trzymając ręce na egzemplarzach Konstytucji Hiszpanii i Statutu Autonomicznego Kraju Basków powiedział:
Drzewo z Gerniki w literaturze.
Dąb z Gerniki pojawia się między innymi w utworze "La prudencia en la mujer" słynnego hiszpańskiego dramaturga Tirso de Molina oraz sonecie "The Oak of Guernica" wybitnego poety angielskiego Williama Wordsworth'a.
Wojna domowa.
W czasie hiszpańskiej wojny domowej drzewo nie tylko przetrwało bombardowanie z powietrza, ale również zajęcie miasta przez wojska generała Franco. Kiedy po ich wkroczeniu miasto obiegła wieść, jakoby falangiści planowali siekierami ściąć dąb jako symbol separatyzmu i nacjonalizmu baskijskiego, Requetés, uzbrojeni bojówkarze karlistowskiej milicji, otoczyli go i nie dopuścili do jego zniszczenia.

</doc>
<doc id="1750703" url="https://pl.wikipedia.org/wiki?curid=1750703" title="Sapnay">
Sapnay

Sapnay ("Miłość ma wiele imion") – bollywoodzki dramat wyreżyserowany w 1997 roku przez Rajiv Menon. Film jest bollywoodzką wersją kollywoodzkiego „Minsaara Kanavu” z alternatywnym zakończeniem.
Fabuła.
Największym marzeniem Priyi (Kajol) wychowanej w szkole katolickiej jest zostanie zakonnicą. Jednak tego pomysłu nie pochwala ojciec dziewczyny. W Priyi od dłuższego czasu jest zakochany Thomas (Arvind Swamy), jednak z powodu swej nieśmiałości, nie potrafi wyznać tego dziewczynie. Kiedy dowiaduje się, że ma stracić ukochaną, prosi o pomoc Deva (Prabhu Deva). Chłopak ma zmienić zamiary dziewczyny. Mimo początkowego planu, wszystko się komplikuje, a Priya zamiast w Thomasie, zakochuje się w Devie.

</doc>
<doc id="1750704" url="https://pl.wikipedia.org/wiki?curid=1750704" title="Danijel Aleksić">
Danijel Aleksić

Danijel Aleksić (ur. 30 kwietnia 1991 w Puli) – serbski piłkarz występujący na pozycji pomocnika w tureckim klubie İstanbul Başakşehir.
Kariera klubowa.
Vojvodina.
Danijel Aleksić swoją karierę zaczynał w serbskiej FK Vojvodinie grając tam w 48 meczach i strzelając 8 bramek. Zadebiutował tam 5 maja 2007, w meczu z Crveną zvezdą, gdzie ówczesny trener Vojvodiny - Milovan Rajevac wypuścił go na parę ostatnich minut. Od tamtego czasu jest najmłodszym debiutantem serbskiej Superligi mając jedynie 16 lat i 5 dni. Pierwszą bramkę w Superlidze zdobył 2 kwietnia 2008, przeciwko Hajdukowi Kula.
Genoa.
19 stycznia 2010, Aleksić przeszedł do włoskiej Genoi za kwotę 2,25 mln euro, gdzie spotkał między innymi swojego rodaka Nenada Tomovica. Zadebiutował w meczu z Juventusem wchodząc na ostatnią minutę meczu zmieniając Domenico Criscito. Genoa przegrała ten mecz 3:2.
AS Saint-Etienne.
18 stycznia 2012, Aleksić przeszedł na zasadzie wolnego transferu do AS Saint-Étienne.
Kariera reprezentacyjna.
Aleksić był kapitanem reprezentacji Serbii do lat 17. Na Mistrzostwach Europy U-17 zdobył 2 bramki, ale Serbia nie wyszła z grupy i zajęła 5. miejsce w turnieju. Rok później, w reprezentacji U-19 na Mistrzostwach Europy U-19 zajął 2. miejsce w klasyfikacji najlepszych strzelców mając jedną bramkę mniej od Nathana Delfouneso. Serbia zajęła 3. miejsce w tym turnieju. W seniorskiej reprezentacji Serbii Aleksić zadebiutował 14 grudnia 2008 roku w przegranym 0:1 meczu z Polską.
Sukcesy.
Reprezentacyjne.
Mistrzostwa Europy U-17 w piłce nożnej
Mistrzostwa Europy U-19 w piłce nożnej

</doc>
<doc id="1750706" url="https://pl.wikipedia.org/wiki?curid=1750706" title="Karol Dittrich">
Karol Dittrich

Karol August Dittrich (ur. 30 września 1819 w Lipsku, zm. 11 stycznia 1886) – niemiecki przemysłowiec. 
Życiorys.
Karol August Dittrich urodził się w Lipsku w rodzinie przemysłowca wyznania ewangelicko-augsburskiego. Początkowo zdobywał doświadczenie jako agent handlowy firmy "Ex- und Importhaus Karl und Gustaw Harkot". W trakcie tej praktyki odbył wiele podróży po Austrii. Praktyka w domu handlowym Harkotów pozwoliła młodemu Karolowi Augustowi Dittrichowi zdobyć nieduży kapitał, który dzięki szeregowi trafnych inwestycji urósł do ogromnej fortuny. Dnia 1 stycznia 1849 r. wszedł w spółkę z Karolem Hielle i założył w miejscowości Krasna Lipa w kraju Usteckim w obecnych Czechach (ob. Krásná Lípa, wówczas niem. Schönlinde) dom handlowy "Hielle und Dittrich", zajmujący się przede wszystkim obrotem przędzą lnianą. W 1857 r. razem z Karolem Hielle odkupił żyrardowską fabrykę lnu, którą zaczęli systematycznie rozbudowywać i modernizować, jak również do zbudowania osady fabrycznej w Rudzie Guzowskiej. U schyłku jego życia zakłady żyrardowskie miały już ugruntowaną mocną pozycję na europejskim rynku włókienniczym.

</doc>
<doc id="1750707" url="https://pl.wikipedia.org/wiki?curid=1750707" title="Huoguo">
Huoguo

Huoguo (chin. trad. 火鍋, chin. upr. 火锅, pinyin "huǒguō", dosł. ognisty kociołek, ang. "hot pot") – tradycyjne naczynie kuchni chińskiej, służące do przyrządzania potraw bezpośrednio na stole.
Kociołek wykonany jest z miedzi lub mosiądzu. Na metalowej tacce, na podstawce z otworem, umocowana jest pękata miska z krótkim, zwężonym u góry kominkiem. W dolnym otworze kominka znajduje się ażurowa kratka pełniąca rolę rusztu. Od wewnątrz kociołek pokryty jest cyną.
W małym palenisku na ruszcie umieszczane są kawałki rozżarzonego węgla drzewnego, do miski natomiast wlewa się gorący rosół. Kociołek stawia się wówczas na stole, gdzie znajdują się już talerze z przygotowanymi cienkimi plastrami mięsa, ryb, owoców morza i warzyw. Każdy z siedzących przy stole wedle własnego uznania używając pałeczek gotuje poszczególne produkty w znajdującym się w kociołku rosole, a następnie przyprawia i spożywa je z własnej miseczki z ryżem.
Huoguo wywodzi się z Mongolii i zostało upowszechnione w Chinach (zwłaszcza w ich północnych regionach) po najeździe Mandżurów w XVII wieku. Współcześnie spotykane są także nowoczesne huoguo, mniejsze i ogrzewane prądem elektrycznym.

</doc>
<doc id="1750710" url="https://pl.wikipedia.org/wiki?curid=1750710" title="Ortzanzurieta">
Ortzanzurieta

Ortzanzurieta (hiszp. "Orzanzurieta") – szczyt w Pirenejach. Leży w północnej Hiszpanii, w prowincji Nawarra.

</doc>
<doc id="1750711" url="https://pl.wikipedia.org/wiki?curid=1750711" title="Hot pot">
Hot pot



</doc>
<doc id="1750714" url="https://pl.wikipedia.org/wiki?curid=1750714" title="Wudi">
Wudi

Imię Wudi (武帝) nosiło kilku chińskich cesarzy:

</doc>
<doc id="1750715" url="https://pl.wikipedia.org/wiki?curid=1750715" title="Parafia św. Jana Apostoła w Zalewie">
Parafia św. Jana Apostoła w Zalewie

Parafia Świętego Jana Apostoła i Ewangelisty w Zalewie – parafia erygowana w 1937, należąca do metropolii warmińskiej, diecezji elbląskiej i dekanatu dzierzgońskiego. Kościół parafialny został wybudowany w XIV wieku w stylu gotyckim. Mieści się przy ulicy Kościelnej w Zalewie.
Parafia liczy 3476 wiernych. Oprócz wiernych parafię zamieszkują też osoby innych wyznań: baptyści, ewangelicy, prawosławni i Świadkowie Jehowy.
Na terenie parafii znajduje się też kaplica św. Rodziny w Zalewie, służąca obecnie jako dom przedpogrzebowy.

</doc>
<doc id="1750718" url="https://pl.wikipedia.org/wiki?curid=1750718" title="Karol Hielle">
Karol Hielle

Karol Teodor Hielle (ojciec) (ur. 1822 w Krasnym Buku, ob. Krasnej Lipy, zm. 26 marca 1871 w Berlinie) – niemiecki przemysłowiec, od 1857 r. współwłaściciel żyrardowskiej fabryki lnu. Wraz z Karolem Augustem Dittrichem znacznie rozbudował moce przerobowe zakładów lniarskich oraz przyczynił się do rozbudowy zaplecza socjalnego osady fabrycznej realizowanej zgodnie z koncepcją miasta idealnego. Za jego czasów zakłady żyrardowskie zaczęły uchodzić za szczyt rozwoju technologicznego przemysłu włókienniczego.
Karol Hielle pochodził z rodziny fabrykanckiej osiadłej w czeskich Sudetach i posiadającej tkalnie ręczną. Jego żoną była Flora z domu May, która wraz z dwoma synami – Edwardem i Karolem została współwłaścicielką zakładów lniarskich po śmierci męża.
20 stycznia 1873 sukcesorzy po Karolu Hielle spisali w Krasnej Lipie przed notariuszem Franciszkiem Hoffmanem akt, na mocy którego spadkobiorcy zrzekli się osobistych roszczeń i uznawali całość wymienionego majątku za własność Spółki Handlowej Dittrich und Hielle z siedzibą w Krasnej Lipie1. Reprezentowanie interesów rodziny Hielle w Towarzystwie Akcyjnym Zakładów Żyrardowskich przejął po ojcu syn Karol.
1 K. Zwoliński, Zakłady żyrardowskie w latach 1885–1915, Książka i Wiedza, Warszawa 1979, s. 30–31

</doc>
<doc id="1750719" url="https://pl.wikipedia.org/wiki?curid=1750719" title="Pinus culminicola">
Pinus culminicola

Pinus culminicola Andresen &amp; Beaman – gatunek drzewa iglastego z rodziny sosnowatych ("Pinaceae"). Endemit Meksyku, gdzie występuje w Coahuila i Nuevo León.
Biologia i ekologia.
Drzewo wiatropylne. Szyszki nasienne dojrzewają w ciągu 2 lat i po otwarciu szybko opadają. W momencie uwalniania nasion ich śladowe skrzydełka odrywają się i pozostają na łusce nasiennej. Łupina nasienna grubości 0,5–1 mm. Większość nasion rozsiewana jest w połowie listopada. Siewki wykształcają 8–11 liścieni.
Igły pozostają na drzewie przez 2–3 lata. Liście w przekroju poprzecznym trójkątne, z wypukłą wierzchnią stroną. Jedna wiązka przewodząca w liściu, 1–2 przewody żywiczne.
Występuje w górach meksykańskich, na wysokości 2965–3700 m n.p.m.. Na stanowiskach odsłoniętych wykształca poskręcane formy karłowate, podobnie jak sosna górska w Europie i sosna karłowa w północnej Azji. Rośnie na kamienistym i wapiennym podłożu. W obrębie zasięgu jest drzewem dominującym na wysokościach powyżej 3300 m n.p.m. 
Nasiona są jadalne, stanowią pożywienie m.in. modrowronki meksykańskiej ("Aphelocoma ultramarina") i orzechówki popielatej. Ptaki zbierają je i zakopują w schowkach, jako zapas na zimę. Część nasion pozostaje niezjedzona i kiełkuje.
"Pinus culminisola" jest gospodarzem rośliny pasożytniczej "Arceuthobium vaginatum" subsp. "vaginatum" (pasożyt pędowy), występującej na terenie Cerro Potosí.
Systematyka i zmienność.
Gatunek odkryty dosyć późno, bo w 1959 r., zapewne z powodu zajmowania wysoko położonych, niedostępnych siedlisk. Blisko spokrewniony z "Pinus johannis", "P. discolor" i "P. orizabensis". "P. johannis" i "P. discolor" bywają traktowane jako odmiany "P. culminicola", ale nie jest to powszechnie akceptowane, za względu np. na brak dowodów na powstawanie mieszańców tych taksonów w naturalnym środowisku.
Pozycja gatunku w obrębie rodzaju "Pinus":
Zagrożenia.
Międzynarodowa organizacja IUCN umieściła ten gatunek w Czerwonej księdze gatunków zagrożonych z kategorią zagrożenia EN ("endangered"), uznając go za gatunek zagrożony wymarciem w najbliższej przyszłości. Klasyfikacja ta została utrzymana w wydaniu księgi w 2013 roku. Część populacji została zniszczona przez pożary i regeneracja następuje powoli. Ogólny trend liczebności populacji jest malejący.

</doc>
<doc id="1750720" url="https://pl.wikipedia.org/wiki?curid=1750720" title="Mesa de los Tres Reyes">
Mesa de los Tres Reyes

Mesa de los Tres Reyes (arag. "Meseta d'os Tres Reis", bask. " Iror Errege Maia", gask. "Tabla d'eths Tros Rouyes", fr. "Table des Trois Rois") – szczyt w Pirenejach o wysokości 2442 m n.p.m. Leży na granicy między Hiszpanią (prowincje Aragonia i Nawarra) a Francją (departament Pireneje Atlantyckie). Jest najwyższym szczytem hiszpańskiej prowincji Nawarra.

</doc>
<doc id="1750721" url="https://pl.wikipedia.org/wiki?curid=1750721" title="Bronko Nagurski">
Bronko Nagurski

Bronislau „Bronko” Nagurski (ur. 3 listopada 1908 w Rainy River, zm. 7 stycznia 1990 w International Falls) – kanadyjski zawodnik futbolu amerykańskiego o polsko-ukraińskich korzeniach, zawodowy wrestler. Wielokrotnie zdobywał tytuł mistrza świata wagi ciężkiej w tej dyscyplinie.
Jedynym klubem ligi NFL, w jakim grał, było Chicago Bears. Grał w tej drużynie w latach 1930–1937 i 1943 i zdobył z nią dwa tytuły mistrzowskie.
7 września 1963 został członkiem Pro Football Hall of Fame. 
Po śmierci Bronka Nagurskiego w International Falls zostało otwarte muzeum jego imienia.
W 1995 nagroda dla najlepiej grającego w obronie zawodnika ligi uniwersyteckiej została nazwana jego imieniem. W 1999 znalazł się na 35. miejscu w rankingu 100 najlepszych zagranicznych zawodników wszech czasów w lidze NFL. W 2000 wybrano go drugim sportowcem stanu Minnesota w XX w.

</doc>
<doc id="1750723" url="https://pl.wikipedia.org/wiki?curid=1750723" title="Parafia Najświętszej Maryi Panny Matki Kościoła w Sulejówku">
Parafia Najświętszej Maryi Panny Matki Kościoła w Sulejówku

Parafia pw. Najświętszej Maryi Panny Matki Kościoła w Sulejówku – parafia rzymskokatolicka w dekanacie Sulejówek diecezji warszawsko-praskiej. Erygowana w 1976 roku. Kościół parafialny został zbudowany w latach 1972–1983, znajduje się w nim Obraz Matki Bożej Pocieszenia.

</doc>
<doc id="1750726" url="https://pl.wikipedia.org/wiki?curid=1750726" title="Parafia Przemienienia Pańskiego w Sulejówku">
Parafia Przemienienia Pańskiego w Sulejówku

Parafia pw. Przemienienia Pańskiego w Sulejówku-Miłośnie – parafia rzymskokatolicka w dekanacie Sulejówek diecezji warszawsko-praskiej. Erygowana w 1939. 
Kościół parafialny został zbudowany w latach 1934–1936. Świątynia znajduje się przy ulicy Armii Krajowej w Sulejówku Miłośnie. 
W 2012 roku zostaje otwarte Prywatne Centrum Kultury.
W roku 2014 na terenie domu parafialnego powstało kino „Teatr Kurtyna” dofinansowane z Ministerstwa Kultury i Dziedzictwa Narodowego.

</doc>
<doc id="1750728" url="https://pl.wikipedia.org/wiki?curid=1750728" title="Litania do Najświętszej Maryi Panny">
Litania do Najświętszej Maryi Panny



</doc>
<doc id="1750730" url="https://pl.wikipedia.org/wiki?curid=1750730" title="Sajjad Karim">
Sajjad Karim

Sajjad Haider (Saj) Karim (ur. 11 lipca 1970 w Blackburn) – brytyjski prawnik i polityk, poseł do Parlamentu Europejskiego VI, VII i VIII kadencji.
Życiorys.
Pochodzi z rodziny pakistańskiej. W 1993 uzyskał dyplom licencjata prawa w zakresie rozszerzonym w The College of Law w Chester. W 1994 zdał egzaminy adwokackie w Law Society. W tym samym roku został adwokatem przy Sądzie Najwyższym Anglii i Walii. W latach 1994–2004 był członkiem Komisji Równouprawnienia Towarzystwa Law Society.
Od 1994 do 2001 był radnym rady okręgu miejskiego Pendle. W 2004 uzyskał mandat posła do Parlamentu Europejskiego z listy Liberalnych Demokratów (został pierwszym brytyjskim eurodeputowanym wyznania muzułmańskiego). Należał do grupy Porozumienie Liberałów i Demokratów na rzecz Europy. W 2007 przeszedł do Partii Konserwatywnej, a następnie został członkiem frakcji Europejskiej Partii Ludowej i Europejskich Demokratów. W 2009 uzyskał europarlamentarną reelekcję. W VII kadencji PE, jak wszyscy członkowie Partii Konserwatywnej, przystąpił do grupy Europejscy Konserwatyści i Reformatorzy. W 2014 został ponownie wybrany do Europarlamentu, w którym zasiadał do 2019.

</doc>
<doc id="1750731" url="https://pl.wikipedia.org/wiki?curid=1750731" title="Schnackenburg">
Schnackenburg

Schnackenburg – miasto położone w niemieckim kraju związkowym Dolna Saksonia w powiecie Lüchow-Dannenberg. Należy do gminy zbiorowej (niem. "Samtgemeinde") Gartow. Jest najmniejszym miastem Dolnej Saksonii i jednym z najmniejszych miast Niemiec. Najbardziej na wschód położona gmina kraju związkowego.
Położenie geograficzne.
Schnackenburg leży we wschodniej części powiatu Lüchow-Dannenberg. Jest najbardziej na wschód wysuniętym miastem Dolnej Saksonii. Sąsiaduje od zachodu z gminą Gartow. Na rzece Łabie graniczy od północy z Brandenburgią, w tym z gminą Lanz i miastem Lenzen (Elbe) z urzędu Lenzen-Elbtalaue w powiecie Prignitz. Od południowego wschodu i południa graniczy z Saksonią-Anhalt, w tym z gminami Aulosen i Gollensdorf ze wspólnoty administracyjnej Seehausen (Altmark) w powiecie Stendal. W mieście wpływa do Łaby rzeka Aland, jej lewy dopływ. 
Podział miasta.
Miasto Schnackenburg składa się od reformy obszarów gminnych w 1972 z czterech wcześniej samodzielnych miejscowości: "Gummern", "Holtorf", "Kapern" i "Schnakenburga".
Historia.
Schnackenburg był pierwotnie osadą słowiańską. Na tym terenie zamieszkiwało plemię Drzewian. Nazwa miejscowości świadczy o korzeniach słowiańskich. Pierwotna nazwa to "Godegord" lub "Godegard". "Gord" lub "gard" jest określeniem grodu (patrz: Stargard lub Starogard Gdański). Natomiast "gode" oznaczało gada lub węża, co daje nazwę "Gadzi Gród", która w języku dolnoniemieckim brzmi "Schnackenburg". W okresie podziału Niemiec 1949 – 1990 w Schnackenburgu istniał punkt kontroli granicznej i celnej dla transportu wodnego na Łabie. Teraz znajduje się tu muzeum "Grenzlandmuseum" (pol. „Muzeum Graniczne”) ze zbiorami dotyczącymi okresu podziału Niemiec.
Transport.
Schnackenburg leży na końcu drogi krajowej B493 prowadzącej z Uelzen. W Schnackenburgu istnieje przeprawa promowa na prawy brzeg Łaby do Lanz w Brandenburgii.

</doc>
<doc id="1750732" url="https://pl.wikipedia.org/wiki?curid=1750732" title="Western &amp; Southern Financial Group Women’s Open 2009">
Western &amp; Southern Financial Group Women’s Open 2009

Tenisowy turniej WTA Western &amp; Southern Financial Group Women's Open 2009 odbywa się w dniach 8 - 16 sierpnia w amerykańskim Cincinnati na kortach twardych. Pula nagród wynosi 2 000 000 dolarów amerykańskich.
Eliminacje gry pojedynczej.
Zawodniczki rozstawione.
Polskie eliminacje
Zwyciężczynie eliminacji:

</doc>
<doc id="1750733" url="https://pl.wikipedia.org/wiki?curid=1750733" title="Parafia Matki Bożej Częstochowskiej w Zielonce">
Parafia Matki Bożej Częstochowskiej w Zielonce

Parafia pw. Matki Bożej Częstochowskiej w Zielonce – parafia rzymskokatolicka w dekanacie zielonkowskim diecezji warszawsko-praskiej. Erygowana 6 listopada 1939. Kościół parafialny został zbudowany w latach 1936-1975. Mieści się przy ulicy Jagiellońskiej 10.

</doc>
<doc id="1750735" url="https://pl.wikipedia.org/wiki?curid=1750735" title="Niszczyciele typu Sims">
Niszczyciele typu Sims

Niszczyciele typu Sims – typ dwunastu amerykańskich niszczycieli z okresu II wojny światowej, które weszły do służby w United States Navy w latach 1939-1940.
Pięć okrętów zostało zatopionych w wyniku działań wojennych (cztery na Oceanie Spokojnym, jeden na Morzu Śródziemnym). Pozostałych siedem okrętów zostało wycofanych ze służby w latach 1945-1946.

</doc>
<doc id="1750736" url="https://pl.wikipedia.org/wiki?curid=1750736" title="Parafia św. Jerzego w Zielonce">
Parafia św. Jerzego w Zielonce

Parafia pw. Świętego Jerzego w Zielonce – parafia rzymskokatolicka w dekanacie zielonkowskim diecezji warszawsko-praskiej. Erygowana 1 czerwca 1984. Obejmuje południową część miasta – Zielonkę Bankową. Kościół parafialny został zbudowany w latach 1980-2000. Mieści się przy ulicy Paderewskiego.

</doc>
<doc id="1750737" url="https://pl.wikipedia.org/wiki?curid=1750737" title="Vasile Miriuță">
Vasile Miriuță

Vasile Miriuță (ur. 19 października 1968 roku w Baia Mare) – węgierski piłkarz rumuńskiego pochodzenia.
W reprezentacji Węgier rozegrał 9 meczów i strzelił 1 bramkę.

</doc>
<doc id="1750738" url="https://pl.wikipedia.org/wiki?curid=1750738" title="Vasile Miriuta">
Vasile Miriuta



</doc>
<doc id="1750740" url="https://pl.wikipedia.org/wiki?curid=1750740" title="Atlas Średni">
Atlas Średni

Atlas Średni (arab. الأطلس المتوسط = "Al-Atlas al-Mutawassit"; fr. "Moyen Atlas") – pasmo górskie w północnym Maroku, w obrębie gór Atlas. Na północny ograniczony górami Rif, na południu Atlasem Wysokim. Na wschodzie rozciąga się Wyżyna Szottów i Atlas Tellski, od których Atlas Średni oddzielony jest doliną Wadi Muluja. 
Tereny wokół Atlasu Średniego są gęsto zaludnione, zwłaszcza w zachodniej części. U podnóża gór leży miasto Fez z ponad 1 mln mieszkańców (2004). W obszarze samego pasma górskiego nie leżą jednak żadne duże miasta.
Najwyższym szczytem Atlasu Średniego jest Dżabal Bu Nasir (3 356 m n.p.m.).

</doc>
<doc id="1750741" url="https://pl.wikipedia.org/wiki?curid=1750741" title="Karol Dittrich jr.">
Karol Dittrich jr.

Karol Dittrich jr (ur. 3 października 1853 w Krasnej Lipie, zm. 17 kwietnia 1918 w miejscowości Weisser Hirsch k. Drezna) – niemiecki przemysłowiec, twórca potęgi żyrardowskiej fabryki lnu, jedna z najwybitniejszych postaci w historii Żyrardowa.
Karol Dittrich jr był synem ewangelickiego przemysłowca Karola Augusta Dittricha. Zdobył staranne wykształcenie techniczne na Politechnice Drezdeńskiej, następnie odbywał praktykę w tkalni Netta Ogdena w Anglii; jeszcze za życia ojca, na przełomie lat siedemdzisiątych i osiemdziesiątych przejął faktyczne kierownictwo nad zakładami żyrardowskimi. 
Zarządzanie fabryką.
W 1885 roku doprowadził do przekształcenia zakładów w Towarzystwo Akcyjne Zakładów Żyrardowskich "Hielle i Dittrich". W okresie pełnienia funkcji zarządcy towarzystwa akcyjnego doprowadził do realizacji bardzo ważnych inwestycji, tak fabrycznych, jak i komunalnych (budowa kościołów, założenie cmentarza katolickiego i ewangelickiego, budowa wielkiej przędzalni, elektrowni, budynków administracyjnych i szpitala). Okres jego rządów wiązał się z bardzo dużym napływem ludności, w tym znacznej liczby obcokrajowców: Niemców, Szkotów, Włochów, Rosjan a przede wszystkim robotników z Czech.
Dzięki staraniom Karola Dittricha zapewniono pracownikom fabryki wszystkich szczebli relatywnie wysoki standard życia. Utworzono zaplecze dla realizacji działań kulturalnych (sala teatralna w Resursie, muszla koncertowa, kręgielnia) oraz edukacyjnych ("Kantoratschule" kształcąca biuralistów na potrzeby fabryki z wykładowym językiem niemieckim, szkoły powszechne elementarne).
Działalność kulturalna i charytatywna.
Z jego inicjatywy powstała biblioteka powszechna "Biblioteka Fabryczna". Zajmował się także mecenatem artystycznym i kulturalnym, fundując stypendia dla uzdolnionej młodzieży z Krasnej Lipy i z Żyrardowa. W latach 1903–1908 Dittrich finansował studia Pawła Hulki-Laskowskiego na Uniwersytecie w Heidelbergu. Nadwornym malarzem Dittrichów był August Frind urodzony w Krasnej Lipie, którego dziełem są między innymi obraz ołtarzowy w kościele pw. św. Karola Boromeusza oraz portret Karola Augusta Dittricha i Karola Hielle w willi reprezentacyjnej w parku miejskim. Park ten nosi nazwę Karola Dittricha.
Wraz z siostrami założył fundację imienia swojego ojca, która zapewniała zasłużonym pracownikom zakładów lniarskich oprocentowane książeczki oszczędnościowe, pod warunkiem, że robotnik będzie systematycznie odkładał na niej 3 procent swojego miesięcznego zarobku; wkład książeczek oszczędnościowych wnoszony przez fabrykę wynosił 50 rubli, a za oszczędzanie fabryka dodawała kwotę równowartą 3 procentom pensji. 
W 1899 roku Karol Dittrich jr sprzedał swoje udziały w Towarzystwie Akcyjnym Zakładów Żyrardowskich; uzyskane ze sprzedaży akcji pieniądze ( rb) postanowił przeznaczyć na cele dobroczynne oraz na nagrody dla najbardziej zasłużonych pracowników fabryki. Darowizna wyniosła ostatecznie rb i przeznaczona została w całości dla pracowników Towarzystwa Akcyjnego Zakładów Żyrardowskich, zarówno dla oficjalistów jak i szeregowych robotników. Największa kwota, rb została przeznaczona na rzecz prowadzenia w Żyrardowie ochronki dla dzieci, rb przeznaczono na wybudowanie i utrzymanie w Żyrardowie domu starców dla starych i nieuleczalnie chorych robotników, (według innych źródeł rb) przyznano na budowę kościoła rzymskokatolickiego w Żyrardowie, 7800 rb dostała gmina ewangelicka w Żyrardowie. Łącznie na poczet nagród dla załogi zakładów lniarskich zarezerwowano kwotę rb, z której ufundowano 341 książeczek oszczędnościowych z wkładem 50 rb dla zasłużonych długoletnich pracowników fabryki za łączną kwotę rb oraz nagrody: dla dozorców i majstrów na łączną kwotę rb, dla strażaków ze straży fabrycznej na kwotę 3020 rb, dla muzyków z orkiestry fabrycznej na kwotę 1890 rb, dla 5 wdów (łącznie 120 rb); 1147 rb przeznaczono dla "różnych posługujących". Specjalne zawiadomienie z wyszczególnionymi kwotami darowizny zostało rozwieszone we wszystkich oddziałach fabrycznych bezpośrednio po pierwszych wystąpieniach robotniczych dnia 5/17 kwietnia 1899, jednakże większość robotników nie uwierzyła w ich treść, co stało się przyczyną znacznego wzrostu niepokojów społecznych w osadzie fabrycznej i doprowadziło do rozruchów.
Dla Karola Dittricha wzniesiono w 1896 r. Willę Reprezentacyjną w miejskim parku, w tzw. „kostiumie francuskim”, w której jednak nigdy na dłużej nie zamieszkał. Obecnie willa jest siedzibą Muzeum Mazowsza Zachodniego w Żyrardowie.
Pochowany w rodzinnym mauzoleum w Krasnej Lipie.

</doc>
<doc id="1750742" url="https://pl.wikipedia.org/wiki?curid=1750742" title="Proszowice (stacja kolejowa)">
Proszowice (stacja kolejowa)

Proszowice – nieczynna stacja kolei wąskotorowej (Świętokrzyska Kolej Dojazdowa) w Proszowicach, w województwie małopolskim, w Polsce.

</doc>
<doc id="1750743" url="https://pl.wikipedia.org/wiki?curid=1750743" title="FC Oss Stadion">
FC Oss Stadion

FC Oss Stadion – wielofunkcyjny stadion w mieście Oss w Holandii. Najczęściej używany jest jako stadion piłkarski, a swoje mecze rozgrywa na nim drużyna TOP Oss. Stadion może pomieścić ponad 4650 widzów.

</doc>
<doc id="1750744" url="https://pl.wikipedia.org/wiki?curid=1750744" title="Walter Kock">
Walter Kock

Walter Kock (ur. 28 października 1902 w Zelle, zm. 20 grudnia 1949 w Szczecinie) – zbrodniarz nazistowski, członek załogi niemieckich obozów koncentracyjnych Sachsenhausen, Auschwitz-Birkenau i Neuengamme oraz SS-Oberscharführer. 
Z zawodu sanitariusz. Członek SS od 1932 i NSDAP od 1938. W listopadzie 1942 przybył do Auschwitz, ale po krótkim czasie skierowano go na przeszkolenie do kompanii sanitarnej w Sachsenhausen. Po ukończeniu szkolenia powrócił do Auschwitz, gdzie do sierpnia 1943 pełnił służbę jako sanitariusz SS, między innymi w obozie Monowice. Następnie Kocka przeniesiono do Neuengamme, gdzie pozostał do 6 maja 1945. Za walki na froncie wschodnim został odznaczony Medalem Wschodnim. 
25 lutego 1948 został skazany przez polski Sąd Okręgowy w Krakowie na 12 lat pozbawienia wolności. Zmarł w więzieniu w Szczecinie.

</doc>
<doc id="1750747" url="https://pl.wikipedia.org/wiki?curid=1750747" title="Dąbrowa Tarnowska (stacja kolejowa)">
Dąbrowa Tarnowska (stacja kolejowa)

Dąbrowa Tarnowska – nieczynna stacja kolejowa położona w Dąbrowie Tarnowskiej, w województwie małopolskim, w Polsce.

</doc>
<doc id="1750748" url="https://pl.wikipedia.org/wiki?curid=1750748" title="Drogo">
Drogo

Drogo (ur. ok. 1118 w Épinoy, zm. 16 kwietnia 1189 w Sebourgu) – święty katolicki, rekluz.
Osierocony przy urodzeniu pogrobowiec, zrzekł się rodzinnego majątku i został pasterzem. Swój czas dzielił między pielgrzymki, modlitwę i umartwianie. Nie mogąc podołać trudom wędrówek udał się do Sebourga i tam znalazł odosobnienie w celi przy miejscowym kościele. Jest patronem pasterzy i pastwisk, a jego wspomnienie w Kościele katolickim obchodzone jest w dzienną rocznicę śmierci.
Przypisywano św. Drogo dar bilokacji.

</doc>
<doc id="1750749" url="https://pl.wikipedia.org/wiki?curid=1750749" title="Counterparts">
Counterparts

Counterparts – piętnasty album studyjny kanadyjskiego zespołu rockowego Rush, wydany w 1993 roku.

</doc>
<doc id="1750750" url="https://pl.wikipedia.org/wiki?curid=1750750" title="Atlas Tellski">
Atlas Tellski

Atlas Tellski (arab. الأطلس التلي = "Al-Atlas at-Talli"; fr. "Atlas Tellien") – łańcuch górski w Afryce Północnej, w obrębie gór Atlas na terytorium Maroka, Algierii i Tunezji. Przebiega w kierunku wschód-zachód wzdłuż wybrzeży Morza Śródziemnego. Po południowej stronie Atlasu Tellskiego rozciąga się Wyżyna Szottów, od zachodu góry przechodzą w Atlas Średni i Rif, zaś od wschodu ograniczone są tunezyjskimi wybrzeżami Morza Śródziemnego.
W rejonie Atlasu Tellskiego leży kilka dużych miast, m.in. algierska stolica Algier czy Oran. Inne algierskie miasto – Konstantyna leży bezpośrednio w paśmie Atlasu Tellskiego na wysokości 650 m n.p.m.
Najwyższym szczytem Atlasu Tellskiego jest Tamkut Lalla Chadidża o wysokości 2308 m n.p.m.

</doc>
<doc id="1750751" url="https://pl.wikipedia.org/wiki?curid=1750751" title="Rolands Gulbis">
Rolands Gulbis

Rolands Gulbis (ur. 17 listopada 1974, Kuldyga) – łotewski trójboista siłowy i strongman.
Drużynowy Drugi Wicemistrz Świata Par Strongman 2005.
Życiorys.
Rolands Gulbis pracuje w ochronie.
Mieszka w Rydze.
Wymiary:
Rekordy życiowe:

</doc>
<doc id="1750752" url="https://pl.wikipedia.org/wiki?curid=1750752" title="Raudonė">
Raudonė



</doc>
<doc id="1750753" url="https://pl.wikipedia.org/wiki?curid=1750753" title="Raudań">
Raudań

Raudań, także Raudany (lit. "Raudonė", niem. "Raudonn") – miasteczko na Litwie, położone w okręgu tauroskim w rejonie jurborskim, 28 km na wschód od Jurborka przy drodze Kowno-Jurbork, 716 mieszkańców (2001). Siedziba starostwa Raudań.
Miasteczko usytuowane jest na prawym, wysokim brzegu rzeki Niemen na terenie Poniemuńskiego Parku Regionalnego. W miejscowości znajduje się kościół katolicki, szkoła i poczta.
Za Królestwa Polskiego istniała wiejska gmina Raudań.
Od 1998 miasteczko posiada własny herb nadany dekretem Prezydenta Republiki Litewskiej.

</doc>
<doc id="1750754" url="https://pl.wikipedia.org/wiki?curid=1750754" title="Pandokrator">
Pandokrator

Pandokrator (, "Pantokrátor") – góra w Grecji. Najwyższa góra na wyspie Korfu. Jej wysokość to 906 m n.p.m. Na szczycie góry, na który prowadzi droga 25 serpentyn, znajduje się klasztor Chrystusa Pantokratora.

</doc>
<doc id="1750755" url="https://pl.wikipedia.org/wiki?curid=1750755" title="Kdeedu">
Kdeedu

kdeedu – pakiet KDE zawierający oprogramowanie edukacyjne.

</doc>
<doc id="1750756" url="https://pl.wikipedia.org/wiki?curid=1750756" title="Diana Wallis">
Diana Wallis

Diana Paulette Wallis (ur. 28 czerwca 1954 w Hitchin) – brytyjska polityk i prawniczka, od 1999 do 2012 posłanka do Parlamentu Europejskiego.
Życiorys.
Ukończyła w 1975 studia z historii na Uniwersytecie Londyńskim. Rok później uzyskała magisterium w zakresie samorządu lokalnego na University of Kent. W latach 1984–1999 praktykowała jako radca prawny. Od 1995 była także wiceprzewodniczącą samorządu hrabstwa East Riding of Yorkshire. W 2001 została prezesem stowarzyszenia tłumaczy ustnych i pisemnych.
W 1999 i 2004 z listy Liberalnych Demokratów uzyskiwała mandat deputowanej do Parlamentu Europejskiego. W wyborach w 2009 skutecznie ubiegała się o reelekcję. W VII kadencji przystąpiła ponownie wraz z liberałami do grupy Porozumienia Liberałów i Demokratów na rzecz Europy, została też wiceprzewodniczącą Europarlamentu. W 2012 bez powodzenia ubiegała się o funkcję przewodniczącej PE. 31 stycznia tego samego roku złożyła mandat deputowanej.

</doc>
<doc id="1750758" url="https://pl.wikipedia.org/wiki?curid=1750758" title="Ulica Stefana Czarnieckiego w Stargardzie">
Ulica Stefana Czarnieckiego w Stargardzie

Ulica Czarnieckiego w Stargardzie (d. "Jobststr., Hindenburgstr., Roli-Żymierskiego, Przodowników Pracy") – jedna z głównych ulic miasta, mierzy ok. 0,6 km, wiedzie od Pl. Wolności w kierunku południowo-wschodnim do placu św. Ducha.
Pierwotnie ulica nosiła wspólną nazwę z ul. Piłsudskiego ("Jobststr."), w latach 30. XX wieku wydzielono ten fragment i nadano mu nazwę "Hindenburgstr." Następnie po przejęciu Stargardu przez polską administrację ulicę przemianowano na Roli-Żymierskiego, a niedługo potem na Przodowników Pracy. Jeszcze przed upadkiem socjalizmu nazwę zmieniono na obecną. 
Zabudowę ulicy stanowią: po stronie wschodniej reprezentacyjne wille, po zachodniej zaś kamienice oraz współczesne kilkupiętrowe budynki. 
Przy ul. Czarnieckiego znajdują się Urząd Miejski, Prokuratura Rejonowa, Powiatowa Stacja Sanitarno-Epidemiologiczna, stacja Pogotowia Ratunkowego, Hotel Spichlerz, liczne banki i lokale rozrywkowo-usługowe, w tym Centrum Handlowe Rondo.
W pobliżu ulicy Czarnieckiego znajdują się: Brama Pyrzycka, Kościół św. Ducha, Cerkiew św. Piotra i Pawła, Wieża ciśnień.
Przez ulicę przebiegają liczne linie autobusowe MZK: 3, 3G, 4, 7, 8, 19, 22, 23, 28, 28B.

</doc>
<doc id="1750760" url="https://pl.wikipedia.org/wiki?curid=1750760" title="Bentō">
Bentō

 – rodzaj posiłku kuchni japońskiej, mający postać pojedynczej porcji na wynos, kupowanej w punktach gastronomicznych lub przygotowywanej w domu.
Tradycyjne bentō składa się z ryżu, ryby lub mięsa, a także z pikli i gotowanych warzyw. Posiłek pakowany jest w odpowiednie – może to być zwykłe plastikowe, produkowane masowo opakowanie, bądź specjalne, wykonane z drewna i pokryte laką. Gotowe bentō jest w Japonii powszechnie dostępne, w takich miejscach, jak: sklepy spożywcze, stacje kolejowe, stacje benzynowe, kioski, domy towarowe, specjalne .
Pomimo dużego wyboru wśród gotowych rodzajów bentō, wielu Japończyków do tej pory przygotowuje własne posiłki w domu, aby spożyć je potem podczas przerwy w szkole czy pracy.
Pierwsze wzmianki o bentō pochodzą z V wieku n.e., kiedy to Japończycy wyruszali polować lub łowić ryby z dala od swoich domostw. Zabierali wtedy ze sobą podsuszany ryż, który po wymieszaniu z wodą rolowano w małe porcje.
W okresie Edo bentō upowszechniło się – posiłek w pudełku był zabierany do teatru i na wycieczki. W okresie Meiji pojawiły się – czyli bentō kupowane na stacjach kolejowych, zawierające ryż z piklami moreli japońskiej (umeboshi) na podróż.

</doc>
<doc id="1750761" url="https://pl.wikipedia.org/wiki?curid=1750761" title="Sydir Czuczman">
Sydir Czuczman

Sydir Czuczman (ur. 1 czerwca 1889 w Busku, zm. 18 sierpnia 1942 we Lwowie) – ukraiński działacz niepodległościowy, prawnik, wojskowy, nacjonalista.
Uczęszczał do klasy z Jewhenem Konowalcem, z którym również się przyjaźnił. Ukończył studia prawnicze na Uniwersytecie Lwowskim.
W czasie I wojny światowej był żołnierzem armii austro-węgierskiej, dostał się do niewoli rosyjskiej pod Przemyślem. Po ucieczce z niewoli, razem z Konowalcem organizował oddziały Strzelców Siczowych, uczestniczył w likwidacji bolszewickiego przewrotu w Kijowie.
W 1918 był oficerem Ukraińskiej Armii Halickiej w sztabie Dmytra Witowśkiego. Jego młodszy brat Julijan był również oficerem Armii Halickiej i adiutantem Witowśkiego, wraz z nim zginął w katastrofie lotniczej w 1919.
W latach 20. XX wieku był członkiem dowództwa Ukraińskiej Organizacji Wojskowej, a następnie jednym z organizatorów i członków Głównego Prowodu Organizacji Ukraińskich Nacjonalistów. W latach 30. przebywał na emigracji, był przedstawicielem OUN w państwach nadbałtyckich i Skandynawii.
Po wybuchu wojny niemiecko-sowieckiej chory powrócił do Lwowa. Był aresztowany przez gestapo, zmarł śmiercią naturalną w areszcie. Pochowany na Cmentarzu Łyczakowskim.

</doc>
<doc id="1750762" url="https://pl.wikipedia.org/wiki?curid=1750762" title="Bento">
Bento



</doc>
<doc id="1750764" url="https://pl.wikipedia.org/wiki?curid=1750764" title="Peña del Rincón de Alano">
Peña del Rincón de Alano

Peña del Rincón de Alano – szczyt w Pirenejach. Leży w Hiszpanii, w prowincji Huesca, w regionie Aragonia, blisko granicy z Francją. Należy do Pirenejów Zachodnich.

</doc>
<doc id="1750766" url="https://pl.wikipedia.org/wiki?curid=1750766" title="Jan Oleśnicki (ujednoznacznienie)">
Jan Oleśnicki (ujednoznacznienie)



</doc>
<doc id="1750767" url="https://pl.wikipedia.org/wiki?curid=1750767" title="Park im. Bolesława Chrobrego w Stargardzie">
Park im. Bolesława Chrobrego w Stargardzie

Park im. Bolesława Chrobrego w Stargardzie – najstarszy i największy obszar zieleni miejskiej, utworzony na terenie dawnych wałów ziemnych, zagospodarowany i splantowany w XVIII wieku.
Położenie.
Park znajduje się w środkowej części miasta, okala Stare Miasto od północy i zachodu. Przez całą długość parku przebiega aleja Słowicza wytyczona na dawnym wale ziemnym. Ogranicza go obrys murów obronnych oraz ulice: Portowa, Struga, Wojska Polskiego, pl. Wolności, Skwer Jana Pawła II, Czarnieckiego. Graniczy z Parkiem Zamkowym oraz Parkiem Piastowskim.
Historia.
Wraz z demilitaryzacją miasta na znaczeniu traciły wały i fosy. W związku z tym Bastion Szubieniczy i większość wałów obniżono a teren zadrzewiono, pierwotnych rozmiarów pozostał jedynie Bastion Świętojański. W latach 1995-2000 przeprowadzono rewitalizację parku.
Przyroda.
Wśród drzew najliczniej występują gatunki liściaste (głównie klony zwyczajne, jawory, dęby, buki, lipy). Ponadto na terenie parku występują liczne gatunki krzewów (ok. 8 tys.)
Drzewami o największych obwodach są: topola biała – 498 cm, buk zwyczajny – 447 cm, dwa dęby szypułkowe – 346 i 315 cm, klon jawor – 314 cm, robinia akacjowa -216 cm.

</doc>
<doc id="1750768" url="https://pl.wikipedia.org/wiki?curid=1750768" title="Bank Spółdzielczy">
Bank Spółdzielczy



</doc>
<doc id="1750771" url="https://pl.wikipedia.org/wiki?curid=1750771" title="Fiona Hall">
Fiona Hall

Fiona Hall z domu Cutts (ur. 15 lipca 1955 w Swinton) – brytyjska polityk i nauczycielka, posłanka do Parlamentu Europejskiego VI i VII kadencji.
Życiorys.
Uzyskała w 1976 licencjat z zakresu języków nowożytnych na Oxford University. Rok później ukończyła studia podyplomowe z edukacji. Przez dwa lata pracowała w szkołach w Botswanie. W zawodzie nauczyciela była zatrudniona do 1995. Pełniła funkcję asystentki radnych Newcastle i liberalnych posłów do Izby Gmin.
W 1999 bez powodzenia z listy Liberalnych Demokratów kandydowała do Parlamentu Europejskiego. Mandat eurodeputowanej uzyskała w 2004. W wyborach w 2009 skutecznie ubiegała się o reelekcję. W VII kadencji przystąpiła ponownie wraz z liberałami do grupy Porozumienia Liberałów i Demokratów na rzecz Europy, została też członkinią Komisji Przemysłu, Badań Naukowych i Energii.

</doc>
<doc id="1750772" url="https://pl.wikipedia.org/wiki?curid=1750772" title="Stefan Dannö">
Stefan Dannö

Stefan Dannö (ur. 10 lutego 1969 w Östersund) – szwedzki żużlowiec, brat Rolanda Dannö – również żużlowca.
Kariera sportowa.
Dwukrotny brązowy medalista Młodzieżowych Indywidualnych Mistrzostw Szwecji (1989, 1990), Indywidualny Mistrz Szwecji (Hagfors 2003). Finalista Indywidualnych Mistrzostw Świata (Vojens 1994 – XIV m.). Trzykrotny pełnoprawny uczestnik cykli Grand Prix: 1998 – XIII m., 1999 – XI m. oraz 2000 – XII miejsce. Najlepsze indywidualne wyniki w turniejach eliminacyjnych osiągnął w Grand Prix Polski 1999 (Wrocław) i Grand Prix Danii 2000, dwukrotnie zajmując III miejsca. Kilkukrotnie startował w finałach Indywidualnych Mistrzostw Świata na długim torze, najlepszy wynik osiągając w 1991 r. w Mariańskich Łaźniach (VI m). W 1996 r. zajął wspólnie z reprezentacją Szwecji V m. podczas finału Drużynowych Mistrzostw Świata.
W rozgrywkach o Drużynowe Mistrzostwo Polski reprezentował cztery kluby: GKM Grudziądz (1999), TŻ Opole (2000), Stal Gorzów Wielkopolski (2001) oraz Apator Toruń (2002).

</doc>
<doc id="1750773" url="https://pl.wikipedia.org/wiki?curid=1750773" title="Stefan Danno">
Stefan Danno



</doc>
<doc id="1750775" url="https://pl.wikipedia.org/wiki?curid=1750775" title="KDE 1">
KDE 1

KDE 1 - to pierwsza seria środowiska graficznego KDE. Wersja 1.0 została opublikowana 12 lipca 1998, a 1.1, która poprawiała między innymi stabilność i szybkość działania KDE pojawiła się dopiero 8 miesięcy później. Wprowadzała ona także kilka innych usprawnień oraz drobne zmiany wizualne - nowe ikony, tła itd. KDE 1 zostało zaprogramowane w języku C++ z wykorzystaniem bibliotek Qt. 

</doc>
<doc id="1750776" url="https://pl.wikipedia.org/wiki?curid=1750776" title="KDE 2">
KDE 2

KDE 2 – druga seria środowiska graficznego KDE. W jej skład weszły trzy główne wydania – 2.0, 2.1 oraz 2.2.
Najważniejsze zmiany.
Wydanie KDE 2 wprowadziło do KDE znaczące poprawki techniczne:
KDE 2.0.
Jako przeglądarka internetowa, menadżer plików i przeglądarka plików został wprowadzony wykorzystujący silnik KHTML Konqueror. Nowością w KDE 2 był także zintegrowany pakiet biurowy KOffice, w którego skład weszły: procesor tekstu KWord, program do tworzenia i edycji grafiki wektorowej KIllustrator, arkusz kalkulacyjny KSpread, aplikacja do tworzenia prezentacji KPresenter oraz program do rysowania wykresów KChart.
KDE 2.1.
W kolejnej wersji środowiska, KDE 2.1, twórcy oddali użytkownikom do dyspozycji m.in. dwa nowe programy: odtwarzacz muzyczny noatun oraz zintegrowane środowisko programistyczne KDevelop.
KDE 2.2.
W wydaniu KDE oznaczonym jako 2.2 poprawiono między innymi obsługę IMAP w KMailu, usprawniono działanie silnika renderującego strony internetowe KHTML oraz wprowadzono nowe wtyczki do Konquerora. Miesiąc później opublikowana została kolejna wersja KDE, o numerze 2.2.1. W stosunku do poprzedniej zmiany zaszły np. w dokumentacji oraz tłumaczeniach. Niewielkie poprawki wprowadzono także w obsłudze HTTP.

</doc>
<doc id="1750777" url="https://pl.wikipedia.org/wiki?curid=1750777" title="KDE 3">
KDE 3

KDE 3 – to trzecia seria środowiska graficznego KDE. W jej skład weszło sześć głównych wydań – 3.0, 3.1. 3.2, 3.3, 3.4 oraz 3.5. 
KDE 3.0.
KDE 3.0 to pierwsza wersja środowiska graficznego K Desktop Environment z serii 3. Została wydana 3 kwietnia 2002 czyli ponad 4 miesiące po ukazaniu się ostatniego wydania z serii 2. Programiści wprowadzili między innymi nowy system drukowania, KDEPrint oraz dodali nowy, zawierający programy edukacyjne, pakiet – kdeedu. W jego skład weszły takie aplikacje jak:
Zmiany zaszły również w innych programach wchodzących w skład środowiska – poprawki wprowadzono m.in. w odtwarzaczu noatun (obsługa strumieni Icecast/Shoutcast) oraz przeglądarce Konqueror. Większe poprawki wprowadzono natomiast do silnika KHTML, gdzie zmodyfikowano np. implementację JavaScriptu.
KDE 3.1.
KDE 3.1 wprowadziło nowy domyślny styl okien (Keramik) oraz ikon (Crystal). Dodano również przydatny dla webmasterów edytor dokumentów HTML, XHTML, XML itp. Quanta Plus oraz ripper dźwiękowych płyt CD KAudioCreator. Widoczne zmiany nie ominęły też wchodzącej w skład KDE przeglądarki – Konquerora. Wprowadzono w nim tzw. "tabbed browsing" czyli przeglądanie witryn internetowych w kartach, a pakiecie Kdenetwork pojawił się nowy program – menedżer pobierania plików KGet.Również w zestawie gier KDE, pakiecie KDEGames znalazły się nowe aplikacje – między innymi gra w minigolfa Kolf oraz gra planszowa Atlantik.
KDE 3.2.
Wydane 3 lutego 2004 KDE 3.2.0 wprowadziło szereg nowych funkcji, takich jak sprawdzanie pisowni w formularzach i e-mailach oraz wsparcie dla oprogramowania Microsoftu Remote Desktop Protocol a także tysiące innych poprawek (naprawiono około 10 000 wykrytych błędów!). W celu zwiększenia interoperacyjności z innymi programami dla Linuksa i Uniksa programiści KDE zadbali również o zgodność ze standardami freedesktop.org. Zmianom uległ też wygląd środowiska - pojawiły się nowe ikony i dodatki oraz zadebiutował nowy styl, Plastik, który do końca trzeciej serii KDE był domyślnym motywem. W KDE 3.2 dodano też takie aplikacje jak: 
KDE 3.3.
KDE 3.3 swoją premierę miało 19 sierpnia 2004. Wzbogacone zostało o nowe oprogramowanie:
Różnego rodzaju zmiany zostały wprowadzone także w programach, między innymi w Konquerorze, KMailu, Kopete, KWifiManagerze oraz odtwarzaczu JuK. Łącznie poprawiono około 7 000 błędów.
KDE 3.4.
Pierwsza wersja KDE 3.4 została wydana 16 marca 2005. Pracowało nad nią ponad 80 000 programistów, którzy napisali kilka milionów linii kodu. Łącznie naprawiono ponad 6 500 zgłoszonych błędów i wprowadzono około 1 700 zaproponowanych usprawnień. W wielu aplikacjach dodano nowe funkcje oraz poprawiono niektóre ich elementy: uzupełniono pomoc kontekstową w KPrint, komunikator Kopete zintegrowano z programem Kontact, poprawiono Kicker (główny panel w KDE) a jako tapetę umożliwiono ustawianie także plików SVG. W wersji 3.4 pojawiło się też wsparcie dla protokołu DBUS/HAL.
KDE 3.5.
W tej wersji środowiska KDE, będącej jego ostatnim głównym wydaniem znów pojawiło się kilka nowych aplikacji. Dodano między innymi SuperKarambę – program oferujący eleganckie i łatwe w instalacji widgety na pulpit użytkownika oraz trzy aplikacje do pakietu kdeeedu – KGeography, Kanagram i blinKen, a poprawki wprowadzono m.in. Kalzium. Programiści poprawili również Konquerora, tak, że już w marcu 2006 roku w wersji 3.5.2 poprawnie przechodził test zgodności ze standardami Acid2.
Z tej wersji KDE, jako fork wywodzi się również Trinity Desktop Environment.

</doc>
<doc id="1750778" url="https://pl.wikipedia.org/wiki?curid=1750778" title="Region Bouenza">
Region Bouenza



</doc>
<doc id="1750779" url="https://pl.wikipedia.org/wiki?curid=1750779" title="Średniki">
Średniki

Średniki, także Średnik (lit. "Seredžius") – miasteczko na Litwie, położone w okręgu tauroskim w rejonie jurborskim, przy drodze Kowno-Jurbork. Siedziba starostwa Średniki. W 2001 liczyło 749 mieszkańców. 
Prywatne miasto szlacheckie Srzedzno (Średnik) lokowane w latach 1552-1556, położone było w Księstwie Żmudzkim. 
Miasteczko usytuowane jest na prawym, wysokim brzegu rzeki Niemen na terenie Poniemuńskiego Parku Regionalnego w miejscu, gdzie do Niemna wpada Dubissa.
Znajduje się tu kościół katolicki, szkoła i poczta oraz grodzisko zwane Górą Palemona. Opodal miasteczka znajduje się pałac nazywany Belwederem.
Od 1999 miasteczko posiada własny herb nadany dekretem Prezydenta Republiki Litewskiej.
Miasteczko znane też jest jako miejsce urodzin amerykańskiego piosenkarza i konferansjera Ala Jolsona, z pochodzenia litewskiego Żyda. Jolson był odtwórcą tytułowej roli w amerykańskim filmie z 1927 "The Jazz Singer" (w Polsce znany pod tytułem "Śpiewak jazzbandu") uważanym za pierwszy w historii pełnometrażowy, fabularny film dźwiękowy.

</doc>
<doc id="1750780" url="https://pl.wikipedia.org/wiki?curid=1750780" title="Seredžius">
Seredžius



</doc>
<doc id="1750782" url="https://pl.wikipedia.org/wiki?curid=1750782" title="Region Cuvette">
Region Cuvette



</doc>
<doc id="1750783" url="https://pl.wikipedia.org/wiki?curid=1750783" title="Region Pool">
Region Pool



</doc>
<doc id="1750786" url="https://pl.wikipedia.org/wiki?curid=1750786" title="Region Cuvette-Ouest">
Region Cuvette-Ouest



</doc>
<doc id="1750788" url="https://pl.wikipedia.org/wiki?curid=1750788" title="Region Lékoumou">
Region Lékoumou



</doc>
<doc id="1750789" url="https://pl.wikipedia.org/wiki?curid=1750789" title="Mr. &amp; Mrs. Smith">
Mr. &amp; Mrs. Smith



</doc>
<doc id="1750790" url="https://pl.wikipedia.org/wiki?curid=1750790" title="Liz Lynne">
Liz Lynne

Elizabeth (Liz) Lynne (ur. 22 stycznia 1948 w Woking) – brytyjska polityk, z zawodu aktorka, od 1999 do 2012 posłanka do Parlamentu Europejskiego.
Życiorys.
Ukończyła szkołę średnią w Dorking. Od 1966 do 1989 pracowała jako aktorka, później w zawodzie konsultanta ds. emisji głosu.
W latach 70. zakładała i przewodniczyła grupie ds. Indonezji w brytyjskim oddziale Amnesty International. Prowadziła też przez kilka lat obywatelskie biuro doradcze. Zaangażowana w działalność Liberalnych Demokratów, od 1992 obejmowała kierownicze funkcje w partii. W latach 1992–1997 zasiadała w Izbie Gmin (nie została wybrana w kolejnych wyborach krajowych).
W 1999 i 2004 z listy LD uzyskiwała mandat deputowanej do Parlamentu Europejskiego. W wyborach w 2009 skutecznie ubiegała się o reelekcję. W VII kadencji przystąpiła ponownie wraz z liberałami do grupy Porozumienia Liberałów i Demokratów na rzecz Europy, została też wiceprzewodniczącą Komisji Zatrudnienia i Spraw Socjalnych. W 2012 zrezygnowała z mandatu eurodeputowanej.

</doc>
<doc id="1750792" url="https://pl.wikipedia.org/wiki?curid=1750792" title="Nomans Land">
Nomans Land

Nomans Land - rosyjska grupa muzyczna Viking metalowa, utworzona w 1996 w Sankt Petersburgu, odwołująca się w tekstach swoich utworów do mitologii nordyckiej i Ásatrú. Ich teksty śpiewane są w języku angielskim.
Historia.
Początki historii zespołu Nomans Land sięgają roku 1996, kiedy trzech muzyków postanowiło założyć grupę. Byli to: Sigurd, Boris Sieńkin oraz Siergiej Wojewodin ("Biełyj"). Dwa lata później zespół postanowił nagrać swój pierwszy album i już w 2000 roku powstała płyta "The Last Son of the Fjord", stworzona w rosyjskim Signal records studio, a następnie wydana przez petersburską wytwórnię "Fono Records". Niedługo po nagraniu albumu basista Boris Sieńkin oraz perkusista Siergiej Wojewodin opuścili zespół, ich miejsca szybko zajęli, grający do dziś Hjervard oraz Ainar. Do grupy dołączył wtedy także gitarzysta Torvald.
W roku 2001 zespół zaczął występować w coraz większej ilości klubów w Sankt Petersburgu. Muzycy postanowili także nagrać swój drugi album i już wtedy rozpoczęli przygotowania do jego realizacji. Postanowili dodać do swej muzyki dźwięk keyboardu, zapraszając do współpracy ich dobrego przyjaciela Igora Pielechatego. Rezultatem tej współpracy było stworzenie w roku 2002 dziesięciu utworów do nowej płyty "Hammerfrost" w Calypso studio. W międzyczasie do zespołu dołączył Anton Wild, drugi wokalista, dzięki, któremu nowa płyta nabrała zupełnie odmiennego brzmienia. Materiał był gotowy do wydania w marcu 2003 roku.
Podczas nagrywania nowego materiału grupa stale koncertowała z udziałem nowego keyboardzisty Ilji Dienisowa. Muzycy Nomans Land zaczęli szukać wytwórni, która zechciałaby wydać ich materiał. Po długich poszukiwaniach trafili na niemiecką Einheit Produktionen, wtedy jednak zdarzył się rozłam w grupie i po długich kłótniach opuścił ją Anton Wild, którego miejsce za mikrofonem zajął Hjervard.
21 lutego 2005 roku płyta "Hammerfrost" została wydana w Europie. Po dobrym przyjęciu nowego albumu grupa Nomans Land została zaproszona na Ultima Ratio, festiwal, który odbywa się w niemieckim mieście Essen. Był to pierwszy koncert tego zespołu poza granicami Rosji. Kolejnym krokiem odnośnie do Nomans Land ze strony wytwórni Einheit Produktionen była reedycja albumu "Last Son of the Fjord" na całą Europę 31 marca 2006. Prócz ośmiu utworów znajdujących się tam pierwotnie dodano tam jeszcze nagranie z koncertu zespołu w klubie "Arctica" w Sankt Petersburgu.
Tego samego roku, w kwietniu zespół wystąpił na festiwalu "Ragnarok-3" w Lichtenfels (Niemcy). Pomimo licznych koncertów, muzycy Nomans Land nie przestawali pracować nad materiałem do nowego, trzeciego albumu. Został on nagrany w lipcu w petersburskim studiu "Phantom Pain". Do nagrań ponownie zaproszono Igora Pielechatego oraz Ilję Dienisowa, by na spółkę zagrali partie keyboardowe. Niedługo później z zespołu odszedł Torvald z przyczyn osobistych. Mimo wszystko materiał do "Raven Flight" został nagrany i sześć tygodni później zmiksowany w niemieckim studiu "Thrudheim", a 1 grudnia 2006 wydany na całą Europę. Po odejściu Torvalda zastąpił go Andriej, który opuścił grupę w roku 2009.
Promując nowy album zespół ruszył dwie trasy koncertową po kilku państwach Europy. Odwiedzili wtedy dwa kraje - Niemcy i Czechy, koncertując z dwiema zaprzyjaźnionymi kapelami - Thrudvangar oraz Trollech. Z pierwszymi z nich roku 2008 razem z wydał album ep, na którym znalazły się dwa utwory z czego jeden Nomans Land - Nornorheim. Od 15 września 2008 Nomans Land ma swój profil na portalu MySpace.
Już pod koniec tych tras zespół zaczął myśleć o materiale do kolejnego albumu. Niedługo po powrocie znaleźli się w Finlandii, gdzie w "Sevik Audio Studio" rozpoczęli nagrania do nowego albumu "Farnord", który ma się ukazać 29 sierpnia 2009, po zakończeniu trasy koncertowej z zespołami Obscurity, Thundra i Kromlek. W tym roku do zespołu dołączył nowy gitarzysta - Bardi.
Skład zespołu.
Od swojego powstania zespół zmieniał skład wielokrotnie. Poniżej znajduje się lista muzyków grających obecnie w Nomans Land, a także tych, którzy grupę opuścili.
Dyskografia.
Zespół wydał następujące albumy:

</doc>
<doc id="1750793" url="https://pl.wikipedia.org/wiki?curid=1750793" title="Dżed–Amonet–ius–anch">
Dżed–Amonet–ius–anch



</doc>
<doc id="1750795" url="https://pl.wikipedia.org/wiki?curid=1750795" title="Mumia Dżed–Amonet–ius–anch">
Mumia Dżed–Amonet–ius–anch



</doc>
<doc id="1750796" url="https://pl.wikipedia.org/wiki?curid=1750796" title="Dżed-Amonet-ius-anch">
Dżed-Amonet-ius-anch



</doc>
<doc id="1750797" url="https://pl.wikipedia.org/wiki?curid=1750797" title="Mumia Dżed-Amonet-ius-anch">
Mumia Dżed-Amonet-ius-anch

Mumia Dżed-Amonet-ius-anch – pochodząca ze starożytnego Egiptu mumia zmarłej w wieku około 19-20 lat kobiety imieniem Dżed-Amonet-ius-anch. Pochodzi z okresu panowania XXII/XXIII dynastii, sprzed 2800 lat. Obecnie znajduje się w stałej ekspozycji raciborskiego muzeum przy ulicy Gimnazjalnej 1. Była przedmiotem wielu badań naukowych oraz opracowań, m.in. niemieckiego egiptologa Karla Richarda Lepsiusa.
Dżed-Amonet-ius-anch.
Dżed-Amonet-ius-anch pochodziła z zamożnej rodziny. Przyszła na świat prawdopodobnie w Memfis, ok. 800 r. p.n.e. Ojciec dziewczyny, Anch-Chonsu, piastował bliżej nieznane stanowisko w Tebach. Rodzice nadali jej imię jeszcze przed narodzeniem. Oczekując na narodziny, udali się do wyroczni bogini Amonet. Ta odpowiedziała: "ona będzie żyć". Stąd wywodzi się imię – Dżed-Amonet-ius-anch – które oznacza dosłownie "mówi Amonet ona będzie żyć". Niewiele wiadomo o samym życiu kobiety; zachowała się jednak informacja, iż po wyjściu za mąż otrzymała tytuł "pani majątku", przysługujący bogatym mężatkom. Wiadomo również, że przynajmniej dwukrotnie zostawała matką. Wiek, w którym zmarła, szacuje się na około 19-20 lat. Śmierć prawdopodobnie nastąpiła w wyniku komplikacji przy porodzie.
Mumia i sarkofagi.
Ciało Dżed-Amonet-ius-anch zabalsamowano metodą stosowaną przy pochówku zamożnych zmarłych. Proces jej mumifikacji trwał 70 dni. Zanim jednak do niej przystąpiono, zwłoki przez 3 dni leżały w domu, by zapobiec ewentualnym przypadkom nekrofilii. Ciało wpierw opróżniono z wnętrzności, a następnie osuszono, stosując natryt. Kolejnym etapem było wypchanie zwłok płótnem nasączonym żywicą. Tak spreparowane ciało owinięto pierwszą warstwą bandaży i zalano substancją bitumiczną. Następnie mumię owinięto w kolejne warstwy bandaży, dodając przy tym amulety mające pomóc zmarłej uzyskać protekcję u bogów.
Zabandażowane ciało zostało umieszczone w wykonanym z płócien i gipsu kartonażu, który w całości ozdobiono bogatą ikonografią. Głowę wymodelowano i otoczono peruką oraz wiankiem. Spod niego odchodziły ptasie nogi, trzymające w szponach symbole wskrzeszenia. Na szyi widniał dekoracyjny naszyjnik. W centralnym miejscu umieszczono boga Amona-Re pod postacią baraniogłowego ptaka. Spod jego ogona wyłaniały się dwie atakujące kobry, strzegące stojącego przed każdą z nich, dwukrotnie namalowanego w postaci mumii, Ozyrysa. Z kolei za każdą postacią Ozyrysa namalowano po dwie sylwetki – z jednej strony postać ludzką (wyobrażenie Imseta) oraz małpiogłowego człowieka (Hapi), z drugiej dwie ludzkie postacie o głowach sokoła (Duamutef) oraz szakala (Kebehsenuf). Wszystkie cztery sylwetki były wyobrażeniami synów Horusa. Poniżej tych sylwetek przedstawiono także ptaka Re-Horachti. Ponadto na kartonażu znalazły się boginie Izyda i Neftyda oraz bóg Horus (dwukrotnie, pod postacią sokoła) i Anubis (również dwukrotnie, jako szakal czuwający u stóp zmarłej). Wszystkie te ukazane na kartonażu bóstwa miały czuwać nad bezpieczeństwem zmarłej.
Kartonaż z mumią umieszczony został w dwóch drewnianych sarkofagach. Ich zdobienie było zdecydowanie bardziej ubogie od kartonażu. Oba posiadały wymodelowaną głowę otoczoną peruką, naszyjnikiem oraz pasem inskrypcji, tzw. formułą ofiarną. Na wewnętrznym sarkofagu w okolicy szyi namalowano pektorał. Na jego dnie umieszczono postać bogini Nut. Zewnętrzny sarkofag nie był ozdobiony żadnymi malowidłami.
Tak zabalsamowane i zamknięte w kartonażu oraz dwóch sarkofagach ciało zostało pochowane po uroczystej procesji w komorze grobowej. Razem z nieboszczką złożono do grobu także przedmioty codziennego użytku oraz cztery urny kanopskie z pokrywami w kształcie głów symbolizujących synów Horusa. Wnętrzności kobiety nie zostały złożone w kanopach, lecz zostały zawinięte wokół figurek przedstawiających synów Horusa i ponownie włożone do wnętrza ciała. Stało się tak w związku ze zmianą obyczajów w procesie mumifikacji, jakie nastąpiły za panowania XXI dynastii – wcześniej zwykło się wkładać trzewia do kanop. Stan ten trwał aż do czasu dojścia do władzy Taharki z XXV dynastii, który powrócił do dawnych praktyk.
Historia.
Po mumifikacji sarkofag wraz z ciałem kobiety przetrwał nietknięty w grobowcu prawie trzy tysiące lat. W połowie XIX wieku, w okresie panującej wówczas tzw. mumiomanii, został wyjęty z grobu i sprzedany. Przed sprzedażą mumia nie była wyciągana z kartonażu, nie była również rozwijana z bandaży, co stanowiło o jej wyższej wartości. Nabywcą okazał się podróżujący ówcześnie po Egipcie baron Anzelm von Rothschild, który posiadał majątki w okolicach Raciborza. Mumia została rozbandażowana w jednym z jego pałaców w Szylerzowicach. W roku szkolnym 1860/61 podarował ją Królewskiemu Gimnazjum Ewangelickiemu w Raciborzu, posiadającemu własne muzeum. Jak często jest podawane, baron zakupił mumię w prezencie ślubnym dla swojej przyszłej małżonki; ta jednak prezentu nie przyjęła, więc arystokrata przekazał mumię miejscowemu gimnazjum. Należy jednak pamiętać, że nie wiadomo, ile prawdy jest w tym podaniu.
20 listopada 1909 mumia została przewieziona do Muzeum Górnośląskiego w Gliwicach, które zobowiązało się do jej konserwacji i po raz pierwszy została wyeksponowana dla zwiedzających (w raciborskim gimnazjum była pozbawiona należytej opieki konserwatorskiej; liczba oglądających ją osób była ograniczona). Po I wojnie światowej rozpoczęto starania o zorganizowanie muzeum w Raciborzu i po jego utworzeniu, w maju 1934 roku, mumia powróciła do tego miasta. W 1937 w celu wzbogacenia ekspozycji władze muzeum wypożyczyły od Muzeum Egipskiego w Berlinie kilkadziesiąt drobnych eksponatów sztuki sepulkralnej starożytnych Egipcjan oraz cztery urny kanopskie. Zakupiono również kopie amuletów i figurek bogów egipskich. Podczas II wojny światowej udało się ocalić mumię wraz z sarkofagiem. Zaginęły w większej części eksponaty z berlińskiego muzeum (m.in. jedna kanopa).
Po II wojnie światowej mumia jeszcze dwukrotnie opuszczała Racibórz. 22 października 1971 przewieziono ją wraz z kartonażem i sarkofagami do Muzeum Narodowego w Warszawie, skąd powróciła dopiero po 11 latach. W roku 1983 mumia gościła jeszcze w Akademii Rolniczej w Krakowie, gdzie dokonano zabiegu zniszczenia żyjącej na niej mikroflory. Zabieg ten powtórzyli, już w Raciborzu, 6 listopada 1995 profesorowie Bolesław Smyk i Wiesław Barabasz. Miał on na celu również konserwację zwłok za pomocą tlenku etylenu na okres 10 lat. Przy okazji dokonano także wymiany gabloty.
Badania.
Jako pierwszy próby opisu mumii podjął się nauczyciel gimnazjum, Wilhelm König. Do dziś zachował się jego obszerny opis, opublikowany przez szkolne wydawnictwo:
Pierwszych naukowych badań dokonał w XIX wieku prof. Karl Richard Lepsius. Objaśnił on znaczenie ikonografii oraz przetłumaczył pismo hieroglificzne. Nie zdołał jednak odczytać imienia kobiety, stwierdzając, iż zostało ono na zawsze zatarte (odczytu imienia dokonała badaczka Albertyna Dembska), podał natomiast jej drugie imię: Tet-Ament-aus-anch. Na początku XX wieku badający mumię prof. Woldemar Schmitt z Kopenhagi ocenił jej wiek na około 20 lat. Z początkiem lat 80. XX wieku dr Andrzej Niwiński opisał kartonaż jako tebański, pochodzący z okresu XXII/XXIII dynastii. W latach 1983/84 student Akademii Sztuk Pięknych w Krakowie, Krzysztof Syrek, w ramach swojej pracy dyplomowej zakonserwował i opisał kartonaż, także na nowo zinterpretował jego ikonografię. Również w 1983 roku w Katedrze Mikrobiologii Akademii Rolniczej w Krakowie przeprowadzono pod kierunkiem prof. dr. hab. Bolesława Smyka badania mikrobiologiczne i toksykologiczne mumii. Doprowadziły one do wykrycia 13 gatunków bakterii i promieniowców oraz 6 gatunków grzybów. Stwierdzono ponadto, że wszystkie te mikroorganizmy wywierają szkodliwy wpływ na bandaże oraz substancje konserwujące mumię. W wyniku tej ekspertyzy podjęto zabieg usunięcia z mumii żyjącej mikroflory. Najdokładniejsze jak dotąd badania hieroglifów i ikon przeprowadzono w roku 1990. Ich autorami byli studenci Instytutu Orientalistycznego Uniwersytetu Warszawskiego pod kierunkiem prof. dr hab. Albertyny Dembskiej. W roku 2000 przeprowadzono badania rentgenowskie, które wskazały, że śmierć kobiety nastąpiła najprawdopodobniej w wyniku komplikacji podczas porodu.
Ekspozycja.
Od 1983 roku mumia w muzeum w Raciborzu znajduje się w stałej ekspozycji zatytułowanej "W domu Ozyrysa", będącej dziełem animatora kultury i działacza samorządowego Marka Rapnickiego. 
Jest to osobne pomieszczenie, mające imitować egipską komorę grobową. Sama mumia owinięta jest do połowy ramion oryginalnymi bandażami. Znajduje się w szklanej gablocie wyposażonej w pojemniki z żelem krzemionkowym redukującym wilgoć. Kartonaż oraz dwa sarkofagi prezentowane są oddzielnie. Całość ekspozycji ma oddawać ostatnie fazy mumifikacji związane z bandażowaniem ciała oraz umieszczaniem go w kartonażu i sarkofagach. Stanowi ona jedną z największych atrakcji muzeum. 
Jest jedną z zaledwie kilkunastu egipskich mumii znajdujących się w Polsce – pozostałe znajdują się w Warszawie, Krakowie oraz Wrocławiu.

</doc>
<doc id="1750801" url="https://pl.wikipedia.org/wiki?curid=1750801" title="Andrzej Marciniak">
Andrzej Marciniak



</doc>
<doc id="1750804" url="https://pl.wikipedia.org/wiki?curid=1750804" title="KDE1">
KDE1



</doc>
<doc id="1750807" url="https://pl.wikipedia.org/wiki?curid=1750807" title="Staki">
Staki

Staki (lit. "Stakiai") – miasteczko na Litwie, położone w okręgu tauroskim w rejonie jurborskim w starostwie Raudany, 18 km na północny wschód od Wielony, 241 mieszkańców (2001). 
Znajduje się tu kościół katolicki z XIX wieku z dzwonnicą, szkoła i poczta.

</doc>
<doc id="1750808" url="https://pl.wikipedia.org/wiki?curid=1750808" title="Stakiai">
Stakiai



</doc>
<doc id="1750809" url="https://pl.wikipedia.org/wiki?curid=1750809" title="Czerwionka (stacja kolejowa)">
Czerwionka (stacja kolejowa)

Czerwionka – stacja kolejowa w Czerwionce, dzielnicy miasta Czerwionka-Leszczyny, w województwie śląskim, w Polsce.
W roku 2017 stacja obsługiwała 150–199 pasażerów na dobę.

</doc>
<doc id="1750811" url="https://pl.wikipedia.org/wiki?curid=1750811" title="Czerwionka Dębieńsko">
Czerwionka Dębieńsko

Czerwionka Dębieńsko – przystanek kolejowy oraz posterunek bocznicowy w Czerwionce, dzielnicy Czerwionki-Leszczyn, w województwie śląskim, w Polsce. Na stacji zatrzymują się pociągi osobowe spółki Koleje Śląskie oraz Regio spółki Przewozy Regionalne.
W roku 2017 przystanek obsługiwał 150–199 pasażerów na dobę.

</doc>
<doc id="1750813" url="https://pl.wikipedia.org/wiki?curid=1750813" title="Alfred Abramowicz">
Alfred Abramowicz

Alfred Leo Abramowicz (ur. 27 stycznia 1919 w Chicago, zm. 12 września 1999) – amerykański duchowny rzymskokatolicki, biskup pomocniczy Chicago w latach 1968–1995.
Sakrament święceń przyjął w maju 1943. W maju 1968 został mianowany biskupem pomocniczym archidiecezji Chicago i biskupem tytularnym Pesto. Przeszedł na emeryturę w styczniu 1995.
W 1993 został odznaczony Krzyżem Komandorskim Orderu Zasługi Rzeczypospolitej Polskiej.

</doc>
<doc id="1750814" url="https://pl.wikipedia.org/wiki?curid=1750814" title="Bill Newton Dunn">
Bill Newton Dunn

William (Bill) Newton Dunn (ur. 3 października 1941 w Greywell) – brytyjski polityk, poseł do Parlamentu Europejskiego I, II, III, V, VI, VII i IX kadencji.
Życiorys.
Absolwent Marlborough College w Wiltshire, ukończył następnie studia z zakresu fizyki i chemii w Gonville and Caius College na Uniwersytecie Cambridge. Od 1963 do 1979 pracował w branży przemysłowej.
Od 1979 do 1994 sprawował mandat posła do Parlamentu Europejskiego z ramienia Partii Konserwatywnej z okręgu Lincolnshire. W 1999 powrócił do Europarlamentu po pięcioletniej przerwie, rok później opuścił torysów, przechodząc do Liberalnych Demokratów. Z listy LD w 2004 i 2009 skutecznie ubiegał się o reelekcję. W VII kadencji przystąpił ponownie wraz z liberałami do grupy Porozumienia Liberałów i Demokratów na rzecz Europy, został członkiem Komisji Rozwoju, prezydium grupy ALDE i kwestorem PE. Mandat europosła sprawował do 2014, odnowił go po kolejnej pięcioletniej przerwie w 2019. Rok wcześnie wybrany na radnego London Borough of Richmond upon Thames.

</doc>
<doc id="1750816" url="https://pl.wikipedia.org/wiki?curid=1750816" title="Hong Xiuquan">
Hong Xiuquan

Hong Xiuquan (ur. 1 stycznia 1814 w Huaxian (obecnie Huadu), prowincja Guangdong, zm. 30 czerwca 1864 w Nankinie) – przywódca powstania tajpingów, chłopskiej rebelii skierowanej przeciwko chińskim władcom z mandżurskiej dynastii Qing.
Życiorys.
Urodził się w ubogiej rodzinie należącej do zamieszkującej południowo-wschodnie Chiny grupy etnicznej Hakka. 
Po odzyskaniu zdrowia po ciężkiej chorobie, na którą zapadł po trzykrotnym niepowodzeniu na egzaminach urzędniczych, stanowiących praktycznie jedyną szansę kariery dla przedstawicieli uboższych warstw chińskiego społeczeństwa, Hong oświadczył iż spotkał Boga. Lektura dzieł protestanckich misjonarzy doprowadziła go do przekonania, iż dane mu było spotkać Boga chrześcijańskiego, który powierzył mu misję wypędzenia „demonów”, mandżurskich władców Chin. Główny wpływ wywarły na niego poglądy nawróconego na chrześcijaństwo Chińczyka Liang Fa, głoszącego wizję surowego i okrutnego Boga Ojca. Inspirując się pobieżnie poznaną doktryną chrześcijańską Hong zbudował własną teologię, uznając się za młodszego brata Jezusa.
Wspólnie z kuzynem Feng Yunshanem stworzył nowy ruch religijny – Stowarzyszenie Wielbicieli Boga. Radykalizm nowego ruchu naraził Hakka na prześladowania ze strony miejscowych urzędników. W 1851 roku zwolennicy Honga ze Stowarzyszenia Wielbicieli Boga opanowali miasto Jintian w Kuangsi. Proklamowali wówczas powstanie Niebiańskiego Królestwa Wielkiego Pokoju (太平天囯, Tàipíng Tiān Guó). Hong przyjął tytuł Niebiańskiego Króla i ogłosił się władcą nowego państwa. Z Jintian tajpingowie ruszyli na północ. W 1853 zajęli miasto Nankin, który przekształcili w główny ośrodek swojego państwa nadając mu nazwę Niebiańskiej Stolicy. 
Powstanie tajpingów rozszerzyło się także na obszary położone nad dolną i środkową rzeką Jangcy. Powstańcy usiłowali przenieść działania wojenne dalej na północ i zająć Pekin. Jednak wzrastający opór Mandżurów i wylew Żółtej Rzeki spowodował załamanie ich ofensywy. Jednocześnie wśród przywódców ruchu nasiliły się konflikty i spory. Tajpingowie nie potrafili skutecznie zarządzać zdobytymi obszarami i przeciwstawić się ofensywie Mandżurów. Hong zmarł w 1864, jego krótkotrwałym następcą został syn, Hong Tianguifu. W tym samym roku wojska cesarskie zdobyły Nankin. Powstanie tajpingów upadło.

</doc>
<doc id="1750817" url="https://pl.wikipedia.org/wiki?curid=1750817" title="Asany">
Asany



</doc>
<doc id="1750818" url="https://pl.wikipedia.org/wiki?curid=1750818" title="No Wow">
No Wow

No Wow to drugi album zespołu The Kills, wydany został 21 grudnia 2005 roku, przez Domino Records. Na "No Wow" muzycy zaprezentowali definicję połączenia bluesa i post punku.
"Love is a Deserter" został wydany jako singiel i zagościł w kilku stacjach radiowych. "The Good Ones" został wydany jako następny i dotarł na 23 miejsce angielskiej listy przebojów.

</doc>
<doc id="1750819" url="https://pl.wikipedia.org/wiki?curid=1750819" title="Peña Forca">
Peña Forca

Peña Forca – szczyt w Pirenejach Zachodnich. Leży w Hiszpanii, w prowincji Huesca, blisko granicy z Francją. Góra posiada trzy szczyty:

</doc>
<doc id="1750820" url="https://pl.wikipedia.org/wiki?curid=1750820" title="Alexander Zaleski">
Alexander Zaleski

Alexander Mieceslaus Zaleski (ur. 24 czerwca 1906, zm. 16 maja 1975), amerykański biskup polskiego pochodzenia. Święcenia kapłańskie przyjął w 1931. W marcu 1950 mianowany biskupem pomocniczym archidiecezji Detroit i tytularnym biskupem Lyrbe. W październiku 1964 ustanowiony koadiutorem diecezji Lansing (stan Michigan), objął rządy w diecezji w grudniu 1965.

</doc>
<doc id="1750822" url="https://pl.wikipedia.org/wiki?curid=1750822" title="Agroturystyczny Szlak Rowerowy Gminy Zgierz">
Agroturystyczny Szlak Rowerowy Gminy Zgierz

 Agroturystyczny Szlak Rowerowy Gminy Zgierz – zielony znakowany szlak rowerowy o długości 9 km prowadzący przez tereny gminy Zgierz.
Zobacz też.
 Agroturystyczny Szlak Rowerowy Gminy Zgierz – łącznik Łagiewniki – Zgierz Malinka

</doc>
<doc id="1750824" url="https://pl.wikipedia.org/wiki?curid=1750824" title="Agroturystyczny Szlak Rowerowy Gminy Zgierz – łącznik Łagiewniki – Zgierz Malinka">
Agroturystyczny Szlak Rowerowy Gminy Zgierz – łącznik Łagiewniki – Zgierz Malinka

 Agroturystyczny Szlak Rowerowy Gminy Zgierz – łącznik Łagiewniki – Zgierz Malinka – żółty znakowany szlak rowerowy łącznikowy o długości 9 km prowadzący z Łodzi do Agroturystycznego Szlaku Rowerowego Gminy Zgierz.

</doc>
<doc id="1750826" url="https://pl.wikipedia.org/wiki?curid=1750826" title="Pietro Parente">
Pietro Parente

Pietro Parente (ur. 16 lutego 1891 w Casalnuovo Monterotaro, zm. 29 grudnia 1986 w Watykanie) – włoski duchowny katolicki, kardynał, wysoki urzędnik Kurii Rzymskiej. 
Życiorys.
Święcenia kapłańskie przyjął 18 marca 1916 roku w Rzymie. W latach 1916 - 1926 rektor seminarium duchownego w Neapolu. Był wykładowcą na Papieskim Uniwersytecie Laterańskim w Rzymie w latach 1926 - 1934 i 1940 - 1955. Rektor Papieskiego Ateneum Urbaniana "De Propaganda Fide" w Rzymie w latach 1934 - 1938.
15 września 1955 roku otrzymał nominację na arcybiskupa Perugii, a sakrę biskupią przyjął 23 października 1955 roku w bazylice św. Piotra na Watykanie z rąk kard. Federico Tedeschini archiprezbitera bazyliki św. Piotra w Watykanie. 23 października 1959 roku mianowany arcybiskupem tytularnym Tolemaide di Tebaide i asesorem w Kongregacji Świętego Oficjum. Brał udział w obradach Soboru Watykańskiego II w latach 1962 - 1965. 7 grudnia 1965 roku mianowany sekretarzem Kongregacji Nauki Wiary.
Na konsystorzu 26 czerwca 1967 roku papież Paweł VI wyniósł go do godności kardynalskiej z tytułem kardynała prezbitera San Lorenzo in Lucina. Po osiągnięciu wieku emerytalnego w 1967 roku złożył dymisję z zajmowanego stanowiska, którą Paweł VI przyjął. Zmarł 29 grudnia 1986 roku w Watykanie. Pochowano go w Casalnuovo Monterotaro.

</doc>
<doc id="1750828" url="https://pl.wikipedia.org/wiki?curid=1750828" title="Chris Davies">
Chris Davies

Christopher (Chris) Graham Davies (ur. 7 lipca 1954 w Lytham St Annes) – brytyjski polityk, były poseł, deputowany do Parlamentu Europejskiego V, VI, VII i IX kadencji.
Życiorys.
Ukończył w 1975 studia magisterskie na Uniwersytecie Cambridge. Od połowy lat 80. do 1999 pracował na kierowniczych stanowiskach w firmach z branży PR, marketingu i komunikacji.
W latach 1980–1984 był radnym Liverpoolu, w okresie 1994–1998 radnym w Oldham. W wyborach uzupełniających w 1995 uzyskał mandat posła do Izby Gmin, którego nie utrzymał w wyborach generalnych dwa lata później.
W 1999 i 2004 z listy LD był wybierany do Parlamentu Europejskiego. W wyborach w 2009 skutecznie ubiegał się o reelekcję. W VII kadencji przystąpił ponownie wraz z liberałami do grupy Porozumienia Liberałów i Demokratów na rzecz Europy, został też członkiem Komisji Ochrony Środowiska Naturalnego, Zdrowia Publicznego i Bezpieczeństwa Żywności. W PE zasiadał do 2014, powrócił do niego w 2019.

</doc>
<doc id="1750829" url="https://pl.wikipedia.org/wiki?curid=1750829" title="Kang Czholhwan">
Kang Czholhwan



</doc>
<doc id="1750831" url="https://pl.wikipedia.org/wiki?curid=1750831" title="Czholhwan Kang">
Czholhwan Kang



</doc>
<doc id="1750833" url="https://pl.wikipedia.org/wiki?curid=1750833" title="Thélepte">
Thélepte

Thélepte (arab. ثليفت) – nowożytna nazwa ruin starożytnego miasta rzymskiego Ruspe w zachodniej części Tunezji, opodal granicy z Algierią, 5 km od nowożytnego miasta Furrijjana. Najlepiej zachowanym starożytnym zabytkiem jest kościół.
Katedra Ruspe na przełomie V i VI wieku była siedzibą charyzmatycznego biskupa Fulgencjusza z Ruspe, Ojca Kościoła. Nie było mu jednak dane długo przebywać w swej siedzibie biskupiej, gdyż wraz z innymi sześćdziesięcioma katolickimi biskupami tego regionu, został zesłany na banicję przez ówczesnego władcę arianina Trasamunda.

</doc>
<doc id="1750834" url="https://pl.wikipedia.org/wiki?curid=1750834" title="Bisaurín">
Bisaurín

Bisaurín – szczyt w Pirenejach Zachodnich. Leży w Hiszpanii, w prowincji Huesca, w regionie Aragonia, blisko granicy z Francją. Jest najwyższym szczytem Pirenejów Zachodnich.
Pierwszego wejścia dokonał Henry Russell w 1875 r.

</doc>
<doc id="1750836" url="https://pl.wikipedia.org/wiki?curid=1750836" title="Orzesze (stacja kolejowa)">
Orzesze (stacja kolejowa)

Orzesze – stacja kolejowa w Orzeszu, w województwie śląskim, w Polsce.
W roku 2017 stacja obsługiwała 300–499 pasażerów na dobę.
Na terenie stacji znajduje się schron przeciwlotniczy z roku 1934 roku. Schron służył do ochrony przeciwlotniczej załogi stacji kolejowej.

</doc>
<doc id="1750837" url="https://pl.wikipedia.org/wiki?curid=1750837" title="Krążowniki typu Kirow">
Krążowniki typu Kirow



</doc>
<doc id="1750840" url="https://pl.wikipedia.org/wiki?curid=1750840" title="Ruspe">
Ruspe



</doc>
<doc id="1750841" url="https://pl.wikipedia.org/wiki?curid=1750841" title="Rada Miejska w Kłodzku">
Rada Miejska w Kłodzku

Rada Miejska w Kłodzku – stanowiący i kontrolny organ władzy samorządowej gminy miejskiej Kłodzko. Istnieje od 1990 roku. W jej skład wchodzą radni wybierani na terenie miasta w wyborach bezpośrednich na kadencje trwające pięć lat, licząc od dnia wyboru (w latach 1990–2018 kadencja ta wynosiła 4 lata). Obecnym przewodniczącym rady jest Elżbieta Żytyńska, a funkcję wiceprzewodniczącego pełnią: Zdzisław Duda i Zdzisława Górska (wszyscy z ramienia KWW Michała Piszko „Lubię Kłodzko”).
Wybory do rady miejskiej.
Radni do Rady Miejskiej w Kłodzku są wybierani aktualnie w wyborach co 5 lat. Do 2000 r. wybierani byli w trzech okręgach wyborczych oraz 17 stałych obwodów głosowania Aktualnie wybiera się ich w czterech okręgach wyborczych, którym przyporządkowane jest 19 obwodów głosowania. Zasady i tryb przeprowadzenia wyborów określa odrębna ustawa. Skrócenie kadencji rady może nastąpić w drodze referendum.
Organizacja Rady.
Radę Miasta tworzy obecnie 21 radnych, wybierających spośród siebie przewodniczącego i 2 wiceprzewodniczących. Radni pracują w tematycznych komisjach stałych i doraźnych. Komisje Stałe:
Siedziba Rady.
Siedziba Rady Miejskiej w Kłodzku znajduje się w kłodzkim ratuszu, mieszczącym się przy placu Bolesława Chrobrego 1.
Historia.
IV kadencja (2002–2006).
Na początku kadencji Romana Lipskiego, który objął stanowisko burmistrza zastąpił Józef Migdał.
V kadencja (2006–2010).
W trakcie kadencji Henryka Urbanowskiego i Witolda Krzelowskiego (aktualni zastępcy burmistrza), Ryszarda Wójcika (zastępca burmistrza, potem emeryt), Macieja Awiżenia (aktualnie członek zarządu powiatu kłodzkiego) zastąpili Józef Trocki (PiS), Grzegorz Wnuk (PO), Bolesław Juźwin (PiS) i Tomasz Żabski (PO).
VI kadencja (2010–2014).
Na początku kadencji Bogusława Szpytmę, który wygrał wybory na burmistrza Kłodzka w I turze 21 listopada 2010 r. zastąpiła Jolanta Kobak. Z kolei na I sesji 29 listopada 2010 r. w miejsce Henryka Urbanowskiego, który ponownie objął funkcję wiceburmistrza, mandat otrzymał Marian Kłusak.
VII kadencja (2014–2018).
W trakcie kadencji skład rady uzupełniły Elżbieta Śledź i Danuta Lisota (KWW Alternatywa, za T. Kmiecika).

</doc>
<doc id="1750842" url="https://pl.wikipedia.org/wiki?curid=1750842" title="Orzesze Miasto">
Orzesze Miasto

Orzesze Miasto – przystanek kolejowy w Orzeszu, w województwie śląskim, w Polsce.

</doc>
<doc id="1750846" url="https://pl.wikipedia.org/wiki?curid=1750846" title="Puchar Europy Par Strongman WP 2007">
Puchar Europy Par Strongman WP 2007

Puchar Europy Par Strongman Wirtualna Polska 2007 – drużynowe zawody europejskich siłaczy, rozgrywane w zespołach złożonych z dwóch zawodników, reprezentujących ten sam kraj.
Data: 15 sierpnia 2007 r.
Miejsce: Oleśnica 
WYNIKI ZAWODÓW:

</doc>
<doc id="1750847" url="https://pl.wikipedia.org/wiki?curid=1750847" title="Picos de Aspe">
Picos de Aspe

Picos de Aspe – szczyt w Pirenejach Zachodnich. Leży w Hiszpanii w prowincji Huesca, regionie Aragonia, blisko granicy z Francją. U stóp szczytu, w pobliżu miejscowości Canfranc znajduje się ośrodek narciarski Candanchú.

</doc>
<doc id="1750849" url="https://pl.wikipedia.org/wiki?curid=1750849" title="Orzesze Zawada">
Orzesze Zawada

Orzesze Zawada – nieczynny przystanek kolejowy w Orzeszu, w województwie śląskim, w Polsce.

</doc>
<doc id="1750850" url="https://pl.wikipedia.org/wiki?curid=1750850" title="Andrew Duff">
Andrew Duff

Andrew Duff (ur. 25 grudnia 1950 w Birkenhead) – brytyjski polityk, deputowany do Parlamentu Europejskiego V, VI i VII kadencji.
Życiorys.
Ukończył w 1975 studia na Uniwersytecie w Cambridge, specjalizował się w zakresie literatury. Był pracownikiem naukowym w różnych instytucjach i dyrektorem organizacji Federal Trust. Od 1982 do 1990 pełnił funkcję radnego w Cambridge. Od 1994 do 1997 był wiceprzewodniczącym Liberalnych Demokratów.
W 1999 i 2004 z listy LD uzyskiwał mandat posła do Parlamentu Europejskiego. W wyborach w 2009 skutecznie ubiegał się o reelekcję. W VII kadencji przystąpił ponownie wraz z liberałami do grupy Porozumienia Liberałów i Demokratów na rzecz Europy, został też członkiem Komisji Spraw Konstytucyjnych.
W latach 2002–2003 był przewodniczącym grupy ELDR i wiceprzewodniczącym delegacji PE w Konwencie Unii Europejskiej. W 2008 stanął na czele Unii Federalistów Europejskich (UEF), zasiadł też we władzach Międzynarodowego Ruchu Europejskiego. Odznaczony Orderem Imperium Brytyjskiego IV klasy (OBE).

</doc>
<doc id="1750852" url="https://pl.wikipedia.org/wiki?curid=1750852" title="Cheongsam">
Cheongsam



</doc>
<doc id="1750853" url="https://pl.wikipedia.org/wiki?curid=1750853" title="Rozłam w Organizacji Ukraińskich Nacjonalistów">
Rozłam w Organizacji Ukraińskich Nacjonalistów

Rozłam w Organizacji Ukraińskich Nacjonalistów – rozłam dokonany w Organizacji Ukraińskich Nacjonalistów w 1940 w Krakowie. W jego wyniku powstały dwie, wzajemnie się zwalczające frakcje, później odrębne organizacje partyjne: OUN-B i OUN-M.
Wprowadzenie.
Po zamordowaniu przewodniczącego OUN Jewhena Konowalca 23 maja 1938 przez agenta NKWD Pawła Sudopłatowa, na czele Głównego Prowidu stanął przebywający na emigracji Andrij Melnyk, wybrany głównie głosami emigracyjnych działaczy Organizacji Ukraińskich Nacjonalistów, na II Wielkim Kongresie OUN w sierpniu 1939 roku w Rzymie.
Melnyk traktował współpracę z Niemcami strategicznie (zgodnie z tradycją austro-węgierską). W Polsce tymczasem powstała frakcja młodych działaczy, traktująca współpracę z Niemcami instrumentalnie, jako narzędzie do stworzenia niepodległego państwa ukraińskiego. Przewodzili jej głównie współpracownicy Stepana Bandery, przebywającego od 1934 w polskim więzieniu.
Pierwsze różnice zdań.
W 1934 w Pradze czechosłowacka policja przechwyciła tzw. "archiwum Senyka", które zawierało informacje o podziemnej działalności OUN. Zostało ono przekazane władzom polskim, i stało się to przyczyną wielu aresztowań, a samo archiwum jednym z głównych dowodów na "procesie warszawskim" w 1935/1936. Omelan Senyk był podejrzany o zdradę, ale trybunał OUN tego nie potwierdził. Po śmierci Jewhena Konowalca z pomocą Jarosława Baranowśkiego Senyk skupił w swoim ręku całe kierownictwo OUN, aktywnie wpływając na politykę Andrija Melnyka. Powodowało to niezadowolenie i zarzuty działaczy krajowych. Od marca 1939 atakowano cały Prowid, w tym Andrija Melnyka i Mykołę Sciborskiego za bezprawne przekazanie, przejęcie i sprawowanie władzy bez zgody przedstawicieli Krajowej Egzekutywy OUN, a Senyka i Baranowśkiego za brak właściwego nadzoru nad dokumentacją OUN, co ułatwić miało aresztowania działaczy krajowych, oraz o denuncjacje (podobno Roman, brat Jarosława Baranowśkiego, był konfidentem polskiej policji, o to samo oskarżano również Jarosława). Baranowśkyj był również oskarżany o sabotowanie dostaw broni dla Siczy Karpackiej w 1938 (Richard Jary wyjaśnił, że taka była decyzja władz III Rzeszy). Prowod OUN oskarżano o wprowadzenie zakazu wyjazdu ochotników na pomoc walczącej Karpato-Ukrainy (okazało się, że sam rząd Karpato-Ukrainy wystąpił o nieprzysyłanie ochotników, ponieważ posiadał nadmiar takowych, a brakowało dla nich broni).
Ryszard Torzecki powołując się na związanego z OUN historyka Petra Mirczuka uważał, że we wrześniu 1939 r. Krajowy Prowyd (Zarząd Krajowy) OUN (inaczej Krajowa Egzekutywa OUN) pod kierownictwem Łwa Rebeta odmówił wydania zgody zarządowi zagranicznemu OUN (pod kierownictwem Andrija Melnyka) na wszczęcie powstania antypolskiego. Wynikać to miało z tego, że nacjonaliści ukraińscy obawiali się, że w pakcie Ribbentrop-Mołotow przewidziano włączenie tzw. Ukrainy zachodniej do ZSRR.
Grzegorz Motyka wątpi w możliwość odmowy przez OUN wszczęcia antypolskiej rebelii, która w rzeczywistości została powstrzymana przez Niemców w związku z napaścią ZSRR na Polskę 17 września 1939, co stanowiło realizację postanowień paktu Ribbentrop-Mołotow. Wcześniej, 10 września 1939, łącznik pomiędzy OUN a Abwehrą Richard Jary zadeklarował gotowość OUN do powstania. Było ono jednak powstrzymywane przez Niemców oczekujących na atak ZSRR na Polskę. Dopiero 12 września 1939 w związku z bezczynnością Sowietów, Hitler wydał warunkową zgodę na wzniecenie ukraińskiego powstania, a 15 września potwierdził ją szef Abwehry Canaris. Niemcy rozpoczęli realizację planu awaryjnego na wypadek niewywiązania się ZSRR z zobowiązań, to jest wzniecenie ukraińskiego powstania i powołanie marionetkowego państwa zachodnioukraińskiego. Andrij Melnyk rozpoczął ustalanie składu rządu ukraińskiego. 17 września 1939 roku w związku z wkroczeniem Sowietów Canaris rozkazał przerwać te przygotowania.
Powołanie przez grupę Andrija Melnyka w 1939 Legionu Ukraińskiego pod auspicjami Abwehry było krótkotrwałym epizodem.
Uwolnienie Stepana Bandery.
Po wypuszczeniu z więzienia 13 września 1939, Bandera udał się pieszo, bocznymi drogami, w kierunku Lwowa. W powiecie kowelskim nawiązał kontakt z terenową siatką OUN, a w Sokalu – z zarządem terenowym OUN. Z Sokala, w towarzystwie Dmytra Majiwśkiego udał się do Lwowa (okupowanego już przez Sowietów), gdzie przybyli 27 września. Spotkał się tam w konspiracji ze znanymi ukraińskimi działaczami politycznymi i społecznymi. We Lwowie przebywał około 2 tygodni, nadzorując rozbudowę konspiracyjnej siatki OUN w Galicji. W drugiej połowie października S. Bandera, wraz z bratem Wasylem (który wrócił właśnie z obozu w Berezie Kartuskiej) i czterema działaczami OUN, przekroczyli nielegalnie granicę sowiecko-niemiecką i udali się do Krakowa.
W listopadzie 1939 Bandera wyjechał leczyć reumatyzm, którego nabawił się w więzieniu, do Pieszczan na Słowacji. Po pobycie w uzdrowisku udał się do Wiednia, gdzie nawiązał kontakt z miejscową ekspozyturą, a następnie Prowodem OUN. Na spotkaniu z Wołodymyrem Tymczijem, ówczesnym prowidnykiem krajowym OUN, umówili się, że udadzą się do Włoch na rozmowę z Andrijem Melnykiem, przywódcą OUN.
Spotkanie we Włoszech.
Bandera przyjechał do Włoch w połowie stycznia 1940, i zatrzymał się u swojego brata Ołeksandra, który pracował w miejscowej ekspozyturze OUN. Oczekując na przyjazd Tymczija, zebrał informacje o politycznej sytuacji i nastrojach panujących w Prowodzie OUN. Po przybyciu do Rzymu Tymczija, pojechali razem na północ Włoch na spotkanie z Andrijem Melnykiem.
Na spotkaniu Bandera przedstawił Melnykowi stanowisko i postulaty wewnętrznej opozycji, m.in. usunięcia z Prowodu OUN Jarosława Baranowśkiego i Omelana Senyka, oraz nowych wyborów przewodniczącego. Spotkanie jednak nie doprowadziło do wyjaśnienia kwestii spornych.
Rozłam.
Bandera po krótkim pobycie w Rzymie przybył do Krakowa. Doprowadził do zwołania w dniach 9 i 10 lutego 1940 roku krajowej konferencji OUN. Na konferencji z krytyką koncepcji Stepana Bandery orientacji na „Nową Europę” wystąpił Iwan Mitrynga, wysunąwszy hasło „Razem z Polakami, Francuzami, narodami ZSRR za wolną Europę bez Hitlera i Stalina”. Na konferencji zażądano również ustąpienia ze stanowiska Melnyka. Kiedy to nie nastąpiło, banderowcy utworzyli Rewolucyjny Prowid i zwołali w Krakowie w dniach 1-3 kwietnia 1940 konspiracyjny Wielki Zbór OUN, na którym przewodniczącym OUN wybrano Stepana Banderę. Utworzono również Wojskowy Ośrodek OUN.
8 kwietnia Melnyk oddał Banderę pod sąd OUN, Bandera w rewanżu stwierdził, że Melnyk przestał już być przewodniczącym Prowodu OUN.
Zwolennicy Melnyka nie uznali wyboru Bandery, jednak z inicjatywy Osypa Bojdunyka, ówczesnego głównego kontrolera OUN, podjęto ostatnią próbę mediacji – Melnyk utworzył komisję rozjemczą w składzie: Iwan Gabrusewycz, Stepan Łenkawskyj, Omelan Senyk, Roman Szuchewycz, Richard Jary. 16 czerwca 1940 komisja przedstawiła Banderze i Melnykowi tekst uzgodnionego porozumienia, zgodnie z którym Jarosław Baranowśkyj, Omelan Senyk i Sydir Czuczman mieli opuścić Główny Prowid OUN, a wszystkie sporne sprawy miał rozwiązać zwołany nowy Wielki Zbór. Przez dwa dni liderzy obu frakcji zastanawiali się nad podpisaniem tego porozumienia, do czego ostatecznie nie doszło.
Rozwiązanie nastąpiło 13 sierpnia 1940 – w tym dniu Melnyk wydał Romanowi Suszce rozkaz utworzenia "Głównego Rewolucyjnego Trybunału OUN". Trybunał podlegający Prowodowi wybranemu w Rzymie osądził Stepana Banderę i 9 innych popierających go działaczy, usuwając ich z OUN. Bojówka OUN z frakcji podlegającej Melnykowi, pod dowództwem Zynowija Knysza, w tym dniu zajęła również sztab OUN w Krakowie, aresztując Ołeksę Hasyna z ważnymi dokumentami.
Tę datę uznaje się za ostateczny rozłam OUN na dwie frakcje: OUN–R (OUN-B, frakcja rewolucyjna, rewolucjoniści, banderowcy) i OUN–M (frakcja melnykowska, solidaryści, melnykowcy).
W maju 1941 Rewolucyjny Prowid zwołał II Wielki Zbór OUN, na którym przewodniczącym wybrano Stepana Banderę.
Uchwalono ponadto:
Skutki rozłamu.
Przed atakiem III Rzeszy na ZSRR obie frakcje uczestniczyły w organizacji niemieckich jednostek wojskowych: banderowcy – batalionu „Nachtigall”, melnykowcy – batalionu „Roland”. Obie frakcje utworzyły również niezależne grupy marszowe, mające za zadanie przejmowanie władz lokalnych na terenach zajętych przez wojska niemieckie.
Po ogłoszeniu przez OUN-B we Lwowie Aktu odnowienia Państwa Ukraińskiego na „banderowców” spadły represje niemieckie, wielu działaczy zostało aresztowanych i rozstrzelanych. Często w ich aresztowaniu pomagali Niemcom działacze OUN-M. W rewanżu działacze OUN-B likwidowali również melnykowców, jak np. Omelana Senyka i Mykołę Sciborskiego.

</doc>
<doc id="1750857" url="https://pl.wikipedia.org/wiki?curid=1750857" title="Orzesze Zawiść">
Orzesze Zawiść

Orzesze Zawiść – nieczynny przystanek kolejowy w Orzeszu, w województwie śląskim, w Polsce.

</doc>
<doc id="1750859" url="https://pl.wikipedia.org/wiki?curid=1750859" title="Kościół pw. św. Jana Chrzciciela w Łapach">
Kościół pw. św. Jana Chrzciciela w Łapach



</doc>
<doc id="1750861" url="https://pl.wikipedia.org/wiki?curid=1750861" title="Mario David">
Mario David



</doc>
<doc id="1750868" url="https://pl.wikipedia.org/wiki?curid=1750868" title="Brunonalia">
Brunonalia

Brunonalia – impreza kulturalna, odbywająca się od 2002 roku w Klimontowie k. Sandomierza, rodzinnej miejscowości Brunona Jasieńskiego.
W ramach Brunonaliów odbywają się warsztaty twórcze dla dzieci i młodzieży (teatralne, plastyczne, muzyczne, taneczne i inne) oraz różnego rodzaju wydarzenia artystyczne (spektakle, koncerty, happeningi, pokazy filmów).
W Brunonaliach brali udział między innymi: aktorzy Wojciech Siemion, Magdalena Gnatowska, Borys Jaźnicki, Jerzy Łazewski, Adam Walny, Aldona Jacórzyńska, Jacek Majok, muzycy: Jarosław Wasik, Paweł Szamburski, Duże Pe, Robert Kasprzycki, Ewa Czubińska, Dagna Krause, zespoły muzyczne: Horny Trees, Mikrowafle, Posing Dirt, Kakofonikt, Kwartet ProForma, grupy teatralne: Teatr Emocji i Wyobraźni, Teatr Gry i Ludzie, Teatr Nikoli, grupa opowiadaczy Studnia O, poeci: Aneta Kamińska, Joanna Mueller, Zofia Bałdyga, Jarosław Lipszyc, Maria Cyranowicz, Adam Wiedemann, Jaś Kapela, Paweł Kozioł, Michał Płaczek, filmowcy Marcelo (Piotr Wygachiewicz), Tomasz "Mniamos" Stępień i inni performerzy: Iwo Czerniawski, Magda Zena.
Powstało kilkanaście utworów i widowisk przygotowanych specjalnie na festiwal, na przykład w roku 2003 odbyła się premiera spektaklu "Stójka" Małgorzaty Szyszki w reżyserii autorki.
Warsztaty prowadzili m.in.: Magdalena Gnatowska (warsztaty teatralno-ruchowe), Paulina Białoskórska (warsztaty teatralno-ruchowe), Magdalena Rostkowska (warsztaty teatralno-ruchowe), Karolina Pluta (warsztaty teatralno-ruchowe), Anna Rozenfeld (warsztaty plastyczne i języka jidysz), Małgorzata Szyszka (autorskie warsztaty teatralne), Borys Jaźnicki (warsztaty teatralne), Marcelo (Piotr Wygachiewicz) (warsztaty filmowe), Chrispin Mwakideu (warsztaty "Dźwięki Afryki"), Adam Walny (warsztaty teatru lalek), Paweł Kołodziejski (warsztaty teatru lalek), Jacek Wolszczak (warsztaty aktorskie, teatru lalek, radiowe), Dominika Wysmułek (warsztaty plastyczne), Agnieszka Nec (warsztaty zabawkarsko-konstruktorskie), Ewa Ziembowicz (czytanki-pogadanki).

</doc>
<doc id="1750872" url="https://pl.wikipedia.org/wiki?curid=1750872" title="Rumelia">
Rumelia

Rumelia (tur. "Rumeli") – kraina historyczna na Bałkanach, której nazwa oznacza "ziemię Rzymian" (w znaczeniu: Bizantyńczyków). Została nadana przez Turków ziemiom stopniowo odbieranym Cesarstwu Bizantyńskiemu i używana w odniesieniu do europejskich posiadłości Imperium osmańskiego, stopniowo rosnących od XIV w. Zasięg Rumelii stopniowo kurczył się od XVIII w., wraz z uszczuplaniem granic imperium. Nazwa ta nie obejmowała Peloponezu, znanego ówcześnie jako Morea.

</doc>
<doc id="1750873" url="https://pl.wikipedia.org/wiki?curid=1750873" title="Martin Dugard">
Martin Dugard

Martin Robert Dugard (ur. 18 maja 1969 w Worthing) – brytyjski żużlowiec.
Kariera sportowa.
Dwukrotny medalista Młodzieżowych Indywidualnych Mistrzostw Wielkiej Brytanii: złoty (Eastbourne 1989) i brązowy (Eastbourne 1988). Wielokrotny finalista Indywidualnych Mistrzostw Wielkiej Brytanii, w których zdobył trzy medale: srebrny (Coventry 1992) i dwa brązowe (Coventry 2000, Coventry 2001).
Uczestnik finału Indywidualnych Mistrzostw Świata (Bradford 1990 – XI m.). W latach 1998, 2000 i 2001 trzykrotnie startował z "dziką kartą" w eliminacyjnych turniejach cykli Grand Prix, w 2000 r. zwyciężając w Grand Prix Wielkiej Brytanii (został wówczas trzecim w historii zawodnikiem – po Tomaszu Gollobie iMarku Loramie – który zwyciężył w turnieju Grand Prix startując z "dziką kartą"). Wielokrotnie reprezentował Wielką Brytanię w zawodach o Drużynowe Mistrzostwo Świata, dwukrotnie zdobywając medale: srebrny (Coventry 2000) i brązowy (Kumla 1992).
W rozgrywkach o Drużynowe Mistrzostwo Polski startował w latach 1991–1996, reprezentując kluby: ROW Rybnik (1991), Motor Lublin (1992–1993), RKM Rybnik (1995) oraz GKM Grudziądz (1996). W lidze brytyjskiej był wieloletnim zawodnikiem drużyny Eastbourne Eagles.
W ślady ojca poszła dwójka synów Connor oraz Kelsey, ale ten pierwszy szybko zrezygnował z jazdy w lewo, z kolei drugi z nich nie potrafił w żaden sposób nawiązać do sukcesów swojego ojca.

</doc>
<doc id="1750874" url="https://pl.wikipedia.org/wiki?curid=1750874" title="Łaziska Górne Brada">
Łaziska Górne Brada

Łaziska Górne Brada – mijanka i przystanek osobowy w Łaziskach Górnych, w dzielnicy Brada, w województwie śląskim, w Polsce. 8 lipca 2018 roku ogłoszono przetarg na odbudowę mijanki w Bradzie, połączonej z zabudową 2 nowych rozjazdów, toru dodatkowego, sieci trakcyjnej, wymianę sieci trakcyjnej na długości stacji w torze nr 1 oraz modernizacji peronu. Budowa została ukończona pod koniec 2019 roku.
W roku 2017 przystanek obsługiwał 20–49 pasażerów na dobę.

</doc>
<doc id="1750875" url="https://pl.wikipedia.org/wiki?curid=1750875" title="Rana aurora">
Rana aurora

Rana aurora – gatunek płaza bezogonowego występującego od wybrzeży południowo-zachodniej Kolumbii Brytyjskiej do Karoliny Południowej, chroniony w Kolumbii Brytyjskiej, Oregonie i Kalifornii. Jako należący do rodzaju "Rana" zalicza się też do rodziny żabowatych, posiada gładką skórę i wąską talię. Rozmnaża się w środowisku wodnym i rzadko można ją spotkać w większej odległości od stawów i mokradeł, gdzie się rozradza.
Osobniki dorosłe osiągają około 8 cm. Posiadają ciemno ubarwioną twarz i charakterystyczną jasną smugę wzdłuż linii szczęki. Ich długie, silne kończyny tylne dobrze przystosowały się do wykonywania skoków.
Siedlisko.
Zasiedla wody stojące, jak stawy, mokradła, ale także strumienie, niezbędne temu gatunkowi do rozrodu. Jest on niezwykle przywiązany do swego środowiska, preferując silnie zarośnięte brzegi. "Rana aurora" wymaga kryjówek, stanowiąc obiekt polowań różnych ryb, węży, ptaków i ssaków, a nawet pewnych innych płazów. Gdy poczuje się zagrożona, szybko nurkuje na głębokość co najmniej jednego metra, aż poczuje się bezpiecznie w strefie bentosowej stawu. Dorosłe opuszczają miejsce rozrodu szybko po zakończeniu czynności rozrodczych. Mogą wtedy migrować na odległość pół kilometra na miejsce, gdzie spędzają lato, zazwyczaj w strefie nadbrzeżnej. W północnej części zasięgu u dorosłych występuje hibernacja. Młode nie opuszczają tak prędko stawu, w którym przyszły na świat, ale także starają się znaleźć schronienie nad brzegiem i są gotowe migrować, jak dorosłe. Dojrzałe "Ranae aurorae" polują na lądowe owady, ale spożywać mogą także niewielkie ślimaki i skorupiaki, a poza tym pierścienice, kijanki, małe ryby, a nawet niewielkie żaby innych gatunków. Kijanki żywią się wyłącznie pokarmem roślinnym.
Rozmnażanie.
Samce i samice pojawiają się w miejscach rozrodu nieraz tak wcześnie, jak w październiku, nieraz zaś dopiero w styczniu. Zależy to od szerokości geograficznej, całkowitych opadów deszczu w sezonie i średniej temperatury. Typowo reprodukcja może nastąpić przy stabilnej minimalnej temperaturze powyżej sześciu stopni Celsjusza. Obserwacje migracji dorosłych osobników najlepiej wychodzą podczas księżycowych nocy z lekkim deszczem. Samce wykazują zachowania terytorialne, nocą prezentują swe walory. Wtedy też ma miejsce większa część aktywności zwierząt, zwłaszcza podczas niewielkiego deszczu. Właściwe zaloty rozpoczynają się w styczniu w Kalifornii, a dopiero w marcu w północnej części zasięgu. Nigdy nie trwają one dłużej, niż do lipca, a w bardziej suchych regionach kończą się wcześniej.
Każda samica produkuje od 200 do 1100 jaj w sezonie. Przytwierdza je razem do podwodnej roślinności lub rozkładającego się drewna na głębokości, co charakterystyczne, od siedmiu do piętnastu centymetrów poniżej lustra wody. Klaster jaj liczy zwykle około dziesięciu cm w średnicy i może pod wodą przybierać nieregularne kształty. Kijanki wylęgają się po trzydziestu dziewięciu-czterdziestu pięciu dobach, metamorfozę rozpoczną po osiemdziesięciu dniach
Składanie jaj ma zwykle miejsce w gęsto zarośniętych płytkich zbiornikach wodnych o minimalnym prądzie. Jaja obserwowano także w wodzie o głębokości do pięciuset cm, co nie stanowi reguły. Zbiorniki wodne używane do rozrodu mogą być zarówno stałe, jak i okresowe, przy czym muszą zwykle dotrwać do czerwca, by zapewnić udaną metamorfozę. Miesiąc ten odpowiada warunkom stanu Oregon, w północnej Kalifornii przeobrażenie następuje na przełomie maja i czerwca.

</doc>
<doc id="1750876" url="https://pl.wikipedia.org/wiki?curid=1750876" title="Mikołów (stacja kolejowa)">
Mikołów (stacja kolejowa)

Mikołów – stacja kolejowa w Mikołowie, w województwie śląskim, w Polsce. Obsługuje ruch pasażerski do Katowic, Rybnika, Wodzisławia Śląskiego, Raciborza oraz do Chałupek i Bogumina. Do czasu likwidacji przez przewoźników kolejowych nierentowych linii istniały bezpośrednie połączenia osobowe oraz pośpieszne m.in. do Częstochowy, Ełku, Krakowa, Olsztyna oraz Ostrawy Głównej.
W roku 2017 stacja obsługiwała 500–699 pasażerów na dobę.
Kolej dotarła do Mikołowa w 1856 roku - miasto zyskało wówczas połączenie z Orzeszem, a niecałe dwa lata później z Ligotą. Powstał okazały budynek dworca z restauracją, który spłonął w czasie walk w styczniu 1945 roku. Obok ruin postawiono drewniany (później murowany) barak, który pełnił funkcję dworca aż do 1993 roku, kiedy wybudowano nowy budynek dworca (niemal w tym samym miejscu, co pierwotny).
W 2010 roku kasy biletowe w budynku zostały zamknięte, obecnie (2012) nie działa również poczekalnia.

</doc>
<doc id="1750877" url="https://pl.wikipedia.org/wiki?curid=1750877" title="Browar Mazowiecki">
Browar Mazowiecki

Browar Mazowiecki - nieczynny browar w Okuniewie
Charakterystyka.
Niewielki browar regionalny założony w 1991 roku. Zakład oprócz piwa produkował nalewki i tanie wina owocowe. Zaopatrywał w swoje produkty kilka sklepów i hurtowni na terenie Warszawy. 
Browar Mazowiecki został zamknięty w 2006 roku.

</doc>
<doc id="1750880" url="https://pl.wikipedia.org/wiki?curid=1750880" title="Mikołów Jamna">
Mikołów Jamna

Mikołów Jamna – przystanek kolejowy w dzielnicy Kamionka, w Mikołowie, w województwie śląskim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="1750883" url="https://pl.wikipedia.org/wiki?curid=1750883" title="Jeremy Doncaster">
Jeremy Doncaster

Jeremy Doncaster (ur. 16 czerwca 1961 w Grimsby) – brytyjski żużlowiec
Dwukrotny brązowy medalista indywidualnych mistrzostw Wielkiej Brytanii (Coventry 1986, Coventry 1990). Trzykrotny finalista indywidualnych mistrzostw świata (Amsterdam 1987 – VI miejsce, Monachium 1989 – brązowy medal, Göteborg 1991 – XV miejsce). Pięciokrotny medalista drużynowych mistrzostw świata: złoty (Bradford 1989), dwukrotnie srebrny ("cykl turniejów" 1987, Pardubice 1990) oraz dwukrotnie brązowy (Long Beach 1985, "cykl turniejów" 1986). Dwukrotny zwycięzca (1989, 1990) oraz dwukrotny zdobywca III miejsc (1988, 1991) w prestiżowych turniejach "Zlatá Přilba" w Pardubicach.
W rozgrywkach o drużynowe mistrzostwo Polski reprezentował kluby: Unia Tarnów (1991) i Victoria Rolnicki Machowa (1992). W lidze brytyjskiej był wieloletnim zawodnikiem klubu Ipswich Witches (1982–1988, 1994–1997, 2000–2002), jak również Reading Racers (1989–1994).
Sukcesy odnosił również na torach trawiastych i długich. W 1982 r. zdobył tytuł indywidualnego mistrza Europy na torze trawiastym, był również wielokrotnym uczestnikiem finałów i turniejów Grand Prix na długim torze.

</doc>
<doc id="1750885" url="https://pl.wikipedia.org/wiki?curid=1750885" title="Gynogeneza">
Gynogeneza



</doc>
<doc id="1750887" url="https://pl.wikipedia.org/wiki?curid=1750887" title="Siemianowice Śląskie (stacja kolejowa)">
Siemianowice Śląskie (stacja kolejowa)

Siemianowice Śląskie – stacja kolejowa w Siemianowicach Śląskich, w województwie śląskim, w Polsce.
Stacja obsługiwała ruch pasażerski do około 1 kwietnia 1968 roku. Nieużytkowany budynek dworca popadał w ruinę, wyburzono go przed 13 października 2005 roku.

</doc>
<doc id="1750890" url="https://pl.wikipedia.org/wiki?curid=1750890" title="Siemianowice Bytków">
Siemianowice Bytków

Siemianowice Bytków – zlikwidowana stacja kolejowa w Siemianowicach Śląskich, w dzielnicy Bytków; w województwie śląskim, w Polsce.

</doc>
<doc id="1750899" url="https://pl.wikipedia.org/wiki?curid=1750899" title="Kaplica Maciejowskiego na Wawelu">
Kaplica Maciejowskiego na Wawelu

Kaplica pod wezwaniem św. Tomasza Apostoła i Matki Bożej Śnieżnej, zwana "Maciejowskiego" – rzymskokatolicka świątynia o charakterze zabytkowym, należąca do parafii archikatedralnej św. Stanisława BM i św. Wacława w Krakowie. Jest jedną z kaplic publicznych bazyliki archikatedralnej św. Stanisława BM i św. Wacława w Krakowie na Wawelu. Znajduje się przy końcu północnego ramienia transeptu, pomiędzy sienią, prowadzącą do kapitularza (od zachodu), a kaplicą Lipskich (od wschodu). Kaplica stanowi mauzoleum biskupa krakowskiego Samuela Maciejowskiego.
Historia.
Obiekt został wybudowany w ok. 1550 r. przez egzekutorów testamentu biskupa Samuela Maciejowskiego na miejscu XIV-wiecznej kaplicy biskupa Floriana Mokrskiego w stylu renesansowym. Wtedy do portalu kaplicy wstawiono kratę, odlaną w warsztacie Hansa Vischera z Norymbergi. W 1552 r. powstał nagrobek fundatora, dłuta Jana Marii Padovano. W 1602 r. kardynał Bernard Maciejowski ufundował nową polichromię czaszy kopuły, ukazującą legendę Matki Bożej Śnieżnej oraz sceny z Roku Jubileuszowego. Kardynał został pochowany w kaplicy w 1608 r. obok swego wuja. Nowy ołtarz drewniany z obrazem, przedstawiającym Matkę Bożą Śnieżną, flankowanym po bokach dwoma złoconymi kolumnami wystawiono w 1635 r. sumptem kanonika Stanisława Garwaskiego. Tego samego roku kanonik Wojciech Serebryski na obraz sprawił srebrną sukienkę. Ponadto Garwaski dodał do kaplicy wiszącą srebrną lampę oliwną i zapisał legat na sobotnie śpiewane Msze Święte o Niepokalanym Poczęciu Najświętszej Maryi Panny. W 3. ćwierci XVIII w. ołtarz zamieniono na marmurowy, projektu Franciszka Placidiego. Obraz z poprzedniego ołtarza wkomponowano do nowego. W tym czasie oddano również renesansową kratę do kaplicy Tomickiego. W latach 1905 – 1908, z fundacji ks. Teofila Miodowicza dokonano restauracji według projektu Zygmunta Hendla. Wówczas Aleksander Borawski wykonał obecną dekorację malarską kopuły, a Sławomir Odrzywolski zaprojektował kratę, zamykającą kaplicę.
Architektura.
Obiekt założony został na rzucie kwadratu. Bryła kaplicy składa się z dolnej kondygnacji, kopuły i latarni, nakrytej kopułką. Latarnia posiada półkoliście zamknięte otwory okienne. Zarówno kopuła, jak i kopułka nakryte są miedzianą blachą. Całość wieńczy złocony krzyż łaciński. Wewnątrz wydzielono trzy pomieszczenia: właściwą część kaplicy, zakrystię oraz klatkę schodową. Do kaplicy wiedzie barokowy portal z marmuru dębnickiego. Półkolistą, oprofilowaną arkadę z wolutowym kluczem flankują pilastry, ustawione na cokołach. Trzony kolumn oraz przyłucza arkady inkrustowane są różowym marmurem paczółtowickim, natomiast na wolutowych kapitelach znajduje się ornament, przypominający liście akantu. Na pilastrach wspiera się przełamane belkowanie z przerywanym segmentowym przyczółkiem, zakończonym wolutami. Pośrodku umieszczona jest nasada z wkomponowanym herbem Ciołek, malowanym na elipsowatej blasze. Nasadę również wieńczy przełamane belkowanie z segmentowym przyczółkiem, zakończonym krzyżem łacińskim. W otworze wejściowym spoczywa brązowa krata z aniołami i Matką Bożą z Dzieciątkiem na tle Wawelu. Przy ścianie wschodniej umieszczony jest ołtarz, wykonany z marmuru dębnickiego. Spoczywające na mensie retabulum składa się z dwóch kolumn korynckich ze złoconymi kapitelami, flankujących obraz Matki Bożej Śnieżnej. Na kolumnach wspiera się przełamane belkowanie z przerywanym przyczółkiem, zamkniętym wolutami oraz wieńczącą całość profilowaną nasadą. Po bokach ołtarza znajdują się drzwi do zakrystii (po lewej) i na klatkę schodową (po prawej). Przy ścianie zachodniej umiejscowiony jest nagrobek bpa Samuela Maciejowskiego. Wykonany jest z piaskowca i czerwonego marmuru. Całość opiera się na cokole. W zamkniętej półkoliście niszy, przyozdobionej kwiatonami, znajduje się rzeźba, przedstawiająca biskupa w pozie sansowinowskiej, spoczywająca na sarkofagu. Niszę ujmują dwie żłobkowane kolumny, podtrzymujące belkowanie. Ponadto na ścianach umieszczono trzy epitafia: archidiakona Andrzeja Krajewskiego – z płaskorzeźbnym w alabastrze popiersiem zmarłego oraz herbem Leliwa, kanoników Walentego Kluczborskiego i Stanisława Dąbrowskiego – utworzone z dwóch tablic zwieńczonych kartuszami z herbami Ogończyk i Poraj oraz kanonika Jakuba Sarnowskiego – marmurowa, z napisem i herbem Jastrzębiec. Polichromia na czaszy kopuły przedstawia sceny z życia Marii i legendy o obrazie Matki Bożej Śnieżnej.

</doc>
<doc id="1750900" url="https://pl.wikipedia.org/wiki?curid=1750900" title="Pirates! Gold">
Pirates! Gold

Pirates! Gold – gra komputerowa stworzona przez Sida Meiera, wydana przez MicroProse w 1993 roku. Jest to oficjalny remake wydanej w 1987 roku Sid Meier’s Pirates!. Tak jak poprzedniczka, jest symulacją życia pirata na XVI i XVII-wiecznych Karaibach. Gra odwzorowywała ówczesne realia historyczne i geograficzne, po morzu pływali znani piraci ówczesnej epoki, zaś gracz mógł przystać do jednego z mocarstw – Anglii, Hiszpanii, Holandii lub Francji.
Mechanizm rozgrywki praktycznie nie uległ zmianom, natomiast twórcy poprawili oprawę audiowizualną produkcji. Pirates! Gold obsługiwała paletę 256 kolorów oraz większą rozdzielczość. W systemach MS-DOS i Windows 3.x aplikacja pozwalała ponadto na korzystanie z myszy oraz interfejsu muzycznego MIDI.
Początkowo gra ukazała się w wersji na platformy DOS, Sega Mega Drive i Genesis, wersje na Amigę CD32 i Windows 3.x pojawiły się na rynku dopiero w 1994 roku.

</doc>
<doc id="1750904" url="https://pl.wikipedia.org/wiki?curid=1750904" title="Piekary Śląskie (przystanek kolejowy)">
Piekary Śląskie (przystanek kolejowy)

Piekary Śląskie – nieczynny przystanek kolejowy w Piekarach Śląskich, w woj. śląskim, w Polsce.

</doc>
<doc id="1750905" url="https://pl.wikipedia.org/wiki?curid=1750905" title="Algebra unarna">
Algebra unarna



</doc>
<doc id="1750907" url="https://pl.wikipedia.org/wiki?curid=1750907" title="Dąbrówka Wielka (przystanek kolejowy)">
Dąbrówka Wielka (przystanek kolejowy)

Dąbrówka Wielka – zlikwidowany przystanek kolejowy w Piekarach Śląskich, w dzielnicy Dąbrówka Wielka, w województwie śląskim, w Polsce. Został zamknięty w 1968 roku.

</doc>
<doc id="1750908" url="https://pl.wikipedia.org/wiki?curid=1750908" title="Quasi-grupa">
Quasi-grupa

Quasi-grupa – grupoid z jednoznacznością rozwiązań równań liniowych (lewo- i prawostronnych). W przypadku skończonego nośnika oznacza to, że tablica Cayleya działania grupoidu jest kwadratem łacińskim. Równoważnie można żądać, by grupoid miał własność skracania (lewo- i prawostronną).
Interpretując działanie dwuargumentowe jako mnożenie grupoid można uważać za (niekoniecznie łączną) strukturę algebraiczną z mnożeniem i dzieleniem (lewo- i prawostronnym).
Pętla to quasi-grupa z elementem neutralnym.
Definicja.
Grupoid formula_1 nazywa się quasi-grupą, jeśli dla dowolnych dwóch elementów formula_2 i formula_3 istnieją jednoznacznie wyznaczone rozwiązania równań:
Quasi-grupę formula_1 można także określić za pomocą trzech operacji binarnych: formula_7 (mnożenie, dzielenie prawostronne, dzielenie lewostronne) spełniających aksjomaty:

</doc>
<doc id="1750909" url="https://pl.wikipedia.org/wiki?curid=1750909" title="Depresant">
Depresant



</doc>
<doc id="1750910" url="https://pl.wikipedia.org/wiki?curid=1750910" title="Rezultaty Rajdowych Mistrzostw Świata 2004">
Rezultaty Rajdowych Mistrzostw Świata 2004



</doc>
<doc id="1750911" url="https://pl.wikipedia.org/wiki?curid=1750911" title="Prąd Aleucki">
Prąd Aleucki

Prąd Aleucki (znany również jako prąd subarktyczny) – ciepły prąd morski na Oceanie Spokojnym, płynący na północ od Prądu Północnopacyficznego i stanowiący północne odgałęzienie Kuro Siwo. Po osiągnięciu wybrzeży Ameryki Północnej dzieli się formując dwa prądy: jeden płynący na północ w kierunku Alaski oraz drugi - płynący w kierunku Kalifornii. 

</doc>
<doc id="1750912" url="https://pl.wikipedia.org/wiki?curid=1750912" title="Herb Urzędowa">
Herb Urzędowa

Herb Urzędowa – jeden z symboli miasta Urzędów i gminy Urzędów w postaci herbu przyjęty przez radę gminy 29 października 2004.
Wygląd i symbolika.
Herb przedstawia na czerwonej tarczy herbowej białego Baranka Bożego zwróconego głową w prawo, trzymającego przednią prawą łapą osadzoną na białym drzewcu białą flagę z czerwonym krzyżem.

</doc>
<doc id="1750913" url="https://pl.wikipedia.org/wiki?curid=1750913" title="Narządy tympanalne">
Narządy tympanalne



</doc>
<doc id="1750916" url="https://pl.wikipedia.org/wiki?curid=1750916" title="Brzeziny Śląskie (stacja kolejowa)">
Brzeziny Śląskie (stacja kolejowa)

Brzeziny Śląskie – nieczynna stacja kolejowa w Piekarach Śląskich, w dzielnicy Brzeziny Śląskie, w woj. śląskim, w Polsce.

</doc>
<doc id="1750918" url="https://pl.wikipedia.org/wiki?curid=1750918" title="Operculum">
Operculum

Operculum (l.mn. "opercula") – wieczko, pokrywa osłaniająca otwór, narząd a czasem inną część ciała zwierząt z różnych grup systematycznych, m.in.:

</doc>
<doc id="1750922" url="https://pl.wikipedia.org/wiki?curid=1750922" title="Piekary Śląskie Szarlej">
Piekary Śląskie Szarlej

Piekary Śląskie Szarlej – stacja kolejowa w Piekarach Śląskich, w dzielnicy Szarlej; w woj. śląskim, w Polsce.
Na stacji istniał modernistyczny budynek dworcowy zaprojektowany w efekcie ogłoszonego w 1927 konkursu architektonicznego. Autorem projektu był Lech Niemojewski. Według prof. Olgierda Czernera było to najlepsze dzieło architektoniczne artysty. Budynek wzniesiono w latach 1927-1928. Dworzec ułatwiał, przy ówczesnym układzie granicy z Niemcami, ruch pielgrzymkowy do sanktuarium piekarskiego. Po 1945 granica przestała istnieć, co spowodowało peryferyzację dworca. Dworzec szarlejski był ostatnim większym, zachowanym dziełem artysty. Rozebrano go w 1982.

</doc>
<doc id="1750924" url="https://pl.wikipedia.org/wiki?curid=1750924" title="GSMP">
GSMP



</doc>
<doc id="1750926" url="https://pl.wikipedia.org/wiki?curid=1750926" title="Ług (dopływ Bugu)">
Ług (dopływ Bugu)

Ług ( "Łuha") – niewielka rzeka na Ukrainie, w obwodzie wołyńskim, prawy dopływ Bugu. Nad Ługiem położony jest Włodzimierz.

</doc>
<doc id="1750927" url="https://pl.wikipedia.org/wiki?curid=1750927" title="Andrzej Gdula">
Andrzej Gdula

Andrzej Adam Gdula (ur. 27 czerwca 1942 w Żywcu) – polski polityk, urzędnik państwowy i przedsiębiorca, podsekretarz stanu w Ministerstwie Spraw Wewnętrznych i szef Służby Polityczno-Wychowawczej w latach 1984–1986, kierownik wydziałów Komitetu Centralnego Polskiej Zjednoczonej Partii Robotniczej w latach 1986–1989, szef zespołu doradców prezydenta Aleksandra Kwaśniewskiego w latach 1996–2005.
Życiorys.
Ukończył studia na Wydziale Prawa i Administracji Uniwersytetu Śląskiego w Katowicach.
Od 1964 był członkiem Polskiej Zjednoczonej Partii Robotniczej. W latach 1969–1975 pełnił funkcję sekretarza ds. rolnych w Komitecie Powiatowym PZPR w Żywcu. Następnie pracował w aparacie Komitetu Wojewódzkiego PZPR w Bielsku-Białej, gdzie był zastępcą kierownika Wydziału Rolnego i Gospodarki Żywnościowej, a od 1980 sekretarzem ds. rolnych. W 1981 objął funkcję I sekretarza KW PZPR w Bielsku-Białej, którą sprawował do 1985. Sprawował mandat radnego Powiatowej (1974–1975) i Miejskiej Rady Narodowej w Żywcu (1975–1978).
Od grudnia 1984 do lipca 1986 był podsekretarzem stanu w Ministerstwie Spraw Wewnętrznych i szefem Służby Polityczno-Wychowawczej. Od 1986 pracował w Komitecie Centralnym PZPR, gdzie kierował najpierw Wydziałem Społeczno-Prawnym, a od 1989 do rozwiązania partii w styczniu 1990 Wydziałem Prawa i Praworządności.
Od lat 90. działał w sektorze prywatnym, zasiadał w radach nadzorczych (m.in. Banku Inicjatyw Społeczno-Ekonomicznych, Polskiego Górnictwa Naftowego i Gazownictwa, Polskiej Wytwórni Papierów Wartościowych), jak również we władzach Polskiego Związku Łowieckiego i Polskiego Związku Wędkarskiego. Był również prezesem zarządu Fundacji Wschód-Zachód (1991–1993).
Od 1993 kierował departamentem w Ministerstwie Pracy i Polityki Socjalnej. W latach 1996–2005 pracował w Kancelarii Prezydenta RP jako dyrektor Zespołu Doradców.
Po 2005 powrócił do działalności w sektorze prywatnym.
Postanowieniem Prezydenta Rzeczypospolitej z dnia 21 listopada 2005 roku „za wybitne zasługi w pracy zawodowej i działalności społecznej” został odznaczony Krzyżem Komandorskim Orderu Odrodzenia Polski.
Jest ojcem polityka, socjologa i publicysty Macieja oraz Pawła.

</doc>
<doc id="1750928" url="https://pl.wikipedia.org/wiki?curid=1750928" title="Lędziny Lo">
Lędziny Lo

Lędziny Lo – nieczynny przystanek kolejowy w Lędzinach, w województwie śląskim, w Polsce.

</doc>
<doc id="1750930" url="https://pl.wikipedia.org/wiki?curid=1750930" title="Unibet Pierwsza Liga">
Unibet Pierwsza Liga



</doc>
<doc id="1750934" url="https://pl.wikipedia.org/wiki?curid=1750934" title="Test for Echo">
Test for Echo

Test for Echo – szesnasty album studyjny kanadyjskiej grupy rockowej Rush, wydany w 1996 roku. Jest to ostatni album wydany przed pięcioletnią przerwą w działalności zespołu spowodowaną sprawami rodzinnymi Neila Pearta. Na okładce albumu znajduje się inuksuk.

</doc>
<doc id="1750935" url="https://pl.wikipedia.org/wiki?curid=1750935" title="Rubén Fernández">
Rubén Fernández

Rubén Evaristo Fernández Real (2 maja 1931, zm. 9 października 2015) – piłkarz paragwajski noszący przydomek "Kiko", napastnik.
Urodzony w Villarrica Fernández zaczął grać w piłkę w 1946 roku w miejscowym klubie Club Estero Bellaco. W 1950 roku przeszedł do klubu Club Libertad. W 1952 roku zdobył dla klubu Libertad 16 bramek, tyle samo, co klubowy kolega Antonio Gómez – dało to obu piłkarzom tytuł króla strzelców pierwszej ligi.
Jako piłkarz klubu Libertad wziął udział w turnieju Copa América 1953, gdzie Paragwaj zdobył tytuł mistrza Ameryki Południowej. Fernández, będąc kapitanem drużyny, zagrał we wszystkich siedmiu meczach - z Chile (zdobył 2 bramki), Ekwadorem, Peru (zdobył 1 bramkę), Urugwajem, Boliwią, Brazylią oraz w decydującym o mistrzowskim tytule barażu z Brazylią. Jako zdobywca 4 bramek był obok Ángela Berniego najlepszym strzelcem reprezentacji w turnieju.
Po mistrzostwach kontynentalnych Fernández przeniósł się do argentyńskiego klubu Boca Juniors, w którym zadebiutował 3 maja w zremisowanym 2:2 meczu z Ferro Carril Oeste. W 1954 roku zdobył razem z Boca Juniors tytuł mistrza Argentyny. Ostatni raz w barwach Boca Juniors zagrał 18 lipca 1954 roku w przegranym 0:1 meczu z River Plate. W sumie rozegrał w Boca Juniors 27 meczów (2430 minut) i zdobył 8 bramek.
W 1955 roku został graczem klubu Racing Club de Avellaneda, gdzie grał do 1956 roku, a na koniec kariery w latach 1957-1958 grał w klubie San Lorenzo de Almagro.
Po zakończeniu kariery piłkarskiej został dentystą.

</doc>
<doc id="1750936" url="https://pl.wikipedia.org/wiki?curid=1750936" title="Aleksandr Kowalewski">
Aleksandr Kowalewski

Aleksandr Onufriewicz Kowalewski (ros. Александр Онуфриевич Ковалевский, ur. w Osiedle Workowo, Powiat dyneburski, guberni witebskiej, Rosja, zm. w Sankt Petersburgu) – rosyjski zoolog i embriolog polskiego pochodzenia. Jego bratem był paleontolog Włodzimierz Kowalewski. 
Życiorys.
Studiował nauki przyrodnicze na Uniwersytecie w Sankt Petersburgu, gdzie jego nauczycielami byli m.in. Leon Cienkowski i S. Kutorga. Po roku wyjechał na dalsze studia za granicę, nieformalnie uczęszczając na kursy zoologii i chemii na Uniwersytecie w Heidelbergu, a od 1861, na Uniwersytecie w Tybindze. Po powrocie do Rosji w lecie 1861 zdał końcowe egzaminy na Uniwersytecie w Sankt Petersburgu. W 1863 roku ponownie wyjechał do Tybingi, a kolejne dwa lata spędził prowadząc badania w Stacji Zoologicznej w Neapolu.
W 1868 roku został mianowany profesorem na Cesarskim Uniwersytecie w Kazaniu. Od 1869 wykładał na Uniwersytecie Kijowskim, a pod koniec 1873 przeniósł się na Uniwersytet Noworosyjski w Odessie. W 1883 roku został wybrany członkiem korespondentem Cesarskiej Akademii Nauk, a w 1890 członkiem zwyczajnym, w tym samym roku przeniósł się do Sankt Petersburga, gdzie otrzymał katedrę zoologii na macierzystej uczelni.
Dorobek naukowy.
Opisał m.in. kanał nerwowo-jelitowy.
Na jego cześć przyznawany jest medal za osiągnięcia w dziedzinie embriologii.

</doc>
<doc id="1750937" url="https://pl.wikipedia.org/wiki?curid=1750937" title="Jarosław Wasik">
Jarosław Wasik

Jarosław Wasik (ur. 1 stycznia 1971 w Prudniku) – polski piosenkarz, autor tekstów i kompozytor wykonujący utwory z nurtu piosenki literackiej, doktor nauk humanistycznych w dyscyplinie nauki o kulturze i religii.
Życiorys.
Urodził się 1 stycznia 1971 w Prudniku jako syn Jana Wasika, wokalisty prudnickiego zespołu rockowego Poszukiwacze.
W Prudniku uczęszczał do Publicznej Szkoły Podstawowej nr 4 im. Marii Konopnickiej i I Liceum Ogólnokształcące im. Adama Mickiewicza. Ukończył Wydział Wokalny Studium Wokalno-Baletowego w Gliwicach, kulturoznawstwo na Uniwersytecie Opolskim i studia doktoranckie – kulturoznawstwo w Szkole Wyższej Psychologii Społecznej w Warszawie. Z wykształcenia jest wokalistą, kulturoznawcą i aktorem.
W 1990 wziął udział w festiwalu Biłgorajskie Spotkania Śpiewających Poetów i Autorów, podczas którego otrzymał Grand Prix „Gęste Sito Krytyki”. Rok później otrzymał Grand Prix na Recitalu w Siedlcach i nagrodę główną „Lira Orfeusza” na Centralnych Eliminacjach Ogólnopolskiego Konkursu Recytatorskiego we Włocławku.
Zdobył I nagrodę na Festiwalu Piosenki Poetyckiej „Łaźnia” w Radomiu w 1994. W tym samym roku zajął II miejsce na Studenckim Festiwalu Piosenki w Krakowie oraz po raz drugi zwyciężył podczas Ogólnopolskich Spotkań Zamkowych „Śpiewajmy Poezję” w Olsztynie. Po otrzymaniu wyróżnienia honorowego na Krajowym Festiwalu Polskiej Piosenki w Opolu został dostrzeżony przez szerszą publiczność i zaproponowano mu nagranie jego pierwszej płyty.
Jego debiutancki album studyjny "Nastroje" został wydany w 1995 nakładem wytwórni InterSonus Music. Utwór tytułowy przez dwadzieścia tygodni utrzymywał się w pierwszej dziesiątce radiowo-telewizyjnego plebiscytu Muzyczna Jedynka. Ponownie wziął udział w KFPP w Opolu. W Kopalni Soli w Wieliczce została mu wręczona nagroda „Indywidualności roku 1995”.
Druga płyta Wasika zatytułowana "Zielony z niebieskim" została wydana w 1997. Podobnie jak "Nastroje", została ona przyjęta pozytywnie. W 2004 wydał album "Fabryka nastrojów", na którym znalazło się parę piosenek z poprzednich albumów.
13 września 2011 wydał album "Nie dotykaj".
Od 2013 pełni funkcję dyrektora w Muzeum Polskiej Piosenki w Opolu. Jest również członkiem Rady Artystycznej Studenckiego Festiwalu Piosenki w Krakowie i Krajowego Festiwalu Polskiej Piosenki w Opolu, a także dyrektorem artystycznym Festiwalu "Poetycka Dolina" w Warszawie.
Nagrody i osiągnięcia.
Jego autorski utwór "Nastroje" przez wiele tygodni gościł w pierwszej dziesiątce radiowo-telewizyjnego plebiscytu Muzyczna Jedynka.

</doc>
<doc id="1750942" url="https://pl.wikipedia.org/wiki?curid=1750942" title="Ruben Fernandez">
Ruben Fernandez



</doc>
<doc id="1750943" url="https://pl.wikipedia.org/wiki?curid=1750943" title="Wątłuszowate">
Wątłuszowate



</doc>
<doc id="1750944" url="https://pl.wikipedia.org/wiki?curid=1750944" title="Rubén Evaristo Fernández">
Rubén Evaristo Fernández



</doc>
<doc id="1750945" url="https://pl.wikipedia.org/wiki?curid=1750945" title="Paulina Tworzyańska">
Paulina Tworzyańska

Paulina Tworzyańska-Kozajda (ur. 14 lipca 1980 roku w Bielsku-Białej) – polska psycholog i aktorka niezawodowa, znana z głównych ról w filmowych adaptacjach powieści Kornela Makuszyńskiego – "Panna z mokrą głową" i "Awantura o Basię".

</doc>
<doc id="1750946" url="https://pl.wikipedia.org/wiki?curid=1750946" title="Ołeksandr Pryzetko">
Ołeksandr Pryzetko

Ołeksandr Serhijowycz Pryzetko, ukr. Олександр Сергійович Призетко, ros. Александр Сергеевич Призетко, "Aleksandr Sergiejewicz Prizietko" (ur. 31 stycznia 1971 w Izmaile w obwodzie odeskim, Ukraińska SRR) – ukraiński piłkarz, grający na pozycji pomocnika, a wcześniej napastnika, reprezentant Ukrainy, trener piłkarski.
Kariera piłkarska.
Kariera klubowa.
W wieku 14 lat wstąpił do SDJuSzOR Czornomoreć Odessa, skąd po roku, w wyniku kontuzji, powrócił do Izmaiła. Następnie został przyjęty do Internatu Sportowego w Charkowie. W 1988 rozpoczął karierę piłkarską w klubie Majak Charków, skąd przeszedł do Metalista Charków. W 1993 został piłkarzem Dynamo Kijów, a dwa lata później został sprzedany do rosyjskiego klubu Dinamo-Gazowik Tiumeń. W 1997 przeniósł się do Torpeda Moskwa, ale po zmianie trenera stracił miejsce w podstawowym składzie i przeszedł do Arsenału Tuła. Trzy lata później został piłkarzem Czernomorca Noworosyjsk. W 2004 powrócił do Metalista Charków, a w 2005 zakończył w nim karierę piłkarską.
Kariera reprezentacyjna.
26 sierpnia 1992 debiutował w reprezentacji Ukrainy w meczu towarzyskim z Węgrami, przegranym 1:2.
Kariera trenerska.
Po zakończeniu kariery zawodniczej rozpoczął karierę trenerską. Najpierw od 2011 szkolił dzieci w Szkole Sportowej w Lubotynie. W 2015 stał na czele młodzieżowej drużyny Metalista Charków, a od 18 kwietnia do końca maja 2016 pełnił obowiązki głównego trenera Metalista Charków. 16 sierpnia 2016 został mianowany na stanowisko głównego trenera klubu Metalist 1925 Charków. 26 września 2017 za obopólną zgodą kontrakt został anulowany. 27 grudnia 2017 stał na czele Polissia Żytomierz. 16 sierpnia 2018 został z niego zwolniony.

</doc>
<doc id="1750949" url="https://pl.wikipedia.org/wiki?curid=1750949" title="Kerry Shawn Keys">
Kerry Shawn Keys

Kerry Shawn Keys (ur. 25 czerwca 1946, Harrisburg) – poeta, prozaik i tłumacz amerykański.
Życie.
Pochodzi z Susquehanna Valley w środkowej Pensylwanii. Studiował anglistykę na University of Pennsylvania w Filadelfii i Indiana University w Bloomington. Wiele podróżował, zwłaszcza po Ameryce Łacińskiej (kilka lat spędził w Brazylii), Indiach i Europie. Był również kilkakrotnie w Polsce. Przez długie lata mieszkał w rodzinnym stanie, z dala od zgiełku wielkich ośrodków miejskich. Od wielu lat przebywa w Europie, obecnie na stałe mieszka w Wilnie, obok amerykańskiego ma obywatelstwo litewskie. Od dawna prowadzi wydawnictwo Pine Press, nastawione na publikowanie książek poetyckich. Tłumaczy z języka portugalskiego, litewskiego i czeskiego.
Nagrody i wyróżnienia.
Jest laureatem m.in. Robert H. Winner Award, przyznawanej przez Poetry Society of America (1992), oraz nagrody translatorskiej Związku Pisarzy Litewskich (2003). 
Twórczość.
Jest autorem licznych tomów poetyckich, m.in. "Swallowtails Gather These Stones" (1973), "Jade Water" (1974), "Loose Leaves Fall" (1977), "Seams" (1985), "A Gathering of Smoke" (1986), "The Hearing" (1992), "Fingerlings" (1993), "Decoy's Desire" (1993), "Fingerlings 2" (1994), "Warm Springs" (1995), "Flamenco Songs for Danzante" (1995), "Narrow Passage to the Deep Light" (1996), "Blues in Green" (1996), "Krishna’s Karma" (1997), "Moon Shining the Millenium" (1997), "Turning the Mask" (1997), "Sorrows of an Old Worder" (1998), "Ch’antscapes" (1998), "Inclusions" (2002), "Tao Te-Ching Meditations" (2003), "Conversations with Tertium Quid" (2003), "Blue Rose Fusion" (2004), "Broken Circle" (2006). W sumie opublikował ponad czterdzieści książek. Od niedawna pisze również prozę. Wydał tomy prozatorskie "Pavlov’s Duck" (2001) i "Return of the Bird" (2002). Tłumaczono go na wiele języków. Tomy jego wierszy wybranych ukazały się po czesku (przekład Petra Mikeša) i litewsku (przekład Eugenijusa Ališanki). 
W Polsce jego utwory drukowały „Gościniec Sztuki”, „Odra”, „Tygiel Kultury” i „Topos”. Jego wiersze tłumaczył przede wszystkim Leszek Engelking, ponadto m.in. Andrzej Dorobek.

</doc>
<doc id="1750950" url="https://pl.wikipedia.org/wiki?curid=1750950" title="Słucz (dopływ Prypeci)">
Słucz (dopływ Prypeci)

Słucz (, ; ) – rzeka na Białorusi w obwodach mińskim, homelskim i na granicy homelskiego i brzeskiego, lewy dopływ Prypeci. Długość – 197 km, zlewnia w kształcie trójkąta o powierzchni 5470 km², średni przepływ u ujścia – 22,4 m³/s, spadek – 46,6 m, nachylenie – 0,24‰.
Charakterystyka.
Rozpoczyna się na terenie Grzędy Kopylskiej na wys. 166 m n.p.m., 2 km na południowy wschód od wsi Krzywa Grzęda w rejonie słuckim, na północ od Słucka. Płynie przez zachodnią część Równiny Środkowoberezyńskiej i Nizinie Prypeckiej w granicach rejonów: soligorskiego, żytkowickiego i po granicy rejonów żytkowickiego i łuninieckiego. Przez kilka kilometrów przed ujściem rzeka graniczna między obwodami brzeskim i homelskim. Ujście znajduje się 6 km na południowy wschód od wsi Zaprosie w rejonie łuninieckim, w pobliżu Mikaszewicz. Większe miejscowości, przez które przepływa, to Słuck i Starobin.
Rzeźba równinna. Lasy i bagna pokrywają ponad 70% zlewni. Zabagnienie ok. 45%. Jeziorzystość poniżej 1%. Brzegi w większości strome lub urwiste.
Dolina w górnym biegu niewyraźna, niżej trapezopodobna o szerokości 0,5–1,5 km w biegu górnym, 1,5–2,5 km w biegach średnim i dolnym, u ujścia poszerza się do 6 km i zlewa z doliną Prypeci. Obszary zalewowe przeważnie dwustronne, w górnym biegu szerokie na 100–400 m, w dolnym 1–1,2 km, u ujścia 4–5 km. Powyżej Starobina na rzece istnieje sztuczny zbiornik wodny o nazwie Zalew Soligorski (Салігорскае вадасховішча).
Koryto w górnym biegu szerokie na 6–25 km, do Zalewu Soligorskiego na odcinku 71 km skanalizowane; od Zalewu do ujścia rzeki Morocz płytkie, niżej – kręte, silnie meandrujące, o szerokości 20–40 m.
Wiosenne powodzie zaczynają się w połowie marca, kończą na początku maja. Zamarza w końcu grudnia; lody pękają w końcu marca. Wiosenne zejście lodów trwa w górnym biegu 8 dni, w dolnym 3 dni.
Historia.
W latach 1922–1939 rzeka graniczna między Polską i ZSSR.

</doc>
<doc id="1750951" url="https://pl.wikipedia.org/wiki?curid=1750951" title="True Jackson">
True Jackson

True Jackson (2008-2011) – amerykański serial komediowy Nickelodeon, który swoją premierę w Polsce miał 27 marca 2010 roku.
Opis fabuły.
Serial opowiada o 15-letniej dziewczynie zwanej True Jackson (Keke Palmer), która otrzymuje pracę w domu mody marki odzieżowej "MadStyle" jako wiceprezydent młodzieżowej linii. Jej pomysły przypadają do gustu szefowi i projektantowi – Maxowi Madiganowi (Greg Proops), jednak inni pracownicy firmy nie wzbudzają one zachwytu. True może liczyć na przyjaciół – Ryana (Matt Shively) i Lulu (Ashley Argota), którzy wiedzą jak wesprzeć ją w trudnych sytuacjach oraz podnieść na duchu.
Wersja polska.
Wersja polska: na zlecenie Nickelodeon Polska – START INTERNATIONAL POLSKA
Reżyseria: Andrzej Chudy
Dialogi polskie: Marcin Bartkiewicz
Dźwięk i montaż:
Kierownik produkcji: Elżbieta Araszkiewicz
Nadzór merytoryczny: Aleksandra Dobrowolska i Katarzyna Dryńska
Wystąpili:
i inni
Lektor: Andrzej Chudy

</doc>
<doc id="1750952" url="https://pl.wikipedia.org/wiki?curid=1750952" title="Stefan Cygnarowicz">
Stefan Cygnarowicz

Stefan Cygnarowicz (ur. 1941) – polski inżynier ekonomista, samorządowiec, burmistrz Kłodzka w latach 1994–1995.
Życiorys.
Ukończył ekonomię na Politechnice Szczecińskiej, uzyskując tytuł magistra inżyniera. W 1956 roku przeprowadził się do Kłodzka, gdzie w latach 1966–1994 kierował oddziałem Polskiego Związku Motorowego. W 1994 roku został wybrany do rady miejskiej. W tym samym roku, 22 lipca powołano go na stanowisko burmistrza przez rządzącą koalicję SLD-PSL. Podczas tajnego głosowania jego kandydaturę poparło 20 na 22 obecnych radnych. W czasie jego rządów trwała odbudowa pierzei północnej rynku oraz oddano do użytku Halę Targową "Merkury" na osiedlu im. Leona Kruczkowskiego, która przyczyniła się do rozwoju handlu w mieście. Funkcję burmistrza sprawował przez rok, po czym został odwołany 28 września 1995 roku. 
Następnie pracował w Wojewódzkim Ośrodku Ruchu Drogowego w Wałbrzychu W latach 1998-2002 był radnym powiatu kłodzkiego z ramienia Akcji Wyborczej Solidarność.

</doc>
<doc id="1750953" url="https://pl.wikipedia.org/wiki?curid=1750953" title="Czarny wywiad">
Czarny wywiad

Czarny wywiad – rodzaj wywiadu, którego zadaniem jest uzyskanie chronionych informacji bez względu na zastosowane metody, często na pograniczu prawa bądź wbrew niemu. Czarny wywiad utożsamiany jest ze szpiegostwem. 
Głównym celem czarnego wywiadu jest zdobycie informacji niejawnych, posługując się wszelkimi metodami, również nielegalnymi:

</doc>
<doc id="1750955" url="https://pl.wikipedia.org/wiki?curid=1750955" title="Al-Mutasim">
Al-Mutasim

Al-Muʿtasim Billah, Abu Ishaq ʿAbbas Ibn Harun, ابو اسحق عباس بن هارون المعتصم بالله (ur. 794 w Zibatrze, zm. 5 stycznia 842 w Samarze) – panował jako kalif abbasydzki w latach 833–842.
Zanim został kalifem.
Abu Ishak był synem kalifa Haruna ar-Raszida (786–809) i jego tureckiej konkubiny imieniem Marida, a więc bratem przyrodnim poprzedniego kalifa, młodszym od niego o mniej więcej 10 lat. Abu Ishak brał udział w wyprawie, w celu uśmierzenia buntu w Egipcie (829–830), a w roku następnym, w kampanii Al-Mamuna przeciw Bizancjum.
Wojny z Bizancjum.
Abu Ishak został wybrany kalifem 10 sierpnia 833 i przybrał imię koronacyjne Al-Mutasim bi-Allah. W ten sposób upadła kandydatura Abu al-Abbasa, syna zmarłego Al-Mamuna, piastującego od 828–829 stanowisko namiestnika Al-Dżaziry i pogranicza bizantyjskiego, a zgłoszona przez armię. Nowy kalif przede wszystkim zawarł zawieszenie broni z cesarzem Teofilem do 837, po części dlatego, że nie ufał swoim podkomendnym, po części, aby mieć wolne ręce do uporania się z churramitami. Latem 837, po wygaśnięciu rozejmu, Bizantyjczycy zdobyli Zibatrę, miasto leżące 60 km na południe od Malati. Wszystkich mężczyzn wymordowano, dzieci i kobiety uprowadzono do niewoli, kwitnące dotąd miasto obrócono w gruzy. Niektórzy autorzy arabscy podają, że kalif osobiście miał się zwrócić do cesarza Teofila o ocalenie tego miasta, które było jego miejscem urodzenia, i że ten ostatni odmówił. W kwietniu 839 kalif osobiście pokierował liczącą 200 tysięcy żołnierzy (według Al-Masudiego) armią, mając przy boku gwardię turecką i przeprowadził wojsko w dwóch kolumnach przez góry Taurus. Jedna z nich, pod wodzą Al-Afszina zadała 22 lipca 838 klęskę armii bizantyjskiej dowodzonej przez samego cesarza Teofila. Obie kolumny połączyły się i dotarły do dzisiejszej Ankary. Kalif liczył, że uda mu się opanować całą Anatolię i zdobyć Konstantynopol. W tym celu zabrał ze sobą oddziały „naffatun” (arab. „miotaczy ognia greckiego”). 12 sierpnia 838 wojskom arabskim udało się po miesięcznym oblężeniu zdobyć frygijskie miasto Amorium (arab. Al-Ammurijja), miejsce narodzin z kolei cesarza Teofila. Kalif w odwet za zniszczenie przez Bizantyjczyków swojej rodzinnej Zibatry, rozkazał teraz zrównać z ziemią miasto Teofila i dokonał bezlitosnej masakry mieszkańców. Przerażony cesarz Teofil miał się zwrócić o pomoc do Wenecji, władcy karolińskiego Ludwika I Pobożnego oraz Abd ar-Rahmana II, umajjadzkiego, a więc wrogiego Abbasydom emira Kordoby (822–852). Ofensywę Arabów przerwała jednak wiadomość o spisku antyrządowym niejakiego Udżajfa, w interesie bratanka kalifa, Al-Abbasa, który pretendował do tronu po śmierci ojca, Al-Mamuna, popierany przez armię, lecz ustąpił na rzecz Al-Mutasima. Obecnie Al-Abbasa popierali wysocy stopniem dowódcy arabscy, niezadowoleni z faworyzowania przez Al-Mutasima tureckich ghilmanów. Spisek został udaremniony, a Al-Abbas i Udżajf aresztowani i zgładzeni po kryjomu w więzieniu.
Upadek churramitów Babaka.
W grudniu 833, zgodnie z wolą Al-Mamuna, nowy kalif wyprawił przeciw churramitom armię, która pokonała ich pod Hamadanem, gdzie stacjonowało kierownictwo ich ruchu. Ocaleli z bitwy powstańcy schronili się na ziemiach Bizancjum. W 835 Al-Mutasim mianował głównodowodzącym w wojnie z churramitami Hajdara Ibn Kausa, który do historii przeszedł pod imieniem Al-Afszin. W 835 Al-Afszin odciął od reszty świata twierdzę Al-Bazz w Azerbejdżanie, gdzie ukrył się Babak. Mimo to, w 836 churramitom udało się rozgromić korpus wojsk rządowych pod wodzą jednego z najlepszych wówczas wodzów abbasydzkich, Turka, Bughi al-Kabira, u podnóża góry Hasztadar. Z kolei Al-Afszin zdołał podstępem zgładzić najzdolniejszego wodza churramitów, niejakiego Tarchana. Przygotowując się do rozprawienia się z churramitami Al-Afszin prowadził jednocześnie potajemne negocjacje z Babakiem i zbuntowanym namiestnikiem Tabaristanu, Mazjarem Ibn Karinem, sympatyzującym z churramitami, rozważając oderwanie się od kalifatu. Aby nie wzbudzać podejrzeń kalifa musiał równolegle prowadzić przeciw buntownikom skuteczne działania. Ostatecznie twierdza Al-Bazz padła po generalnym szturmie 26 kwietnia 837. Babakowi udało się zbiec i ukryć u jednego z azerskich feudałów, Sahla Ibn Subata, skąd planował przedrzeć się do Bizancjum. Został jednak wydany przez Sahla, który w nagrodę otrzymał zaszczytny tytuł „batrik” (arab. 'patrycjusz') i odstawiony wraz z bratem, Abd Allahem do Samarry w 838. Babaka poćwiartowano, głowę posłano do Chorasanu, a tułów wystawiono na widok publiczny w Samarze. Buntowniczy namiestnik Tabaristanu, Mazjar Ibn Karin, został zachłostany na śmierć i ukrzyżowany obok ciała Babaka. Podległy mu Tabaristan powierzono Tahirydzie Abd Allahowi Ibn Tahirowi, a po nim Tahirowi Ibn Abd Allahowi.
Kariera i upadek Al-Afszina.
Al-Afszin to tytuł, jaki nosili władcy Usruszany. Hajdar Ibn Kaus, bo o nim tu mowa, był bowiem synem władcy środkowoazjatyckiej Usruszany. Do Bagdadu przybył za Al-Mamuna (813-833), aby uprosić kalifa o pomoc wojskową w walce z braćmi o schedę po ojcu. Kalif wykorzystał Hajdara do podboju Usruszany i włączenia jej do kalifatu. Hajdar przeszedł na islam i stał się jednym z najwybitniejszych wodzów w służbie Abbasydów. W 831 brał udział w tłumieniu buntu w Egipcie, z powodzeniem. Za Al-Mutasima (833–842) Al-Afszin odznaczył się w tłumieniu ruchu churramitów pod wodzą Babaka oraz rewolty popierającej pretendenta do tronu, Al-Abbasa. W 838-839 Al-Afszin został zupełnie nieoczekiwanie pozbawiony dowództwa nad gwardią przyboczną kalifa, a w 840 aresztowany. Jako powód podano donos Abd Allaha Tahirydy, ówczesnego wielkorządcy Chorasanu, iż Al-Afszin gromadzi w rodzinnej Usruszanie ogromne bogactwa, bez wiedzy kalifa. Uprzedzony o aresztowaniu Al-Afszin miał planować ucieczkę, drogą okrężną, przez Azerbejdżan, kraj Chazarów i kraj Turków do Usruszany. Potem zmienił zamiar i umyślił, że zaprosi kalifa oraz jego świtę na ucztę, i że tam ich otruje. Spisek Al-Afszina wykryto, jego samego aresztowano i wytoczono mu proces, w którym zarzucono mu bałwochwalstwo oraz zdradę stanu. Zapewne, aby nie drażnić Turków, uniknięto egzekucji publicznej i po prostu go zagłodzono w więzieniu. Zwłoki Al-Afszina ukrzyżowano, następnie spalono, a prochy rozrzucono w Tygrysie.
Pierwsi Turcy w kalifacie.
Od czasów Al-Mutasima zaczynają kluczową rolę w kalifacie abbasydzkim odgrywać Turcy (ar. „al-Atrak” الاتراك). Trzeba zaznaczyć, że tym terminem źródła arabskie określają nie tylko Turków właściwych, to znaczy ludy należące do tureckiej wspólnoty etniczno-językowej, ale i ludy indoirańskie (z pnia indoeuropejskiego), jak Heftalici, ludy Dżurdżanu, Chorezmu, Sistanu. Abbasydzi, już od czasów Al-Mamuna (813-833), sprowadzali ich z płaskowyżu irańskiego i terenów położonych jeszcze dalej na wschód, głównie jako jeńców, islamizowali, a następnie rozsyłali do garnizonów na pograniczu bizantyjskim. Turcy stacjonowali w Tarsie, Adanie, Maraszu, Malati, Achlat, Malazdżird (arm. Manzikert) i Arzarum. Zwano ich po arabsku „ghilman” (l. poj. „ghulam”, arab. غلام غلمان), czyli „chłopcy”. Byli faktycznie poprzednikami egipskich mameluków. Według Al-Masudiego to Al-Mutasim był pierwszym kalifem, który sprowadził Turków do Bagdadu. Już w 829, a więc przed objęciem kalifatu, miał się zjawić na czele 4 tysięcy ghilmanów w celu stłumienia rewolty w Egipcie. Pod koniec 833 przybyłe wraz z kalifem oddziały Turków rozpanoszyły się w stolicy kalifatu, stały się źródłem niepokojów i bezustannie dochodziło między nimi a przybyłymi dużo wcześniej stronnikami Abbasydów z Chorasanu, zwanymi „abna ad-dawla” (arab. „dzieci dynastii” ابناء الدولة, bowiem wobec dynastii Abbasydów stosuje się określenie „dawla”) do starć. Chaos wynikły z rozpanoszenia się Turków w kalifacie usiłował na próżno opanować nowo powołany na stanowisko wezyra Arab, Muhammad Ibn Abd al-Malik az-Zajjat, wywodzący się z bogatej rodziny kupieckiej.
Samarra – „szczęśliwy, kto ją ujrzał”.
Panoszenie się Turków w Bagdadzie i ich starcia z Churasańczykami sprawiły, że kalif Al-Mutasim zdecydował przenieść stolicę do miasta Samarra leżącego, podobnie jak Bagdad nad Tygrysem, ale o mniej więcej 100 km dalej na północ. Drogę do nowej stolicy kalifatu odbył Al-Mutasim płynąc 3 dni kanałem Al-Katul. Samarra była stolicą kalifatu od 836 do 892, kiedy to kalif Al-Mutamid (870–892) sprowadził się na powrót do Bagdadu. Przybycie Al-Mutasima poprzedził główny korpus sił najemników tureckich pod wodzą Al-Asznasa. Pierwszym obiektem, jaki stanął w nowej stolicy były koszary, a następnie budynki rządowe. Opodal wytyczono kwartały, według podziału na jednostki wojskowe formacji, którą określano mianem „asz-szakirijja”. Wkrótce miały tam stanąć imponujące budowle, jak wielki meczet ze słynnym minaretem spiralnym, inspirowany zapewne lokalną architekturą starożytną. Owa gwardia turecka w Samarze miała się zapisać równie niechlubną sławą, co pretorianie w starożytnym Rzymie w okresie pryncypatu. W samych latach 60. IX w. gwardziści tureccy zgładzili aż czterech kolejnych kalifów. Asyryjską nazwę Samarra zmieniono na arabską „Surra man ra” (arab. „raduje się, kto ją ujrzy” سر من رأى). Później wykładano ją żartobliwie: „ten, który ją zobaczył (z osiadłymi tam Turkami), ucieszył się (Bagdadem, który się od nich uwolnił).”
Dynastia Tahirydów.
Dynastia Tahirydów (822–872) za Al-Mutasima przejmuje zarząd Samarkandy, Fergany i Heratu. Te odległe od Bagdadu prowincje były wolne od większości podatków na rzecz kalifatu. Abbasydzi tracili w ten sposób panowanie nad prowincjami wschodnimi, na których zaczyna dominować żywioł perski, a w przyszłości dojdzie jeszcze turecki.
Bajt al-Hikma i Al-Kindi.
Al-Kindi, genialny matematyk, astrolog, optyk, alchemik, muzykolog, „filozof arabski”, piewca matematyki neopitagorejskiej, autor 265 traktatów naukowych, a zarazem rodowity Arab, został zatrudniony przez Al-Mutasima jako nauczyciel jego syna. Udzielał się również w Bajt al-hikma, Domu mądrości, owej wylęgarni nowinek (arab. bidaʿ بدع), tak nienawistnych ortodoksyjnym sunnitom. Al-Mutasim, wzorem swojego poprzednika, popierał mutazylizm jako jedyne prawowierne wyznanie wiary w kalifacie, co sprzyjało uczonym takim jak Al-Kindi. Z drugiej strony trzeba zaznaczyć, że do mutazylizmu przymuszał trybunał inkwizycyjny – mihna, której ofiarą padł m.in. zbieracz hadisów i prawoznawca muzułmański, Ahmad Ibn Hanbal, długie lata więziony za swoje poglądy.
Śmierć Al-Mutasima.
Al-Mutasim zmarł 5 stycznia 842 w swojej nowej stolicy. Był pierwszym kalifem abbasydzkim, który rządził i zmarł w mieście Samarra – nowej stolicy kalifatu. W dniu śmierci kalifa wyznaczono jego następcą syna, Haruna. Przebywał on w tym czasie w Bagdadzie, nad którym władzę sprawowali wówczas Tahirydzi, jako gubernatorzy wojskowi. Jako kalif przybrał imię koronacyjne Al-Wasik.

</doc>
<doc id="1750957" url="https://pl.wikipedia.org/wiki?curid=1750957" title="Mistrzostwa Europy Juniorów w Lekkoatletyce 1977">
Mistrzostwa Europy Juniorów w Lekkoatletyce 1977

4. Mistrzostwa Europy Juniorów w Lekkoatletyce – zawody lekkoatletyczne, które odbyły się od 19 do 21 sierpnia 1977 roku w Doniecku na terenie Ukraińskiej Socjalistycznej Republiki Radzieckiej.

</doc>
<doc id="1750961" url="https://pl.wikipedia.org/wiki?curid=1750961" title="Ryszard Wójcik (samorządowiec)">
Ryszard Wójcik (samorządowiec)

Ryszard Wójcik (ur. 10 sierpnia 1948 w Kłodzku) – polski samorządowiec, burmistrz Kłodzka w latach 1991–1994.
Życiorys.
Urodził się w 1948 w Kłodzku, gdzie po zakończeniu II wojny światowej przenieśli się jego rodzice. Ukończył tutaj szkołę podstawową, a następnie Liceum Ogólnokształcące im. Bolesława Chrobrego. Studiował na Akademii Rolniczej we Wrocławiu.
25 kwietnia 1991 po odwołaniu Wojciecha Matuszewskiego został wybrany przez Radę Miejską w Kłodzku na stanowisko burmistrza. W chwili objęcia tego urzędu Kłodzko znajdowało się w kryzysie gospodarczym, wynikającym m.in. z likwidacji wielu zakładów pracy na terenie miasta, co spowodowało gwałtowny wzrost bezrobocia i zubożenie jego mieszkańców. W czasie jego rządów udało się wyprowadzić miasto z długów oraz ograniczyć przyrost bezrobocia. Poza tym kontynuowano odbudowę północnej pierzei rynku. Największą inwestycją była jednak budowa Hali Targowej „Merkury” na osiedlu im. Kruczkowskiego Negocjował także z Ministerstwem Obrony Narodowej przejęcie części terenów należących do wojska we wschodniej części miasta pod budowę obwodnicy.
Funkcję burmistrza Kłodzka sprawował do końca kadencji w 1994. W tym samym roku ubiegał się ponownie o urząd burmistrza miasta, wycofując się z walki o tę funkcję w trzeciej turze głosowania Rady Miejskiej.
W latach 1998–2002 był radnym Rady Miejskiej z listy stowarzyszenia „Nasze Kłodzko”. W 2006 ponownie został do niej wybrany z ramienia Prawa i Sprawiedliwości. W styczniu 2008 został powołany na stanowisko wiceburmistrza miasta, tym samym rezygnując z mandatu radnego. Urząd ten piastował do swojego przejścia na emeryturę w listopadzie 2008. W 2010 uzyskał mandat radnego Rady Miejskiej.
W 2014 uzyskał reelekcję i został wybrany na wiceprzewodniczącego rady miejskiej. W 2018 bez powodzenia ubiegał się o mandat radnego na kolejną kadencję startując z list KW Tomasza Karolczaka.
Żonaty, ma córkę i wnuczkę.

</doc>
<doc id="1750962" url="https://pl.wikipedia.org/wiki?curid=1750962" title="Szczepan Szymkiewicz">
Szczepan Szymkiewicz

Szczepan (Stefan) Szymkiewicz (ur. 24 grudnia 1842 w Siedleczce k. Kańczugi, zm. 9 stycznia 1945 w Brzostku) – polski duchowny katolicki, wieloletni proboszcz i dziekan w Brzostku. 
W latach 1855–1863 uczęszczał do gimnazjum w Rzeszowie, w 1864 rozpoczął studia filozoficzne i teologiczne w przemyskim Wyższym Seminarium Duchownym. Po ich ukończeniu 13 września 1868 w Przemyślu otrzymał z rąk biskupa Antoniego Manastyrskiego święcenia kapłańskie. Do 1880 pełnił posługę wikariuszowską w różnych parafiach: dwukrotnie w Łące k. Rzeszowa (1873–1874 i 1875–1880), ponadto w Mościskach (1868–1873) i Rzeszowie (1874–1875).
22 kwietnia 1880 mianowany został proboszczem w Warzycach koło Jasła. W czasie 18-letniej pracy w Warzycach szczególny nacisk kładł na rozwój ruchu trzeźwościowego. Gromadził również środki materialne na budowę nowego kościoła. W styczniu 1898 przeniesiony został na parafię w Brzostku k. Pilzna, na której pozostawał przez 37 lat — do stycznia 1935. Dodatkowo w latach 1909–1934 pełnił funkcję dziekana brzosteckiego. W Brzostku znany był z udziału w szeregu inicjatyw o charakterze społecznym i samorządowym. Przewodniczył Radzie Szkolnej, brał udział w pracach Rady Gminnej, stał na czele Rady Nadzorczej Towarzystwa Zaliczkowego. Po złożeniu funkcji proboszcza w styczniu 1935 pozostał w Brzostku. Dożył rzadkiego jubileuszu 75-lecia święceń kapłańskich, ale przypadł on na czas II wojny światowej. 
Posiadał liczne odznaczenia, zarówno kościelne, jak i świeckie. Już w 1907 Rada Gminna w Brzostku nadała mu tytuł honorowego obywatela. W 1892 od biskupa Łukasza Soleckiego otrzymał "Expositorium Canonicale", a w 1899 "Rochettum et Mantolettum". 3 lutego 1923 dekretem biskupa Józefa Sebastiana Pelczara powołany został jako kanonik honorowy w skład przemyskiej kapituły katedralnej. Na 60-lecie kapłaństwa w 1928 z nadania Piusa XI został szambelanem papieskim.
Zginął w wieku 102 lat 9 stycznia 1945 w Brzostku w trakcie przymusowego wysiedlenia, zarządzonego przez Niemców w związku z działaniami wojennymi.

</doc>
<doc id="1750964" url="https://pl.wikipedia.org/wiki?curid=1750964" title="Sławeczna">
Sławeczna

Sławeczna ( "Sławieczna", "Słoweczna", "Słowieczna") – rzeka na północnej Ukrainie (obwód żytomierski) i w południowej Białorusi (obwód brzeski), prawy dopływ Prypeci w zlewisku Morza Czarnego. Długość – 158 km (49 km na Ukrainie, 109 km na Białorusi), powierzchnia zlewni – 3600 km² (600 km² na Ukrainie, 3000 km² na Białorusi), średni przepływ u ujścia – 13,7 m³/s, spadek – 172,7 m, nachylenie – 1,1‰.
Źródła na północnych stokach Grzędy Słoweczańsko-Owruckiej. Płynie na północny wschód, później na wschód przez Polesie Mozyrskie, uchodzi do Prypeci na południe od Narowli. 
Źródła:

</doc>
<doc id="1750966" url="https://pl.wikipedia.org/wiki?curid=1750966" title="Schewiakoff">
Schewiakoff



</doc>
<doc id="1750967" url="https://pl.wikipedia.org/wiki?curid=1750967" title="Paul Bootkoski">
Paul Bootkoski

Paul Gregory Bootkoski (ur. 4 lipca 1940 w Newark) – amerykański biskup katolicki , w latach 2002-2016 ordynariusz diecezji Metuchen w stanie New Jersey.
Życiorys.
Święcenia kapłańskie otrzymał 29 maja 1966 i został inkardynowany do archidiecezji Newark. Po 10 latach pracy w charakterze wikariusza został dyrektorem archidiecezjalnego duszpasterstwa studentów. W 1996 został mianowany wikariuszem biskupim ds. duchowieństwa.
Episkopat.
7 lipca 1997 został mianowany przez papieża Jana Pawła II biskupem pomocniczym archidiecezji Newark oraz biskupem tytularnym "Zarny". Sakry biskupiej udzielił mu 5 września tegoż roku abp Theodore McCarrick.
4 stycznia 2002 został prekonizowany biskupem Metuchen. Ingres odbył się 19 marca tegoż roku.
8 marca 2016 przeszedł na emeryturę.

</doc>
<doc id="1750970" url="https://pl.wikipedia.org/wiki?curid=1750970" title="Arcywieś">
Arcywieś

Arcywieś (wł. "Strapaese") – włoski ruch kulturalny, działający od lat 20. d0 40. XX wieku. Ugrupowanie związane było z ideologią faszystowską, popierało literaturę rodzimą, opartą na wartościach narodowych i przeciwne było wszelkiej awangardzie w sztuce. Zwolennicy ruchu (m.in. Mino Maccari, Leo Longanesi oraz Curzio Malaparte) zgrupowani byli wokół czasopisma „Il Selvaggio” (wł. „dzikus”), działającego w latach 1924–1943.
Za początek ruchu można uznać 1924 rok, kiedy to w mieście Colle di Val d’Elsa powstało pismo „Il Selvaggio”. Trzy lata później (1927) siedziba pisma została przeniesiona do Florencji, a jego redakcję objął Mino Maccari, pracujący nad ideologią Arcywsi.
Pismo od początku tworzone było przede wszystkim przez zwolenników Mussoliniego i faszyzmu. Członkowie "Strapaese" uważali, że wszelkie ruchy nowatorskie i awangardowe (w tym futuryzm, będący ówcześnie bardzo popularny we Włoszech) stoją w sprzeczności z ideologią faszystowską, ponieważ poprzez kosmopolityzm i manieryzm odwracają się od właściwych dla niej wartości – tradycji i dyscypliny. Utworzona przez Curzio Malaparte nazwa ruchu miała akcentować rodzimość i swojskość tworzonej przez członków grupy literatury oraz jej osadzenie w tradycji, a jednocześnie ukazywać opozycyjność zwolenników "Strapaese" wobec kręgu Arcymiasta (wł. "Stracittá"), gloryfikującego w sztuce to, co miejskie, awangardowe i estetyczne. Zwolennicy "Strapaese" postulowali powrót do sztuki chłopskiej i prostej, atakowali natomiast kulturę intelektualną, oderwaną od rzeczywistości, uznając ją – według słów Maccariego – za spisek „żydowskich bankierów, pederastów i właścicieli burdeli” i upatrując w niej zaprzepaszczenie włoskich tradycji artystycznych.
Z Arcywsią związani byli m.in. Luigi Bartolini, Dino Garrone, Ottone Rosai, Curzio Malaparte, Leo Longanesi, Mino Maccari oraz Romano Bilenchi. W ramach ruchu "Strapaese" powstały m.in. powieść "Vita di Pisto" (1931) Romano Bilenchi, "La rivolta dei santi maladetti" Malapartego oraz liczne teksty publicystyczne, ukazujące się głównie na łamach czasopism.

</doc>
<doc id="1750971" url="https://pl.wikipedia.org/wiki?curid=1750971" title="Strapaese">
Strapaese



</doc>
<doc id="1750972" url="https://pl.wikipedia.org/wiki?curid=1750972" title="Wadim Diewiatowski">
Wadim Diewiatowski



</doc>
<doc id="1750975" url="https://pl.wikipedia.org/wiki?curid=1750975" title="Jednostka wiertnicza zanurzalna">
Jednostka wiertnicza zanurzalna



</doc>
<doc id="1750976" url="https://pl.wikipedia.org/wiki?curid=1750976" title="Maria Banus">
Maria Banus



</doc>
<doc id="1750979" url="https://pl.wikipedia.org/wiki?curid=1750979" title="Satira comica">
Satira comica

Satira comica – łacińska satyra nieznanego autorstwa, będąca jedną z odmian popularnego w okresie średniowiecza waganckiego wiersza o europejskich nacjach pt. "Quo miser exul debeo". Autorem polskiej wersji był najprawdopodobniej Polak, który do sześciu strof oryginału dodał jedenaście własnych zwrotek, włączając w tekst nacje wschodnie (m.in. Rusinów, Ormian i Wołochów).
Wiersz zbudowany jest z 17 strof. Każda z nich składa się z 7- lub 8-zgłoskowych wersów przeplatanych 6-zgłoskowymi wersami, o oksytonie w średniówce i paroksytonie w klauzuli. Rymy, o układzie "abab" występują w zakończeniach wersów. Podobny układ stroficzny występuje w średniowiecznym zbiorze waganckich wierszy pt. "Carmina Burana".
"Satira comica" została zapisana w XV wieku w kodeksie zawierającym łacińskie wzory dokumentów ("liber formularum"). Odkrył ją Aleksander Brückner w berlińskiej Bibliotece Państwowej, a tekst opublikował po raz pierwszy Henryk Kowalewicz w 1976 w „Pamiętniku Literackim”. Autorem przekładu na język polski jest Zygmunt Kubiak.
Treść utworu.
W utworze autor wymienia kilkanaście nacji wraz z ich rzekomymi wadami lub zaletami. Z tekstu czytelnik dowiaduje się, że Alzatczycy są rzekomo smutni, mieszkańcy Saksonii bez przerwy dyskutują, we Flandrii mają zsiadłe mleko, Turyńczycy są skąpi i małomówni, Czesi są żarłokami, pijakami i złodziejami – podobnie jak mieszkańcy Moraw, którzy dodatkowo są też rozrzutni. Węgrzy w utworze przedstawieni są jako smutni i żałośni kłamcy, a Austriacy to fałszywi i sprytni nicponie. Mieszkańcy Frankonii i Szwabii są biedni, więc scholarów nie wspomagają, w przeciwieństwie do Bawarczyków, którzy jednak częstują wyłącznie serem. Natomiast mieszkańcy Karyntii (krainy w południowej Austrii) podają gościom tylko kaszę jaglaną.
Nacje te zostały wymienione zarówno w oryginale, jak i w przeróbce pochodzenia polskiego. Od 47. wersu następuje dodany, nowy fragment. Rozpoczyna się on pochwałą Szwedów, u których kwitnie pokój i honor, w przeciwieństwie do Norwegów, u których można odnaleźć wyłącznie biedę i suchy chleb. Autor chwali Polaków za kopalnie soli, które przynoszą dobrobyt, jednak gani ich za pijaństwo. Pracy u Rusinów sobie nie wyobraża, radzi także trzymać się z dala od złodziei na Podolu. U Ormian dominować ma przepych, a Wołosi i Bułgarzy mają niechlubne obyczaje. Za to Styria (kraina w południowo-wschodniej Austrii) i Akwileja (miasto w północno-wschodnich Włoszech) słyną z suto zastawianych stołów i wesołego życia, Holandia obfituje w pełne piwnice, Burgundia jest znana z pięknych tkanin, Francja ze wspaniałego oręża, a mieszkańcy Flandrii są odważni. Bretończycy przestali już być dzikusami, podobnie jak mieszkańcy Pikardii (krainy w północnej Francji), którzy dzięki św. Wincentemu stali się pobożni. Hiszpanie i Sabaudowie (mieszkańcy Sabaudii, księstwa w południowo-wschodniej Francji) produkują wspaniałe wina. Italowie są zmienni i nieszczerzy, Nawarczycy napadają często na ludzi, a Szkoci są agresywni. Mieszkańcy Brabancji przestrzegają prawa, nieżyczliwi są za to mieszkańcy Normandii. Wenecja obfituje w mądrych mężczyzn i cnotliwe kobiety. Niemcy według autora są pracowici, Italczycy to zdrajcy, a w Galii lubią tańczyć.
Po wyliczeniach nacji następuje uogólnienie: autor nie wymienia już konkretnych mieszkańców regionów. Według niego na wschodzie mieszkają ludzie mądrzy, choć fałszywi, na zachodzie mieszkają dobrzy i śmiali, na południu – próżniacy, a na północy – zbóje.
Utwór kończy się gorzką refleksją o nierównościach stanowych.

</doc>
<doc id="1750982" url="https://pl.wikipedia.org/wiki?curid=1750982" title="Magdalena Gnatowska">
Magdalena Gnatowska

Magdalena Gnatowska (ur. 25 sierpnia 1968 w Grójcu) – polska aktorka teatralna, filmowa i dubbingowa. Reżyser dubbingu współpracująca ze Studiem Sonica.
Życiorys.
Absolwentka Państwowej Wyższej Szkoły Teatralnej im. Aleksandra Zelwerowicza i Studia Tańca Flamenco w Warszawie. Od 2007 roku prowadzi zajęcia z interpretacji prozy na I roku w Szkole Aktorskiej Machulskich. W 2008 roku wyreżyserowała ze słuchaczami III roku spektakl dyplomowy „Zbrodnie serca”.
Występowała na deskach Teatru Studio i Teatru Dramatycznego w Warszawie w spektaklach teatralnych w reżyserii Jerzego Grzegorzewskiego ("Śmierć Iwana Iljicza", "Miasto liczy psie nosy", "Cztery komedie równoległe", "La Boheme"), Adama Hanuszkiewicza ("Zagraj to jeszcze raz"), Józefa Szajny ("Dante 1992"), Leszka Mądzika ("Kasandra"), Piotra Cieślaka ("Opera żebracza"), Macieja Wojtyszki ("Tamara"), Mariusza Trelińskiego ("Lautréamont-Sny") i wielu innych. Ma również bogaty dorobek w teatrach offowych (m.in. "Ciocia Leosia" Lopeza Mausere, "Street Walker" i "Stójka" w reż. Małgorzaty Szyszki).
Występowała również w Teatrze TV (Scena Faktu: Śmierć rotmistrza Pileckiego, Ryszarda Bugajskiego), filmach (m.in. „Ubu Król” Piotra Szulkina) i serialach (m.in. "Boża podszewka" Izabelli Cywińskiej, "Na Wspólnej", "Plebania").

</doc>
<doc id="1750984" url="https://pl.wikipedia.org/wiki?curid=1750984" title="Empiricism">
Empiricism

Empiricism - piąty album studyjny zespołu Borknagar,oraz pierwszy z udziałem nowego wokalisty zespołu Vintersorg'a i nowego basisty Jona Erika Torgersena ("Tyr") nagrany między czerwcem a lipcem 2001 roku w Fagerborg Studio i Toproom Studio.
Według danych z kwietnia 2002 album sprzedał się w nakładzie 3,096 egzemplarzy na terenie Stanów Zjednoczonych.
Lista utworów.
Źródło.

</doc>
<doc id="1750987" url="https://pl.wikipedia.org/wiki?curid=1750987" title="Jezusa Judasz przedał za pieniądze nędzne">
Jezusa Judasz przedał za pieniądze nędzne

Jezusa Judasz przedał za pieniądze nędzne (znana również jako: „Żołtarz Jezusow czyli piętnaście rozmyślenia o Bożym umęczeniu”) – polska średniowieczna pieśń pasyjna, napisana przez Władysława z Gielniowa w 1488 roku. Była jednym z najpopularniejszych utworów tego autora.
Pierwsze piętnaście strof pieśni obejmuje opis sądu, męki i śmierci Jezusa. Cierpieniom ukrzyżowanego towarzyszy cierpienie jego matki – Marii, obecnej przy synu od wyroku aż po śmierć na krzyżu. Jej rozpacz skontrastowana jest ze spokojem Jezusa, znoszącego cierpliwie zadawany mu ból. Dwie ostatnie strofy pieśni stanowią zbiór zaleceń dla wiernych: mają oni często czytać i odśpiewywać „żołtarz” (a więc pieśń lub psałterz, zob. żołtarz), odmawiać "Zdrowaś Mario" i "Ojcze nasz" zgodnie z porządkiem różańca, a także poświęcać się kontemplacji piętnastu pierwszych strof pieśni (odpowiadających piętnastu tajemnicom ówczesnego różańca), co ma stanowić gwarancję uzyskania zbawienia. 
Pieśń składa się z 17 czterowersowych strof. Zawiera rymy krzyżowe ("abab") i pisana jest (jako jedyna ze znanych utworów Władysława z Gielniowa) trzynastozgłoskowcem (7+6). Prawie każda zwrotka utworu rozpoczyna się od słowa „Jezus”.
Niektórzy badacze twierdzą, że pieśń nie jest oryginalnym utworem Władysława z Gielniowa, a jedynie adaptacją utworu czeskiego. Według Stanisława Dobrzyckiego pierwowzorem "Jezusa Judasz przedał za pieniądze nędzne" była pieśń "Ježiše Jidáš prodal za penize nuzné". Hipotezę tę obalił jednak Aleksander Brückner, twierdząc, że kolejność była odwrotna i utwór Władysława z Gielniowa trafił do czeskich kancjonałów po przekładzie z polskiego na czeski, dokonanym na przełomie XV i XVI w.. Wiesław Wydra uważa natomiast, że pierwowzorem utworu Władysława z Gielniowa mogła być czeska pieśń zaczynająca się od słów "Umučeni našeho Pána milostíného". Zauważalne są także pewne zbieżności pieśni Gielniowczyka z popularnym polskim utworem "Jezus Chrystus, Bog Człowiek, mądrość Oćca swego", napisanym na podstawie łacińskich "Horae canonicae Salvatoris". 
Do dzisiaj przetrwały trzy średniowieczne rękopisy zawierające utwór.

</doc>
<doc id="1750988" url="https://pl.wikipedia.org/wiki?curid=1750988" title="Żołtarz Jezusow czyli piętnaście rozmyślenia o Bożym umęczeniu">
Żołtarz Jezusow czyli piętnaście rozmyślenia o Bożym umęczeniu



</doc>
<doc id="1750990" url="https://pl.wikipedia.org/wiki?curid=1750990" title="Paul Mollenhauer">
Paul Mollenhauer

Paul Mollenhauer (ur. 20 lutego 1884 w Królewcu, zm. 28 lutego 1960 w Dover Heights, Nowa Południowa Walia), lekarz niemiecki, zasłużony dla rozwoju ortopedii w Olsztynie.
Był synem lekarza-ortopedy Louisa i Emmy z domu Reinhold. Studia medyczne odbywał we Fryburgu, Monachium i Królewcu, tamże w 1912 złożył państwowy egzamin lekarski. Praktykę odbywał w Królewcu u profesora Erwina Payra. Kontynuował naukę w Lipsku, w 1913 uzyskał dyplom doktorski z medycyny. Od 1914 pozostawał asystentem znanego ortopedy profesora Konrada Biesalskiego (ostródzianina z urodzenia) w Urban-Krankenhaus Oskar-Helene Haus w dzielnicy Berlina Dahlen.
W listopadzie 1920 przybył do Olsztyna (Allenstein) i objął kierownictwo miejscowej placówki ortopedycznej – Ortopädischer Heilanstalt, szpitala na 25 łóżek, utrzymywanego przez Związek Kobiet dla Niepełnosprawnych w tzw. Dorotheenhaus (w sąsiedztwie zamku olsztyńskiego). Udało mu się pozyskać środki na rozszerzenie placówki do 80 łóżek, a także na nowoczesny sprzęt i aparaturę. Kierowany przez niego szpital wyspecjalizował się w leczeniu gruźlicy kostno-stawowej u dzieci.
Umiejętności lekarskie uratowały go po dojściu Hitlera do władzy; żona Mollenhauera pochodziła z rodziny żydowskiej, ale ponieważ był on jedynym specjalistą-ortopedą na południu Prus Wschodnich i brakowało chętnych do zastąpienia go, pozwolono mu kontynuować pracę w Olsztynie. Mimo szykan, którym poddawano cała rodzinę, wojnę przeżyła i żona lekarza, i jego synowie. W chwili zajęcia Olsztyna przez Armię Radziecką 22 stycznia 1945, kiedy w mieście brakowało personelu medycznego, Mollenhauer niósł pomoc lekarską rannym i chorym, także Polakom. Dołączył następnie do przybyłych do Olsztyna polskich lekarzy i przez pewien czas pracował pod kierunkiem doktora Jana Janowicza w Szpitalu Wojewódzkim. Pozostawał w trudnych warunkach materialnych, ratował się wyprzedażą swojego prywatnego sprzętu medycznego, m.in. Szpitalowi Wojewódzkiego sprzedał negatoskop.
Aresztowany pod zarzutem udziału w siatce szpiegowskiej, uniewinniony został w lipcu 1946 i 3 sierpnia tegoż roku zwolniony z aresztu. Kilka dni potem olsztyński Urząd Bezpieczeństwa złożył mu propozycję pozostania w mieście, licząc na jego wiedzę i doświadczenie lekarskie; zaproponowano mu zarazem, że do Olsztyna będą mogli wrócić jego synowie, którzy w międzyczasie wyjechali do Niemiec. Z oferty tej Mollenhauer nie skorzystał i poddany został procedurze wysiedlenia. 14 sierpnia 1946 razem z żoną opuścił Olsztyn (w pierwszym transporcie Niemców), przez Szczecin docierając do Lubeki; tam spotkał się ze starszym synem Walterem, zamieszkałym w Minden. Do 1949 pracował jako lekarz w Hanowerze, potem wyjechał do Australii, gdzie mimo wieku emerytalnego kontynuował pracę zawodową. Zmarł 28 lutego 1960 w Dover Heights (Nowa Południowa Walia).

</doc>
<doc id="1750991" url="https://pl.wikipedia.org/wiki?curid=1750991" title="Jeździectwo na Letnich Igrzyskach Olimpijskich 1900 – skok wzwyż">
Jeździectwo na Letnich Igrzyskach Olimpijskich 1900 – skok wzwyż

Skok wzwyż był jedną z trzech konkurencji w jeździectwie na Letnich Igrzyskach Olimpijskich 1900 w Paryżu uznawanych przez Międzynarodowy Komitet Olimpijski. Rozegrany został 2 czerwca na Placu Breteuil.
Do zawodów zostało zgłoszonych 17 zawodników (Giovanni Giorgio Trissino występował dwa razy na dwóch różnych koniach), z czego 4 znanych jest z imienia i nazwiska. W przypadku pozostałych wiadomo, iż 6 pochodziło z Francji, 3 z Belgii, 3 z Włoch, a 1 z Rosji.
Za skok wzwyż przyznano dwa złote medale, ponieważ Francuz Dominique Gardères i Włoch Giovanni Giorgio Trissino uzyskali tę samą wysokość (1,85 m). Brązowy medal zdobył Belg Georges van der Poële.

</doc>
<doc id="1750992" url="https://pl.wikipedia.org/wiki?curid=1750992" title="Mary Ann">
Mary Ann

Mary Ann – folkowa piosenka zaaranżowana przez Boba Dylana, nagrana przez niego w czerwcu 1970 r. i wydana na albumie "Dylan" w listopadzie 1973 r.
Historia i charakter utworu.
Utwór ten został nagrany (5 prób) na czwartej sesji do albumu "New Morning" 2 czerwca 1970 r. w Columbia Studio E w Nowym Jorku. Oprócz albumowej wersji "If Not for You" i "Time Passes Slowly" reszta była odrzutami: "Alligator Man", "Mr. Bojangles", "Rock a Bye My Sara Jane" (3 wersje), "Spanish is the Loving Tongue". Utwory odrzucone zostały potem wybrane na „album zemsty” przez firmę Columbia Records.
Ta piosenka o mężczyźnie odpływającym na statku, aby ustawić się życiu, i opuszczającym swoją ukochaną była znana Dylanowi już na samym początku jego kariery. Nagrał ją w 1960 r. na tzw. "St. Paul Tape".
Wersja, którą wykonuje na albumie "Dylan", jest zbliżona jakościowo do innych utworów – są to przecież odrzuty, które nigdy nie miały ukazać się na płycie – jednak jeszcze z dodatkiem „trudnego do wytrzymania wokalu Dylana, który konkuruje z jeszcze bardziej wywołującym mdłości żeńskim chórkiem”.
Dylan nigdy nie wykonywał tej ballady na koncertach.

</doc>
<doc id="1750993" url="https://pl.wikipedia.org/wiki?curid=1750993" title="Tyr (grupa muzyczna)">
Tyr (grupa muzyczna)



</doc>
<doc id="1750994" url="https://pl.wikipedia.org/wiki?curid=1750994" title="Antoni Rączaszek">
Antoni Rączaszek

Antoni Szczepan Rączaszek (ur. 14 grudnia 1898 w Czeladzi, zm. 11 marca 1957 w Warszawie) – działacz samorządowy i społeczny, burmistrz Czeladzi, prezydent miasta Grodna, następnie Tomaszowa Mazowieckiego.
Życiorys.
Edukacja.
W 1916 ukończył Szkołę Handlową w Będzinie. Jako syn właściciela gospodarstwa rolnego rozpoczął w 1919 studia rolnicze na Uniwersytecie Jagiellońskim, ale przerwał je w 1920 wstępując ochotniczo do Wojska Polskiego w okresie wojny polsko-sowieckiej. Po demobilizacji studia kontynuował w Poznaniu. Ukończył je w 1923 na Wydziale Rolniczo-Leśnym Uniwersytetu Poznańskiego. Studiował także prawo i języki francuski, niemiecki, rosyjski.
Pobyt w Tomaszowie Mazowieckim.
Dnia 30 marca 1935 Rączaszek został mianowany tymczasowym prezydentem komisarycznym Tomaszowa Mazowieckiego. Niebawem Rada Miejska powołała go oficjalnie na to stanowisko. Urząd ten pełnił aż do września 1939 roku. Rączaszek przeprowadził kontrolę funkcjonowania instytucji kierowanych lub nadzorowanych przez prezydenta miasta w zakresie uzyskanych wyników, zwłaszcza finansowych. Zreorganizował funkcjonowanie przedsiębiorstw miejskich. Zajmował się budową nowych szkół, kulturą, sprawami zdrowia, bezrobocia i opieką społeczną, organizacją wypoczynku letniego dla dzieci z rodzin robotniczych. Z jego inicjatywy Instytut Spraw Społecznych na podstawie ankiet przeprowadził badania zjawiska bezrobocia. Sporządzał plany regulacji i zabudowania miasta. Z powodu kryzysu gospodarczego i niemożności zaciągnięcia kredytu wiele planowanych inwestycji nie zostało zrealizowanych.
W Tomaszowie powołał (wspólnie z żoną Czesławą) Towarzystwo Przyjaciół Nauki, Literatury i Sztuki. Był członkiem Rady Wojewódzkiej Bezpartyjnego Bloku Współpracy z Rządem (BBWR), aktywistą BBWR w Tomaszowie, potem Obozu Zjednoczenia Narodowego (OZN).
Okupacja.
3 września 1939 udał się z Tomaszowa do Warszawy, aby oddać się do dyspozycji władz. Kazano mu udać się na wschód. Dotarł do Brześcia. Po zakończeniu działań wojennych powrócił do Tomaszowa Mazowieckiego. Niebawem został aresztowany przez gestapo i osadzony w więzieniu w Piotrkowie Trybunalskim. Po zwolnieniu w styczniu 1940 wyjechał do Czeladzi. Tam prowadził rodzinne gospodarstwo rolne.
Wybrane publikacje.
Oprócz publikacji na tematyki społeczne, samorządowe i urbanistyczne pisał wiersze (nieliczne wydano drukiem w czasopismach lokalnych).

</doc>
<doc id="1750995" url="https://pl.wikipedia.org/wiki?curid=1750995" title="Park Si-hun">
Park Si-hun

Park Si-hun (ur. 16 grudnia 1965) – południowokoreański bokser kategorii lekkopółśredniej, zdobywca złotego medalu na igrzyskach olimpijskich w Seulu.

</doc>
<doc id="1750996" url="https://pl.wikipedia.org/wiki?curid=1750996" title="Marci Shore">
Marci Shore

Marci Shore (ur. w 1972) – amerykańska historyczka, badaczka historii Europy Wschodniej.
Życiorys.
Wykładała na Uniwersytecie Indiany, potem na Uniwersytecie Yale. W 2006 opublikowała książkę "Kawior i popiół", poświęconą polskim pisarzom okresu międzywojennego zauroczonym ideologią komunistyczną (bohaterami są m.in. Władysław Broniewski, Bruno Jasieński, Aleksander Wat, Wanda Wasilewska). Praca została wyróżniona wieloma nagrodami, m.in. prestiżową Fraenkel Prize, przyznawaną autorom wybitnych dzieł z zakresu historii najnowszej.
Shore przetłumaczyła na język angielski "Czarne sezony" Michała Głowińskiego. Obecnie pracuje nad projektem naukowym dotyczącym fenomenologii w Europie Środkowo-Wschodniej w XX wieku.
Jej mężem jest amerykański historyk Timothy Snyder.

</doc>
<doc id="1750997" url="https://pl.wikipedia.org/wiki?curid=1750997" title="Revueltosaurus">
Revueltosaurus

Revueltosaurus – rodzaj archozaura z grupy Crurotarsi żyjącego w późnym triasie na terenie dzisiejszej Ameryki Północnej. Gatunek typowy rodzaju, "Revueltosaurus callenderi", został opisany przez Adriana Hunta w 1989 roku w oparciu o niemal kompletny ząb z kości przedszczękowej (NMMNH P-4957). Hunt uznał "R. callenderi" za dinozaura ptasiomiednicznego. Bardziej kompletne szczątki, odnalezione w datowanych na noryk, około 209 mln lat, osadach formacji Chinle na terenie Parku Narodowego Skamieniałego Lasu i opisane w 2005 roku przez Williama Parkera i współpracowników, dowiodły, że "Revueltosaurus" w rzeczywistości nie był dinozaurem, lecz przedstawicielem kladu Crurotarsi, obejmującego archozaury bliżej spokrewnione z krokodylami niż z ptakami (inni autorzy, jak Parker i in., na określenie tego kladu używają nazwy Pseudosuchia). Czaszka "Revueltosaurus" była długa i niska. W kości przedszczękowej znajdowało się co najmniej pięć zębów, zaś w szczękowej – dziewięć lub dziesięć zębodołów. Budowa stawu skokowego górnego jest typowa dla krokodyli. Kość udowa bardzo przypomina tę turfanozucha – ma duży czwarty krętarz i słabo wykształconą głowę. Cechy uzębienia, wykorzystane wcześniej do zaklasyfikowania "Revueltosaurus" do Ornithischia, są obecnie uznawane za konwergentne u dinozaurów ptasiomiednicznych i niektórych Crurotarsi. W późniejszych pracach również włączano "Revueltosaurus" do Crurotarsi, a nie Dinosauria. Niektóre analizy kladystyczne sugerują jego bliskie pokrewieństwo z Ornithosuchidae, a inne z aetozaurami.
W 2002 roku Andrew Heckert opisał drugi gatunek, który zaliczył do rodzaju "Revueltosaurus" – "R. hunti". Po badaniach wykazujących przynależność "R. callenderi" do Crurotarsi Heckert przeniósł "R. hunti" do nowego rodzaju "Krzyzanowskisaurus", ponieważ sądził, że gatunek ten może w rzeczywistości należeć do Ornithischia. Parker i in. oraz Nesbitt i in. nie zgodzili się jednak z tą interpretacją, wskazując na podobieństwa budowy zębów pomiędzy "R. callenderi" i "R. hunti" i twierdząc, że uzasadnia to klasyfikowanie obu tych gatunków w rodzaju "Revueltosaurus".

</doc>
<doc id="1750998" url="https://pl.wikipedia.org/wiki?curid=1750998" title="Epic (album Borknagar)">
Epic (album Borknagar)

Epic - szósty album norweskiego zespołu Borknagar - nagrany w Toproom Studio, Fagerborg Studio i MultiMono Studio pomiędzy kwietniem 2003 a marcem 2004 roku. Przed nagrywaniem album z zespołu odszedł basista Jon Erik Torgersen "Tyr" zastąpił go już znany perkusista zespołu Asgeir Mickelson, zespół opuścił także gitarzysta Jens F. Ryland.

</doc>
<doc id="1750999" url="https://pl.wikipedia.org/wiki?curid=1750999" title="Zębodoły">
Zębodoły



</doc>
<doc id="1751001" url="https://pl.wikipedia.org/wiki?curid=1751001" title="Big Yellow Taxi">
Big Yellow Taxi

Big Yellow Taxi – piosenka napisana i pierwotnie nagrana przez Joni Mitchell w roku 1970. W jej rodzinnej Kanadzie singiel z utworem dotarł do miejsca 14. W Australii znalazł się na pozycji 8., natomiast w Wielkiej Brytanii zatrzymał się na lokacie 11. Oryginalnie wydany singiel w USA – w sierpniu 1970 roku – dotarł jedynie na miejsce 67. zestawienia "Billboard" Hot 100. Jednak pięć lat później, w wersji na żywo piosenka stała się hitem, plasując się na #24. Także inni wykonawcy sięgnęli po tę kompozycję, m.in. Bob Dylan, The Neighborhood (Hot 100, #29), Máire Brennan, Amy Grant oraz Counting Crows.
Geneza utworu.
Joni Mitchell napisała tę piosenkę pod wpływem podróży na Hawaje. Jak wspomina w rozmowie z dziennikarzem Alanem McDougallem, przeprowadzonej na początku lat 70. XX w., do hotelu przybyła o takiej porze, że dopiero rano mogła zobaczyć widok z okna. Był to „pocztówkowy” widok na ocean, na palmy przy brzegu, fale. Jednak gdy stanęła na balkonie i spojrzała w dół, zobaczyła betonowy parking. Pomyślała: "They paved paradise and put up parking lot" (Zabetonowali raj i wybudowali plac parkingowy). I te słowa znalazły się w tekście piosenki.
Wersja Boba Dylana.
Muzyk zaaranżował utwór, nagrał go w czerwcu 1970 roku, który wydany został na albumie "Dylan" w listopadzie 1973 roku.
Historia i charakter utworu.
Piosenka ta została nagrana na 6 sesji w Columbia Studio E w Nowym Jorku 4 czerwca 1970 r. Oprócz niej nagrał Dylan wtedy jeszcze: albumowe „New Morning” i „Three Angels” oraz odrzucone „Bring Me Water” i „Tomorrow Is a Long Time”.
Wersja Dylana ma nieco zmienione słowa i w pełni zasługuje na miano odrzutu sesyjnego.
Dylan nigdy nie wykonywał tej ballady na koncertach.

</doc>
<doc id="1751003" url="https://pl.wikipedia.org/wiki?curid=1751003" title="The Last Son of the Fjord">
The Last Son of the Fjord

The Last Son of the Fjord - pierwszy album muzyczny rosyjskiej grupy Viking metalowej Nomans Land, pochodzącej z Petersburga. Album ten został wydany w roku 2000 rodzimą wytwórnię muzyków - Fono Records. Następnie zaś niemiecka wytwórnia Einheit Produktionen, z którą Nomans Land podpisał później umowę, zdecydowała się wznowić ten krążek we własnym zakresie. Stało się to 31 marca 2006 roku.

</doc>
<doc id="1751005" url="https://pl.wikipedia.org/wiki?curid=1751005" title="Afera fiszkowa">
Afera fiszkowa

Afera fiszkowa, również afera kart kontrolnych (fr. "L'affaire des fiches") – nazwa skandalu politycznego we Francji na przełomie października i listopada 1904, dotyczącego katalogowania i segregacji politycznej oraz religijnej.
Historia.
Na trop „afery fiszek” wpadł i oskarżył generała André nacjonalistyczny deputowany Gabriel Syveton, podczas sesji parlamentu 4 listopada 1904 roku.
Syveton odkrył, że antyklerykalny minister wojny, generał Louis André, pod zwierzchnictwem Émile'a Combes'a klasyfikował oficerów w projekcie list awansowych według dwu list, nazwanych przez ministra: "Korynt" (oficerowie do promowania) i "Kartagina" (do odrzucenia przy awansach). Fiszki zawierały określenia typu: „klerykał”, „klerokaraluch”, „klerokanalia”, „klecha czystej krwi”, „jezuityzujący”; donosiły również o życiu prywatnym i rodzinnym oficerów: „chodzi na procesje po cywilnemu”, „uczestniczył w mszy z okazji Pierwszej Komunii swojej córki”, „otrzymał błogosławieństwo papieskie dla swojego małżeństwa”, a nawet „ma bogatą żonę”.
Całkowita liczba fiszek wynosiła od 19 000 do 30 000.
Obaj - Combes i André - byli masonami. Wszystkie fiszki były gromadzone przez Narcisse’a Amédée Vadecarda, sekretarza Wielkiego Wschodu Francji. Wyjście afery na jaw mocno podważyło pozycję rządu w oczach Francuzów.
8 grudnia 1904 Gabriel Syveton umarł w tajemniczych okolicznościach, prawdopodobnie popełnił samobójstwo.

</doc>
<doc id="1751008" url="https://pl.wikipedia.org/wiki?curid=1751008" title="Ryszard Kotewicz">
Ryszard Kotewicz

Ryszard Kotewicz (ur. 30 marca 1937 w Brodnicy, zm. 1 stycznia 1997 w Tomaszowie Mazowieckim) – polski historyk, muzealnik, archiwista, nauczyciel akademicki.
Życiorys.
Edukacja i praca naukowa.
W roku 1956 ukończył Państwowe Liceum Pedagogiczne w Chełmnie. Rozpoczął w 1962 studia historyczne na Wydziale Filozoficzno-Historycznym Uniwersytetu Jagiellońskiego. W roku 1967 uzyskał tytuł magistra. W latach 1970–1972 był doktorantem UJ i Wyższej Szkole Pedagogicznej w Krakowie. W roku 1974 uzyskał stopień doktora na podstawie dysertacji pt. "Przemysł maszynowy i metalowy Krakowa w latach 1918–1939". Od roku 1975 uczestniczył w seminariach w Instytucie Historii PAN, potem w Katedrze Historii Społeczno-Gospodarczej Uniwersytetu Łódzkiego. W grudniu 1995 odbył kolokwium habilitacyjne na podstawie rozprawy habilitacyjnej pt. "Antoni Ostrowski 1782–1845, ziemianin, przemysłowiec, założyciel Tomaszowa Mazowieckiego" (Warszawa 1995). We wrześniu 1996 uzyskał zatwierdzenie habilitacji i stopień doktora habilitowanego.
Zainteresowania naukowe.
Interesował się historią przemysłu, zwłaszcza metalowego i włókienniczego. Od roku 1971 podjął badania nad przeszłością Tomaszowa Mazowieckiego, Piotrkowa Trybunalskiego i innych miast regionu łódzkiego (m.in. Zelowa). Jako archiwista zapoczątkował publikację źródeł archiwalnych do dziejów regionu tomaszowskiego i piotrkowskiego. Prowadził intensywne badania archiwalne i biograficzne. Wiele uwagi poświęcił rodzinie Ostrowskich z Ujazdu, a szczególnie Antoniemu hr. Ostrowskiemu, założycielowi Tomaszowa Mazowieckiego. Zajmował się historią przemysłu tomaszowskiego, udziałem tomaszowian w powstaniach narodowych.
Działalność społeczna.
Był członkiem wielu towarzystw naukowych i stowarzyszeń kulturalnych, m.in. Piotrkowskiego Towarzystwa Przyjaciół Nauk, Polskiej Akademii Nauk, Stowarzyszenia Autorów Polskich, Towarzystwa Przyjaciół Muzeum w Tomaszowie Mazowieckim i Polskiego Towarzystwa Historycznego. Działał czynnie w PTH, reaktywując jego działalność w Tomaszowie Mazowieckim po kilku(nastu) latach stagnacji. W latach 1984–1987 był przewodniczącym Koła PTH w Tomaszowie Mazowieckim. Był wiceprzewodniczącym Delegatury Wojewódzkiej w Piotrowie Trybunalskim Okręgowej Komisji Badania Zbrodni Przeciwko Narodowi Polskiemu w Łodzi.
Życie prywatne.
Był synem Maksymiliana Kotewicza, rolnika, i Jadwigi z Bieleckich.
Żona Józefa z Jachników, nauczycielka języka rosyjskiego w I LO; miał z nią córkę Anetę i syna Michała (ur. 1971).
Publikacje.
Opublikował ponad 100 prac naukowych (nie licząc esejów historycznych w prasie regionalnej).

</doc>
<doc id="1751009" url="https://pl.wikipedia.org/wiki?curid=1751009" title="Al-Wasik">
Al-Wasik

Al-Wasik bi-llah, Harun Ibn Abbas (arab. هارون بن عباس الواثق بالله) (zm. 10 sierpnia 847 w Samarze) – kalif abbasydzki w latach 842-847.
Zanim został kalifem.
Nowy kalif, zrodzony z Al-Mutasima i niewolnicy bizantyjskiej („rumijskiej”) o imieniu Karatis, nie był wybitną osobistością i w dodatku panował krótko. Matka jego w 842 odbyła hadżdż z jego bratem, przyszłym kalifem Al-Mutawakkilem i w tymże roku zmarła. Pochowano ją w Al-Kufie. Nowy kalif był według historyka At-Tabariego mężczyzną średniego wzrostu, przystojnym i dobrze zbudowanym. Miał blond włosy, różową karnację i pewien defekt lewego oka. Patronował artystom i uczonym. Był utalentowany muzycznie: podobno skomponował samodzielnie blisko 100 pieśni.
Dynastia Tahirydów.
Tahirydzi nadal pozostali namiestnikami prowincji wschodnich oraz wojskowymi gubernatorami Bagdadu, wobec tego, że kalif rezydował w Samarra. Kalif uznawał dziedziczność Tahirydów: po śmierci Abd Allaha Ibn Tahira w 844 sukcesję przejął bez przeszkód jego syn, Tahir Ibn Abd Allah. Stanowisko wezyra pełnił nadal Muhammad Ibn Abd al-Malik az-Zajjat.
Wymiana jeńców z Bizantyjczykami.
W roku 844-845 doszło do wymiany jeńców z Bizantyjczykami. Według At-Tabariego wróciło wówczas do domów aż 4362 muzułmanów. Była to pierwsza tak duża wymiana jeńców od czasów kalifa Al-Amina (809-813).
Faworyzowanie Turków.
Przypisuje mu się faworyzowanie formacji wojskowej asz-szakirijja, gwardii kalifa w Samarra. Odpowiedzialność za obronę rubieży kalifatu powierzył dwóm wielkorządcom tureckim: na zachodzie Al-Asznasowi a na wschodzie Itachowi. W 844-845 i w 846-847 kalif wyprawiał jednego ze swych wodzów tureckich, Bughę al-Kabira („Bughę Starszego”), na czele ekspedycji karnych do Arabii. Turek miał karać Arabów za bezprawie na terenie kalifatu. Zbuntowały się wówczas m.in. słynne, bitne plemiona Banu Hilal i Banu Sulajm, które w przyszłości, w poszukiwaniu nowych siedzib, spustoszą kraje Maghrebu. Oprócz tego doszło do zamieszek w kilku miejscach kalifatu, z których najgroźniejsza wydarzyła się w Palestynie i Syrii. Powodem był antagonizm między miejscowymi Arabami a skoszarowanymi tam do obrony pogranicza Turkami. Za Al-Wasika doszło do niebezpiecznego precedensu w dziejach kalifatu abbasydzkiego: władca tak dalece lekceważył politykę, iż usunął się w domowe zacisze, a zawiadywanie sprawami państwa oraz kontrolę nad wojskiem i policją wraz z zaszczytnym tytułem „sułtana” (arab. as-sultan) powierzył w 845 Al-Asznasowi. W 846 doszło do włamania do skarbca kalifa w Samarra, z którego skradziono 42 tysiące dinarów; sprawców udało się jednak ująć. Owi Turcy w źródłach arabskich nie zawsze oznaczają ludy etnicznie tureckie, lecz są raczej synonimem tego, co starożytni określali mianem barbarzyńców.
Nieudany spisek Al-Chuza’iego.
Wobec faworyzowania Turków zawiązała się opozycja kierowana przez Ahmada Ibn Nasr Ibn Malik al-Chuza’iego, przedstawiciela abna ad-dawla, stronników Abbasydów o rodowodzie dłuższym niż obecni „Turcy”, z udziałem zwolenników mazhabu Ibn Hanbala. Był to więc ruch zmierzający do wyeliminowania Turków od kluczowych stanowisk w rządzie oraz zastąpienia mutazylizmu „ortodoksyjnym” sunnizmem. Spisek odkryto w porę i w kwietniu 846 Ahmad Ibn Nasr odmówiwszy uznania mutazylickiego credo został jako buntownik i bałwochwalca stracony; jego wspólników stracono lub ukarano aresztem.
Al-Wasik zmarł 10 sierpnia 847, w sile wieku, zupełnie niespodziewanie.
Postać kalifa Al-Wasika stała się inspiracją dla Williama Thomasa Beckforda do napisania powieści gotyckiej „Vathek, an Arabian Tale” (znanej również pod tytułem „The History of the Caliph Vathek”).

</doc>
<doc id="1751013" url="https://pl.wikipedia.org/wiki?curid=1751013" title="Iwajła Bakałowa">
Iwajła Bakałowa

Iwajła Bakałowa, bułg. Ивайла Бакалова (ur. 16 lipca 1981 w Warnie) – Miss Morza Czarnego 2000 oraz Miss Bułgarii 2001. Reprezentowała Bułgarię na konkursie Miss Universe 2001 w Portoryko.

</doc>
<doc id="1751014" url="https://pl.wikipedia.org/wiki?curid=1751014" title="Kościół św. Jana w Sztokholmie">
Kościół św. Jana w Sztokholmie

Kościół św. Jana w Sztokholmie (szw. "Sankt Johannes kyrka") – kościół parafialny szwedzkiego kościoła ewangelicko-luterańskiego w parafii o tej samej nazwie (S:t Johannes församling) wchodzącej w skład większej jednostki organizacyjnej pod nazwą Kontrakt Katedralny (szw. Domkyrkokontraktet) w diecezji sztokholmskiej. Kościół jest położony na wzgórzu Brunkeberg przy północnym krańcu ulicy Malmskillnadsgatan w sztokholmskiej dzielnicy Norrmalm.
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).
Historia.
Już w 1651 została w miejscu obecnego kościoła zbudowana drewniana kaplica cmentarna, jako że rozciągający się wokół niej teren służył jako cmentarz ówczesnej parafii św. Jana i św. Jakuba. W okresie późniejszym były plany wzniesienia w tym miejscu kościoła kamiennego. 
Po 1770 król Gustaw III wystąpił z inicjatywą budowy nowego kościoła w stylu klasycystycznym. Wykonanie projektu zlecono architektowi Jean Eric Rehnowi. 
Prace wstępne rozpoczęły się 4 września 1783 a już w lutym roku następnego zostały przerwane. Powodem były krytyczne uwagi króla, który w tym czasie podróżował po Włoszech i zapoznawał się z ideami rodzącego się wówczas klasycyzmu, iż projekt Rehna jest staroświecki. Król zlecił więc francuskiemu architektowi Léonowi Dufourny’emu wykonanie nowego projektu świątyni. Dufourny zaproponował kościół w tzw. stylu nowo-antycznym, bez okien. Propozycja jednak wydała się dziwaczna i nie została przyjęta. Zamiast tego postanowiono wyremontować i powiększyć dotychczasową, drewnianą budowlę.
Pod koniec XIX wieku, gdy ludność Sztokholmu gwałtownie się powiększała, myśl budowy nowego kościoła odżyła na nowo. Ogłoszony został konkurs, który wygrał architekt Carl Möller. Propozycja jego zawierała kościół w modnym wówczas stylu neogotyckim. 14 września, równo 100 lat po pierwszej propozycji zbudowania kościoła, decyzja zapadła. W 1884 budowa ruszyła z miejsca i w Dzień Zesłania Ducha św. (szw. "Pingstdagen") 1890 kościół został konsekrowany; uroczystości konsekracyjnej przewodniczył arcybiskup Anton Niklas Sundberg a udział w niej wziął m.in. król Oskar II.
W 1901 w kościele założono instalację elektryczną.
W 1914 zmieniono układ ławek w kościele, tworząc środkowe przejście.
W latach 1945–46 miała miejsce gruntowna renowacja wnętrza świątyni pod kierunkiem architekta Erika Fanta; polepszono m.in. akustykę poprzez zamontowanie tzw. ekranów akustycznych w górnej części ścian i płyt z dykty – w dolnych.
W latach 1948–50 miała zewnętrzna renowacja. Poszycie dachu naw oraz wieży, wykonane pierwotnie z czerwonej, żółtej i brązowej cegły, ułożonej w geometryczne wzory, wymieniono na wzorzystą blachę miedzianą. W trakcie prac konserwacyjnych usunięto część wystroju zewnętrznego, m.in. rzygacze.
W 1969 zamontowano podświetlenie fasady kościoła.
W latach 1970–71 miały miejsce dalsze prace konserwacyjne: naprawiono pęknięcia sklepień, pod kierunkiem konserwatora Gösty Lindströma dokonano renowacji znajdujących się na nich malowideł a budynek kościoła został podłączony do sieci centralnego ogrzewania.
Od 1978 Polska Misja Katolicka w Sztokholmie, wynajmuje kościół do odprawiania katolickich mszy św. w języku polskim.
W 2000 wyremontowano wolno stojącą dzwonnicę.
Architektura.
Kościół św. Jana jest budowlą neogotycką, orientowaną na osi północ-południe, trójnawową, z transeptem, wzniesioną z czerwonej cegły z południową fasadą zakończoną wieżą. Wieża, wysoka na 70 m, przypominająca wieże katedry w Uppsali, przez długi czas dominowała nad otoczeniem; dopiero później została zasłonięta przez nowe budynki. Wieża jest częściowo zbudowana z glazurowanej, wielokolorowej cegły.
Ponieważ kościół jest położony na pagórku, prowadzą do niego schody.
W fasadzie znajduje się reprezentacyjny portal uskokowy, zwieńczony wimpergą, wypełnioną maswerkowa dekoracją w kształcie rozety – dzieło Theodora Lundberga. Po obu stronach portalu umieszczono ogromne figury św. apostołów Piotra i Pawła. Nad portalem jest rząd gotyckich, niewielkich okien a nad nimi – ogromne okno, w kształcie rozety.
Stara Dzwonnica przy kościele św. Jana.
W pewnej odległości od kościoła wznosi się wolno stojąca, niewielka dzwonnica z 1692, będąca pozostałością dawnej XVII-wiecznej kaplicy. Z trzech dzwonów, które w niej pierwotnie wisiały, dwa przeniesiono do kościoła św. Jana a trzeci – do kościoła św. Stefana w 1904. Na dzwonnicy zamontowano natomiast nowy dzwon.
Wystrój wewnętrzny.
Sklepienia krzyżowo-żebrowe pomalowane zostały na przemian na żółto i na niebiesko i są bogato zdobione przy zwornikach. Przechodzą one w dół poprzez służki w filary wiązkowe, których rzędy oddzielone są od siebie ostrymi łukami tworząc w ten sposób przejścia do naw bocznych.
Ściany kościoła zostały przeprute ostrołukowymi, gotyckimi w formie oknami, wypełnionymi witrażami, wykonanymi przez firmę F X Zettler z Monachium. Tematyka witraży jest biblijna; środkowe okno w prezbiterium ukazuje Jezusa na krzyżu z Matką Boską i św. Janem, natomiast pozostałe cztery okna przedstawiają dwunastu apostołów, zgrupowanych po trzech. Okno transeptu zachodniego przedstawia scenę narodzenia Jezusa a wschodniego – jego zmartwychwstanie.
Prezbiterium kościoła znajduje się na podwyższeniu, zostało więc oddzielone od nawy głównej schodami. Malowidła na sklepieniu prezbiterium są dziełem Agi Lindegrena.
Szafa ołtarzowa, dzieło Theodora Lundberga utrzymana w formie gotyckiej, otrzymała dekorację rzeźbiarską z jasnego dębu, z licznymi złoceniami a jej tematem jest Jezus na krzyżu, otoczony postaciami ze Starego Testamentu: Ablem, Melchizedekiem, Aaronem i Izaakiem.
Po lewej stronie skrzyżowania nawy głównej z transeptem znajduje się ambona. Jest ona pokryta dekoracją rzeźbiarską, częściowo złoconą, przedstawiającą sceny z Męki Pańskiej. Z prawej strony prezbiterium znajduje się chrzcielnica na podstawie z marmuru, dekorowana w górnej części główkami aniołków.
Tuż obok chrzcielnicy znajdują się stare organy, zbudowane w 1967 przez firmę Bruno Christensen &amp; Sønner z Danii. Mają one 19 głosów. 
Główne organy, znajdujące się na chórze, zostały zbudowane w 1975 przez inną duńską firmę, Frederiksborgs Orgelbyggeri i mają 62 piszczałki. Zachował się oryginalny prospekt organowy, zbudowany przez firmę Åkerman &amp; Lund w 1890.
W lewej nawie znajduje się wizerunek obrazu Matki Boskiej Częstochowskiej.

</doc>
<doc id="1751016" url="https://pl.wikipedia.org/wiki?curid=1751016" title="Rosolistnikowate">
Rosolistnikowate

Rosolistnikowate ("Drosophyllaceae") – monotypowa rodzina roślin spokrewniona z kilkoma innymi i tworząca wraz z nimi spokrewnioną grupę roślin owadożernych w rzędzie goździkowców ("Caryophyllales"). W niektórych ujęciach cały ten klad wyodrębniany jest w randze rzędu rosiczkowców ("Droserales") lub dzbanecznikowców ("Nepenthales"). Do rodziny rosolistnikowatych zalicza się jeden rodzaj – rosolistnik z jednym gatunkiem – rosolistnikiem portugalskim ("Drosophyllum lusitanicum" (L.) Link ). Zasięg tej rośliny obejmuje Portugalię, południową Hiszpanię i północne Maroko. W odróżnieniu od innych roślin owadożernych rosolistnik rośnie w miejscach suchych, choć pozostających pod wpływem klimatu oceanicznego. Występuje na zboczach wzgórz i gór w odległości co najwyżej kilku kilometrów od brzegów morskich, co wynika z uzależnienia od wilgoci pozyskiwanej podczas suchego lata z mgieł porannych. Rodzina wyróżniana jest od końca lat 80. XX wieku, wcześniej rosolistnik włączany był do rodziny rosiczkowatych. 
Biologia.
Gruczoły produkujące wydzieliny mają duże zapotrzebowanie na wodę i dlatego do każdego z nich prowadzi wiązka cewek rozgałęziających się w wielokomórkowej główce. Lepka wydzielina wysokich gruczołów jest słabo kwaśna i w niewielkim, ale jednak pewnym stopniu rozpuszcza ciało owada. Wydzielina ze śladami rozpuszczonych białek przeniesiona przez szamocącego się owada na krótki gruczołek powoduje jego pobudzenie, szybko przenoszone na przyległe gruczołki. Następuje intensywne wydzielenie soków trawiących owada. Produkty trawienia wchłaniane są przez oba rodzaje gruczołów.
Ekologia.
W odróżnieniu od większości innych roślin owadożernych, rosolistnik rośnie na suchym, zasadowym podłożu. Najwięcej wilgoci otrzymuje podczas mokrej, śródziemnomorskiej zimy. W trakcie suchego i upalnego lata roślina korzysta z nocnych mgieł dostarczających wilgoć. Rośnie na ubogich glebach kamienistych lub piaszczystych, umożliwiających swobodny odpływ wody. Źle znosi konkurencję innych roślin i w przypadku trudności z dostępem do światła ustępuje ze stanowisk. Zagraża temu gatunkowi też presja urbanizacyjna na obszarach nadmorskich.
Systematyka.
Rosolistnikowate spokrewnione są z kilkoma rodzinami innych roślin owadożernych, w obrębie rzędu goździkowców ("Caryophyllales") w ujęciu Angiosperm Phylogeny Website (aktualizowany systemu APG IV (2016). W niektórych systemach klasyfikacyjnych ta grupa rodzin tworzy rząd rosiczkowców ("Droserales") (system Reveala z lat 1994-1999) lub dzbanecznikowców ("Nepenthales") (system Reveala i Thorna z 2007). W dawniejszych systemach rosolistnik włączany był do rodziny rosiczkowatych, co miało miejsce np. jeszcze w systemie Reveala z lat 1994-1999. W systemie tego autora z 2007 r. rosolistnikowate są już wyróżnione.
Zastosowanie.
W Portugalii roślina hodowana jest w domach w celu pozbywania się z nich much. Wykorzystywana jest wysoka skuteczność rosolistnika w wychwytywaniu owadów (dziennie chwyta ich do 233). W roli muchołapek wiesza się też w domach same liście tej rośliny. 
Uprawa.
Roślin nie można pozyskiwać ze stanowisk naturalnych, ponieważ naruszenie ich korzeni zwykle zabija roślinę. 

</doc>
<doc id="1751018" url="https://pl.wikipedia.org/wiki?curid=1751018" title="Andrzej Marciniak (himalaista)">
Andrzej Marciniak (himalaista)

Andrzej Marciniak (ur. 23 maja 1959 w Kolbudach, zm. 7 sierpnia 2009 na Pośredniej Grani) – polski himalaista.
Życiorys.
24 maja 1989 zdobył Mount Everest. Był jedynym ocalałym uczestnikiem tragicznej wyprawy z 1989 roku, w czasie której zginęli Eugeniusz Chrobak, Mirosław Dąsal, Mirosław Gardzielewski, Zygmunt Andrzej Heinrich i Wacław Otręba. Został wtedy uratowany przez prowadzącego akcję ratunkową Artura Hajzera. Zginął 7 sierpnia 2009 podczas wspinaczki na Pośredniej Grani w słowackich Tatrach. Odpadł od ściany wraz z blokiem skalnym, który następnie go przygniótł.
Imieniem Andrzeja Marciniaka nazwano rondo na skrzyżowaniu przy Urzędzie Gminy w Kolbudach.

</doc>
<doc id="1751019" url="https://pl.wikipedia.org/wiki?curid=1751019" title="Drosophyllaceae">
Drosophyllaceae



</doc>
<doc id="1751028" url="https://pl.wikipedia.org/wiki?curid=1751028" title="Operator domknięcia">
Operator domknięcia



</doc>
<doc id="1751031" url="https://pl.wikipedia.org/wiki?curid=1751031" title="Gekris Noworosyjsk">
Gekris Noworosyjsk



</doc>
<doc id="1751032" url="https://pl.wikipedia.org/wiki?curid=1751032" title="Cemient Noworosyjsk">
Cemient Noworosyjsk



</doc>
<doc id="1751035" url="https://pl.wikipedia.org/wiki?curid=1751035" title="Trud Woroneż">
Trud Woroneż



</doc>
<doc id="1751038" url="https://pl.wikipedia.org/wiki?curid=1751038" title="Łokomotiw-GŻD Niżny Nowogród">
Łokomotiw-GŻD Niżny Nowogród



</doc>
<doc id="1751039" url="https://pl.wikipedia.org/wiki?curid=1751039" title="Łokomotiw-Sportsmien Niżny Nowogród">
Łokomotiw-Sportsmien Niżny Nowogród



</doc>
<doc id="1751040" url="https://pl.wikipedia.org/wiki?curid=1751040" title="Łokomotiw-Eretisport Niżny Nowogród">
Łokomotiw-Eretisport Niżny Nowogród



</doc>
<doc id="1751041" url="https://pl.wikipedia.org/wiki?curid=1751041" title="Łokomotiw Gorki">
Łokomotiw Gorki



</doc>
<doc id="1751042" url="https://pl.wikipedia.org/wiki?curid=1751042" title="Żeleznodorożniki Gorki">
Żeleznodorożniki Gorki



</doc>
<doc id="1751043" url="https://pl.wikipedia.org/wiki?curid=1751043" title="Tiaga Niżny Nowogród">
Tiaga Niżny Nowogród



</doc>
<doc id="1751044" url="https://pl.wikipedia.org/wiki?curid=1751044" title="KŻ Spartak Niżny Nowogród">
KŻ Spartak Niżny Nowogród



</doc>
<doc id="1751045" url="https://pl.wikipedia.org/wiki?curid=1751045" title="Czerwonka Niżny Nowogród">
Czerwonka Niżny Nowogród



</doc>
<doc id="1751046" url="https://pl.wikipedia.org/wiki?curid=1751046" title="Drużyna stacji Niżny Nowogród">
Drużyna stacji Niżny Nowogród



</doc>
<doc id="1751049" url="https://pl.wikipedia.org/wiki?curid=1751049" title="Trud Astrachań">
Trud Astrachań



</doc>
<doc id="1751050" url="https://pl.wikipedia.org/wiki?curid=1751050" title="Piszczewik Astrachań">
Piszczewik Astrachań



</doc>
<doc id="1751051" url="https://pl.wikipedia.org/wiki?curid=1751051" title="Rozdymka sterczel">
Rozdymka sterczel

Rozdymka sterczel, sterczel ("Lagocephalus lagocephalus") – gatunek morskiej ryby z rodziny rozdymkowatych (Tetraodontidae), w języku polskim określany nazwą nadymka (pod taką samą nazwą opisywano również "Lagocephalus laevigatus").
Zasięg występowania.
Wody tropikalne i subtropikalne Atlantyku, Oceanu Indyjskiego i Pacyfiku. Spotykany w Morzu Śródziemnym i Morzu Czarnym. Najczęściej występuje na głębokościach do 100 m, rzadko 400–450 m.
Charakterystyka.
Dorasta do 60 cm długości i 3 kg masy ciała.
Znaczenie gospodarcze.
Żadne, ryba zaliczana do gatunków powodujących przypadki śmiertelnego zatrucia.

</doc>
<doc id="1751053" url="https://pl.wikipedia.org/wiki?curid=1751053" title="Żemczużyna-Kubań Soczi">
Żemczużyna-Kubań Soczi



</doc>
<doc id="1751054" url="https://pl.wikipedia.org/wiki?curid=1751054" title="Żemczużyna-Amerus Enterprices Soczi">
Żemczużyna-Amerus Enterprices Soczi



</doc>
<doc id="1751056" url="https://pl.wikipedia.org/wiki?curid=1751056" title="Aparat Abbego">
Aparat Abbego



</doc>
<doc id="1751058" url="https://pl.wikipedia.org/wiki?curid=1751058" title="Karelia Pietrozawodsk">
Karelia Pietrozawodsk



</doc>
<doc id="1751059" url="https://pl.wikipedia.org/wiki?curid=1751059" title="Newa Leningrad">
Newa Leningrad



</doc>
<doc id="1751061" url="https://pl.wikipedia.org/wiki?curid=1751061" title="Sportakademklub Moskwa">
Sportakademklub Moskwa



</doc>
<doc id="1751062" url="https://pl.wikipedia.org/wiki?curid=1751062" title="Tekstilszczik Kamyszyn">
Tekstilszczik Kamyszyn



</doc>
<doc id="1751063" url="https://pl.wikipedia.org/wiki?curid=1751063" title="Tekstilszczik Iwanowo">
Tekstilszczik Iwanowo



</doc>
<doc id="1751064" url="https://pl.wikipedia.org/wiki?curid=1751064" title="Al-Ma'mun">
Al-Ma'mun



</doc>
<doc id="1751065" url="https://pl.wikipedia.org/wiki?curid=1751065" title="Milota Zdirad Polák">
Milota Zdirad Polák

Milota Zdirad Polák (właśc. Matěj Polák, w późniejszym czasie wymieniany jako Moric Polak, ur. 14 lutego 1788 r. w Zásmukach, zm. 31 marca 1856 w Wiener Neustadt), czeski poeta, profesor i oficer.
Życiorys i kariera wojskowa.
Urodził się w rodzinie szewca (także sprzedawcy owoców), Jakuba Poláka. Z polecenia zásmuckiego nauczyciela, Josefa Celera, poszedł w 1798 r. do tzw. szkoły normalnej ("normální škola", tego typu placówki znajdowały się w większych miastach, oferowały czteroletni cykl nauczania z dodatkowym kursem na nauczyciela szkoły niższego stopnia). W 1807 r. został pomocniczym nauczycielem w praskim sierocińcu przy ul. Bredovskiej (dziś ul. Więźniów politycznych). W 1808 r. wstąpił jako ochotnik do austriackiej armii, gromadzącej siły przeciwko Napoleonowi. Był podchorążym cesarsko-królewskiego 21. pułku piechoty. Wojował w okolicach Aspern-Es­slingu (21 – 22 maja 1809) oraz Wagramu (5 – 6 lipca 1809). Niespełna rok po rozpoczęciu wojskowej kariery otrzymał stopień chorążego. Do 1813 r. przebywał wraz ze swym pułkiem we wschodnich Czechach, następnie walczył pod Dreznem (26 – 27 sierpnia 1813) i Lipskiem (16 – 19 października 1813). W 1814 r. wziął udział we wjeździe sił koalicji antynapoleońskiej do Paryża. Po krótkim pobycie w Galicji i na Węgrzech stał się jako nadporucznik adiutantem podmarszałka, barona Františka Arnošta Kollera. Wraz z nim dotarł w okresie kongresu wiedeńskiego (1 października 1814 – 9 czerwca 1815) do stolicy monarchii austro-węgierskiej, a następnie do Włoch, gdzie Kollera mianowano intendentem armii austriackiej. W latach 1818–1820 Polák przebywał na przemian w Pradze oraz w posiadłości Kollerów w Obříství k. Mělníka, gdzie był wychowawcą synów podmarszałka Kollera, Augusta i Alexandra (późniejszego generała, czeskiego namiestnika i ministra wojny). Po wybuchu rewolucji w Neapolu (czerwiec 1820) udał się znów do Włoch. W 1827 r., po śmierci Kollera, podjął pracę w Terezińskiej akademii wojskowej w Wiener Neustadt, gdzie do 1830 r. wykładał język czeski oraz literaturę. Po otrzymaniu awansu na setnika wrócił do swojego pułku, służąc w latach 1831–1837 w ówczesnych północnych Węgrzech (m.in. w okolicach Trenczyna i Bratysławy). W 1832 r. ożenił się z Emmą, o 24 lata młodszą córką oficera artylerii, barona Augustina. W 1837 r. objął w Wiener Neustadt posadę profesora historii wojskowości oraz prefekta ds. nauki języków. Wciąż piął się po kolejne szczeble wojskowej hierarchii – w 1837 r. został majorem, w 1843 r. – podpułkownikiem, w 1848 r. – pułkownikiem. W stan spoczynku przeszedł jako generał dywizji. Zmarł w Wiener Neustadt 31 marca 1856 r., tam też go pochowano.
Twórczość.
Prawdopodobnie już jako student Polák zaczął pisać wiersze w języku niemieckim, czeską literaturą zajął się jednakże dopiero w pierwszym dziesięcioleciu XIX w. Podczas wojaży z 21. pułkiem piechoty we wschodnich Czechach spotkał się z grupą czeskich patriotów, zjednoczonych wokół Josefa Liboslava Zieglera, księdza w Dobřanach k. Dobruški, do których należał także dobrušski kupiec, František Vladislav Hek (główny bohater powieści "F.L.Věk" Aloisa Jiráska). Ziegler zaprzyjaźnił się z Polákiem, rozpoznał w nim także literacki talent. W 1813 r. ukazał się w "Prvotinách pěkných umění" (beletrystycznym dodatku do czasopisma "Hromádkové Císařsko královské vídeňské noviny") obszerny liryczny poemat "Vznešenost přirozenosti" z podtytułem "V slávozpěvích na Tvorce". Jego drugie, książkowe już wydanie, poprawione z pomocą Zieglera i Jungmanna, zostało opublikowane pod nazwą "Vznešenost přírody". Mało kto doświadczył wówczas aż tak przychylnych recenzji krytyków. Poeta Šebestián Hněvkovský określił "Vznešenost přírody" tworem genialnym, Antonín Jaroslav Puchmajer – "resztką dumy Czechów". Słów uznania nie szczędzili zarówno Josef Jungmann, jak i młody František Palacký. Polák miał szczęście, gdyż swój poemat napisał w okresie, gdy odradzająca się czeska społeczność oczekiwała na wielkie, monumentalne dzieło, które dorównałoby dojrzałej, europejskiej poezji. Pozostała część twórczości Poláka jest gatunkowo i treściowo różnorodna. Wiele jego nieopublikowanych rękopisów spłonęło w pożarze Wiener Neustadt, w roku 1834 (przepadł wówczas fundamentalny dla twórczości poety utwór "Vznešenost hudby").
Pierwszy pobyt Poláka we Włoszech (1815–1818) zaowocował napisaniem dzieła "Cesta do Itálie", swoistego opisu podróży z Wiednia poprzez Styrię, Karyntię, Wenecję, Rzym aż do Neapolu. Opis ów pokazuje poetę jako bystrego obserwatora przyrody i architektury, ale także jako doskonałego znawcę włoskiej kultury i polityki. Dzieło ukazywało się fragmentami od 1820 r. w periodyku "Dobroslav", wydawanym przez Zieglera. W formie książki opublikowano je sześć lat po śmierci Poláka, w 1862 r. Polák uczestniczył w wykopaliskach w Pompejach, gdzie poszukiwał antyków do kolekcji barona Kollera. W "Cesta do Itálie" znajduje się spora liczba transkrypcji antycznych napisów. Można powiedzieć, że poeta należy do prekursorów epigrafiki.
Do roku 1849 Polák pełnił funkcję profesora w Wiener Neustadt, w tym czasie nie używał już języka czeskiego w mowie. Swoje dzieci wychował w duchu niemieckim, nie były one prawdopodobnie w żaden sposób przywiązane do czeskiej kultury. Jeden ze studentów, Friedberg Mírohorský, mówił, że "Polák krzywo patrzył na młodych Czechów, którzy zafascynowani twórczością Buriana odzywali się do niego po czesku, szorstko wskazując na służalstwo użytkowników języka niemieckiego". Współpracownicy Poláka donosili, że pod koniec swojego urzędowania na akademii nie był już w pełni sił umysłowych.
Po śmierci jego twórczość nie została zapomniana, wręcz przeciwnie – zaczęto wydawać jego dzieła w formie książkowej. W czasopismach z lat 70. i 80. XIX w. publikowano rozliczne poświęcone mu artykuły, wspominał go m.in. Mikuláš Aleš, relacjonując opowieść Vítěslava Hálka o spotkaniu z Polákiem. Prawdopodobnie już w 1882 r. zawiązano w Zásmukach stowarzyszenie mające na celu budowę pomnika poety. 13 lipca 1884 r. odsłoniono pamiątkową tablicę na budynku, który stał w miejscu dawnego domu Poláka. Na początku XX w. Alois Jirásek wydał powieść "F.L.Věk", w której Polák jest jednym z głównych bohaterów. W 1907 r., wskutek starań prof. Josefa Bradáča doszło do reedycji dzieł poety, dodatkowo odnalazło się sporo rękopisów, uważanych dotychczas za bezpowrotnie utracone. Rodzina Poláka przekazała je czeskiemu Muzeum narodowemu.
Inspirację z twórczości Poláka czerpali m.in. Josef Myslimír Ludvík, ksiądz z miejscowości Česká Skalice, autor dzieła "Myslimír po horách Krkonošských putující", a także znana czeska pisarka, Božena Němcová.

</doc>
<doc id="1751067" url="https://pl.wikipedia.org/wiki?curid=1751067" title="Karielia Pietrozawodsk">
Karielia Pietrozawodsk



</doc>
<doc id="1751068" url="https://pl.wikipedia.org/wiki?curid=1751068" title="Sportakadiemklub Moskwa">
Sportakadiemklub Moskwa



</doc>
<doc id="1751070" url="https://pl.wikipedia.org/wiki?curid=1751070" title="Roman Matoušek">
Roman Matoušek

Roman Matoušek (ur. 23 maja 1964 w Slaným, zm. 8 stycznia 2020) – czeski żużlowiec.
Dwukrotny finalista Indywidualnych Mistrzostw Świata Juniorów: 1981 – IV m., 1985 – VII m. Pięciokrotny finalista Indywidualnych Mistrzostw Świata: 1987 – XIV m., 1988 – VII m., 1989 – X m., 1990 – XII m., 1991 – XIV m. Indywidualny Mistrz Europy na torze trawiastym (Nandlstadt 1987). Był wielokrotnym reprezentantem Czechosłowacji w rozgrywkach o Drużynowe Mistrzostwo Świata (najlepszy wynik: IV m. w 1990 r.) oraz Mistrzostwo Świata Par (najlepszy wynik: brązowy medal w 1986 r.). Indywidualny mistrz (1988) oraz wicemistrz (1986) Czechosłowacji. Dwukrotny zdobywca II m. w turnieju "Zlatá Přilba" w Pardubicach (1988, 1989).
W rozgrywkach o Drużynowe Mistrzostwo Polski reprezentował kluby Polonia Bydgoszcz (1992, 1994) oraz Unia Leszno (1993). W brytyjskiej lidze żużlowej startował w Ipswich Witches (1986), Coventry Bees (1989-91) oraz Sheffield Tigers (1993-96).

</doc>
<doc id="1751071" url="https://pl.wikipedia.org/wiki?curid=1751071" title="Roman Matousek">
Roman Matousek



</doc>
<doc id="1751072" url="https://pl.wikipedia.org/wiki?curid=1751072" title="Ernest Denhoff (syn Hermana)">
Ernest Denhoff (syn Hermana)

Ernest Denhoff – pułkownik wojsk polskich w 1613 r., syn Hermana Dönhoffa i Anny Joede; brat Gerarda, Krzysztofa, Ottona, Henryka i Teodora. Gubernator Prus Królewskich.

</doc>
<doc id="1751073" url="https://pl.wikipedia.org/wiki?curid=1751073" title="Awangard Swierdłowsk">
Awangard Swierdłowsk



</doc>
<doc id="1751074" url="https://pl.wikipedia.org/wiki?curid=1751074" title="Maszinostroitiel Swierdłowsk">
Maszinostroitiel Swierdłowsk



</doc>
<doc id="1751077" url="https://pl.wikipedia.org/wiki?curid=1751077" title="Pireneje Zachodnie">
Pireneje Zachodnie

Pireneje Zachodnie lub Pireneje Atlantyckie (fr. "Pyrénées occidentales", hiszp. "Pirineos Occidentales", arag. "Perineus ozidentals", bask. "Mendebaldeko Pirinioak") - pasmo górskie, część Pirenejów. Leży na granicy między Hiszpanią a Francją. W Pirenejach Atlantyckich średnia wysokość pasma stopniowo maleje ze wschodu na zachód, aż do miejsca, w którym Pireneje łączą się z Górami Baskijskimi obok Zatoki Biskajskiej. Jest to najniższa część Pirenejów.
Najwyższe szczyty:

</doc>
<doc id="1751079" url="https://pl.wikipedia.org/wiki?curid=1751079" title="Milota Zdirad Polak">
Milota Zdirad Polak



</doc>
<doc id="1751080" url="https://pl.wikipedia.org/wiki?curid=1751080" title="Bisaurin">
Bisaurin



</doc>
<doc id="1751081" url="https://pl.wikipedia.org/wiki?curid=1751081" title="Thelepte">
Thelepte



</doc>
<doc id="1751082" url="https://pl.wikipedia.org/wiki?curid=1751082" title="Pena Forca">
Pena Forca



</doc>
<doc id="1751084" url="https://pl.wikipedia.org/wiki?curid=1751084" title="Boz">
Boz

Francja:
Osoby:
Inne:
Zobacz też:

</doc>
<doc id="1751088" url="https://pl.wikipedia.org/wiki?curid=1751088" title="Pireneje Środkowe">
Pireneje Środkowe

Pireneje Środkowe (również "Pireneje Centralne", fr. "Pyrénées centrales", hiszp. "Pirineos Centrales", arag. "Perineus zentrals", kat. "Pirineus Centrals") - pasmo górskie, część Pirenejów. Leży na granicy między Hiszpanią a Francją. Rozciągają się na wschód od przełęczy Somport aż do Val d’Aran. Jest to najwyższa część Pirenejów. Dzielą się na kilka podgrup, z których największa to Benasque, gdzie leży Aneto - najwyższy szczyt całych Pirenejów.
Najwyższe szczyty:
- Pireneje środkowo-zachodnie:
- Ordesa i Monte Perdido:
- Pineta i dolina Bielsa:
- Gistaín/Chistau:
- Benasque:
- Luchon:

</doc>
<doc id="1751089" url="https://pl.wikipedia.org/wiki?curid=1751089" title="Pena del Rincon de Alano">
Pena del Rincon de Alano



</doc>
<doc id="1751090" url="https://pl.wikipedia.org/wiki?curid=1751090" title="Gerson Magrao">
Gerson Magrao



</doc>
<doc id="1751091" url="https://pl.wikipedia.org/wiki?curid=1751091" title="Savoia-Marchetti SM.73">
Savoia-Marchetti SM.73

Savoia-Marchetti SM.73 – włoski samolot pasażerski i transportowy, skonstruowany w połowie lat 30. XX wieku i będący w użyciu cywilnym i wojskowym do zakończenia II wojny światowej.
Historia.
SM.73 został zaprojektowany w biurze konstrukcyjnym wytwórni lotniczej Savoia-Marchetti w 1933 roku, jako trójsilnikowy samolot dla linii lotniczych i transportu wojskowego. Prototyp (o rejestracji cywilnej I-SIAI) został oblatany 4 lipca 1934 roku. Po odbyciu prób (obejmowały one także loty w warunkach pustynnych), samolot skierowano w 1935 roku do produkcji seryjnej.
Pierwsze zamówienie cywilne na 12 samolotów w wersji pasażerskiej (z francuskimi silnikami "Gnome-Rhône 9k") złożyły belgijskie linie lotnicze Sabena. Cztery samoloty zostały wyprodukowane w wytwórni macierzystej, na pozostałe została sprzedana licencja belgijskiej firmie SABCA.
Kolejne kontrakty nadeszły od włoskich linii lotniczych Ala Littoria oraz czechosłowackich ČSA. Ta ostatnia linia zakupiła 6 maszyn z silnikami "Walter Pegas III MR2V" o mocy 730 KM. Dodatkowo jeden samolot został zamówiony przez "Regia Aeronautica" jako 8-miejscowa maszyna do transportu ważnych osobistości. Łącznie wyprodukowano 48 egzemplarzy SM.73.
Po wybuchu II wojny światowej samoloty linii lotniczych Ala Littoria zostały przejęte przez włoskie lotnictwo wojskowe. Były użytkowane jako samoloty transportowe, obsługując przewóz materiałów i żołnierzy na front w Afryce Północnej. Tylko cztery z nich dotrwało do kapitulacji Włoch we wrześniu 1943 roku. Trzy służyły dalej w "Aviazione Cobelligerante Italiana", jeden pozostał w siłach lotniczych ANR. Do końca wojny dotrwała tylko jedna maszyna, wykorzystywana jako kurierska.
Siedem samolotów belgijskich zostało ewakuowanych w 1940 roku do Wielkiej Brytanii i przejętych przez RAF. Były one używane jako transportowe na froncie afrykańskim.
Opis konstrukcji.
Savoia-Marchetti SM.73 był trójsilnikowym dolnopłatem ze stałym podwoziem, o konstrukcji mieszanej: kadłub i usterzenie zbudowane były z rur stalowych, krytych sklejką i płótnem; skrzydła miały konstrukcję drewnianą, krytą płótnem. Napęd samolotu stanowiły trzy silniki gwiazdowe, ich typ zależał od serii produkcyjnej. Maszyny włoskie były wyposażone w silniki "Piaggio Stella R.C.40", "Wright Cyclone SGR-1820" lub "Alfa Romeo AR.126 RC.10". Napędzały one metalowe, trójłopatowe śmigła. SM.73 w wersji pasażerskiej posiadał kabinę dla 18 osób.

</doc>
<doc id="1751092" url="https://pl.wikipedia.org/wiki?curid=1751092" title="Pireneje Wschodnie (pasmo górskie)">
Pireneje Wschodnie (pasmo górskie)

Pireneje Wschodnie (fr. "Pyrénées orientales", hiszp. "Pirineos Orientales", kat. "Pirineus Orientals", aranés "Pirenèus Orientals") - pasmo górskie, część Pirenejów. Leży na granicy między Hiszpanią a Francją. Z wyjątkiem przełomu na wschodnim krańcu Pyrénées Ariégeoises, średnia wysokość pasma utrzymuje się na jednolitym poziomie, aż do nagłego spadku następującego w części łańcucha znanej jako Albères. Najwyższym szczytem jest Pica d’Estats, który osiąga 3140 m.
Wschodni kraniec pasma Pirenejów Wschodnich, który styka się z Morzem Śródziemnym w części francuskiej to wybrzeże Côte Vermeille.

</doc>
<doc id="1751093" url="https://pl.wikipedia.org/wiki?curid=1751093" title="Boz (władca Antów)">
Boz (władca Antów)

Boz ("Booz, Boż"; zm. 375) – władca Antów, wzmiankowany w "Historii gockiej" Jordanesa.
Opisując walki Ostrogotów pod wodzą Winitara w okresie ich pobytu nad Morzem Czarnym w II połowie IV wieku, Jordanes wspomniał o ich najeździe na ziemie Antów. W pierwszym starciu Ostrogoci mieli ponieść klęskę, jednak w wyniku drugiego najazdu Antowie zostali pokonani, a Winitar nakazał ukrzyżować „króla ich, imieniem Boz, wraz z synami i siedemdziesięcioma naczelnikami”.
Jeżeli prawdziwa jest informacja Jordanesa przedstawiająca Antów jako wschodni odłam Słowian, Boz byłby pierwszym znanym z imienia władcą słowiańskim. Henryk Łowmiański interpretował Antów jako wschodniosłowiański związek plemienny i lokalizował ich nad Rosią. Niemniej Lech Leciejewicz określił próby lokalizacji „państwa” Boza w okolicach Kijowa lub na Wołyniu jako jedynie hipotetyczne, wobec braków materiałów źródłowych. Zdaniem Stanisława Urbańczyka imię Boz może być spokrewnione ze słowami „boży” lub „bosy”, bądź też wywodzić się od słowa „wódz” i być tylko nazwą godności a nie imieniem. Antowie są najczęściej utożsamiani ze wschodnimi Słowianami, choć możliwe że początkowo nazwa ta odnosiła się do sarmackiej grupy rządzącej. 
W nauce rosyjskiej i ukraińskiej panuje przekonanie, że ślad imienia Boza zachował się w "Słowie o wyprawie Igora": "Се бо готскія красныя дѣвы .. поютъ время Бусово, лелѣютъ месть Шароканю".

</doc>
<doc id="1751094" url="https://pl.wikipedia.org/wiki?curid=1751094" title="Bitwa morska pod Lade (201 p.n.e.)">
Bitwa morska pod Lade (201 p.n.e.)

Bitwa morska pod Lade – starcie zbrojne, które miało miejsce w roku 201 p.n.e.
Po bitwie morskiej pod Chios król Filip V nie uznał swojej porażki (z taktycznego punktu widzenia bitwa była nierozstrzygnięta) i po odpłynięciu floty rodyjskiej wylądował na lądzie stałym, gdzie spustoszył ziemie Pergamonu. Po wycofaniu się z doszczętnie ograbionego pergamońskiego królestwa flota macedońska starła się z flotą rodyjską pod Lade (jeden z portów w Milecie), u ujścia Zatoki Latmijskiej, zadając jej całkowitą klęskę. Straty rodyjskie wyniosły dwa pięciorzędowce z załogami. Reszta okrętów umknęła. Po tym zwycięstwie Filip oraz Heraklejdes z Tarentu wkroczyli do Miletu - miasta jońskiego na wybrzeżu Azji Mniejszej.

</doc>
<doc id="1751096" url="https://pl.wikipedia.org/wiki?curid=1751096" title="Andreas Moelzer">
Andreas Moelzer



</doc>
<doc id="1751097" url="https://pl.wikipedia.org/wiki?curid=1751097" title="Senjuro Hayashi">
Senjuro Hayashi



</doc>
<doc id="1751098" url="https://pl.wikipedia.org/wiki?curid=1751098" title="Zdzisław Rutecki">
Zdzisław Rutecki

Zdzisław Rutecki (ur. 4 czerwca 1960 w Łąkoszu, zm. 27 kwietnia 2011 w Brzozówce) – polski żużlowiec i trener sportu żużlowego.
Licencję żużlową zdobył w 1978 roku. Do 1981 r. występował w barwach GKM Grudziądz (do klubu powrócił jeszcze w sezonie 1993), w latach 1982–1992 oraz 1994 – w drużynie Polonii Bydgoszcz, a 1995 r. – w Starcie Gniezno. Jest czterokrotnym medalistą Drużynowych Mistrzostw Polski: złotym (1992), dwukrotnie srebrnym (1986, 1987) oraz brązowym (1990).
W 1985 r. zakwalifikował się do półfinału kontynentalnego Indywidualnych Mistrzostw Świata, rozegranego w Debreczynie (w turnieju tym zajął XIII m.). Wielokrotnie startował w Kryterium Asów Polskich Lig Żużlowych im. Mieczysława Połukarda, najlepszy wynik (VI m.) osiągając w 1987 roku. W 1984 r. zwyciężył w dwóch turniejach o Mistrzostwo Pomorza, rozegranych w Grudziądzu oraz Bydgoszczy, natomiast w 1988 r. zajął III m. (za Dariuszem Stenką i Jarosławem Olszewskim) w turnieju o "Puchar Prezesa GKS Wybrzeże" w Gdańsku.
Po zakończeniu kariery żużlowca był długoletnim trenerem Polonii Bydgoszcz, a od 2009 r. prowadził zespół Orła Łódź.
Zginął w wypadku samochodowym dnia 27 kwietnia 2011 roku w Brzozówce koło Torunia.

</doc>
<doc id="1751099" url="https://pl.wikipedia.org/wiki?curid=1751099" title="Nieból (singel)">
Nieból (singel)

Nieból – singel tarnowskiego zespołu Totentanz, promujący album "Nieból", wydany w 2008 roku nakładem wydawnictwa Mystic Production.

</doc>
<doc id="1751106" url="https://pl.wikipedia.org/wiki?curid=1751106" title="Mistrzostwa Świata w Półmaratonie 2008">
Mistrzostwa Świata w Półmaratonie 2008

15. Mistrzostwa Świata w Półmaratonie – zawody lekkoatletyczne, które odbyły się w Rio de Janeiro 12 października 2008 roku.

</doc>
<doc id="1751108" url="https://pl.wikipedia.org/wiki?curid=1751108" title="Droga krajowa B279 (Niemcy)">
Droga krajowa B279 (Niemcy)

Droga krajowa B279 – niemiecka droga krajowa biegnąca od miejscowości Döllbach B27 przez Gersfeld, Bischofsheim in der Rhön, następnie przez Bad Neustadt, gdzie krzyżuje się z A71. Dalej prowadzi przez Bad Königshofen im Grabfeld, Ebern i Baunach za Breitengüßbach w pobliżu Bamberg, gdzie krzyżuje się z A73 i dochodzi do B4 i w tym miejscu się kończy. Na swojej trasie droga przecina granicę pomiędzy Hesją a Bawarią oraz przecina Ren i Wezerę.

</doc>
<doc id="1751113" url="https://pl.wikipedia.org/wiki?curid=1751113" title="Lianchi Tan">
Lianchi Tan

Lianchi Tan () – sztuczne jezioro, położone we wschodniej części dzielnicy Zuoying w mieście Kaohsiung na południu Tajwanu. Obejmujący powierzchnię 42 hektarów zbiornik wodny stanowi popularną atrakcję turystyczną; swoją nazwę zawdzięcza unoszącym się na jego powierzchni kwiatom lotosu.
Wokół brzegów jeziora wznosi się ponad 20 świątyń. Najważniejszymi budowlami są Pagody Smoka i Tygrysa, Pawilony Wiosny i Jesieni, Świątynia Konfucjusza i wielki posąg boga Xuantian Shangdi.
World Games 2009.
Podczas World Games 2009 na obiekcie tym odbywały się następujące konkurencje sportowe:

</doc>
<doc id="1751115" url="https://pl.wikipedia.org/wiki?curid=1751115" title="Jan Hanč">
Jan Hanč

Jan Hanč (ur. 30 maja 1916 r. w Pilźnie, zm. 19 lipca 1963 r. w Pradze) – czeski poeta, prozaik i tłumacz. 
Elementy biograficzne.
Ukończył średnią szkołę handlową (1935). Pracował jako urzędnik i planista. Aktywnie zajmował się lekką atletyką, początkowo jako zawodnik (był reprezentantem Czechosłowacji), potem jako trener. Na ostatnich latach jego życia wycisnęła piętno ciężka choroba. 
Był członkiem Grupy 42. 
Miał wielki wpływ na twórców skupionych wokół periodyku "Tvar". 
Twórczość.
Ogłosił niewielki tomik wierszy i próz poetyckich "Události" (1948, Wydarzenia). była to jedyna książka twórcy wydana za jego życia, jeśli nie liczyć pisanych z Miroslavem Horčicem tekstów o lekkiej atletyce - "Sprinty" (1959), "Od startu k cíli" (1962, Od startu do mety), "Sprinty" (1962, mimo zbieżności tytułów jest to inne dzieło niż praca z 1969 r.) - i przekładu utworów austriackiego prozaika Petera Altenberga. Wszystko, co Hanč napisał poza tym, pozostało w rękopisie i ukazało się w formie książkowej wiele lat po śmierci autora. Wybitny krytyk Jan Lopatka zaczął drukować teksty Hanča w roku 1965, przede wszystkim w czasopiśmie "Tvar". Przygotowywany w okresie przemian około 1968 wybór z całości dzieła pisarza nie zdążył się ukazać. W 1979 wydano edycję samizdatową jego utworów, a w 1984 opublikowano na emigracji w wydawnictwie "’68 Publishers" tom pod tytułem "Sešity" (Zeszyty). Wydanie krajowe mogło trafić do czytelników dopiero po Aksamitnej Rewolucji, ukazało się w wydawnictwie "Československý spisovatel" w roku 1991. Publikacja ta nosi taki sam tytuł jak debiutancka książeczka. Identycznie jak debiut zatytułowane jest też wydanie krytyczne, ale ogłoszony przez wydawnictwo "TORST" tom nie jest cienkim zbiorkiem wierszy, tylko liczącą ponad trzysta pięćdziesiąt stron księgą, opatrzoną tekstami krytycznymi i obszerną notą edytorską. 
Największym osiągnięciem Hanča są jego zapiski o charakterze dziennikowym, niezwykle zróżnicowane, tak pod względem stylistycznym, jak tematycznym, nie stroniące od mrocznych stron życia, otwarte czasem aż do granicy ekshibicjonizmu, pełne gorzkiej mądrości człowieka XX stulecia. Formalnie najbliższe są dziennikowej linii dzieła Jakuba Demla. 
Na polski utwory Hanča tłumaczył Leszek Engelking.

</doc>
<doc id="1751116" url="https://pl.wikipedia.org/wiki?curid=1751116" title="Wang Yimei">
Wang Yimei

Wang Yimei (chiń. 王一梅, "Wáng Yīméi"; ur. 11 stycznia 1988 w Dalianie) – chińska siatkarka, reprezentantka kraju. Od sezonu 2015/2016 występuje w drużynie Liaoning Brilliance Auto.
Sukcesy klubowe.
Mistrzostwo Chin:
Mistrzostwo Turcji:
Sukcesy reprezentacyjne.
Mistrzostwa Azji Kadetek:
Mistrzostwa Świata Juniorek:
Volley Masters Montreux:
Grand Prix:
Mistrzostwa Azji:
Puchar Wielkich Mistrzyń:
Igrzyska Azjatyckie:
Puchar Azji:
Igrzyska Olimpijskie:
Puchar Świata:

</doc>
<doc id="1751118" url="https://pl.wikipedia.org/wiki?curid=1751118" title="Plateosauravus">
Plateosauravus

Plateosauravus (nazwa oznacza "dziadek plateozaur") to prozauropod żyjący w triasie późnym. Zamieszkiwał on tereny dzisiejszej Republiki Południowej Afryki.
Odkrycie.
Kości tego dinozaura zostały odkryte w 1924 przez Sidney Haughton i zostały przypisane do plateozaura. Jednak w 1932 roku paleontolog Friedrich von Huene domyślił się, że do czynienia z zupełnie nowym gatunkiem dinozaura. Nazwa go wtedy "Plateosauravus".

</doc>
<doc id="1751119" url="https://pl.wikipedia.org/wiki?curid=1751119" title="Mistrzostwa Ameryki Południowej w Lekkoatletyce 1920">
Mistrzostwa Ameryki Południowej w Lekkoatletyce 1920

2. Mistrzostwa Ameryki Południowej w Lekkoatletyce – zawody lekkoatletyczne, które odbyły się w stolicy Chile - Santiago w dniach 23 - 25 kwietnia 1920. Medaliści pochodzili z 3 państw: Chile (gospodarz), Urugwaju i Argentyny. Startowali tylko mężczyźni.

</doc>
<doc id="1751120" url="https://pl.wikipedia.org/wiki?curid=1751120" title="Yimei Wang">
Yimei Wang



</doc>
<doc id="1751121" url="https://pl.wikipedia.org/wiki?curid=1751121" title="Propornik">
Propornik

Propornik – chorąży piechoty w armii polskiej w XV – XVI wieku. Także dowódca proporca w polskiej piechocie XV – XVI wieku.

</doc>
<doc id="1751122" url="https://pl.wikipedia.org/wiki?curid=1751122" title="Mistrzostwa Ameryki Południowej w Lekkoatletyce 1919">
Mistrzostwa Ameryki Południowej w Lekkoatletyce 1919

1. Mistrzostwa Ameryki Południowej w lekkotletyce – zawody lekkoatletyczne, które odbyły się w urugwajskim mieście w Montevideo w roku 1919. Medalistami były tylko 2 państwa: Urugwaj (gospodarz) i Chile. Startowali tylko mężczyźni.

</doc>
<doc id="1751124" url="https://pl.wikipedia.org/wiki?curid=1751124" title="Mistrzostwa Świata w Półmaratonie 2005">
Mistrzostwa Świata w Półmaratonie 2005

14. Mistrzostwa Świata w Półmaratonie – zawody lekkoatletyczne, które odbyły się 1 października 2005 roku w kanadyjskim mieście Edmonton. W imprezie nie brali udziału reprezentanci Polski

</doc>
<doc id="1751128" url="https://pl.wikipedia.org/wiki?curid=1751128" title="Pływanie krótkodystansowe na Halowych Igrzyskach Azjatyckich 2007">
Pływanie krótkodystansowe na Halowych Igrzyskach Azjatyckich 2007

Pływanie krótkodystansowe na Halowych Igrzyskach Azjatyckich 2007 odbyło się w dniach 26 października – 2 listopada 2007 w hali "Macau Olympic Aquatic Centre". Tabelę medalową tych zawodów wygrali reprezentanci Hongkongu.

</doc>
<doc id="1751129" url="https://pl.wikipedia.org/wiki?curid=1751129" title="Ezequiel Gonzalez">
Ezequiel Gonzalez



</doc>
<doc id="1751130" url="https://pl.wikipedia.org/wiki?curid=1751130" title="Audi Cup 2009">
Audi Cup 2009

Audi Cup 2009 – pierwsza edycja turnieju piłkarskiego Audi Cup, która odbyła się w dniach 29–30 lipca 2009 r. na stadionie Allianz Arena w Monachium, w związku z obchodami stulecia marki Audi. W turnieju wzięły udział cztery zespoły z czterech państw świata (trzy zespoły z Europy i jeden z Ameryki Południowej). W turnieju zwyciężyli gospodarze (Bayern Monachium) wygrywając w finale z Manchesterem United, po rzutach karnych 7:6.

</doc>
<doc id="1751131" url="https://pl.wikipedia.org/wiki?curid=1751131" title="Sidney Haughton">
Sidney Haughton

Sidney Henry Haughton (ur. 7 maja 1888 w Bethnal Green, zm. 24 maja 1982 w Londynie) – brytyjski paleontolog i geolog. 
Życiorys.
Jest najstarszym z trójki dzieci Henry Charles Haughton i Alice Aves. Sławę dało mu odkrycie dinozaura Melanorozaura.

</doc>
<doc id="1751133" url="https://pl.wikipedia.org/wiki?curid=1751133" title="Rico Caliente">
Rico Caliente

Rico Caliente (ur. w 1976 r. w Hiszpanii) – hiszpański piosenkarz.
W roku 2003 Rico Caliente i Jay Del Alma nawiązali współpracę z Milagro Music Entertainment i zaczęli odnosić pierwsze sukcesy, wtedy też powstał projekt Pachanga. Za europejskim sukcesem stoi niemiecka grupa producencka media29.com, która zrobiła remiks piosenki "Loco".
Obecnie mieszka w San Juan.

</doc>
<doc id="1751135" url="https://pl.wikipedia.org/wiki?curid=1751135" title="Kościół Rumuński Zjednoczony z Rzymem">
Kościół Rumuński Zjednoczony z Rzymem

Kościół Rumuński Zjednoczony z Rzymem () – katolicki Kościół wschodni tradycji bizantyjskiej skupiający około 710 000 wiernych katolickich obrządku bizantyjsko-rumuńskiego, w większości w Rumunii, poza tym w Stanach Zjednoczonych.
Historia.
Kościół greckokatolicki w Rumunii został założony w okresie rządów Habsburgów w Siedmiogrodzie. Wpływ na jego powstanie miała polityka religijna cesarza Leopolda I Habsburga oraz misja jezuicka wśród prawosławnych mieszkańców Księstwa Siedmiogrodu.
Formalny akt unii kościelnej został ogłoszony na synodzie Kościoła Prawosławnego Siedmiogrodu 4 września 1700 roku. Jednak już 7 października 1698 roku metropolita Alba Iulia, Atanazy Anghel zawarł interkomunię z Kościołem rzymskokatolickim.
W XIX wieku Kościół odegrał rolę w krzewieniu rumuńskiej świadomości narodowej. Po rozpadzie Austro-Węgier i zmianie granic jego wierni w większości znaleźli się na terenie Królestwa Rumunii.
Po II wojnie światowej Kościół unicki w Rumunii został poddany represjom komunistycznych władz państwowych. W 1948 roku unia kościelna z Kościołem rzymskokatolickim została zerwana i parafie greckokatolickie włączono w struktury prawosławnego Patriarchatu Rumunii. Wspólnota greckokatolicka jednak przetrwała działając nieformalnie w podziemiu.
Rumuński Kościół greckokatolicki odrodził się w 1990. Od 2005 Kościół Rumuński Zjednoczony z Rzymem ma rangę arcybiskupstwa większego.
Charakterystyka.
Kościół podzielony jest na: jedną archieparchię metropolitalną (Fogaraszu i Alba Iulia), której podporządkowane jest pięć eparchii (Klużu-Gherli, Lugoju, Marmaroszu, Oradea Mare, św. Bazylego Wielkiego w Bukareszcie) i jedną eparchię amerykańską (św. Jerzego w Canton), podlegającą pod Stolicę Apostolską. Wierni Kościoła mieszkają głównie w zachodniej Rumunii co jest związane z uwarunkowaniami historycznymi oraz w diasporze w Stanach Zjednoczonych Ameryki.
Na czele Kościoła Greckokatolickiego w Rumunii od 1994 stoi kardynał Lucian Mureşan, który rezyduje w Blaju.

</doc>
<doc id="1751136" url="https://pl.wikipedia.org/wiki?curid=1751136" title="Oleg Wierietiennikow">
Oleg Wierietiennikow

Oleg Aleksandrowicz Wierietiennikow (; ur. 5 stycznia 1970 w Rewdzie) – rosyjski piłkarz, grający na pozycji napastnik lub pomocnika, reprezentant Rosji, trener piłkarski.
Kariera piłkarska.
Kariera klubowa.
Jest wychowankiem Szkoły Piłkarskiej w Rewdzie. W wieku 12 lat przeszedł do DJuSSz "Urałmasz". Karierę rozpoczął w 1986 w Urałmaszu Swierdłowsk, który występował w Drugiej Lidze ZSRR. Występował również w filialnych klubach Uralmaszu - Uralec Niżny Tagił i MCOP-Metałłurg Swierdłowsk. W latach 1989 w ramach odbywania służby wojskowej został powołany do CSKA Moskwa, a następnie oddelegowany do SKA Rostów nad Donem. Po zakończeniu służby wojskowej w 1991 powrócił do Urałmaszu Swierdłowsk, który wówczas awansował do Pierwszej Ligi ZSRR. Rok później przeszedł do Rotoru Wołgograd, w którym występował przez osiem sezonów. W 2000 wyjechał za granicę, krótko bronił barw klubów Aris FC i Lierse SK. Po powrocie do Rosji został piłkarzem Sokoła Saratów. Kolejnymi klubami w jego karierze były SKA Rostów nad Donem, Lisma-Mordowia Sarańsk, Urałan Elista, Żenis Astana, ponownie Rotor Wołgograd, Irtysz Pawłodar oraz FK Astana. W 2009 bronił barw FK Wołgograd.
Kariera reprezentacyjna.
W latach 1996–1997 występował w reprezentacji Rosji.
Kariera trenerska.
W lutym 2010 po otrzymaniu licencji trenerskiej kategorii B postanowił rozpocząć karierę trenerską. Na początek objął stanowisko asystenta głównego trenera FK Wołgograd.

</doc>
<doc id="1751139" url="https://pl.wikipedia.org/wiki?curid=1751139" title="Rumuński Kościół Greckokatolicki">
Rumuński Kościół Greckokatolicki



</doc>
<doc id="1751142" url="https://pl.wikipedia.org/wiki?curid=1751142" title="Shane Parker">
Shane Parker

Shane Andrew Parker (ur. 29 kwietnia 1970 w Adelaide) – australijski żużlowiec.
Kariera sportowa.
Mistrz Australii juniorów do 16 lat (1985). Dwukrotny medalista Młodzieżowych Indywidualnych Mistrzostw Australii: srebrny (Mildura 1991) oraz brązowy (Renmark 1990). Pięciokrotny mistrz stanu Australia Południowa (1991, 1993, 1994, 2001, 2002). Indywidualny Wicemistrz Australii (Adelajda 1992).
Dwukrotny uczestnik finałów Indywidualnych Mistrzostw Świata Juniorów (Lwów 1990 – V m., Coventry 1992 – IV m.).
Reprezentant Australii podczas Drużynowych Mistrzostw Świata (1992) oraz Mistrzostw Świata Par (1992).
Dwukrotny uczestnik eliminacji Indywidualnych Mistrzostw Świata (najlepszy wynik: 1992 – XI m. w finale zamorskim). Zdobywca Klubowego Pucharu Europy (Diedenbergen 1999 – w barwach Polonii Bydgoszcz).
Starty w lidze.
Liga brytyjska
Liga polska
Liga szwedzka

</doc>
<doc id="1751143" url="https://pl.wikipedia.org/wiki?curid=1751143" title="Ratusz w Mohylewie">
Ratusz w Mohylewie

Ratusz w Mohylewie – zabytkowy ratusz pochodzący z XVII wieku, zniszczony w czasie II wojny światowej i zburzony przez władze sowieckie. Odbudowany w latach 2007–2008. 
Historia.
Ratusz został wzniesiony na mohylewskim rynku pod koniec XVII wieku. Elementem charakterystycznym była wysoka ośmioboczna wieża. W latach 1679–1681 wzniesiono nowy budynek na planie prostokąta o wymiarach 28 na 10,5 metra, później (1682–1686) dobudowując 26-metrową wieżę autorstwa mistrza Kruzberga z Bychowa. W 1692 wieżę zastąpiła nowa o wysokości 38 metrów. Po I rozbiorze Polski w 1772 ratusz przebudowano w stylu klasycystycznym dobudowując m.in. blaszany dach. Na rynku, którego nazwę zmieniono na pl. Gubernatorski, stworzono kompozycję architektoniczną obejmującą również domy gubernatora i wicegubernatora. 
W czasie II wojny światowej ratusz został zniszczony i ostatecznie zburzony w latach 40. przez władze sowieckie. W latach 70. na miejscu po ratuszu prowadzono prace archeologiczne. W latach 2007-2008 obiekt odbudowano w kształcie nawiązującym do okresu międzywojennego. 

</doc>
<doc id="1751144" url="https://pl.wikipedia.org/wiki?curid=1751144" title="Brandenburskie Złote Wybrzeże">
Brandenburskie Złote Wybrzeże



</doc>
<doc id="1751145" url="https://pl.wikipedia.org/wiki?curid=1751145" title="Chevrolet 1533X2 30cwt">
Chevrolet 1533X2 30cwt

Chevrolet 1533X2 30cwt – ciężarówka terenowa konstrukcji kanadyjskiej z okresu II wojny światowej.
Historia.
Po kilku nieudanych testach LRDG ostatecznie zaaprobowało tę ciężarówkę jako podstawowy środek transportu dla swoich jednostek. Pojazd ten posiadał napęd na jedną oś. Mógł przewozić ładunek o masie do 1,5 t. 

</doc>
<doc id="1751147" url="https://pl.wikipedia.org/wiki?curid=1751147" title="Mistrzostwa Ameryki Południowej w lekkoatletyce 1920">
Mistrzostwa Ameryki Południowej w lekkoatletyce 1920



</doc>
<doc id="1751152" url="https://pl.wikipedia.org/wiki?curid=1751152" title="Bugtracker">
Bugtracker

Bugtracker – program służący do rejestrowania i zarządzania informacjami o błędach napotkanych w oprogramowaniu. Głównym zadaniem takiego oprogramowania jest:
Jednocześnie jest ono narzędziem komunikacyjnym pomiędzy zespołem odpowiedzialnym za rozwój/utrzymanie danego oprogramowania i jego użytkownikami.
Bugtrackery są używane w społecznościach skupionych wokół projektów związanych z tworzeniem oprogramowania open source.
Głównym elementem bugtrackera jest baza danych, która przechowuje informacje o błędach/problemach. Może zawierać dane takie jak: 
Niektóre z bugtrackerów bazują na oprogramowaniu typu wiki lub są z takim oprogramowanie w różnym stopniu zintegrowane.
Najpopularniejsze narzędzia tego typu to:

</doc>
<doc id="1751153" url="https://pl.wikipedia.org/wiki?curid=1751153" title="Héctor Rebaque">
Héctor Rebaque

Héctor Alonso Rebaque (ur. 5 lutego 1956 roku w mieście Meksyk) – meksykański kierowca wyścigowy.
Pochodząc z zamożnej rodziny, w wieku 18 lat przeniósł się do Wielkiej Brytanii celem rozwoju kariery wyścigowej. Po występach w F2 wyjechał na kontynent amerykański, gdzie startował w kanadyjskiej Formule Atlantic.
Kariera.
Formuła 1.
W 1977 roku, dzięki zapleczu finansowemu, zapewnił sobie miejsce w trzecim samochodzie zespołu Formuły 1, Hesketh Racing, ale zdołał zakwalifikować się tylko do jednego wyścigu.
W 1978 roku, wobec braku nowych propozycji, założył własny zespół, który funkcjonował przez kolejne dwa sezony. Startował w samochodzie Lotus 78, kupionym od Colina Chapmana. Za jego kierownicą zdobył swój pierwszy i jedyny punkt w tym okresie; zajął szóste miejsce w Grand Prix Niemiec 1978.
W połowie sezonu 1980 zastąpił w zespole Brabhama Ricardo Zunino jako partner Nelsona Piqueta. Podczas Grand Prix Kanady zajął szóste miejsce, co było jego najlepszym wynikiem w tym sezonie.
Swój najlepszy sezon, jednocześnie ostatni w Formule 1, zaliczył w 1981 roku. Ponownie reprezentując barwy Brabhama, trzykrotnie zajął czwarte miejsce, raz był piąty i w końcowej klasyfikacji uplasował się na dziesiątej pozycji.
CART.
W 1982 roku przeniósł się do serii CART, gdzie wystąpił w sześciu wyścigach w barwach Forsythe Racing. W swoim ostatnim wyścigu zanotował sensacyjne zwycięstwo, na torze Elkhart Lake w stanie Wisconsin, gdzie wykorzystał fakt, że na ostatnim okrążeniu w samochodzie lidera, Ala Unsera zabrakło paliwa.
Tydzień po tym sukcesie zanotował poważny wypadek podczas testów na torze Milwaukee i zdecydował o zakończeniu startów w CART.
Ostatecznie karierę zakończył w 1985 roku. Wrócił do Meksyku, gdzie obecnie pracuje jako architekt.

</doc>
<doc id="1751154" url="https://pl.wikipedia.org/wiki?curid=1751154" title="Hector Rebaque">
Hector Rebaque



</doc>
<doc id="1751158" url="https://pl.wikipedia.org/wiki?curid=1751158" title="Savoia-Marchetti SM.75">
Savoia-Marchetti SM.75

Savoia-Marchetti SM.75 "Marsupiale" (wł.: torbacz) – włoski samolot transportowy i pasażerski, stosowany w lotnictwie cywilnym i wojskowym pod koniec lat 30. XX w. i w czasie II wojny światowej.
Historia.
Samolot SM.75 został skonstruowany przez głównego konstruktora wytwórni lotniczej Savoia-Marchetti, inż. Alessandro Marchetti w 2. połowie lat 30. XX wieku jako samolot pasażerski dla 24 - 30 pasażerów, przeznaczony dla włoskich linii lotniczych Ala Littoria. Prototyp wykonał swój pierwszy lot 6 listopada 1937 roku. Koncepcyjnie nawiązywał do wcześniejszej konstrukcji, samolotu SM.73, ale w odróżnieniu od niego miał podwozie chowane w locie. Początkowo samolot wyposażono w trzy silniki gwiazdowe "Alfa Romeo 126 R.C.34", ale z powodu zbyt małej mocy wymieniono je na "Piaggio P.XI R.C.40" i z tymi silnikami maszyna trafiła do produkcji seryjnej.
Ala Littoria zakupiła ogółem do obsługi ruchu pasażerskiego 38 samolotów SM.75. W 1939 roku jeden egzemplarz, wyposażony w mocniejsze silniki "Pratt &amp; Whitney Twin Wasp", powiększony kadłub i skrzydła o zmienionej konstrukcji, mieszczące powiększone zbiorniki paliwa, pozyskała dla nowo otwieranego połączenia z Natalem i Rio de Janeiro włoska linia Linee Aeree Transcontinentali Italiane (LATI). Samolot ten, wobec dokonanych zmian konstrukcyjnych, otrzymał oznaczenie SM.76.
Także w 1939 roku niewielką liczbę egzemplarzy zbudowano na licencji na Węgrzech. Były one wyposażone w silniki "WM K-14" (węgierski wariant "Gnôme-Rhone Mistral Major 14K") i użytkowane przez linie lotnicze Malert.
Od 1940 roku rozpoczęto produkcję zmilitaryzowanego wariantu SM.73"bis" z trzema silnikami "Alfa Romeo 126 RC.18", usterzeniem od samolotu SM.82 i stanowiskiem strzeleckim na grzbiecie kadłuba. Wyprodukowano 11 maszyn tego wariantu.
Kolejnym, zbudowanym w liczbie czterech egzemplarzy, wariantem SM.75 był wodnosamolot SM.87 "Idro" z silnikami "Fiat A.80". Początkowo używane w lotnictwie cywilnym, po wybuchu II wojny światowej zostały przekazane wojsku. Podobnie wszystkie samoloty włoskich linii lotniczych zostały przejęte przez "Regia Aeronautica", otrzymując jednocześnie nazwę "Marsupiale". Służyły one jako transportowe, obsługując wraz z innymi typami maszyn fronty grecki i afrykański. Jeden egzemplarz służył w Belgii w składzie Corpo Aereo Italiano jako osobisty samolot jego dowódcy, gen. Corso-Fougiera.
Po kapitulacji Włoch we wrześniu 1943 roku wszystkie SM.73, pozostające na terytoriach kontrolowanych wciąż przez III Rzeszę zostały przejęte przez Luftwaffe. Część z nich służyła potem w lotnictwie ANR, część pozostała w Niemczech. Samoloty, które przetrwały wojnę, służyły następnie w lotnictwie cywilnym do 1949 roku.
Samoloty węgierskie również zostały zmilitaryzowane po wybuchu II wojny światowej i służyły jako transportowe i w szkoleniu wojsk powietrznodesantowych.
Ogółem wyprodukowano 94 egzemplarze SM.75 wszystkich wariantów.
Opis konstrukcji.
Savoia-Marchetti SM.75 był trójsilnikowym samolotem pasażerskim (do 30 pasażerów) lub transportowym (24 żołnierzy z wyposażeniem) konstrukcji mieszanej o klasycznym podwoziu z kółkiem ogonowym, chowanym w locie. Maszyny wersji wojskowej SM.75"bis" miały na grzbiecie kadłuba wieżyczkę strzelecką z karabinem maszynowym Breda-SAFAT kal. 7,7 mm i dużą komorę ładunkową.

</doc>
<doc id="1751159" url="https://pl.wikipedia.org/wiki?curid=1751159" title="Mistrzostwa Świata w Półmaratonie 2004">
Mistrzostwa Świata w Półmaratonie 2004

13. Mistrzostwa Świata w Półmaratonie – zawody lekkoatletyczne, które odbyły się w indyjskim mieście Nowe Delhi 3 października 2004 roku. W imprezie nie brali udziału reprezentanci Polski.
W ramach mistrzostw globu rozegrano także mistrzostwa Azji w półmaratonie.

</doc>
<doc id="1751163" url="https://pl.wikipedia.org/wiki?curid=1751163" title="Constantina Tomescu-Dita">
Constantina Tomescu-Dita



</doc>
<doc id="1751166" url="https://pl.wikipedia.org/wiki?curid=1751166" title="Jaak Aaviksoo">
Jaak Aaviksoo

Jaak Aaviksoo (ur. 11 stycznia 1954 w Tartu) – estoński fizyk, profesor Uniwersytetu w Tartu i były rektor tej uczelni, polityk, minister obrony od 2007 do 2011, następnie do 2014 minister edukacji.
Życiorys.
W 1976 ukończył studia w zakresie fizyki na wydziale fizyczno-chemicznym Uniwersytetu w Tartu, a w 1981 uzyskał stopień kandydata nauk w instytucie fizyki Estońskiej Akademii Nauk. W latach 1976–1992 był pracownikiem naukowym w tym instytucie. W 1992 został profesorem na Uniwersytecie w Tartu, gdzie w latach 1992–1995 pełnił funkcję prorektora, a w latach 1998–2006 rektora. Odbył szereg zagranicznych staży naukowych, pracował również jako profesor wizytujący w zagranicznych uczelniach (m.in. w Instytucie Maxa Plancka w Stuttgarcie, Uniwersytecie Osakijskim i VII Uniwersytecie Paryskim).
W latach 1995–1996 kierował resortem kultury i edukacji, a następnie ministerstwem edukacji. Był wówczas członkiem Partii Reform. W 2007 związał się z ugrupowaniem Isamaa ja Res Publica Liit, z ramienia którego uzyskał mandat deputowanego do Riigikogu. Zrzekł się miejsca w parlamencie w związku z objęciem w kwietniu 2007 stanowiska ministra obrony w rządzie Andrusa Ansipa. W 2011 ponownie wybrany do parlamentu, w kwietniu tego samego roku ponownie powołany w skład nowego gabinetu dotychczasowego premiera na urząd ministra edukacji i badań naukowych. Urząd ten sprawował do 26 marca 2014. W 2015 utrzymał mandat poselski na kolejną kadencję. W tym samym roku powołany na rektora Uniwersytetu Technicznego w Tallinnie.
Odznaczenia.
Odznaczony Orderem Krzyża Białego Związku Obrony I klasy.

</doc>
<doc id="1751167" url="https://pl.wikipedia.org/wiki?curid=1751167" title="Gerard Batten">
Gerard Batten

Gerard Batten (ur. 27 marca 1954 w Londynie) – brytyjski polityk, poseł do Parlamentu Europejskiego VI, VII i VIII kadencji, od 2018 do 2019 lider Partii Niepodległości Zjednoczonego Królestwa.
Życiorys.
W latach 1972–1976 pracował jako introligator. Od 1976 do 2004 był dyrektorem British Telecom. W 1993 został członkiem założycielem Partii Niepodległości Zjednoczonego Królestwa. Wszedł w skład krajowego komitetu wykonawczego partii, którym był do 1997. W latach 1994–1997 pełnił także funkcję sekretarza ugrupowania. W 2002 ponownie zasiadł w Krajowym Komitecie Wykonawczym UKIP. W 2004 uzyskał mandat posła do Parlamentu Europejskiego. Zasiadał w grupie Niepodległość i Demokracja. W kwietniu 2006 wzbudził kontrowersje, oskarżając premiera Włoch Romano Prodiego (na podstawie zeznań Aleksandra Litwinienki), że jest „człowiekiem KGB we Włoszech”. W 2009 uzyskał reelekcję, wchodząc do nowo powołanej grupie Europa Wolności i Demokracji. W 2014 został wybrany do Parlamentu Europejskiego na trzecią z rzędu kadencję.
W lutym 2018 został tymczasowym liderem, a w kwietniu tegoż roku wybrano go na nowego lidera Partii Niepodległości Zjednoczonego Królestwa. Ustąpił w czerwcu 2019 po porażce partii w wyborach europejskich, w których UKIP nie uzyskała żadnych mandatów.

</doc>
<doc id="1751168" url="https://pl.wikipedia.org/wiki?curid=1751168" title="Pomian (statek wiślany)">
Pomian (statek wiślany)



</doc>
<doc id="1751169" url="https://pl.wikipedia.org/wiki?curid=1751169" title="Freistaat">
Freistaat

Freistaat (niem. "wolne państwo") – termin tożsamy z pojęciem Republiki ("die Republik"), był stosowany w oficjalnej nazwie większości niemieckich państw związkowych w latach 1918-1933, również Prus. Na mocy art. 17 Konstytucji weimarskiej, każde niemieckie państwo związkowe musiało mieć ustrój republikański ("die freistaatliche" – "republikanische Verfassung"). Dziś termin ten ma zastosowanie do Bawarii, Saksonii i Turyngii.

</doc>
<doc id="1751171" url="https://pl.wikipedia.org/wiki?curid=1751171" title="Puetz">
Puetz



</doc>
<doc id="1751173" url="https://pl.wikipedia.org/wiki?curid=1751173" title="Mistrzostwa Świata w Półmaratonie 2003">
Mistrzostwa Świata w Półmaratonie 2003

12. Mistrzostwa Świata w Półmaratonie – zawody lekkoatletyczne, które zostały zorganizowane w portugalskiej miejscowości Vilamoura 4 października 2003 roku. W imprezie nie brali udziału reprezentanci Polski.

</doc>
<doc id="1751178" url="https://pl.wikipedia.org/wiki?curid=1751178" title="Jason Lyons">
Jason Lyons

Jason Rodney Lyons (ur. 15 czerwca 1970 w Mildurze) – australijski żużlowiec.
Kariera sportowa.
Brązowy medalista Młodzieżowych Indywidualnych Mistrzostw Australii (Mildura 1991) oraz brązowy medalista Indywidualnych Mistrzostw Świata Juniorów (Coventry, 1991). Pięciokrotny Indywidualny wicemistrz Australii (1993, 1994, 1998, 1999, 2005). Trzykrotny mistrz stanu Wiktoria (1997, 1998, 1999), mistrz stanu Australia Południowa (1999).
Wielokrotnie reprezentował barwy Australii w turniejach o Drużynowe Mistrzostwo Świata i Drużynowy Puchar Świata, dwukrotnie zdobywając złote medale (1999 – DMŚ, 2002 – DPŚ) oraz srebrny medal (2003 – DPŚ).
W 2003 r. był pełnoprawnym uczestnikiem cyklu Grand Prix, zajmując w końcowej klasyfikacji XX miejsce. Oprócz tego dwukrotnie wystąpił w eliminacyjnych turniejach w latach 2000 (jako rezerwowy, w Grand Prix Wielkiej Brytanii) oraz 2002 (jako zawodnik z „dziką kartą, w Grand Prix Australii). Najlepszy indywidualny wynik spośród wszystkich turniejów eliminacyjnych odnotował w swoim debiucie w 2000 r. w Coventry (Grand Prix Wielkiej Brytanii 2000), gdzie zajął IV miejsce.
W rozgrywkach o Drużynowe Mistrzostwo Polski reprezentował kluby Stal Gorzów Wielkopolski (1996), Unia Leszno (1999–2000), Polonia Bydgoszcz (2001), Włókniarz Częstochowa (2002) oraz Polonia Piła (2003), w 2001 r. zdobywając brązowy medal. W lidze brytyjskiej startował w klubach Glasgow Tigers (1990–1991), Belle Vue Aces (1992–2003, 2005), Poole Pirates (2004), Newcastle Diamonds (2004), Mildenhall Fen Tigers (2006) oraz Birmingham Brummies (2007–2009). W rozgrywkach tych dwukrotnie zdobył złote medale (1993, 2004). Był również uczestnikiem rozgrywek ligi szwedzkiej, reprezentując kluby Örnarna Mariestad (1998–2000) oraz Vargarna Norrköping (2001–2005).

</doc>
<doc id="1751181" url="https://pl.wikipedia.org/wiki?curid=1751181" title="Kauri">
Kauri



</doc>
<doc id="1751183" url="https://pl.wikipedia.org/wiki?curid=1751183" title="Ras at-Tarf">
Ras at-Tarf



</doc>
<doc id="1751184" url="https://pl.wikipedia.org/wiki?curid=1751184" title="Chlorek protaktynu(IV)">
Chlorek protaktynu(IV)



</doc>
<doc id="1751185" url="https://pl.wikipedia.org/wiki?curid=1751185" title="Ras Tarf">
Ras Tarf



</doc>
<doc id="1751187" url="https://pl.wikipedia.org/wiki?curid=1751187" title="Zatoka Tuniska">
Zatoka Tuniska

Zatoka Tuniska (arab. خليج تونس = "Chalidż Tunis"; fr. "Golfe de Tunis") – zatoka Morza Śródziemnego u północno-wschodnich wybrzeży Tunezji, między półwyspem Al-Watan al-Kibli a przylądkiem Ras at-Tarf z położoną po jego południowej stronie laguną Ghar al-Milh. U południowo-zachodnich wybrzeży zatoki leży miasto Tunis.

</doc>
<doc id="1751190" url="https://pl.wikipedia.org/wiki?curid=1751190" title="Igrzyska Panamerykańskie 2003">
Igrzyska Panamerykańskie 2003

XIV Igrzyska Panamerykańskie odbyły się w Santo Domingo w Dominikanie w dniach 1-17 sierpnia 2003 r. W zawodach udział wzięło 5223 sportowców z 42 państw. Sportowcy rywalizowali w 338 konkurencjach w 35 sportach. Najwięcej medali zdobyli reprezentanci USA – 270.

</doc>
<doc id="1751195" url="https://pl.wikipedia.org/wiki?curid=1751195" title="Koszykówka na Igrzyskach Panamerykańskich 2003">
Koszykówka na Igrzyskach Panamerykańskich 2003

Artykuł przedstawia wyniki w koszykówce na Igrzyskach Panamerykańskich 2003.

</doc>
<doc id="1751197" url="https://pl.wikipedia.org/wiki?curid=1751197" title="Źwierzyniec">
Źwierzyniec

Źwierzyniec (pełny tytuł: "Źwierzyniec, w którym rozmaitych stanów, ludzi, źwirząt i ptaków kstałty, przypadki i obyczaje są właśnie wypisane. A zwłaszcza ku czasom dzisiejszym naszym niejako przypadające") – zbiór epigramatów autorstwa Mikołaja Reja, obejmujący kilkaset utworów wierszowanych, opublikowany po raz pierwszy w Krakowie w 1562.
Tytuł zbioru stanowi nawiązanie do popularnych w średniowieczu bestiariuszy. Część epigramatów opatrzona jest ilustracjami, tworząc emblematy. Wszystkie epigramy w zbiorze zbudowane są z ośmiu wersów trzynastozgłoskowych, rymowanych na ogół dokładnie i parzyście.
Cały zbiór jest poprzedzony dialogiem pomiędzy spersonifikowaną Prywatą i Rzecząpospolitą ("A tu napirwej Rzeczpospolita skarży sie na swe nieszczęście"). Dalsza część podzielona jest na cztery rozdziały:
Do "Źwierzyńca" dołączono osobny zbiór pt. "Przypowieści przypadłe, z których sie może wiele rzeczy przestrzec" – 230 epigramatów, często o charakterze satyrycznym, a nawet wulgarnym, będących przeróbkami facecji zarówno polskich, jak i obcych. W edycji opublikowanej w 1574 roku tytuł tej części zmieniono na "Figliki albo Rozlicznych ludzi przypadki dworskie, które sobie po zatrudnionych myślach, dla krotofile, wolny będąc, czytać możesz".

</doc>
<doc id="1751201" url="https://pl.wikipedia.org/wiki?curid=1751201" title="Kaszuba (statek)">
Kaszuba (statek)



</doc>
<doc id="1751204" url="https://pl.wikipedia.org/wiki?curid=1751204" title="Piłka siatkowa na Igrzyskach Panamerykańskich 2003">
Piłka siatkowa na Igrzyskach Panamerykańskich 2003

Artykuł przedstawia wyniki w piłce siatkowej na Igrzyskach Panamerykańskich 2003.

</doc>
<doc id="1751205" url="https://pl.wikipedia.org/wiki?curid=1751205" title="Ekonometria finansowa">
Ekonometria finansowa

Ekonometria finansowa – dział ekonometrii, w którym metody ilościowe stosowane są do analizy zjawisk ekonomiczno-finansowych zachodzących na rynkach finansowych.
Ekonometria finansowa dzieli się na dwie części:

</doc>
<doc id="1751207" url="https://pl.wikipedia.org/wiki?curid=1751207" title="Aristide Cavaillé-Coll">
Aristide Cavaillé-Coll

Aristide Cavaillé-Coll (ur. 4 lutego 1811 w Montpellier, zm. 13 października 1899 w Paryżu) – francuski organmistrz, naukowiec i akustyk. Jest uznawany za "maître des maîtres" ("mistrza mistrzów") francuskiego romantycznego budownictwa organowego. Jest jednym z najważniejszych budowniczych organów w historii tego instrumentu.
Urodził się w Montpellier, w południowej Francji w rodzinie organmistrzów. Od młodego wieku wykazywał zdolności techniczne i matematyczne, które mu już w młodym wieku przejąć firmę organmistrzowską ojca. Za radą kompozytora Gioacchina Rossiniego w wieku 22 lat udał się do Paryża i niespodziewanie wygrał konkurs na budowę organów w bazylice św. Dionizego w Saint-Denis. W trakcie budowy instrumentu okazało się, że ciężkość nacisku na klawiaturę uniemożliwała grę na instrumencie. W celu rozwiązania tego problemu, jako pierwszy użył "dźwigni Barkera", pneumatycznej maszyny ułatwiającej naciskanie klawiszy. Dzięki swoim badaniom opracował nowe rodzaje piszczałek i głosów organowych, np. "flûte harmonique". Światową sławę przyniosła mu budowa organów w kościele św. Sulpicjusza w Paryżu i katedrze Notre-Dame.
Bogate brzmienie organów Cavaillé-Colla inspirowało wielu kompozytorów i doprowadziło do rozkwitu francuskiej romantycznej muzyki organowej, dzięki czemu powstały m.in. symfonie organowe Charlesa-Marie Widora i Louisa Vierne'a.
Biografia.
Pochodzenie.
Najstarsi znani przodkowie Cavaillé-Colla byli producentami tkanin w Gaillac, w południowo-zachodniej Francji. Brat jego pradziadka, dominikanin Józef Cavaillé, współtworzył organy w kościele w Tuluzie. Dziadek Aristide'a, Jean-Pierre Cavaillé, nauczył się od dominikanina budowy organów i założył w Hiszpanii własną firmę organmistrzowską. W 1767 roku ożenił się w Barcelonie z Françoise Coll. Cztery lata później urodził im się syn Dominique-Hyacinthe, który zgodnie z hiszpańskim zwyczajem otrzymał podwójne nazwisko Cavaillé-Coll. Syn również nauczył się organmistrzostwa, ale w 1788 roku opuścił rodzinę z powodu konfliktu z matką. Powrócił do Francji po wybuchu rewolucji francuskiej, gdzie rozpoczął karierę oficerską w wojsku francuskim. Z powodu odniesionych ran porzucił ją i powrócił do Hiszpanii, gdzie budował organy aż do powrotu do Francji w 1805 roku.
Dzieciństwo i młodość.
Aristide Cavaillé-Coll przyszedł na świat 4 lutego 1811 roku w Montpellier, jako drugi syn Dominique'a Cavaillé-Colla i jego żony Jeanne Autard. Miał starszego o trzy lata brata Vincenta, który również był budowniczym organów. Niepokoje społeczne w południowej Francji spowodowane powrotem Burbonów na tron w 1814 roku spowodowały, że jego ojciec Dominique przeniósł rodzinę do Léridy w Hiszpanii. Aristide, który miał zaledwie pięć lat, otrzymał tam jedynie cząstkowe wykształcenie szkolne i przez to przez całe życie miał problemy z ortografią. Nie miał żadnego wykształcenia muzycznego, nie umiał się grać na żadnym instrumencie ani nie posiadał wiedzy z zakresu teorii muzyki.
Obawiając się nadchodzącej epidemii, rodzina Cavaillé-Collów wróciła do Francji w 1822 roku i zamieszkała w Tuluzie. Aristide już w młodym wieku wykazywał duże zdolności manualne. W wieku jedenastu lat pracował na specjalnie dla niego wykonanym stole warsztatowym i wykazywał również talent matematyczny. W 1829 ojciec wysłał Aristide'a, który miał zaledwie 18 lat, do Léridy, aby dokończył instrument, który pozostawił uciekając w obawie przed epidemią. Aristide, pracując przy organach, wprowadzał wiele innowacji, jednak część z nich, ku jego rozczarowaniu, okazywała się być już odkryta przez innych wynalazców.
Po powrocie do Tuluzy, wraz z ojcem i bratem, opracował "poïkilorgue", instrument podobny do fisharmonii, przeznaczony do użytku w muzyce kameralnej. Jedyne dwa egzemplarze tego instrumentu znajdują się obecnie w Musée des arts et métiers. Podczas wizyty Gioachina Rossiniego w Tuluzie Aristide zauważył, że Rossini dyrygował w Tuluzie operą, w której oprócz orkiestry potrzebne były organy. Ponieważ tuluska opera nie posiadała organów, przekazał jej swój nowo opracowany instrument. Rossini był zachwycony jej brzmieniem i zachęcił Aristide'a do wyjazdu do Paryża.
W 1833 r. Cavaillé-Coll wynalazł piłę tarczową, za co 19 marca 1834 r. otrzymał brązowy medal "Société d'encouragement pour l'industrie nationale".
Budowa pierwszych organów i przełom we francuskim budownictwie organowym.
Za radą kompozytora młody Cavaillé-Coll przeprowadził się 21 września 1833 roku do Paryża. W tamtym okresie budownictwo organowe we francuskiej stolicy praktycznie nie funkcjonowało. Wiele instrumentów zostało zniszczonych podczas rewolucji francuskiej, a ostatni światowej sławy francuski budowniczy organów, François-Henri Clicquot, zmarł w 1791 roku. Istniejące już organy w nie odpowiadały romantycznym gustom. Manuał nożny we francuskich organach z okresu klasycyzmu miał niewiele głosów i służył przeważnie tylko do trzymania nut. Małym zainteresowaniem cieszyła się muzyka wykorzystująca pełnię brzmienia organów, a jej wykonywanie było dodatkowo utrudnione przez niewydolność miechów przy używaniu większej ilości głosów.
Symbolem niezadowolenia z organów dostępnych we francuskiej stolicy jest list Felixa Mendelssohna-Bartholdy'ego opisujący ówczesny instrument w kościele św. Sulpicjusza w Paryżu – kompozytor opisał w nim brzmienie organów jako "chór starych kobiecych głosów".
W Paryżu, Cavaillé-Coll został przedstawiony Henri Montan Bertonowi, członkowi komisji powołanej w sprawie budowy organów w bazylice św. Dionizego w Saint-Denis. Po zapoznaniu się z wnętrzem świątyni, w zaledwie 3 dni naszkicował projekt organów. Ku zaskoczeniu wszystkich, młody i jeszcze nieznany Aristide, otrzymał kontrakt 2 października 1834 roku, wygrywając z innymi renomowanymi we Francji organmistrzami. Po otrzymaniu tej wiadomości, jego ojciec również przeniósł się do Paryża, gdzie wraz ze swoim synem otworzył warsztat organmistrzowski w pobliżu kościoła Notre-Dame-de-Lorette.
Zgodnie z umową z 1833 roku, organy w Saint-Denis miały zostać zbudowane w ciągu trzech lat za cenę 80 000 franków i miały posiadać 81 głosów na pięciu manuałach. Rok później, prawdopodobnie pod naciskiem ojca, cenę podniesiono do 85 000 franków, a liczbę głosów. zmniejszono do 71. Wydawało się, że harmonogramu nie uda się dotrzymać, ale szczęśliwie dla Cavaillé-Colla, prace budowlane we wnętrzu kościoła opóźniły się. Mimo to budowane organy, o niespotykanych ówcześnie rozmiarach, nadal wydawały się być obarczone nierozwiązywalnymi problemami.
Nieprzewidziane trudności wynikały przede wszystkim z faktu, że ze względu na skomplikowaną mechanikę, gra na organach wymagała ogromnej siły przy połączeniu wszystkie manuałów za pomocą ówcześnie znanych w organmistrzostwie rozwiązań technicznych. Cavaillé-Coll nie mógł zrezygnować z połączeń manuałów, gdyż był to jeden z zapisów umowy. Przełomowym wydarzeniem dla budowy organów w Saint-Denis oraz dla całego budownictwa organowego było spotkanie Aristide'a z Charlesem Barkerem w 1837 roku. Barker niedługo wcześniej opracował maszynę pneumatyczną, która znacznie ułatwiała grę. Nie znalazł jednak żadnych zainteresowanych organmistrzów w Anglii, więc podjął starania, aby jego wynalazek stał się znany we Francji. Cavaillé-Coll natychmiast dostrzegł potencjał wynalazku i wraz z Barkerem kontynuował jego rozwój. Organy w Saint-Denis jako pierwsze otrzymały "dźwignię Barkera", bo tak nazwano ten wynalazek. Inauguracja organów odbyła się 21 września 1841 roku i okazała się być ogromnym sukcesem. Od tej pory Aristide Cavaillé-Coll uważany był za najnowocześniejszego i najważniejszego budowniczego organów we Francji.
Organy w paryskim kościele de la Madeleine i ślub.
W 1846 roku budowa organów w kościele de la Madeleine w Paryżu wyznaczyła kolejny punkt zwrotny w twórczości Cavaillé-Colla, który ku wielkiemu zdumieniu paryskiego świata muzycznego zrezygnował z głosów alikwotowych. Wbrew zaleceniom ekspertów zrezygnował także ze stroików, które w owym czasie, zwłaszcza w Niemczech, cieszyły się dużym uznaniem. Pożądaną romantyczną ekspresyjność miał osiągnąć za to manuał zamykany w szafie ekspresyjnej.
Nowe organy Cavaillé-Colla wywołały ogrom kontrowersji we wśród światowych organmistrzów i organistów. Przyznawano wprawdzie Cavaillé-Collowi wysoki poziom kunsztu i umiejętności technicznych, ale uważano, że głosy naśladujące instrumenty orkiestrowe nie powinny być używane w kościołach. Francuski organista Félix Danjou opisując brzmienie nowych organów stwierdził, że "nabożeństwo nie wymaga powtórzenia tego cudu, który zburzył mury Jerycha".
Ulubionym organistą Cavaillé-Colla był Louis Lefébure-Wély, znany ze swoich umiejętności improwizatorskich. Podobnie jak Aristide, Lefébure-Wély był atakowany przez Danjou za, profanującą grę organową. Entuzjazm Cavaillé-Coll dla Lefébure-Wély'ego osłabł dopiero, gdy w 1850 roku poznał belgijskiego organistę Jacquesa-Nicolasa Lemmensa, ucznia Adolfa Hessego. Lemmens był zachwycony organami Cavaillé-Colla, które widział w Paryżu, natomiast Cavaillé-Coll był zachwycony połączeniem bachowskiego kontrapunktu i romantycznej ekspresji w grze Lemmensa, ktróe było całkowicie obce Lefébure-Wély'emu. W dużej mierze dzięki wpływowi Lemmensa, Cavaillé-Coll od lat połowy XIX wieku rozszerzył zakres manuału nożnego swoich organów, aby można było na nim grać utwory organowe Bacha.
3 lutego 1854 roku poślubił Adèle Blanc, z którą miał później sześcioro dzieci. Dwójka z nich zmarła młodo, a jeden z jego synów, Gabriel, poszedł w ślady ojca i również został budowniczym organów.
Budowa organów w kościele św. Sulpicjusza i katedrze Notre-Dame w Paryżu.
Po śmierci ojca, Aristide Cavaillé-Coll założył w 1856 roku własny zakład organmistrzowski. W czasach świetności firmy, każdego roku warsztat Cavaillé-Colla opuszczało średnio około 20 instrumentów. Sukces warsztatu wynikał również z jego zdolności do przyciągania utalentowanych pracowników. W okresie świetności zakład zatrudniał do 75 pracowników.
Cavaillé-Coll regularnie brał udział w prywatnych wieczorach muzycznych ze światowej sławy kompozytorami, takimi jak Camille Saint-Saënsem, Gioachinem Rossinim i Pauline Viardot. Aristide wywarł również znaczny wpływ na całe pokolenie kompozytorów, którzy później stali się znani na całym świecie jako kompozytorzy francuskiej szkoły organowej. Zapoznał z Lemmensem Alexandra Guilmanta i Charlesa-Marie Widora, aby poznali dzieła organowe Bacha i niemiecki kontrapunkt. Pod wpływem Cavaillé-Colla, Widor zastąpił Louisa Lefébure-Wély'ego na stanowisku organisty w kościele św. Sulpicjusza w Paryżu. Pod koniec życia spotkał młodych Louisa Vierne'a i Marcela Dupré.
W początkowym okresie działalności Cavaillé-Coll był pod względem technicznym znacznie lepszy od swoich francuskich konkurentów. Dopiero w połowie XIX wieku, organmistrz Joseph Merklin stał się poważnym konkurentem pod względem technicznym, jednak pod względem brzmieniowym zadowalał się on raczej kopiowaniem Cavaillé-Colla. W Paryżu jego dominacja była bezsporna. Tymczasem międzynarodowi konkurenci Cavaillé-Colla budowali coraz większe organy, w Liverpoolu, Henry Willis zbudował w 1855 roku czteromanuałowe organy o stu głosach, a w 1857 roku, firma Walcker Orgelbau zbudowała w Ulm instrument o tej samej wielkości. Sam Cavaillé-Coll podziwiał organy Walckera, i opisał je jako "bez wątpienia najwspanialsze organy, jakie kiedykolwiek zbudowano". W 1857 roku Aristide postanowił przeciwstawić się zagranicznej konkurencji budową równie wielkich organów. Aby to osiągnąć, podjął się przebudowy organów w kościele św. Sulpicjusza w Paryżu, poprzednio zbudowane w 1781 roku przez Françoisa-Henri'egp Clicquota. Rozbudowa do pięciu manuałów ze stoma głosami, zakończona w 1862 roku, była przełomowa i przytłaczająca dla krajowej i zagranicznej publiczności. Aristide Cavaillé-Coll osiągnął światową sławę jako organmistrz.
W latach 1863 - 1868 Cavaillé-Coll zbudował organy dla katedry Notre-Dame, dzięki którym mógł powtórzyć sukces organów z kościoła św. Sulpicjusza. Z finansowego punktu widzenia, Cavaillé-Colla oba projekty okazały się mniej udane, przez ich budowę wpadł w problemy finansowe. Nie udało mu się pozyskać kontraktu na budowę organów do bazyliki św. Piotra na Watykanie, jego projekt z 1875 roku z 8316 piszczałkami i 124 rejestrami na pięciu manuałach nigdy nie wyszedł poza model w skali 1:10, który Lemmens zaprezentował w imieniu Cavaillé-Colla na audiencji papieskiej w 1878 roku. Sukces zawodowy przyćmiła również utrata najpierw dwójki dzieci w 1859 roku, później matki w 1862 roku i ostatecznie żony w 1868 roku podczas porodu ich ostatniego dziecka.
Budowa organów w Wielkiej Brytanii.
Aby zrekompensować brak zamówień z Francji, spowodowany wojną francusko-pruską, Cavaillé-Coll udał się do Anglii. Jego instrumenty były tam od początku podziwiane, jednak ze względu na wysokie koszty związane ze zleceniem zagranicznej firmie, nie podpisywano z nim nigdy kontraktów. Pierwszy instrument stworzył w klasztorze karmelitańskim w Kensington. Najpopularniejszy brytyjski organista tamtych czasów, William Thomas Best, był pod wrażeniem instrumentu, podobnie jak John Hopwood, który w 1870 roku zamówił organy do swojego prywatnego użytku w zamku Bracewell i ponownie w 1883 roku, kiedy przeniósł się do Ketton. Cavaillé-Collowi nie udało się uzyskać kontraktu na budowę organów w Royal Albert Hall, gdyż zlecenie otrzymał przed nim już Henry Willis. Jako rekompensatę Hopwood zapewnił Cavaillé-Collowi dwa kolejne zlecenia w Sheffield i Blackburn.
Czteromanuałowe organy w Sheffield Town Hall z 1873 roku były jego największymi organami w Wielkiej Brytanii i kolejnym kamieniem milowym w jego dorobku. Po nich w 1879 roku stworzył kolejne organy dla Manchester Town Hall, które zyskały uznanie Jamesa Kendricka Pyne'a, organisty katedry w Manchesterze.
Z ośmiu brytyjskich organów Cavaillé-Colla tylko jeden instrument zachował się w stanie półoryginalnym. Francuskie stoły gry i pomoce do gry były zbyt odstające od angielskich standardów, by uniknąć anglicyzujących zmian.
Ostatnie lata życia.
Dwa ostatnie instrumenty Cavaillé-Colla, organy w kościele opactwa Saint-Ouen w Rouen oraz organy w bazylice Saint-Sernin w Tuluzie. Nie były one największymi organami, ale w niczym nie ustępowały organom katedry Notre-Dame i paryskiego kościoła św. Sulpicjusza w ich ogromnym rozmachu.
Warsztat w ostatnich latach życia Cavaillé-Colla znajdował się niemal stale na skraju bankructwa. Jego syn, Gabriel, nauczył się budować organy, ale Cavaillé-Coll nie widział w nim swojego następcy. Gabriel otworzył swój własny warsztat organmistrzowski, ale wkrótce poniósł porażkę i uciekł z pieniędzmi firmy do Hiszpanii, gdzie zmarł w 1916 roku. Aristide zbudował swoje ostatnie duże organy w 1898 roku, do zamku Ilbarritz, niedaleko Biarritz, o czterech manuałach i 70 głosach (obecnie znajdują się one w bazylice Najświętszego Serca w Paryżu). Nie bez wpływu na sytuację finansową warsztatu był również fakt, że byli dobrze wyszkoleni pracownicy Cavaillé-Colla rozpoczęli samodzielną działalność organmistrzowską w innych miastach na terenie Francji.
Cavaillé-Coll cierpiał na utratę wzroku i słuchu. Nie chciał zrezygnować z kosztownego poziomu mechanicznego i artystycznego swoich organów, odrzucał innowacje w budowie organów, takie jak elektryka i pneumatyka. Jednak już po jego śmierci, wynalazcy organów elektropneumatycznych, a także Marcel Dupré, starali się rozpowszechniać informacje, jakoby Cavaillé-Coll był ich zwolennikiem i nigdy nie zaczął ich używać tylko ze względu na podeszły wiek. Fakt, że Cavaillé-Coll usunął elektropneumatyczny mechanizm z organów w kościele św. Augustyna w Paryżu zaledwie rok przed swoją śmiercią, co początkowo nazywane było aktem wandalizmu, został ostatecznie wyjaśniony rzekomą niepoczytalnością 87-letniego starca. W rzeczywistości jednak, Cavaillé-Coll wiedział o możliwości wprowadzenia elektryczności do organów już od połowy XIX wieku, ale odrzucał ją ze względów artystycznych na rzecz "dźwigni Barkera", mówiąc, że "dźwignia pneumatyczna ma tę przewagę nad elektryczną, że czerpie swoją energię z samego źródła, co dźwięk". W listach rozważał jednak zastosowanie elektryczności do obsługi miecha, jednak problemy jakie niosły ze sobą wczesne czasy elektryczności, ostatecznie odwiodły go od tego pomysłu.
W 1898 roku, w celu uniknięcia bankructwa, Cavaillé-Coll przekazał firmę Charlesowi Mutinowi, którego sam wyszkolił. Pod kierownictwem Mutina firma szybko zaczęła przynosić zyski, przy czym jakość organów nie ustępowała jakości organów budowanych przez Cavaillé-Colla. Wraz z rozdziałem kościoła i państwa we Francji w 1905 roku, finansowanie dużych organów stało się coraz trudniejsze, przez co jakość organów spadła. W 1924 roku Mutin zrezygnował z prowadzenia warsztatu, a firma działała jeszcze do czasu zakończenia II wojny światowej.
Po przekazaniu przedsiębiorstwa, Cavaillé-Coll przeprowadził się wraz z córką Cécile do mieszkania w pobliżu kościoła św. Sulpicjusza. Aristide Cavaillé-Coll zmarł ze starości 13 października 1899 roku w wieku 88 lat. Jego msza pogrzebowa odbyła się w kościele św. Sulpicjusza w Paryżu z Charlesem-Marie Widorem jako organistą. Został pochowany 16 października na cmentarzu Montparnasse w Paryżu.
Charakterystyka intrumentów.
Cavaillé-Coll przekształcił z zachowaniem podstawowych zasad klasyczne organy francuskie, w typ instrumentu ekspresyjnego, któremu od połowy XIX wieku odpowiada orkiestrowo-symfoniczna muzyka organowa we Francji. Typowa dyspozycja organów Cavaillé-Coll ma do dziś odwzorowanie w nowokonstruowanych organach, szczególnie w przypadku dużych instrumentów koncertowych.
Do cech charakterystycznych organów Cavaillé-Colla należą:
Ustabilizowanie przepływu powietrza.
Nieregularność w przepływie powietrza w organach zmienia zarówno głośność, jak i wysokość dźwięku piszczałek. Cavaillé-Coll jako pierwszy organmistrz zdołał utrzymać całkowicie stabilny przepływ powietrza dzięki konsekwentnemu stosowaniu miechów magazynowych, w jego organach miechy klinowe służą wyłącznie do napełniania miechów magazynowych.
Podwyższone ciśnienie wiatru organowego.
W celu zbliżenia brzmienia organów do orkiestry symfonicznej, Cavaillé-Coll dostosował ciśnienie wiatru organowego do ciśnienia w płucach człowieka. Ówcześnie ciśnienie wiatru wynosiło zazwyczaj od 50 do 100 mmWS. Cavaillé-Coll odkrył dzięki pomiarom, że trębacze dmuchając w trąbkę wytwarzają ciśnienie pomiędzy 500 a 1000 mmWS. W związku z tym zwiększył ciśnienie wiatru doprowadzanego do niektórych piszczałek w swoich organach do 85 – 120 mmWS.
"Dźwignia Barkera".
"Dźwignia Barkera" jest urządzeniem pneumatycznym wspomagającym działanie traktury mechanicznej. Maszynę tę wynalazł Charles Spackman Barker w 1830 roku. Zadaniem tego urządzenia jest umożliwienie lżejszej gry na organach. Do czasu wynalezienia "dźwigni Barkera", organmistrzowie budujący instrumenty z trakturą mechaniczną nie mogli budować dużych instrumentów, często nie mogli również stosować połączeń klawiatur. Spowodowane jest to tym, że w traktura mechaniczna składa się z wielu elementów, z których praktycznie każdy wprowadza dodatkowy opór, utrudniający grę organiście. Opory jakie występują w trakturze prowadzonej na dużą odległość, a więc w dużym instrumencie, mogłyby wręcz uniemożliwiać grę na instrumencie, o czym Cavaillé-Coll przekonał się budując swoje pierwsze organy w bazylice św. Dionizego w Saint-Denis. Przełamanie tych ograniczeń nastąpiło właśnie w chwili, gdy Barker wynalazł swoją dźwignię.
Wprowadzenie połączeń manuałów.
Dzięki zastosowaniu "dźwigni Barkera" Cavaillé-Coll mógł zastosować połączenia manuałów, które umożliwiły kontrolowanie całego instrumentu tylko z jednego manuału, nawet na organach o czterech i pięciu manuałach. Przeniósł on też sekcję "Grand Orgue" na najniższy manuał, a nie na drugi, jak klasycznych organach francuskich.
Nowe rodzaje głosów organowych.
Cavaillé-Coll opracował i zastosował w swoich organach nowe rodzaje piszczałek, dzięki czemu mógł tworzyć głosy imitujące instrumenty symfoniczne, takie jak fagot, obój czy rożek angielski. Opracował i wykorzystał również głosy harmoniczne, charakteryzujące się silniejszym brzmieniem w górnej partii klawiatury w stosunku do partii dolnej.
Manuał zamykany w szafie ekspresyjnej.
Cavaillé-Coll zastosował koncepcję powszechną m.in. w Hiszpanii, eliminując wykorzystanie stroików za pomocą zamknięcia manuału "récit" w szafie ekspresyjnej. Pozwoliło to na uzyskanie ekspresyjności w organach, pożądanej przez romantyków francuskich.
Crescendo.
W organach Cavaillé-Colla efekt crescenda uzyskiwany jest poprzez wyciągnięcie wszystkich registrów (za wyjątkiem głosów takich jak "Voix céleste" czy "Voix humaine") oraz połączenie wszystkich manuałów. Organista za pomocą przełączników nożnych włącza i wyłącza poszczególne sekcje instrumentu, czyli sekcje "Fonds" i "Anches" w każdym z manuałów. Na sekcję "Fonds" składają się głosy podstawowe, czyli głównie głosy fletowe, natomiast sekcja "Anches" zawiera w sobie głosy językowe. Dodatkowo, organista może regulować głośność manuału zamykanego w szafie ekspresyjnej.
Lista instrumentów.
Cavaillé-Coll zbudował 510 organów w ciągu ponad 50 lat, większość z nich we Francji. Jego zakład organmistrzowski budował organy również m.in. w Hiszpanii, Holandii, Wielkiej Brytanii i Rosji.
W Polsce nie znajdują się żadne oryginalne instrumenty wybudowane przez Cavaillé-Colla, jednak w kościele Miłosierdzia Bożego w Krakowie-Nowym Prokocimiu znajdują się organy będące stylistyczną kopią instrumentów tego organmistrza, wybudowane w 2020 roku przez węgierską firmę AerisOrgona.
Poniższa lista zawiera jedynie szczególnie znane i zachowane organy Aristide'a Cavaillé-Colla:
Nagrody i odznaczenia.
W trakcie swojej działalności Cavaillé-Coll otrzymał następujące odznaczenia:
W 1992 roku belgijski astronom Eric Walter Elst nadał odkrytej przez siebie w 1990 roku planetoidzie nazwę "(5184) Cavaillé-Coll".

</doc>
<doc id="1751208" url="https://pl.wikipedia.org/wiki?curid=1751208" title="Tad">
Tad



</doc>
<doc id="1751212" url="https://pl.wikipedia.org/wiki?curid=1751212" title="Jezus Chrystus, Bog Człowiek, mądrość Oćca swego">
Jezus Chrystus, Bog Człowiek, mądrość Oćca swego

Jezus Chrystus, Bog Człowiek, mądrość Oćca swego – najstarsza znana polska pieśń pasyjna, pochodząca prawdopodobnie z XIV wieku. Utwór jest anonimowy. Język pieśni wskazywać może, że powstała ona na Mazowszu. 
Pieśń stanowi stosunkowo wierny przekład popularnych łacińskich godzinek, zaczynających się od słów "Patris sapientia, veritas divina Iesus Christus captus est hora matutina" i zatytułowanych "Horae canonicae Salvatoris" (pl. "Godzinki o Męce Pańskiej"). Tego typu utwory stanowiły skróty (tzw. "officia parva") nabożeństw brewiarzowych, przeznaczone dla osób świeckich lub niewyświęconych zakonników. Zarówno w "Horae cannonicae Salvatoris" jak i jego polskim przekładzie, kolejne strofy odpowiadają kolejnym godzinom kanonicznym z brewiarza, którym z kolei przyporządkowane są do rozpamiętywania odpowiednie etapy męki Jezusa:
Porządek ten buduje narrację siedmiu pierwszych strof pieśni; dwie ostatnie strofy poświęcone są natomiast prośbom wiernych o szczęście doczesne i wieczne. 
Utwór składa się z dziewięciu czterowersowych strof, rymowanych parzyście ("aabb") i napisanych trzynastozgłoskowcem (7+6).
Pieśń datowana jest najczęściej na XIV wiek, jednak Aleksander Brückner sugerował, że mogła ona być jeszcze wcześniejsza; w tym wypadku jej autorem miałby być opat witowski Jan, związany z dworem Władysława Łokietka (był on również wymieniany jako możliwy autor drugiej części "Bogurodzicy"). Jednak hipoteza Brücknera nie uzyskała potwierdzenia we współczesnych badaniach językoznawczych.
Do czasów obecnych zachowały się cztery średniowieczne redakcje rękopiśmienne pieśni. Najstarszy z rękopisów, datowany na ok. 1420 rok, przechowywany był w Cesarskiej Bibliotece Publicznej w Petersburgu (sygn. Lat. XVII Q. 131). Stamtąd został w 1921 roku przewieziony do Polski. Zaginął ostatecznie podczas II wojny światowej, zachowała się jedynie jego fotokopia, sporządzona w 1930 roku.

</doc>
<doc id="1751214" url="https://pl.wikipedia.org/wiki?curid=1751214" title="Król szczurów">
Król szczurów



</doc>
<doc id="1751215" url="https://pl.wikipedia.org/wiki?curid=1751215" title="Honinbō Shūsai">
Honinbō Shūsai



</doc>
<doc id="1751216" url="https://pl.wikipedia.org/wiki?curid=1751216" title="Deutschland (parowiec)">
Deutschland (parowiec)



</doc>
<doc id="1751220" url="https://pl.wikipedia.org/wiki?curid=1751220" title="Wotan (patrolowiec)">
Wotan (patrolowiec)



</doc>
<doc id="1751222" url="https://pl.wikipedia.org/wiki?curid=1751222" title="Damien Le Tallec">
Damien Le Tallec

Damien Le Tallec (ur. 19 kwietnia 1990 roku w Poissy) – francuski piłkarz, występujący na pozycji napastnika, były zawodnik młodzieżowej reprezentacji Francji.
Kariera klubowa.
Damien Le Tallec swoją karierę zaczynał już jako pięciolatek we francuskim Le Havre AC grając tam przez 10 lat, przeniósł się do Stade Rennais. 2 lata po przyjściu czekał na swój debiut w Ligue 1. Występował w młodzieżowych reprezentacjach Francji z dużym sukcesem grając na Mistrzostwach Europy U-17 i U-19. Latem 2009 został za darmo sprowadzony przez Borussię Dortmund.
31 stycznia 2012 roku podpisał kontrakt z drugoligowym FC Nantes. W końcu sierpnia 2012 przeniósł się do ukraińskiej Howerły Użhorod. W czerwcu 2014 po wygaśnięciu kontraktu opuścił zakarpacki klub, a w lipcu został piłkarzem rosyjskiej Mordowii Sarańsk. Z kolei w 2016 roku przeszedł do serbskiego klubu FK Crvena zvezda.
Życie prywatne.
Brat Damiena, Anthony też jest piłkarzem.

</doc>
<doc id="1751223" url="https://pl.wikipedia.org/wiki?curid=1751223" title="Klasa okręgowa (grupa bielska)">
Klasa okręgowa (grupa bielska)

Grupa bielska klasy okręgowej – istniejąca w latach 1976–2019 grupa klasy okręgowej piłki nożnej mężczyzn w Polsce. W ostatnim okresie działalności była jedną z sześciu grup tej klasy na terenie województwa śląskiego, stanowiąc szósty szczebel rozgrywkowy (między IV ligą a klasą A) systemu ligowego. Organizatorem rozgrywek był Beskidzki Okręgowy Związek Piłki Nożnej (BOZPN). Od sezonu 2000/2001 uczestniczyły w nich drużyny z powiatów: bielskiego, cieszyńskiego, żywieckiego oraz miasta na prawach powiatu Bielska-Białej, wcześniej była ona przeznaczona dla zespołów z województwa bielskiego.
Historia i zasady rozgrywek.
Zasięg terytorialny.
Bielska klasa okręgowa powstała w 1976. Początkowo nazywana była klasą wojewódzką, przyjmując późniejszą nazwę przed sezonem 1979/1980. Objęła swoim zasięgiem powierzchnię utworzonego w wyniku reformy administracyjnej 1975 województwa bielskiego (występowały w niej również drużyny z gminy Zebrzydowice, należącej wówczas do województwa katowickiego). Po zniesieniu województwa bielskiego (1999) grupa bielska przyjęła od sezonu 2000/2001 ostateczny zasięg terytorialny, a drużyny z nowo powstałego województwa małopolskiego przyłączono do utworzonej właśnie grupy wadowickiej.
Struktura rozgrywek, awanse i spadki.
Niemal wszystkie sezony rozgrywano „klasycznym” systemem kołowym, w których każda z drużyn spotykała się dwukrotnie z pozostałymi rywalami. Wyjątkiem były sezony 1987/1988 i 1988/1989, podzielone na dwie fazy – przed rundą jesienną tworzono dwie grupy po osiem zespołów, z których po cztery najlepsze po trafiały wiosną do grupy mistrzowskiej (walczącej o awans), pozostałe – do spadkowej. Do sezonu 1994/1995 włącznie przyznawano dwa punkty za zwycięstwo, jeden za remis i zero za porażkę, później wygrana była warta trzy punkty.
Od pierwszej edycji do sezonu 1982/1983 w rozgrywkach grupy bielskiej brało udział 14 drużyn, w latach 1983–1998 – rywalizowało 16 zespołów, w latach 1998–2000 – 18 drużyn, po czym powrócono do składu 16-zespołowego; w drodze wyjątku zwiększano również liczbę uczestników w przypadku degradacji drużyn z wyższych lig lub problemów regulaminowych z awansami i spadkami.
W latach 1976–1989 bielska klasa okręgowa była częścią czwartego poziomu rozgrywek (pomiędzy III ligą i klasą A), w latach 1989–2008 – piątego poziomu (pomiędzy klasą międzywojewódzką / IV ligą i klasą A), a w latach 2008–2019 – szóstego poziomu (pomiędzy IV ligą i klasą A).
Sponsorzy tytularni.
Grupa bielska klasy okręgowej miała dwóch sponsorów tytularnych. W sezonach 2015/2016 i 2016/2017 rozgrywki nosiły oficjalnie nazwę PROFI CREDIT Bielska Liga Okręgowa, zaś w sezonach 2017/2018 i 2018/2019 brzmiała ona AP-Sport Bielska Liga Okręgowa.
Likwidacja rozgrywek.
Zgodnie z reformą rozgrywek klasy okręgowej wprowadzoną od sezonu 2019/2020 przez Śląski Związek Piłki Nożnej edycja 2018/2019 była ostatnią w historii grupy bielskiej tego poziomu ligowego. Drużyny, które zajęły miejsca 2–17, trafiły do dwóch nowo tworzonych grup klasy okręgowej. Zespoły klubów przynależących do podokręgu Bielsko-Biała weszły w skład grupy V (BKS Stal Bielsko-Biała, Czarni Jaworze, KS Bestwinka, LKS Bestwina, Pasjonat Dankowice i Rekord II Bielsko-Biała), zaś drużyny z podokręgów Skoczków i Żywiec znalazły się w grupie VI (Błyskawica Drogomyśl, Cukrownik Chybie, Góral 1956 Żywiec, Koszarawa Żywiec, LKS 99 Pruchna, Orzeł Łękawica, Soła Rajcza, Spójnia Zebrzydowice, Tempo Puńców i WSS Wisła).
Zasady rozgrywek (ostatni sezon).
Zmagania w grupie bielskiej toczyły się systemem kołowym w dwóch rundach – jesiennej i wiosennej. Każda z drużyn rozgrywała z pozostałymi po dwa mecze. Zwycięzcy grupy uzyskał automatycznie awans do IV ligi (grupa śląska II), zaś zespół z miejsca 18. relegowany został do właściwej z grup klasy A działających na terenie BOZPN (bielska, skoczowska, żywiecka). Ilość spadających zespołów z klasy okręgowej mogła zostać powiększona o liczbę drużyn przynależnych do BOZPN spadających z IV ligi lub wyższej.
Drużyna, które zrezygnowałaby z uczestnictwa w rozgrywkach, zostałaby zdegradowana o dwie klasy rozgrywkowe i przeniesiona na ostatnie miejsce w tabeli (jeśli rozegrała przynajmniej 50% spotkań sezonu; wtedy mecze nierozegrane weryfikowane są jako walkowery 0:3 na niekorzyść drużyny wycofanej) lub jej wyniki byłyby anulowane. Z rozgrywek wyeliminowana byłaby – i również degradowana o dwie klasy rozgrywkowe – drużyna, która nie rozegrałaby z własnej winy trzech spotkań sezonu.
Kolejność w tabeli ustalano według liczby zdobytych punktów. W przypadku uzyskania równej ilości punktów przez dwie drużyny, o zajętym miejscu decydowały:
W przypadku, gdyby dwoma zespołami o jednakowej liczbie punktów były zespoły, których kolejność decyduje o awansie lub spadku, stosowano wyłącznie zasady określone w punktach a, b i c, a jeżeli one nie rozstrzygnęłyby kolejności, zarządzono by spotkanie barażowe na neutralnym boisku, wyznaczonym przez Wydział Gier BOZPN.Przy więcej niż dwóch zespołach przeprowadzano dodatkową punktację pomocniczą spotkań wyłącznie między zainteresowanymi drużynami, kierując się kolejno zasadami podanymi punktach a, b, c, d oraz e.
W czasie całego meczu na boisku każda drużyna mogła wymienić siedmiu zawodników, przy czym w pierwszej połowie (do której wliczano także przerwę) można było dokonać trzech zmian, a po przerwie – czterech. Za złamanie tych zasad orzekane były walkowery 0:3.
Tabele końcowe poszczególnych edycji w latach 1976–2000.
Uwagi:
1976–1987.
W skład bielskiej ligi okręgowej z chwilą jej powstania weszło 14 drużyn. 10 z nich grało w sezonie 1975/1976 na trzecim poziomie ligowym – BBTS Włókniarz Bielsko-Biała, BKS Stal II Bielsko-Biała, Cukrownik Chybie i KS Cieszyn występowały w klasie wojewódzkiej katowickiej, zaś Czarni Żywiec, Hejnał Kęty, Kalwarianka Kalwaria Zebrzydowska, Koszarawa Żywiec, KS Chełmek i Metal Węgierska Górka brały udział w klasie wojewódzkiej krakowskiej. Pozostałe drużyny grały wcześniej w klasie A (poziom czwarty) – Kuźnia Ustroń i Wisła Strumień w podokręgu bielskim, zaś Beskid Andrychów i Skawa Wadowice w krakowskim.
Uwaga: Unia Oświęcim rozegrała mecze barażowe o wejście do III ligi – w pierwszym pokonała 5:0 mistrza grupy kieleckiej klasy okręgowej – Naprzód Jędrzejów, w drugim uległa 0:5 mistrzowi grupy lubelskiej – Wiśle Puławy, w związku z czym pozostała na kolejny sezon w klasie okręgowej.
Uwaga: BBTS Włókniarz Bielsko-Biała rozegrał dwumecz barażowy o wejście do III ligi z mistrzem grupy kieleckiej klasy okręgowej – Granatem Skarżysko-Kamienna. Drużyna ze stolicy województwa bielskiego uległa 2:3 (1:1 i 1:2 pd.), w związku z czym pozostała na kolejny sezon w klasie okręgowej.
Sezon 1986/1987
1987–1989.
W sezonach 1987/1988 i 1988/1989 obowiązywał eksperymentalny system rozgrywek – przed rundą jesienną dzielono uczestników klasy okręgowej na grupy I i II po 8 drużyn, z których to grup po 4 zespoły przechodziły w rundzie wiosennej do grup A (walka o awans) i B (walka o utrzymanie), przy czym uzyskane wcześniej wyniki nie były wliczane do tabeli końcowej.
Sezon 1987/1988
Sezon 1988/1989
Uwaga: w 1989 przeprowadzono reformę rozgrywek makroregionalnych, po której klasa okręgowa stała się piątym szczeblem ligowym (wcześniej była czwartym), zaś między III ligą a klasą okręgową utworzono klasę międzywojewódzką (IV ligę). Unia Oświęcim rozegrała dwumecz barażowy w pierwszej rundzie zmagań o wejście do III ligi z mistrzem jednej z grup katowickich klasy okręgowej – Ruchem Radzionków, z którym przegrała 1:2 (1:1 i 0:1), w związku z czym w sezonie 1989/1990 znalazła się w klasie międzywojewódzkiej, podobnie jak BBTS Włókniarz Bielsko-Biała i Góral Żywiec. "De facto" więc na czwartym szczeblu utrzymały się tylko te drużyny, zaś o jedną klasę spadły pozostałe zespoły, z wyjątkiem Soły Oświęcim, która znalazła się o dwa poziomy niżej.
1989–2000.
Sezon 1999/2000
Tabele końcowe poszczególnych edycji od sezonu 2000/2001.
Sezon 2000/2001.
W wyniku reformy systemu ligowego z 2000 roku, przeprowadzonej w oparciu o nowy podział administracyjny kraju (1 stycznia 1999), znacząco zmienił się skład oraz zasady spadku i awansu z grupy bielskiej w stosunku do sezonu 1999/2000.
Babia Góra Sucha Beskidzka, Beskid Andrychów, Hejnał Kęty, Iskra Klecza Dolna, LKS Jawiszowice i Skawa Wadowice zostały przeniesione do nowo utworzonej grupy wadowickiej, zaś z grupy katowickiej I do bielskiej trafiły: LKS Bestwina, Przełom Kaniów i Sokół Zabrzeg.
Poza wymienionymi wyżej zespołami, w grupie bielskiej klasy okręgowej 2000/2001 zagrali:
Sezon 2001/2002.
Zmiany w zestawieniu uczestników: awans z klasy A 2000/2001 – LKS Czaniec (mistrz grupy bielskiej), Beskid II Skoczów (mistrz grupy skoczowskiej) i Czarni-Góral II Żywiec (mistrz grupy żywieckiej).
Sezon 2002/2003.
Zmiany w zestawieniu uczestników:
Sezon 2003/2004.
Zmiany w zestawieniu uczestników:
Sezon 2004/2005.
Zmiany w zestawieniu uczestników:
Uwaga: po decyzji BOZPN o przyznaniu awansu do klasy okręgowej dwóm drużynom z grupy bielskiej klasy A grupa została powiększona na jeden sezon do 17 drużyn.
Sezon 2005/2006.
Zmiany w zestawieniu uczestników: awans z klasy A 2004/2005 – Przełom Kaniów (mistrz grupy bielskiej), Wyzwolenie Simoradz (mistrz grupy skoczowskiej) i Orzeł Łękawica (mistrz grupy żywieckiej).
Uwaga: Walcownia Czechowice-Dziedzice zmieniła nazwę na MRKS Czechowice-Dziedzice.
Sezon 2006/2007.
Zmiany w zestawieniu uczestników:
Sezon 2007/2008.
Ostatnia edycja przed reformą systemu ligowego w 2008 roku, w wyniku której klasa okręgowa stała się szóstym w hierarchii (wcześniej piątym) poziomem rozgrywek. "De facto" więc na piątym szczeblu utrzymały się drużyny Rekordu Bielsko-Biała i Zapory Porąbka, o jedną klasę spadły zespoły z miejsc 3–14, a o dwie – LKS Bestwina i Podhalanka Milówka.
Zmiany w zestawieniu uczestników:
Uwaga: Mieszko Piast Cieszyn pokonał Tempo Puńców w barażu o mistrzostwo grupy skoczowskiej klasy A (oba zespoły zdobyły taką samą liczbę punktów w tabeli końcowej oraz miały identyczny bilans spotkań bezpośrednich).
Baraże o klasę okręgową 2008.
Po zakończeniu rozgrywek klasy okręgowej i grup klasy A Beskidzkiego Okręgowego Związku Piłki Nożnej sezonu 2007/2008 rozegrano baraże o miejsce w klasie okręgowej kolejnej edycji. Wzięły w nich udział: 15. drużyna tych rozgrywek – LKS Bestwina oraz wicemistrzowie grup klasy A – Wilamowiczanka Wilamowice (podokręg Bielsko-Biała), KS Wisła (podokręg Skoczów) i Jeleśnianka Jeleśnia. Drużyny zostały rozlosowane w pary – ich zwycięzcy awansowali do finału.
Miejsce w klasie okręgowej uzyskał KS Wisła.
I runda
Finał
Sezon 2008/2009.
Pierwsza edycja po reformie systemu ligowego w 2008 roku, w wyniku której klasa okręgowa stała się szóstym w hierarchii (wcześniej piątym) poziomem rozgrywek.
Zmiany w zestawieniu uczestników:
Sezon 2009/2010.
Zmiany w zestawieniu uczestników:
Uwaga: Koszarawa Żywiec wycofała się z rozgrywek III ligi 2008/2009, wobec czego została zdegradowana o dwie klasy rozgrywkowe. W związku z tym grupa została powiększona do 17 drużyn.
Sezon 2010/2011.
Zmiany w zestawieniu uczestników: awans z klasy A 2009/2010 – Halny Kalna (mistrz grupy bielskiej), Wisła Strumień (mistrz grupy skoczowskiej) i Skrzyczne Lipowa (mistrz grupy żywieckiej).
Sezon 2011/2012.
Zmiany w zestawieniu uczestników:
Uwaga: z grupy żywieckiej klasy A nie awansowała żadna drużyna. Jej mistrz – Skałka II Żabnica zrezygnował z awansu, zaś wicemistrz – Świt Cięcina – nie spełniał wymogów licencyjnych. Wobec tego w klasie okręgowej utrzymało się Skrzyczne Lipowa. Z uwagi na przyznanie dodatkowego miejsca w IV lidze Czarnym-Góralowi Żywiec liczbę uczestników rozgrywek zmniejszono do 15.
Sezon 2012/2013.
Zmiany w zestawieniu uczestników:
Uwaga: LKS Radziechowy połączył się z Jednością Wieprz (grupa żywiecka klasy B), tworząc GKS Radziechowy-Wieprz. Beskid 09 Skoczów powrócił do nazwy Beskid Skoczów. Skałka Żabnica wycofała się z rozgrywek III ligi, wobec czego została zdegradowana o dwie klasy rozgrywkowe. W związku z tym grupa została powiększona do 17 drużyn.
Sezon 2013/2014.
Zmiany w zestawieniu uczestników:
Uwaga: PLKS Pewel Mała wycofał się z rozgrywek po zakończeniu poprzedniego sezonu, wobec czego w klasie okręgowej utrzymał się LKS Bestwina.
Sezon 2014/2015.
Zmiany w zestawieniu uczestników:
Sezon 2015/2016.
Zmiany w zestawieniu uczestników:
Uwaga: Góral 1956 Żywiec występował w poprzednim sezonie pod nazwą Czarni-Góral Żywiec, zaś WSS Wisła pod nazwą KS Wisła.
Sezon 2016/2017.
Zmiany w zestawieniu uczestników: awans z klasy A 2015/2016 – GLKS Wilkowice (mistrz grupy bielskiej), Błyskawica Drogomyśl (mistrz grupy skoczowskiej) i Bory Pietrzykowice (mistrz grupy żywieckiej).
Uwaga: Świt Cięcina wycofał się z rozgrywek po zakończeniu poprzedniego sezonu, wobec czego w klasie okręgowej utrzymał się Maksymilian Cisiec.
Sezon 2017/2018.
Zmiany w zestawieniu uczestników: awans z klasy A 2016/2017 – Czarni Jaworze (mistrz grupy bielskiej), Tempo Puńców (mistrz grupy skoczowskiej) i Orzeł Łękawica (mistrz grupy żywieckiej).
Sezon 2018/2019.
Zmiany w zestawieniu uczestników:
Uwaga: BKS Stal Bielsko-Biała wycofał się z rozgrywek III ligi 2018/2019, wobec czego został zdegradowany o dwie klasy rozgrywkowe. W związku z tym grupa została powiększona do 17 drużyn. Już w trakcie rozgrywek – we wrześniu 2018 – zdecydowano o dalszym powiększeniu liczby uczestników do 18 przez dokooptowanie Rekordu II Bielsko-Biała. Powodem tego była decyzja o anulowaniu walkoweru na korzyść KS Bestwinka w poprzednim sezonie grupy bielskiej klasy A i tym samym przywróceniu rezerwom Rekordu mistrzostwa tej grupy; jednocześnie zespół z Bestwinki pozostał w klasie okręgowej.

</doc>
<doc id="1751224" url="https://pl.wikipedia.org/wiki?curid=1751224" title="Południk paryski">
Południk paryski

Południk paryski – południk przechodzący przez obserwatorium w Paryżu we Francji o długości geograficznej wschodniej 2°20′14,025″. Przez wiele lat używany był jako południk zerowy, a w późniejszych latach stanowił konkurencję dla południka zerowego w Greenwich, podobnie jak linia w Antwerpii. Przebieg południka wytyczył we wczesnych latach XIX wieku astronom François Arago. Linia południkowa stosowana była do celów geodezyjnych do 1884 roku, kiedy konferencja w Waszyngtonie ustaliła, że południk zerowy przechodzić będzie przez Londyn. Wywołało to wiele sprzeciwów we Francji, gdzie do 1911 roku nadal używano współrzędnych paryskich. Do chwili obecnej zaznaczany jest na niektórych mapach w atlasach francuskich.
Medaliony Arago.
W 1994 Stowarzyszenie Arago i władze Paryża zaakceptowały pomysł artysty holenderskiego Jana Dibettsa na stworzenie pomnika Arago. Polegał on na umieszczeniu 135 medalionów z brązu w paryskich chodnikach w miejscu południka. Każdy z medalionów ma 12 cm szerokości, napis ARAGO i litery N i S oznaczające północ i południe.
Chociaż mówiono o 135 medalionach, w oficjalnych przewodnikach znajduje się tylko 121. Część z nich została skradziona (w asfalcie lub płytach znajdują się tylko charakterystyczne puste miejsca). Kilka z nich, głównie na terenie Ogrodu Luksemburskiego, wymieniono w 2000 na inne, większe medaliony.
Inny projekt, dotychczas niezrealizowany, zakładał nasadzenie linii z drzew przez cały obszar Francji, która byłaby widziana z kosmosu.
Chociaż do południka pojawia się nawiązanie w powieści Kod Leonarda da Vinci, nie ma on nic wspólnego z linią róży, jak również nie przechodzi przez Kościół św. Sulpicjusza w Paryżu.

</doc>
<doc id="1751227" url="https://pl.wikipedia.org/wiki?curid=1751227" title="Dynów (stacja kolejowa)">
Dynów (stacja kolejowa)

Dynów – wąskotorowa stacja kolejowa Przeworskiej Kolei Dojazdowej w Dynowie, w województwie podkarpackim, w Polsce. Jest to stacja końcowa PKD.
Została otwarta 8 września 1904 roku razem z wąskotorową linią kolejową z Przeworska do Dynowa. W sezonie letnim obsługuje ruch turystyczny.
Na jednym z torów stoi jako pomnik parowóz Px48-1734 z dwoma wagonami towarowymi.

</doc>
<doc id="1751228" url="https://pl.wikipedia.org/wiki?curid=1751228" title="Kitani Minoru">
Kitani Minoru



</doc>
<doc id="1751231" url="https://pl.wikipedia.org/wiki?curid=1751231" title="Europejska Karta Statusu Sędziego">
Europejska Karta Statusu Sędziego

Europejska Karta Statusu Sędziego (nazywana również Kartą Sędziowską) – przygotowany przez Dyrekcję Spraw Prawnych Rady Europy w lipcu 1997 roku, a przyjęty w Strasburgu w lipcu 1998 dokument, mający formę rekomendacji dla sędziów, co oznacza, że należy go traktować jako katalog środków zapewniających optymalny status sędziego.
Karta wskazuje na konieczność określenia gwarancji prawnych takich czynników jak niezawisłość sędziowska, fachowość sędziowska, bezstronność sędziego czy rzetelne i publiczne postępowanie przed sądem.

</doc>
<doc id="1751232" url="https://pl.wikipedia.org/wiki?curid=1751232" title="Karta Sędziowska">
Karta Sędziowska



</doc>
<doc id="1751233" url="https://pl.wikipedia.org/wiki?curid=1751233" title="Bazylika Wniebowzięcia Najświętszej Maryi Panny w Sokołach">
Bazylika Wniebowzięcia Najświętszej Maryi Panny w Sokołach

Kościół Wniebowzięcia NMP w Sokołach – rzymskokatolicki kościół parafialny, położony w dekanacie Kobylin w diecezji łomżyńskiej, we wsi Sokoły przy ul. Kościelnej 1.
Architektura.
Kościół Wniebowzięcia NMP jest budowlą w stylu neogotyckim, na planie krzyża łacińskiego, trójnawową, wzniesioną z czerwonej cegły, nie tynkowaną, z dwiema wieżami. Elewacja zewnętrzna opiera się na uskokowych skarpach. Ściany świątyni przeprute są wysokimi, neogotyckimi oknami. Prezbiterium jest oddzielone od naw ozdobnym szczytem z wieżyczką pośrodku.
Wymiary kościoła:
Sklepienia w kościele: 
Jednolity wystrój wewnętrzny kościoła pochodzi z lat 1920–1930. 
Ołtarze – główny i boczne.
Kościół ma sześć drewnianych ołtarzy.
ołtarze w zamknięciu naw: 
ołtarze w ramionach transeptu:

</doc>
<doc id="1751234" url="https://pl.wikipedia.org/wiki?curid=1751234" title="Go Seigen">
Go Seigen



</doc>
<doc id="1751238" url="https://pl.wikipedia.org/wiki?curid=1751238" title="Seigen Go">
Seigen Go



</doc>
<doc id="1751239" url="https://pl.wikipedia.org/wiki?curid=1751239" title="Bazylika prymasowska w Gnieźnie">
Bazylika prymasowska w Gnieźnie



</doc>
<doc id="1751242" url="https://pl.wikipedia.org/wiki?curid=1751242" title="Pałacyk Antoszkiewicza w Mohylewie">
Pałacyk Antoszkiewicza w Mohylewie

Pałacyk Antoszkiewicza w Mohylewie (biał. "Палац купца Анташкевіча") – zabytkowy dom położony w Mohylewie przy ul. Lenińskiej 37, zbudowany w stylu baroku w XVII wieku, obecnie siedziba Muzeum Witolda Biełynickiego-Biruli (oddział Państwowego Muzeum Sztuki w Mińsku). 
Historia.
Dom należący do mohylewskiego kupca Antoszkiewicza został zbudowany w 1698 (wg innych źródeł: w XVIII wieku) w stylu barokowym. Budynek liczył dwa piętra, ostatnie piętro po rekonstrukcji przybrało postać mansardy. Charakterystycznym elementem pałacyku jest ażurowy balkon oraz barokowy detal na głównej fasadzie. 

</doc>
<doc id="1751245" url="https://pl.wikipedia.org/wiki?curid=1751245" title="Jurij Szyszkin">
Jurij Szyszkin

Jurij Nikołajewicz Szyszkin (; ur. 9 stycznia 1963 w Woroneżu) – rosyjski piłkarz, grający na pozycji bramkarza, trener piłkarski.
Kariera piłkarska.
Kariera klubowa.
Do 1975 był bramkarzem drużyny piłki ręcznej. W trakcie dziecięcego turnieju piłki nożnej "Skórzana piłka" zastąpił kontuzjowanego bramkarza drużyny z Woroneża. W konsekwencji trafił do Szkoły Piłkarskiej Fakiełu Woroneż. Jako junior występował w drużynie rezerwowej Fakiełu. Karierę seniorską rozpoczął w 1981 w CSKA Moskwa, w którym występował przez 11 sezonów. W 1991 wyjechał do Brazylii, gdzie bronił barw klubu Rio Branco Americana. Z powodu kontuzji był zmuszony powrócić do Rosji. W 1992 ponownie został piłkarzem CSKA, ale nie zagrał żadnego meczu. W 1993 trener Aleksandr Awierjanow sprowadził go do Okieanu Nachodka. Przez pół sezonu bronił barw KAMAZ Nabierieżnyje Czełny, a następnie przeszedł do koreańskiego Chunnam Dragons. W 1996 trener Awierjanow sprowadził go do Krylji Sowietow Samara, po czym powrócił od Fakieła. W 2000 po występach w Spartak-Czukotka Moskwa postanowił zakończyć karierę piłkarską. Ale dwa lata później już jako trener powrócił na boisko w łotewskim FK Ventspils. Potem przez dwa lata występował jeszcze w Krylji Sowietow Samara.
Kariera trenerska.
W 2000 przeszedł do FK Ventspils objąć funkcję trenera bramkarzy. W 2002 został zatrudniony przez Aleksandra Tarchanowa w Krylji Sowietow na stanowisku trenera bramkarzy. Od 2007 trenuje bramkarzy w Saturnie Ramienskoje.

</doc>
<doc id="1751246" url="https://pl.wikipedia.org/wiki?curid=1751246" title="Recep Erdogan">
Recep Erdogan



</doc>
<doc id="1751248" url="https://pl.wikipedia.org/wiki?curid=1751248" title="2 Pułk Ułanów Legionów Polskich">
2 Pułk Ułanów Legionów Polskich



</doc>
<doc id="1751249" url="https://pl.wikipedia.org/wiki?curid=1751249" title="Jenifer Bartoli">
Jenifer Bartoli

Jenifer Bartoli, właściwie Jenifer Yaël Dadouche-Bartoli, znana jako Jenifer (ur. 15 listopada 1982 w Nicei) – francuska piosenkarka i aktorka. Zwyciężczyni pierwszej edycji telewizyjnego show "Star Academy". 
Życiorys.
Jenifer urodziła się 15 listopada 1982 roku w Nicei. Jej matka pochodzi z Korsyki, ojciec z Algierii. Ma młodszego o 3 lata brata. W swych najmłodszych latach słuchała płyt Steviego Wondera, Jamesa Browna oraz Beatlesów. Jej matka, która śpiewała w orkiestrze, zaraziła ją miłością do muzyki Edith Piaf, Charles'a Aznavoura oraz Jacques'a Brela, natomiast babka od strony matki wpoiła jej flamenco i tradycyjną muzykę korsykańską. 
Jenifer dała pierwszy występ, śpiewając piosenkę "Milord" Edith Piaf podczas rodzinnej uroczystości. W wieku 14 lat zaczęła śpiewać w kawiarniach na Lazurowym Wybrzeżu, wystąpiła też w show "Graines des Stars" i została finalistką. Wtedy też wyjechała do Paryża, by oddać się swojej pasji muzyce. W wieku 19 lat wygrała pierwszą edycję Star Academy, co otworzyło jej drogę do wielkiej kariery.
Kawaler Orderu Sztuki i Literatury (2021).
Dyskografia.
Albumy
Single

</doc>
<doc id="1751250" url="https://pl.wikipedia.org/wiki?curid=1751250" title="Sopot Festival 1995">
Sopot Festival 1995

Sopot Festival 1995 – 32. edycja festiwalu muzycznego odbywającego się w sopockiej Operze Leśnej. Festiwal odbył się 25 sierpnia 1995 roku. Konkurs prowadzili Renata Przemyk, Jan Pospieszalski i Maciej Orłoś. Wygrała Kasia Kowalska z utworem "A to co mam...".

</doc>
<doc id="1751254" url="https://pl.wikipedia.org/wiki?curid=1751254" title="Antonio Gómez">
Antonio Gómez

Antonio Ramón Gómez - piłkarz paragwajski, napastnik.
Początkowo Gómez grał w klubie Atlántida SC, skąd później przeszedł do klubu Club Libertad. Będąc piłkarzem klubu Libertad Gómez dwa razy z rzędu został królem strzelców ligi paragwajeskiej - w 1951 roku zdobył 19 bramek, a w 1952 roku 16 bramek.
Jako piłkarz klubu Libertad wziął udział w turnieju Copa América 1953, gdzie Paragwaj zdobył tytuł mistrza Ameryki Południowej. Gómez zagrał we wszystkich siedmiu meczach - z Chile, Ekwadorem, Peru, Urugwajem (wszedł za niego Atilio López), Boliwią, Brazylią (zastąpił go na boisku Inocencio González) i w decydującym o mistrzostwie barażu z Brazylią (wszedł za niego Inocencio González).
Wziął także udział w turnieju Copa América 1956, gdzie Paragwaj zajął przedostatnie, piąte miejsce. Gómez zagrał we wszystkich pięciu meczach - z Urugwajem (zdobył bramkę), Brazylią, Argentyną, Peru i Chile.

</doc>
<doc id="1751255" url="https://pl.wikipedia.org/wiki?curid=1751255" title="Antonio Gomez">
Antonio Gomez



</doc>
<doc id="1751256" url="https://pl.wikipedia.org/wiki?curid=1751256" title="Siergiej Zawjałow">
Siergiej Zawjałow

Siergiej Aleksandrowicz Zawjałow, ros. Сергей Александрович Завьялов (ur. 18 maja 1958 w Puszkinie) – rosyjski poeta, eseista, tłumacz.
Życie.
Ukończył studia na wydziale filologicznym uniwersytetu w Leningradzie. Wykładał język starogrecki, łacinę, literaturę antyczną i literaturę rosyjską na wyższych uczelniach (Uniwersytet, Institut inostrannych jazykow) Petersburga. W latach osiemdziesiątych publikował wiersze w samizdatowych czasopismach “Czasy”, “Obwodnyj kanał”, “Priedłog”, “Mitin żurnał”, “Sumierki”. Członek kolegium redakcyjnego internetowego pisma “TextOnly”. Był też członkiem międzynarodowej rady festiwalu Jesień Poetów w Druskienikach i Wilnie. Drukował w wielu rosyjskich periodykach literackich i almanachach. Od 2004 mieszka poza granicami Rosji, najpierw w Finlandii, potem w Szwajcarii, pracował na Uniwersytecie w Helsinkach.
Nagrody i wyróżnienia.
Otrzymał nagrodę poetycką Tieniera (1999). Nominowany był do prestiżowej nagrody Andrieja Biełego (2002), a w 2015 ją zdobył.
Twórczość.
Wydał tomy wierszy "Ody i epody" (Sankt Petersburg 1994, Boriej-Art.) i "Mielika" (Melika, Moskwa 1998, “ARGO-RISK”) oraz zbiór zatytułowany również "Mielika" (Moskwa 2003, Nowoje litieraturnoje obozrienije). W 2010 w Moskwie (Nowoje litieraturnoje obozrienije) wyszedł tom "Rieczi", a w 2015 tom kolejny, "Sowietskije kantaty", z który poeta otrzymał cenioną niezależną Nagrodę Andrieja Biełego. W 2018 nakładem wydawnictwa Nowoje litieraturnoje obozreienije ukazały się poezje zebrane Zawjałowa: "Stichotworienija i poemy 1993–2017".
Wybory jego wierszy ukazały się po szwedzku oraz fińsku (tom dwujężyczny "МЕЛИКА/MELIKA", Helsinki 2007). Jego poezje tłumaczone były też na litewski.
Świadom rozsypywania się w ruinę zmurszałego tradycyjnego rosyjskiego sylabotonizmu (o czym pisze w posłowiu do drugiego tomu swych utworów poetyckich), stara się eksperymentować z wierszem wolnym, także wierszem wolnym nawiązującym do miar i form antycznych i do wiersza sylabicznego. Ostatnio zwrócił się ku poematowi prozą. Będąc eksperymentatorem i poszukiwaczem nowych rozwiązań (kontynuuje przede wszystkim linię eksperymentów moskiewskiego konceptualizmu), jest też Zawjałow poetą kultury, erudytą głęboko zanurzonym w tradycji własnej poezji, piśmiennictwa antycznego, a także klasycznych literatur Wschodu (hebrajskiej, arabskiej, perskiej). Nawiązuje również do kultury Mordwinów, niedużego narodu bliskiego mu z powodu łączących go z nim więzów krwi.
Działalność translatorska.
Tłumaczył i parafrazował lirykę Horacego. Tłumaczy też z francuskiego, ukraińskiego i polskiego, jak również z języków ugro-fińskich. Ogłosił w swoim przekładzie tom wierszy wybranych współczesnego poety litewskiego, Eugenijusa Ališanki ("Boża kost’", Sankt Petersburg 2002 “Symposium”).
Recepcja polska.
W Polsce jego wiersze drukowały pisma „Tygiel Kultury”, „Migotania, Przejaśnienia” i "Gościniec Sztuki". Ukazały się one również w antologii "Warszawskie skrzyżowanie" (Warszawa 2007). Jego polskim tłumaczem jest Leszek Engelking.

</doc>
<doc id="1751257" url="https://pl.wikipedia.org/wiki?curid=1751257" title="Jezioro Tuniskie">
Jezioro Tuniskie

Jezioro Tuniskie (arab. بحيرة تونس = "Buhajrat Tunus"; fr. "Lac de Tunis") – naturalna laguna w Tunezji, między Tunisem a Zatoką Tuniską na Morzu Śródziemnym. Jej powierzchnia wynosi 37 km², a głębokość sięga zaledwie 1 metra. 
W przeszłości laguna tworzyła naturalny port Tunisu, jednak z powodu postępującego zamulenia, a w konsekwencji spłycenia jej wód, z polecenia francuskich władz kolonialnych wykopano w latach 1888-1893 dziesięciokilometrowy kanał łączący port z Zatoką Tuniską. Równolegle do kanału przebiega zapora, wzdłuż której poprowadzono tory kolejowe, łączące Tunis z portem w Halk al-Wadi i miejscowościami na północ od Tunisu - Kartaginą, Sidi Bu Said i Al-Marsą.

</doc>
<doc id="1751258" url="https://pl.wikipedia.org/wiki?curid=1751258" title="Antonio Ramón Gómez">
Antonio Ramón Gómez



</doc>
<doc id="1751260" url="https://pl.wikipedia.org/wiki?curid=1751260" title="Anna Holszańska">
Anna Holszańska



</doc>
<doc id="1751264" url="https://pl.wikipedia.org/wiki?curid=1751264" title="Ekstraliga polska w piłce nożnej kobiet">
Ekstraliga polska w piłce nożnej kobiet

Ekstraliga (do sezonu 2004/2005 I liga) – najwyższa w hierarchii klasa kobiecych ligowych rozgrywek piłkarskich w Polsce, będąca jednocześnie najwyższym szczeblem centralnym (I poziom ligowy). Zmagania w jej ramach toczą się cyklicznie (co sezon) systemem kołowym, jako mistrzostwa kraju i przeznaczone są dla 12 najlepszych kobiecych, polskich klubów piłkarskich. Triumfator Ekstraligi zostaje jednocześnie mistrzem Polski, zaś dwie najsłabsze drużyny relegowane są do I ligi (dawnej II ligi). Liga zarządzana jest przez Polski Związek Piłki Nożnej.
Historia ligi.
Pierwsza edycja oficjalnych MP kobiet odbyła się w sezonie 1979/1980, od razu będąc przeprowadzoną w formie ligowej. Rozgrywki pod nazwą I liga polska kobiet zainaugurowano jesienią 1979 r., a zakończono wiosną 1980 r., zaś triumfatorkami premierowego sezonu zostały Czarne Sosnowiec.
Reorganizacja rozgrywek w sezonie 2010/2011.
Przed sezonem 2009/2010 PZPN podjął decyzję o reorganizacji kobiecych rozgrywek piłkarskich w Polsce. Od sezonu 2010/2011 rozgrywki odbywają na 4 poziomach ligowych (Ekstraliga, I liga, II liga, III liga). III liga jest zarządzana przez wojewódzkie ZPN.
Medalistki.
Statystyka.
Stan po MP 2022

</doc>
<doc id="1751265" url="https://pl.wikipedia.org/wiki?curid=1751265" title="Pieśń husycka o królu Zygmuncie Luksemburczyku">
Pieśń husycka o królu Zygmuncie Luksemburczyku

Pieśń husycka o królu Zygmuncie Luksemburczyku (inc. "Słyszeliśmy nowinę o węgierskim krali") – anonimowa średniowieczna pieśń w języku polskim, opowiadająca o walce narodu czeskiego pod wodzą Jana Žižki z Zygmuntem Luksemburczykiem, prowadzącym w latach 1420-1424 krucjaty antyhusyckie. Utwór był przeznaczony do śpiewania, o czym świadczą nuty dołączone do rękopisu (jednak ze względu na ich niestaranne wykonanie niemożliwe jest odtworzenie melodii). Wymowa wiersza jednoznacznie staje po stronie broniących się przed węgierskim królem Czechów.
W tekście nie zostały wymienione dokładne wydarzenia historyczne, ale na podstawie wyszczególnionych faktów i postaci można wysnuć wniosek, że utwór opowiada o zwycięstwie Žižki pod Kutną Horą i Niemieckim Brodem na początku stycznia 1422 roku. Badacze przypuszczają, że wiersz jest przeróbką pierwowzoru pochodzącego z Moraw. Zawiera liczne czechizmy, a o autorstwie innym niż czeski świadczy wers drugi ("cóż nam Czeszy sprawili"). Wymieniono także dwóch panów morawskich: Haška z Waldštejnu i Wacława z Kravaž. Według Aleksandra Brücknera przeróbki dokonano w obozie bratanka Jagiełły Zygmunta Korybutowicza, który w 1422 opanował część Moraw i wkroczył do Pragi. 
"Pieśń..." charakteryzuje się nastrojem triumfu nad wojskiem króla Zygmunta i drwiną z niego. Świadczą o tym wersy, w których dominują epitety obelżywe, wyrażające pogardę, a także szydercze wypowiedzi panów morawskich. Wersy te zostały skontrastowane z pełną pychy i dumy wypowiedzią króla, oraz z jego późniejszą bezradnością po przegranej walce. 
Wiersz ma budowę nieregularną: występuje osiem 13-zgłoskowców, pięć 14-zgłoskowców, dwa 12-zgłoskowce, trzy 11-zgłoskowce, a pozostałe trzy wersy to 15-, 16- i 17-zgłoskowce. Dominują rymy wewnętrzne. Wiersz można więc podzielić na 21 wersów, jednakże Teresa Michałowska zaproponowała inny jego podział: na 42 wersy, także o zróżnicowanej długości (od 4 do 10 zgłosek w linijce tekstu).
Utwór został zapisany w XV-wiecznym kodeksie "Sermones de tempore" zawierającym kazania oraz niewielką liczbę drobnych tekstów w języku polskim, czeskim i niemieckim. Kopistą był zakonnik Krystian z Góry w klasztorze Augustianów w Żaganiu, który zapisał tekst najprawdopodobniej przed 1439 rokiem. Obecnie kodeks przechowywany jest w Bibliotece Uniwersyteckiej we Wrocławiu (sygn. I Q 393). 

</doc>
<doc id="1751271" url="https://pl.wikipedia.org/wiki?curid=1751271" title="Rypin Lubuski">
Rypin Lubuski



</doc>
<doc id="1751273" url="https://pl.wikipedia.org/wiki?curid=1751273" title="Kod dwuwymiarowy">
Kod dwuwymiarowy



</doc>
<doc id="1751275" url="https://pl.wikipedia.org/wiki?curid=1751275" title="Kody dwuwymiarowe">
Kody dwuwymiarowe



</doc>
<doc id="1751276" url="https://pl.wikipedia.org/wiki?curid=1751276" title="Ignacy Rychlik">
Ignacy Rychlik

Ignacy Rychlik (ur. 11 kwietnia lub 22 listopada 1856 w Wadowicach, zm. 4 lutego 1928 w Jarosławiu) – polski nauczyciel, historyk i geograf, burmistrz elekt Jarosławia i poseł do parlamentu wiedeńskiego.
Życiorys.
Urodził się 11 kwietnia lub 22 listopada 1856 w Wadowicach w katolickiej rodzinie o szlacheckich korzeniach. Był synem Jana (zm. 1910). Maturę zdał w 1874 w gimnazjum w Wadowicach, a następnie rozpoczął studia na UJ na wydz. Filozoficznym, ze specjalizacją z historii i geografii. Studia na UJ ukończył w 1876 roku. W latach 1876–1878 kontynuował naukę na uniwersytecie w Wiedniu. Podjął pracę nauczyciela od 2 grudnia 1878. Od tego roku pracował w Rzeszowie. Od 1880 aż do emerytury pracował w Jarosławiu. Podstawowy egzamin nauczycielski który zdał w Krakowie 10 czerwca 1882, dawał mu uprawnienia do nauczania historii i geografii w języku polskim i niemieckim we wszystkich klasach gimnazjalnych. 17 sierpnia 1889 został mianowany nauczycielem rzeczywistym. Nauczanie w jarosławskim gimnazjum rozpoczął w 1889 roku na stanowisku nauczyciela rzeczywistego, w 1899 został profesorem, a w latach 1905–1927 piastował godność dyrektora gimnazjum. Obok pracy pedagogicznej zajmował się też naukową. Pozostawił po sobie świetne opracowania historyczne, z których na szczególne uznanie zasługują: „Kościół i Klasztor pp. Benedyktynek w Jarosławiu”, „Kościół Kolegiata Wszystkich Świętych w Jarosławiu” oraz „Księstwa Oświęcimskie i Zatorskie” Tarnów – 1889. Prawie od samego początku pobytu w Jarosławiu bardzo angażował się w życie miasta. Był wieloletnim członkiem Rady Miasta (1890–1928), rady powiatu (1890–1918), w latach 1912–1913 wiceprzewodniczącego rady powiatu, a w 1919 został wybrany na burmistrza Jarosławia, przez kilka kadencji był posłem do Rady Państwa w Wiedniu z okręgu Jarosław-Rzeszów (m.in. w latach 1897–1901, 1916–1918), w Polskiej Komisji Likwidacyjnej był naczelnikiem Wydz. Oświatowego (odpowiednik ministerstwa), w latach 1906–1926 pełnił funkcję wiceprezesa Kasy Oszczędności, a w latach 1926–1928 przewodniczącego Komisji rewizyjnej Kasy Oszczędności. Zmarł 4 lutego 1928 w Jarosławiu.
Otrzymał tytuł c.k. radcy rządu. Przyznano mu tytuł honorowego obywatela Dębicy.

</doc>
<doc id="1751277" url="https://pl.wikipedia.org/wiki?curid=1751277" title="Chwała tobie, Gospodynie">
Chwała tobie, Gospodynie

Pieśń o św. Stanisławie [inc. Chwała tobie, Gospodynie] – średniowieczna legenda hagiograficzna, napisana w formie pieśni. Z okresu średniowiecza zachowane zostały tylko trzy pierwsze strofy utworu, dalsza jego część znana jest dopiero z XVII-wiecznego wydania drukowanego, zawartego w zbiorze Pieśni postne starożytne. Pieśń opowiada o dziejach świętego Stanisława aż do jego męczeńskiej śmierci i kanonizacji. 
Zarys treści.
Pierwsze trzy, zachowane z XV wieku, strofy zawierają apostrofę do Boga oraz wezwanie do ojczyzny, mającej radować się z patronatu znamienitego świętego. Strofa trzecia opowiada o młodości bohatera. Dalsza część utworu, znana z XVII wiecznego druku, opowiada o losach Stanisława ze Szczepanowa – dzięki świątobliwemu życiu został on wybrany biskupem krakowskim. Już w czasie pełnienia tej funkcji, Stanisław został oskarżony o bezprawne zagarnięcie wsi zmarłego Piotra z Piotrawina. Broniąc się przed tymi zarzutami, biskup wskrzesił umarłego, aby ten mógł zaświadczyć o jego niewinności. Tymczasem narastał konflikt biskupa z królem Bolesławem Szczodrym. Stanisław miał za złe władcy, że ten dręczył lud, był okrutny i bezlitosny. Zdenerwowany napomnieniami biskupa, Bolesław za namową złego ducha zabił Stanisława i rozczłonkował jego ciało tak, aby mogło służyć za pokarm dla zwierząt. Bóg zesłał jednak cztery orły, mające strzec ciało biskupa. Ryba, która zjadła jeden z palców Stanisława, została oświetlona boskim światłem tak, aby rybacy mogli ją wyłowić i odzyskać utracony fragment ciała biskupa. Następnie poćwiartowane zwłoki biskupa zrosły się w cudowny sposób. Stanisław został kanonizowany przez papieża Innocentego IV. Utwór kończy się wezwaniem do świętego, ażeby bronił Polski przed poganami i wiernych przed grzechem. 
Dzieje tekstu.
Przekaz średniowieczny.
Pierwsze trzy zwrotki utworu i jego zapis nutowy, zachowały się w rękopisie Biblioteki Kórnickiej znanym jako "Kodeks Działyńskich I" (sygn. 801, k. 114 "verso"), liczącym 372 karty. Rękopis zawierał (oprócz legendy o świętym) także inne teksty polskie i łacińskie, spisane przez różnych kopistów. Całość pochodziła z lat 1425–1488, a oprawiona została w 1487 roku. Po oprawie manuskrypt był prawdopodobnie przechowywany w klasztorze benedyktynów na Łysej Górze. 
Trzy pierwsze strofy "Pieśni o świętym Stanisławie" zostały zapisane na karcie 114v i nie posiadały tytułu. Pod strofami kopista umieścił zwrot "ultra non habeo" ("dalszego ciągu nie mam"), skryptor albo zapomniał więc dalszych strof, albo nie mógł znaleźć ich w źródle, z którego kopiował utwór. Pieśń nie mogła zostać spisana przed 1452 rokiem – tak datowany jest papier składki, na której zapisano "Pieśń o świętym Stanisławie", dwie karty wcześniej inny skryptor umieścił datę 5 marca 1452. Pod pieśnią, na karcie 115, znajduje się natomiast adnotacja napisana przez tego samego kopistę, który spisał legendę o świętym. Adnotacja ta zawiera tytuł pieśni o Janie Kapistranie – "Nota cantionis de illo digno viro Capistrano diue memoriae". Informacja o Janie Kapistranie mogłaby wskazywać, że pieśń została zapisana w roku 1456 w środowisku benedyktyńskim.
Sam zapis nie wskazuje jednak na datę powstania pieśni – mogła ona być znacznie wcześniejsza (nawet z pierwszej połowy XV wieku) i znana w obiegu ustnym.
Przekaz XVII-wieczny.
Kolejne 20 strof znanych jest dopiero z XVII wiecznego wydania drukowanego, zawartego w zbiorze "Pieśni postne starożytne" (przechowywanego w Bibliotece Kórnickiej, sygn. 12.377). W wydaniu tym pierwsze trzy strofy różnią się nieznacznie od wydania XV-wiecznego. 
Warstwa muzyczna.
Zapis XV-wieczny zawierał zapis nutowy melodii utworu. Była to kompozycja trójgłosowa, stanowiąca najprawdopodobniej adaptację prostszej, jednogłosowej melodii, używanej pierwotnie do śpiewania "Pieśni o św. Stanisławie", używanej powszechnie w obiegu ustnym. Wykonywać ją mogli zarówno wierni udający się do miejsc kultu związanych z biskupem jak również dziadowie kościelni czy dworscy jokulatorowie.

</doc>
<doc id="1751278" url="https://pl.wikipedia.org/wiki?curid=1751278" title="Pieśń o św. Stanisławie">
Pieśń o św. Stanisławie



</doc>
<doc id="1751279" url="https://pl.wikipedia.org/wiki?curid=1751279" title="Brzeźnica (dopływ Bobru)">
Brzeźnica (dopływ Bobru)

Brzeźnica ("Brzeźniczanka", też "Młynówka", "Iławka", niem. "Girbigsbach") – rzeka dorzecza Odry, prawobrzeżny dopływ Bobru długości 37,37 km. Wypływa w miejscowości Stypułów i płynąc na zachód mija miejscowości: Chotków, Wrzesiny, Brzeźnica. W Nowogrodzie Bobrzańskim wpada do Bobru.

</doc>
<doc id="1751284" url="https://pl.wikipedia.org/wiki?curid=1751284" title="Góry Tunezyjskie">
Góry Tunezyjskie

Góry Tunezyjskie ( = "Az-Zahr at-Tunusi"; ) – pasmo górskie w Tunezji, w obrębie Atlasu Tellskiego. W Górach Tunezyjskich leżą najwyższe szczyty Tunezji, m.in. Dżabal asz-Szanabi (1544 m n.p.m.) na południowym zachodzie czy Dżabal Zaghwan (1295 m n.p.m.) na północnym wschodzie. Na przeważającej części pasma dominują jednak niskie pagórki, wykorzystywane rolniczo pod uprawę zbóż.

</doc>
<doc id="1751285" url="https://pl.wikipedia.org/wiki?curid=1751285" title="Martin Wildauer">
Martin Wildauer

Martin Wildauer (ur. 27 listopada 1987 w Kufstein) – austriacki strongman.
 w roku 2009. Obecnie najlepszy austriacki siłacz.
Życiorys.
Martin Wildauer zaczął uprawiać sporty siłowe w wieku piętnastu lat. Zadebiutował jako siłacz w wieku dziewiętnastu lat. wziął udział w Drużynowych Mistrzostwach Świata Strongman 2008, jednak nie zakwalifikował się do finału. W indywidualnych Mistrzostwach Świata Strongman 2009 również nie zakwalifikował się do finału.
Jego trenerem jest wielokrotny , Heinz Ollesch.
Mieszka w gminie Langkampfen (powiat Kufstein), w Tyrolu.
Wymiary:
Rekordy życiowe:

</doc>
<doc id="1751287" url="https://pl.wikipedia.org/wiki?curid=1751287" title="Konstantin Ledowskich">
Konstantin Ledowskich

Konstantin Wiaczesławowicz Ledowskich, ros. Константин Вячеславович Ледовских (ur. 12 lipca 1972 w obwodzie karagandyjskim, Kazachska SRR) – kazachski piłkarz, grający na pozycji bramkarza, reprezentant Kazachstanu, trener piłkarski. Posiada również obywatelstwo rosyjskie.
Kariera piłkarska.
Kariera klubowa.
Karierę rozpoczął w 1989 w Szachtiorze Karaganda, skąd przeszedł do Bolat Temyrtau. W 1993 wyjechał do Rosji, gdzie bronił barw klubu Urałmasz Jekaterynburg, a potem do Ukrainy, gdzie został piłkarzem Dnipra Dniepropetrowsk i Metałurha Nowomoskowsk. Kolejnymi klubami w karierze piłkarza były Arsenał Tuła, Żemczużyna Soczi oraz Wołgar-Gazprom Astrachań. W 2002 próbował swoich sił w hiszpańskim klubie Ferrocarril, ale powrócił do Rosji do Wołgar-Gazpromu Astrachań. Potem występował w klubach FK Soczi-04, Okiean Nachodka i ponownie FK Soczi-04. W 2007 postanowił ukończyć karierę piłkarską.
Kariera reprezentacyjna.
W 2000 debiutował w reprezentacji Kazachstanu.
Kariera trenerska.
W 2008 rozpoczął karierę trenerską. Najpierw pomagał swojemu ojcu Wiaczesław Ledowskich trenować bramkarzy, a potem pracował na stanowisku głównego trenera klubu Okżetpes Kokczetaw. Od 2009 wykonuje w klubie funkcje selekcjonera drużyny.

</doc>
<doc id="1751289" url="https://pl.wikipedia.org/wiki?curid=1751289" title="Konstantin Ledovskich">
Konstantin Ledovskich



</doc>
<doc id="1751290" url="https://pl.wikipedia.org/wiki?curid=1751290" title="Diecezja Meru">
Diecezja Meru

Diecezja Meru (łac. "Dioecesis Meruensis", ang. "Diocese of Meru") – rzymskokatolicka diecezja ze stolicą w Meru, w Kenii.
Obecnie biskupem Meru jest Salesius Mugambi sprawujący posługę biskupa ordynariusza od 18 marca 2004. Wcześniej (od 1 grudnia 2001) Mugambi był biskupem koadiutorem Meru. W diecezji rezyduje również biskup senior Silas Silvius Njiru, ordynariusz Meru w latach 1976 – 2004 i biskup pomocniczy tejże diecezji w latach 1975 – 1976.
Biskup Meru jest sufraganem arcybiskupa Nyeri.
Na terenie diecezji pracuje 69 zakonników i 283 siostry zakonne, w tym polscy misjonarze.
Historia.
Prefektura Apostolska Meru została erygowana 10 marca 1926. Powstała ona na terenach należących wcześniej do wikariatu apostolskiego Kenii (obecnie archidiecezja Nyeri).
Dnia 7 maja 1953 prefekturę apostolską podniesiono do godności diecezji.
Terytorium diecezji czterokrotnie ulegało zmniejszeniu na rzecz nowo powstałych jednostek kenijskiego Kościoła katolickiego:
Biskupi Meru.
Prefektami apostolskimi i pierwszym biskupem Meru byli Włosi. Od 1976 biskupami zostają Kenijczycy.

</doc>
<doc id="1751291" url="https://pl.wikipedia.org/wiki?curid=1751291" title="Drop Dead, Gorgeous">
Drop Dead, Gorgeous

Drop Dead, Gorgeous – amerykański zespół grający post hardcore. Pochodzą z Denver w Colorado. Zespół został założony w 2004 roku.

</doc>
<doc id="1751294" url="https://pl.wikipedia.org/wiki?curid=1751294" title="Malcolm Simmons">
Malcolm Simmons

Malcolm Simmons (ur. 20 marca 1946 w Tonbridge, zm. 25 maja 2014) – brytyjski żużlowiec.
Trzykrotny medalista Indywidualnych Mistrzostw Wielkiej Brytanii: złoty (Coventry 1976) oraz dwukrotnie brązowy (Coventry 1975, Coventry 1978). Wielokrotny reprezentant Wielkiej Brytanii w zawodach o Drużynowe Mistrzostwo Świata oraz Mistrzostwo Świata Par, w zawodach o DMŚ czterokrotnie złoty (1973, 1974, 1975, 1977) oraz srebrny (1978) medalista, a w zawodach o MŚP podobnie – trzykrotnie złoty (1976, 1977, 1978) oraz srebrny (1979) medalista.
Trzykrotnie awansował do finałów Indywidualnych Mistrzostw Świata, największy sukces odnosząc w 1976 r. w Chorzowie, gdzie zdobył srebrny medal. Oprócz tego, w 1975 r. zajął VII m., a w 1978 r. – VI m. (oba turnieje odbyły się na Stadionie Wembley w Londynie).
W rozgrywkach brytyjskiej ligi żużlowej reprezentował kluby: Hackney Hawks (1963), West Ham Hammers (1964–1967), King’s Lynn Stars (1968–1974, 1993), Poole Pirates (1975–1980), Wimbledon Dons (1981–1984), Swindon Robins (1985), Hackney Kestrels (1986–1987) oraz Arena Essex Hammers (1989), w 1965 r. zdobywając tytuł Drużynowego Mistrza Anglii.
Osiągnięcia.
Indywidualne Mistrzostwa Świata
Drużynowe Mistrzostwa Świata
Mistrzostwa Świata Par
Indywidualne Mistrzostwa Wielkiej Brytanii

</doc>
<doc id="1751296" url="https://pl.wikipedia.org/wiki?curid=1751296" title="Biała (dopływ Czernicy)">
Biała (dopływ Czernicy)

Biała – rzeka, prawostronny dopływ Czernicy o długości 34,64 km. 
Przepływa przez jezioro Łobez, płynie w kierunku południowym, po drodze mijając miejscowości Radzewo, Bielica i Biały Bór. Następnie skręca na wschód i po minięciu wsi Międzybórz wpada do Czernicy niedaleko wsi Dzików.

</doc>
<doc id="1751297" url="https://pl.wikipedia.org/wiki?curid=1751297" title="Stephan Paßlack">
Stephan Paßlack

Stephan Paßlack (ur. 24 sierpnia 1970 w Moers) – były niemiecki piłkarz występujący na pozycji obrońcy.
Kariera klubowa.
Paßlack jako junior grał w amatorskich klubach TV Asberg oraz VfB Homberg. W 1989 roku trafił do Bayeru Uerdingen. W Bundeslidze zadebiutował 10 marca 1990 w przegranym 1:2 meczu z VfL Bochum. 31 marca 1990 w zremisowanym 1:1 spotkaniu z 1. FC Kaiserslautern strzelił pierwszego gola w trakcie gry w Bundeslidze. W sezonie 1990/1991 Paßlack zajął z klubem 17. miejsce w lidze i spadł z nim do 2. Bundesligi. W następnym sezonie powrócił z Bayerem do Bundesligi. W sezonie 1992/1993 Bayer ponownie spadł do 2. Bundesligi. Wówczas Paßlack został wypożyczony do pierwszoligowego 1. FC Köln. Przebywał tam przez cały sezon 1993/1994, a początek następnego spędził na wypożyczeniu w Eintrachcie Frankfurt. W listopadzie 1994 powrócił do Bayeru, grającego w Bundeslidze. Przed sezonem 1994/1995 Bayer zmienił nazwę na KFC 05 Uerdingen. Na koniec tamtego sezonu zajął 18. miejsce w Bundeslidze i spadł do 2. Bundesligi. Wówczas Paßlack odszedł z klubu.
Latem 1996 roku trafił do pierwszoligowej Borussii Mönchengladbach. Pierwszy ligowy mecz zaliczył tam 24 sierpnia 1996 przeciwko Karlsruher SC (1:3). W sezonie 1998/1999 Borussia spadła do 2. Bundesligi. Wtedy Paßlack opuścił Borussię.
Został graczem pierwszoligowego TSV 1860 Monachium. Zadebiutował tam 7 sierpnia 1999 w wygranym 3:0 meczu Pucharu Niemiec z FK Pirmasens. W tamtym spotkaniu strzelił także gola. W sezonie 1999/2000 zajął z klubem 4. miejsce w Bundeslidze. W TSV Paßlack spędził dwa lata. Zagrał tam w sumie w 34 ligowych meczach i strzelił w nich jednego gola.
W 2001 roku podpisał kontrakt z również pierwszoligowym 1. FC Nürnberg. Pierwszy ligowy występ zanotował tam 20 października 2001 przeciwko Borussii Mönchengladbach (1:2). W sezonie 2002/2003 spadł z nim do 2. Bundesligi. W 1. FC Nürnberg występował jeszcze przez rok. W 2004 odszedł do KFC 05 Uerdingen, w którym grał już gdy ten nosił nazwę Bayer Uerdingen. W 2005 roku zakończył karierę.
Kariera reprezentacyjna.
W reprezentacji Niemiec Paßlack zadebiutował 9 października 1996 w wygranym 5:1 meczu eliminacji Mistrzostw Świata 1998 z Armenią. 2 września 1998 w wygranym 2:1 towarzyskim spotkaniu z Maltą zdobył pierwszą bramkę w drużynie narodowej. Przez dwa lata rozegrał w niej 4 spotkania i zdobył jedną bramkę.

</doc>
<doc id="1751298" url="https://pl.wikipedia.org/wiki?curid=1751298" title="Stephan Passlack">
Stephan Passlack



</doc>
<doc id="1751299" url="https://pl.wikipedia.org/wiki?curid=1751299" title="Marc Tarabella">
Marc Tarabella

Marc Tarabella (ur. 11 marca 1963 w Seraing) – belgijski i waloński polityk, urzędnik państwowy, były minister regionalny, poseł do Parlamentu Europejskiego VI, VII, VIII i IX kadencji.
Życiorys.
Uzyskał w 1986 licencjat z socjologii na Uniwersytecie w Liège. Pracował w gabinecie premiera rządu Regionu Walońskiego i w instytucji finansowej. Od 1988 był radnym Anthisnes, od 1994 powoływany na urząd burmistrza tej miejscowości. W 2003 został prezesem walońskiej fundacji działającej na rzecz wsi.
W 2004 objął mandat deputowanego do Parlamentu Europejskiego z ramienia walońskiej Partii Socjalistycznej. Złożył go po w połowie 2007, obejmując stanowisko ministra ds. kształcenia w Regionie Walońskim oraz ministra ds. młodzieży w administracji wspólnoty francuskiej.
W wyborach w 2009 kandydował ponownie do PE, mandat objął kilka dni po rozpoczęciu kadencji po tym, jak zrezygnował z niego Jean-Claude Marcourt. Przystąpił do grupy Postępowego Sojuszu Socjalistów i Demokratów. W 2014 uzyskał reelekcję na kolejną kadencję Europarlamentu. W 2019 ponownie otrzymał mandat posła do PE. W trakcie kadencji objęty postępowaniem dotyczącym zarzutów korupcji, w związku z tą sprawą w lutym 2023 został zatrzymany.

</doc>
<doc id="1751300" url="https://pl.wikipedia.org/wiki?curid=1751300" title="Chinlone">
Chinlone

Chinlone (bir. ခြင်းလုံး; znany również jako caneball – pl. "piłka trzcinowa") – tradycyjny, narodowy sport Mjanmy (Birmy). Dyscyplina ta jest niekonkurencyjna – zazwyczaj sześć osób gra razem jako jedna drużyna. Użyta piłka jest zwykle wykonana z ręcznie tkanego rattanu, który po uderzeniu wydaje charakterystyczne brzmienie. Podobnie jak w grze w footbag („zośka”) – w chinlone grają osoby, które przekazują sobie piłkę w kręgu bez użycia rąk. Jednak zawodnicy poruszają się w kole podając sobie piłkę, z jednym zawodnikiem w środku koła. Celem gry jest powstrzymanie piłki przed uderzeniem o ziemię podczas jak najbardziej kreatywnego podawania jej w tę i z powrotem. Sport chinlone uprawiają mężczyźni, kobiety i dzieci, często razem lub zamiennie. Oprócz tego, że chinlone ma na celu jak najszybsze podawanie piłki między graczami to ma być zabawne i płynne, przy czym ma także bardziej sprawiać wrażenie widowiska lub tańca. Sport ten jest drużynowy, lecz nie ma w nim drużyn przeciwnych, ani także nie jest kładziony nacisk na wygranego lub przegranego w rywalizacji.
Historia.
Chinlone odgrywa znaczącą rolę w Birmie od około 1500 lat. Styl gry oparty jest na przedstawieniu, ponieważ został stworzony jako widowiskowa rozrywka dla birmańskiej rodziny królewskiej. Chinlone jest pod silnym wpływem tradycyjnych birmańskich sztuk walki i tańca, co jest kolejnym powodem, dla którego tak dużą wagę przywiązuje się do techniki i płynności podczas występów. By urozmaicić zawody wprowadzono do niej wiele ruchów manewrowania piłką. Oprócz oryginalnej formy chinlone istnieje jeden styl wykonania zwany "tapandaing" (rozgrywka solowa kobiet lub dziewcząt). Chociaż chinlone było powszechnie uważane przez Europejczyków za bardziej grę niż prawdziwą dyscyplinę sportową, międzynarodowe zainteresowanie tymi zawodami szybko wzrosło. Do 1911 roku zespoły chinlone występowały w niektórych częściach Europy i Azji. Europejczycy, jako widzowie chinlone, uważali, że jest to po prostu zabawna gra rdzennych mieszkańców Birmy, oraz określali ją zbyt pasywną i nie na tyle aktywną i męską by uznać ją za dyscyplinę sportu.
W 1948 po odzyskaniu przez Birmę niepodległości od brytyjskiej korony chinlone odegrał jedną z kluczowych ról w ustanowieniu się birmańskiego nacjonalizmu. Mjanma zaczęła wprowadzać wychowanie fizyczne w szkołach, ucząc dzieci od najmłodszych lat tradycyjnych zajęć i sportów, takich właśnie jak chinlone, jako sposobu na edukację i poczucia dumy z własnej kultury narodowej. Dzięki temu nowo odkrytemu nacjonalizmowi chinlone został ostatecznie uznany za prawdziwy sport oparty na współpracy.
W 1953 roku prezesowi birmańskiego związku atletycznego ("Burma Athletic Association") – U Ah Yeinowi, rząd Birmy polecił spisać zbiór przepisów dotyczących chinlone. Zasady te wymusiły na grze zwiększenie konkurencyjności, a pierwsze oficjalne zawody odbyły się w Rangunie jeszcze w tym samym roku. U Ah Yein w podręczniku zasad gry w chinlone zawarł zapis, że gra ta jest wyjątkowa tylko dla Mjanmy, jako miejsca narodzin tej dyscypliny.
W 2013 podczas Igrzysk Azji Południowo-Wschodniej, które odbywały się w Naypyidaw (stolicy Mjanmy) chinlone pojawiło się jako dyscyplina sportowa oraz jako część pokazów podczas ceremonii zakończenia tych igrzysk.
Zasady gry.
Zespół sześciu graczy podbija piłkę z rattanu (o obwodzie 48-50 cm; średnicy 15-16 cm i wadze 140-165 g) w tę i z powrotem stopami i kolanami wykonując nią triki i poruszając się jednocześnie dookoła. Jeden z graczy stoi pośrodku koła (o średnicy 5-7 metrów), grając solo tworzy taniec złożony z różnych przeplatających się ruchów. Jest wspierany przez innych graczy, którzy jeśli to możliwe, zagrywają piłkę z powrotem do środka jednym dotknięciem. Gdy tylko piłka dotknie ziemi, runda zostaje zakończona i gra zaczyna się od początku. Piłka z rattanu podczas kopnięcia wydaje charakterystyczny dźwięk co jest elementem estetyki gry. Zawodnikom wolno dotykać piłkę na kilka sposobów podbijając piłkę: 1) szpicem palców u stóp; 2) śródstopiem; 3) bokiem stopy (bokiem na zewnątrz i bokiem wewnątrz stopy); 4) piętą; 5) podeszwą lub 6) kolanem. Natomiast piłkę można podawać: 1) podbijaniem stopami piłki solo (zarówno przez graczy tworzących koło jak i gracza znajdującego się w kole); 2) podając piłkę między graczami tworzącymi koło; 3) podając piłkę od gracza tworzącego koło do gracza stojącego wewnątrz koła i vice versa. Zwykle mecz chinlone rozgrywany jest boso lub w specjalnych butach, które pozwalają graczom poczuć kopnięcie piłki i grunt po którym się poruszają.
„Chinlone” oznacza w języku birmańskim "„okrągły koszyk”". Gra ta jest zaliczana do rodziny gier piłkarskich. Odmiany chinlone występują tylko w Azji i są to:

</doc>
<doc id="1751301" url="https://pl.wikipedia.org/wiki?curid=1751301" title="Rugby 7 na World Games 2009">
Rugby 7 na World Games 2009

Turniej rugby 7 na World Games 2009 odbył się w dniach 24–25 lipca 2009 roku na mieszczącym 40 000 widzów World Games Stadium. Była to trzecia edycja zawodów w tej dyscyplinie na World Games.
W czerwcu 2009 roku Międzynarodowa Rada Rugby wybrała osiem rywalizujących zespołów, 14 lipca opublikowała podział na grupy oraz rozkład gier, zaś 20 lipca udostępniła składy drużyn.
Zespół Hongkongu został zaproszony do wzięcia udziału w zawodach po tym, jak z występu zrezygnowała reprezentacja Chin.
Tytuł zdobyty przed czterema latami obroniła reprezentacja Fiji.
Szczegółowe wyniki.
Godziny rozpoczęcia meczów podane według czasu lokalnego.

</doc>
<doc id="1751302" url="https://pl.wikipedia.org/wiki?curid=1751302" title="Mistrzostwa Świata w Półmaratonie 2002">
Mistrzostwa Świata w Półmaratonie 2002

11. Mistrzostwa Świata w Półmaratonie – zawody lekkoatletyczne, które odbyły się w Brukseli 5 maja 2002 roku. W imprezie nie wzięli udziału reprezentanci Polski.

</doc>
<doc id="1751308" url="https://pl.wikipedia.org/wiki?curid=1751308" title="Damnatz">
Damnatz

Damnatz – miejscowość i gmina położona w niemieckim kraju związkowym Dolna Saksonia, w powiecie Lüchow-Dannenberg. Należy do gminy zbiorowej (niem. "Samtgemeinde") Elbtalaue.
Położenie geograficzne.
Damnatz leży nad samą Łabą ok. 54 km na wschód od Lüneburga i ok. 7,5 km na północny wschód od Dannenberg (Elbe).
Od zachodu sąsiaduje z Dannenberg (Elbe), a od południa z gminą Gusborn. Od wschodu na Łabie graniczy z Meklemburgią-Pomorzem Przednim; w tym z miastem Dömitz będącym siedzibą urzędu Dömitz-Malliß w powiecie Ludwigslust-Parchim. Na północnym wschodzie i północy, również przez Łabę graniczy z gminą Amt Neuhaus w powiecie Lüneburg.
Dzielnice gminy.
W skład gminy Damnatz po reformie obszarów gminnych z 1972 wchodzą następujące dzielnice: "Barnitz", "Damnatz", "Jasebeck", "Kamerun", "Landsatz", "Siedlung Jasebeck" i "Uhlenhorst".
Historia.
Nie ma wcześniejszych wzmianek o tej miejscowości. Pośrodku Damnatz stoi kościół z XVII wieku o konstrukcji muru pruskiego.
Komunikacja.
Damnatz znajduje się ok. 3 km od drogi B191 prowadzącej z Ludwigslust do Celle przez Dannenberg (Elbe).

</doc>
<doc id="1751313" url="https://pl.wikipedia.org/wiki?curid=1751313" title="Christel Schaldemose">
Christel Schaldemose

Christel Schaldemose (ur. 4 sierpnia 1967 w Odense) – duńska polityk i historyk, posłanka do Parlamentu Europejskiego VI, VII, VIII i IX kadencji.
Życiorys.
Ukończyła studia historyczne na Uniwersytecie Południowej Danii (SDU). Pracowała jako konsultantka w instytucji kształcenia pracujących (AOF), a także jako dyrektor sekretariatu stowarzyszenia organizacji zajmujących się edukacją osób dorosłych (Dansk Folkeoplysnings Samråd). Od pierwszej połowy lat 80. zaangażowana w działalność młodzieżówki socjaldemokratycznej Danmarks Socialdemokratiske Ungdom, w drugiej połowie lat 80. przewodniczyła DSU w okręgu Fionia.
Była kandydatką Socialdemokraterne do Folketingetu, bez powodzenia kandydowała także w 2004 w wyborach europejskich. Mandat posłanki do PE objęła w 2006. W 2009 skutecznie ubiegała się o reelekcję. W VII kadencji przystąpiła do Komisji Kontroli Budżetowej, Komisji Rynku Wewnętrznego i Ochrony Konsumentów, a także do grupy Postępowego Sojuszu Socjalistów i Demokratów. W 2011 nominowana została do nagrody MEP Awards dla najbardziej pracowitych posłów Parlamentu Europejskiego w kategorii rynek wewnętrzny i ochrona konsumentów. W 2014 i 2019 była wybierana do Europarlamentu na kolejne kadencje.

</doc>
<doc id="1751317" url="https://pl.wikipedia.org/wiki?curid=1751317" title="Ole Christensen">
Ole Christensen

Ole Christensen (ur. 7 maja 1955 w Pandrup) – duński polityk i samorządowiec, poseł do Parlamentu Europejskiego VI, VII i VIII kadencji.
Życiorys.
W młodości pracował jako sprzedawca artykułów żelaznych. Od 1976 do 1990 był podoficerem w regimencie gwardii królowej Danii. W międzyczasie ukończył studia licencjackie w zakresie handlu, a w 1990 szkolenie trenerskie w Aalborgu. Zajmował się następnie działalnością trenerską. Od 1984 przewodniczył lidze wyborczej w mieście Brovst, w latach 1989–2004 zasiadał w radzie tego miasta. Od 1998 do 2002 sprawował urząd burmistrza, następnie przez dwa lata był zastępcą burmistrza Brovst i członkiem zarządu Związku Samorządów Jutlandii Północnej.
W wyborach w 2004 z listy Socialdemokraterne uzyskał mandat posła do Parlamentu Europejskiego. W 2009 skutecznie ubiegał się o reelekcję. W VII kadencji został członkiem Komisji Zatrudnienia i Spraw Socjalnych oraz grupy Postępowego Sojuszu Socjalistów i Demokratów. W 2014 po raz trzeci z rzędu został wybrany do Europarlamentu.

</doc>
<doc id="1751318" url="https://pl.wikipedia.org/wiki?curid=1751318" title="Jiangsu Suning">
Jiangsu Suning

Jiangsu Football Club (), dawniej jako Jiangsu Sainty FC (2000–2016) oraz Jiangsu Suning FC (2016–2021) – chiński klub piłkarski mający siedzibę w mieście Nankin. Klub występował w Chinese Super League. Został założony w 1958 roku z drużyny Jiangsu Provincial Team. W 2021 klub wycofał się z Ligi Mistrzów AFC, a niedługo później został rozwiązany.
Historia.
Ranking wszech czasów drużyny:
Brak rozgrywek w latach: 1959, 1966-1972 i 1975; Jiangsu nie ukończyło rozgrywek w 1964.
Skład na sezon 2016.
 
 

</doc>
<doc id="1751319" url="https://pl.wikipedia.org/wiki?curid=1751319" title="Candan Erçetin">
Candan Erçetin

Candan Erçetin (ur. 10 lutego 1963) – turecka piosenkarka.
Dyskografia.
Albumy

</doc>
<doc id="1751320" url="https://pl.wikipedia.org/wiki?curid=1751320" title="Phil Crump">
Phil Crump

Phil Crump, właśc. Philip John Crump (ur. 9 lutego 1952 w Mildurze) – australijski żużlowiec.
Życie prywatne.
Ojciec Jasona Crumpa, również żużlowca.
Kariera sportowa.
Od połowy lat 70. do końca 80. należał do ścisłej czołówki australijskich żużlowców. Dziesięciokrotnie stawał na podium Indywidualnych Mistrzostw Australii, zdobywając cztery złote (1975, 1979, 1984, 1988) i pięć srebrnych (1976, 1977, 1980, 1981, 1985) medali oraz jeden brązowy (1983).
Był trzykrotnym finalistą Indywidualnych Mistrzostw Świata, największy sukces odnosząc w 1976 r. w Chorzowie, gdzie zdobył brązowy medal. Oprócz tego w 1975 r. zajął w Londynie VI m., a w 1982 w Los Angeles – XIV miejsce. W swoim dorobku posiada również tytuł Drużynowego Mistrza Świata (Londyn 1976) oraz Wicemistrza Świata w Parach (Manchester 1974).
Starty w lidze.
Liga brytyjska
Osiągnięcia.
Indywidualne Mistrzostwa Świata
Drużynowe Mistrzostwa Świata
Mistrzostwa Świata Par
Indywidualne Mistrzostwa Australii

</doc>
<doc id="1751323" url="https://pl.wikipedia.org/wiki?curid=1751323" title="Agezypolis">
Agezypolis



</doc>
<doc id="1751324" url="https://pl.wikipedia.org/wiki?curid=1751324" title="Pablo Sarasate">
Pablo Sarasate

Pablo Martín Melitón de Sarasate y Navascués (ur. 10 marca 1844 w Pampelunie, zm. 20 września 1908 w Biarritz) – hiszpański skrzypek i kompozytor.
Życiorys.
Karierę wirtuozowską rozpoczął wcześnie z olbrzymim powodzeniem. Imponował szlachetnością dźwięku, czystością intonacji, pełną polotu interpretacją i niezawodną techniką. Z kompozycji Sarasate do najpopularniejszych należą "Tańce hiszpańskie" i "Melodie cygańskie". Swoje utwory dedykowali mu m.in.: Henryk Wieniawski – "II Koncert skrzypcowy", Édouard Lalo – "Symfonia hiszpańska", Camille Saint-Saëns – "III Koncert skrzypcowy", Max Bruch – "Fantazja Szkocka".
Odznaczenia.
Lista:

</doc>
<doc id="1751325" url="https://pl.wikipedia.org/wiki?curid=1751325" title="Pinus orizabensis">
Pinus orizabensis

Pinus orizabensis (D.K. Bailey) Bailey &amp; Hawksw. – gatunek drzewa iglastego z rodziny sosnowatych ("Pinaceae"). Występuje w Meksyku (Puebla i Tlaxcala, wokół wulkanu Pico de Orizaba).
Biologia i ekologia.
Drzewo wiatropylne. Szyszki nasienne dojrzewają w ciągu 2 lat. W momencie uwalniania nasion ich śladowe skrzydełka przeważnie odrywają się i pozostają na łuskach nasiennych.
Jedna wiązka przewodząca w liściu.
Występuje w górach meksykańskich, na wysokości 2100–2800 m n.p.m., w chłodniejszym i wilgotniejszym klimacie niż inne pokrewne gatunkowi sosny.
Podobnie jak "Pinus discolor" jest gospodarzem rośliny pasożytniczej "Arceuthobium pendens" (pasożyt pędowy), na stanowiskach w Veracruz i Puebla.
Systematyka i zmienność.
Gatunek blisko spokrewniony z "Pinus johannis", "P. discolor" i "P. cembroides". Często traktowany jako podgatunek "P. cembroides" ("P. cembroides" subsp. "orizabensis"). Jednak morfologicznie i składem żywicy takson ten jest bardziej zbliżony do "P. johannis" i "P. discolor".
Pozycja gatunku w obrębie rodzaju "Pinus":
Zagrożenia.
Międzynarodowa organizacja IUCN przyznała temu gatunkowi kategorię zagrożenia NT ("near threatened"), czyli jest gatunkiem o niskim ryzyku wymarcia, ale bliskim zakwalifikowania jako zagrożony.

</doc>
<doc id="1751329" url="https://pl.wikipedia.org/wiki?curid=1751329" title="Piotr Brzózka">
Piotr Brzózka

Piotr Brzózka (ur. 14 października 1989 w Rydułtowach) – polski kolarz górski.
Podwójny Wicemistrz Świata MTB 2007 z Fort William w kat. junior i w sztafecie, Mistrz Polski XC w kat. Junior i U23. Triumfator cyklu Grand Prix MTB Czesława Langa 2008. Kolarz zawodowy od roku 2007. Poprzednie ekipy : MTB SILESIA, CCC POLSAT, JBG2 APC Presmet.

</doc>
<doc id="1751330" url="https://pl.wikipedia.org/wiki?curid=1751330" title="Feedback (album Rush)">
Feedback (album Rush)

Feedback – minialbum kanadyjskiej grupy rockowej Rush, wydany w 2004 roku. Album zawiera osiem coverów utworów, które wpłynęły na gusta muzyczne muzyków Rush w latach sześćdziesiątych. Album jest uczczeniem 30. rocznicy wydania pierwszego albumu grupy "Rush", podczas gdy muzycy grali już razem 36 lat.
Utwór "Summertime Blues" został oficjalnym utworem SummerSlam 2004 organizowanego przez WWE.

</doc>
<doc id="1751331" url="https://pl.wikipedia.org/wiki?curid=1751331" title="Agesipolis">
Agesipolis



</doc>
<doc id="1751333" url="https://pl.wikipedia.org/wiki?curid=1751333" title="Robert Goebbels">
Robert Goebbels

Robert Goebbels (ur. 3 kwietnia 1944 w Luksemburgu) – luksemburski polityk, były minister, poseł do Parlamentu Europejskiego.
Życiorys.
Z wykształcenia dziennikarz, od 1972 do 1974 stał na czele krajowego stowarzyszenia dziennikarzy. W latach 1970–1985 pełnił funkcję sekretarza generalnego Luksemburskiej Socjalistycznej Partii Robotniczej. W okresach 1976–1984 i 1999–2004 zasiadał w luksemburskiej radzie miasta. W 1984 został po raz pierwszy wybrany do Izby Deputowanych, odnawiał mandat w kolejnych wyborach krajowych do 2004 włącznie. Od 1984 do 1999 zajmował stanowiska kolejne rządowe – sekretarza stanu ds. zagranicznych oraz gospodarczych, następnie ministra gospodarki, transportu i usług publicznych, a od 1994 ministra robót publicznych i energii.
W 1999, 2004 i 2009 z listy LSAP uzyskiwał mandat posła do Parlamentu Europejskiego. W VII kadencji przystąpił do grupy Postępowego Sojuszu Socjalistów i Demokratów oraz Komisji Przemysłu, Badań Naukowych i Energii. W Europarlamencie zasiadał do 2014.

</doc>
<doc id="1751334" url="https://pl.wikipedia.org/wiki?curid=1751334" title="Kare Ingebrigtsen">
Kare Ingebrigtsen



</doc>
<doc id="1751335" url="https://pl.wikipedia.org/wiki?curid=1751335" title="Biała wstążka">
Biała wstążka

Biała wstążka (oryg. niem. "Das weiße Band – Eine deutsche Kindergeschichte") – zrealizowany w koprodukcji austriacko-francusko-niemiecko-włoskiej dramat filmowy w reżyserii Michaela Hanekego, nagrodzony Złotym Globem oraz Złotą Palmą na Festiwalu Filmowym w Cannes 2009, nominowany także w 2010 roku do Oskara w kategorii „Najlepszy film nieanglojęzyczny”.
Zarys fabuły.
Akcja filmu rozgrywa się w Eichwald – fikcyjnej wsi północnych Niemiec (na wschodnim Połabiu) w niedługim okresie tuż poprzedzającym wybuch I wojny światowej. W miejscowości, gdzie panuje surowy duch i obyczaj protestancki, panują też dziwne stosunki w łonie rodzin, a także pomiędzy samymi jej mieszkańcami. Nienormalne i napięte relacje istnieją nie tylko między zamożną rodziną barona-właściciela majątku a zależnymi i wyzyskiwanymi przez niego chłopami, lecz również między poszczególnymi rodzicami a dziećmi. Zwłaszcza miejscowy pastor stosuje wobec swoich nadmierną surowość, narzucając wysokie wymagania, czego stałym przypomnieniem ma być noszona przy ubraniu biała wstążka jako symbol karnie wymuszanej niewinności. Za tą pozornie obyczajną fasadą skrywa się jednak w domach wiele fałszu, niegodziwości, a nawet deprawacji: rozpada się zaniebywana rodzina barona, odrazę budzi życie seksualne miejscowego doktora, brutalność wobec bliskich cechuje zachowania cenionego zarządcy majątku.
W tej mrocznej i zakłamanej scenerii dochodzi też do serii niezwykłych i tragicznych zdarzeń. Umyślnie spowodowanemu wypadkowi na koniu ulega doktor, ginie niejasną śmiercią pracownica rolna w majątku, uprowadzony i brutalnie zmaltretowany zostaje najstarszy syn barona. Po nich następują inne, niemniej wstrząsające miejscową opinią. Ich postronnym obserwatorem jest młody, bezimienny nauczyciel, który jako narrator opowieści retrospektywnie odtwarza swój pobyt w Eichwald, początki pracy zawodowej oraz swej pierwszej miłości. Starając się dociec źródła i sprawców czynów, podejmuje prywatne śledztwo, natrafia jednak wśród miejscowych na mur milczenia, obojętności, niechęci i jawnej wrogości. Wybuch wojny usuwa w cień wszystkie te tajemnicze zdarzenia: wieś wprawdzie znajduje wygodnych dla niej winowajców, lecz problem faktycznych sprawców i przyczyn pozostaje niewyjaśniony.
O filmie.
Film obrazuje przygnębiającą i traumatyczną (zwłaszcza dla dzieci i dorastającej młodzieży) atmosferę ówczesnych stosunków społecznych i międzyludzkich, jaka nawet w wąskim kręgu rodzinnym nacechowana jest gnębieniem, pogardą, maltretowaniem, nadużywaniem władzy (rodzicielskiej), frustracją oraz brakiem emocjonalnego kontaktu. Jest to środowisko i „otoczenie, w którym dominują zło, zazdrość, apatia i brutalność” (według słów baronowej), a którego nie potrafią znieść wrażliwsi (baronowa) ani zrozumieć ludzie z zewnątrz (nauczyciel). Tym samym Haneke poddał krytycznemu spojrzeniu surowy pod względem obyczajowym protestantyzm, ustawicznie narzucający jednostce przymus, jaki wówczas tamował rozwój osobowości, zaś w wymiarze szerszym, ogólnospołecznym sprzyjał przejściu od wilhelminizmu do dyktatury (nazizmu). Zresztą w roli, jaką ówczesny protestantyzm odegrał w kształtowaniu dyktatury Hitlera, twórca dostrzega główną przyczynę różnicy dzielącej faszyzm w powojennych Włoszech i Niemczech.
W jednym z wywiadów Haneke wyjaśniał, iż jego zamiarem było ukazanie, w jaki sposób ludzie podlegający presji stają się uwrażliwieni na ideologię, a nawet skłonni do tworzenia sobie własnej; jak potrafią też absolutyzować pewną ideę, a następnie przy jej pomocy karać tych, którzy im ją wpoili, lecz sami zadają jej kłam własnym życiem. Zdaniem twórcy filmu, ideologia to idea zabsolutyzowana i wszędzie tam, gdzie mamy do czynienia z gnębieniem, upokarzaniem, nieszczęściem i cierpieniem, powstaje grunt sprzyjający dla ideologii wszelkiego rodzaju. Dlatego też – z jego punktu widzenia – „Białej wstążki” nie należy pojmować jako filmu o skrytym zradzaniu się niemieckiego faszyzmu, ale o takiej atmosferze społecznej, jaka w ogóle umożliwia kształtowanie się radykalizmu. Podobnie pojmowanie tego filmowego obrazu jako ogólnej krytyki protestantyzmu byłoby „zupełnym nonsensem”. Duński dziennik „Politiken” w swej recenzji określił ten obraz jako „arcyniemiecki film o niemieckości”

</doc>
<doc id="1751336" url="https://pl.wikipedia.org/wiki?curid=1751336" title="Aleja Gwiazd Sportu w Dziwnowie">
Aleja Gwiazd Sportu w Dziwnowie

Aleja Gwiazd Sportu w Dziwnowie – zespół replik medali sportowych, znajdujący się w Dziwnowie, przy ulicy Reymonta, między ulicami Mickiewicza a Sienkiewicza. Pierwsze mosiężne repliki medali odsłonięto w 2002 roku.
Od tego czasu w każde wakacje podczas Festiwalu Gwiazd Sportu odsłaniane są kolejne postumenty z replikami medali znanych sportowców.
Swoje repliki medali odsłonili.
W roku 2002:
W roku 2003: 
W roku 2004:
W roku 2005:
W roku 2006:
W roku 2007:
W roku 2008
W roku 2009
W roku 2010
Zobacz też.
Aleja Gwiazd Sportu we Władysławowie

</doc>
<doc id="1751337" url="https://pl.wikipedia.org/wiki?curid=1751337" title="Cimolodon">
Cimolodon

Cimolodon – ssak żyjący w kredzie górnej i zamieszkujący Amerykę Północną. Gatunek "Cimolodon" został opisany przez Othniela Charlesa Marsha w 1889 roku.
Gatunki.
Odkryte zostały tylko cztery gatunki "Cimolodona".
"Cimolodon electus" zamieszkiwał prowincję Alberta w Kanadzie. Ważył 19 g – tyle co dzisiejszy szczur.
"Cimolodon nitidus" zamieszkiwał stany Wyoming, Utah, Montana i Dakota Południowa (tereny dzisiejszej Kanady i USA). Ważył około 230 g.
"Cimolodon pervus" zamieszkiwał również stan Wyoming. Ważył 190 g.
"Cimolodon similis" zamieszkiwał stan Utah. Ważył około 125 g – czyli tyle, ile pięć myszy.

</doc>
<doc id="1751340" url="https://pl.wikipedia.org/wiki?curid=1751340" title="Corina Cretu">
Corina Cretu



</doc>
<doc id="1751341" url="https://pl.wikipedia.org/wiki?curid=1751341" title="Corina Crețu">
Corina Crețu

Corina Creţu (ur. 24 czerwca 1967 w Bukareszcie) – rumuńska polityk i dziennikarka, posłanka do Parlamentu Europejskiego VI, VII, VIII i IX kadencji, członkini Komisji Europejskiej (2014–2019).
Życiorys.
Ukończyła w 1989 studia na Wydziale Planowania i Cybernetyki Ekonomicznej Akademii Studiów Ekonomicznych w Bukareszcie. Pracowała jako dziennikarka w różnych gazetach, a także w administracji prezydenta i Senatu.
W 1996 wstąpiła do Partii Socjaldemokracji w Rumunii (przekształconej później w Partię Socjaldemokratyczną), przez kilka lat była wiceprzewodniczącą partyjnej organizacji kobiet. W 2000 zasiadła w Izbie Deputowanych, w wyniku wyborów w 2004 weszła w skład Senatu. W prezydentury Iona Iliescu pełniła funkcję jego doradcy i rzecznika prasowego.
1 stycznia 2007 objęła mandat eurodeputowanej, utrzymała go w wyborach w tym samym roku. W wyborach w 2009 skutecznie ubiegała się o reelekcję. W VII kadencji przystąpiła do grupy Postępowego Sojuszu Socjalistów i Demokratów, została też wiceprzewodniczącą Komisji Rozwoju. W 2014 została wybrana na kolejną kadencję Europarlamentu. W tym samym roku uzyskała nominację (od 1 listopada 2014) na komisarza ds. polityki regionalnej w Komisji Europejskiej, na czele której stanął Jean-Claude Juncker.
W styczniu 2019 zadeklarowała swój start do Europarlamentu z listy ugrupowania PRO Rumunia Victora Ponty. W wyborach z maja tegoż roku uzyskała mandat posłanki do PE IX kadencji. Celem jego objęcia od lipca 2019 złożyła rezygnację ze stanowiska w Komisji Europejskiej.

</doc>
<doc id="1751342" url="https://pl.wikipedia.org/wiki?curid=1751342" title="Édouard Lalo">
Édouard Lalo

Édouard Victoire Antoine Lalo (ur. 27 stycznia 1823 w Lille, zm. 22 kwietnia 1892 w Paryżu) – francuski kompozytor.
Życiorys.
Studiował w konserwatorium w Lille. Debiutował jako twórca pieśni, jednak uznanie przyniósł mu dopiero "Koncert skrzypcowy" op. 20 i "Symfonia hiszpańska" na skrzypce i orkiestrę. Oba dzieła wykonane były po raz pierwszy przez Pabla Sarasatego w Paryżu.
Oficer Orderu Legii Honorowej (1888).

</doc>
<doc id="1751343" url="https://pl.wikipedia.org/wiki?curid=1751343" title="Ad festa regis incliti">
Ad festa regis incliti

Ad festa regis incliti – incipit średniowiecznej piosenki żakowskiej opowiadającej o wybieraniu króla podczas zabawy odbywającej się corocznie w dniach 15–22 października. Tekst zapisano w 1508 roku, jednak utwór powstał pod koniec XV wieku.
Wybory, które opisuje piosenka odbywały się podczas corocznych zabaw żakowskich, kiedy to uczniowie porzucali swoje obowiązki, aby wziąć udział w zabawie (początkowo na terenie szkoły, w kolejnych dniach przenoszonej na ulicę). Odwracano hierarchię społeczną: żacy pełnili rolę "władzy" – najpierw nad szkołą, a później nad miastem. Poza radosnym zwyczajem wybierania nowego króla utwór "Ad festa regis incliti" opowiada także o obyczaju pasowania scholarów na rycerzy.
Utwór zbudowany jest z 12 wersów, naprzemiennie polskich i łacińskich. Taka dwujęzyczna budowa była w Polsce nowością, chociaż za granicą, a zwłaszcza we Francji czy Niemczech była dobrze znana w środowisku wagantów. W ten sposób skomponowano niektóre pieśni znajdujące się w zbiorze "Carmina Burana".
Wiersz nie posiada zapożyczeń z obcych tekstów z wyjątkiem pierwszego wersu ("Ad festa regis incliti"), który jest parafrazą czwartej antyfony rymowanego oficjum o św. Stanisławie pt. "Dies adest celebris". Antyfona ta rozpoczyna się słowami "Ad festa patris inclita".
Wersy łacińskie utworu ogłosił po raz pierwszy Henryk Kowalewicz w 1973 roku na łamach "Pamiętnika Literackiego". Rękopis przechowywany jest obecnie w Bibliotece Polskiej Akademii Umiejętności w Krakowie (sygn. 1578, k. 6v). Piosenkę na język polski przełożył Zygmunt Kubiak.

</doc>
<doc id="1751346" url="https://pl.wikipedia.org/wiki?curid=1751346" title="Deklaracja utrechcka">
Deklaracja utrechcka

Deklaracja utrechcka, pełna nazwa: Deklaracja utrechcka biskupów Kościołów starokatolickich – akt precyzujący zasady wiary przyjęte przez jego sygnatariuszy, czyli biskupów reprezentujących Kościoły starokatolickie Unii Utrechckiej, ogłoszony 24 września 1889 roku.
Deklaracje tę przyjęły: Kościół Starokatolicki w Holandii, Kościół Starokatolicki w Niemczech, Kościół Chrześcijańskokatolicki w Szwajcarii, Kościół Starokatolicki Austrii, Kościół Starokatolicki w Republice Czeskiej, Polski Narodowy Kościół Katolicki w Stanach Zjednoczonych i Kanadzie, Kościół Polskokatolicki w Polsce i Kościół Starokatolicki w Chorwacji. 
Tekst deklaracji.
In nomine ss. Trinitatis.
(W Imię Trójcy Przenajświętszej).
Johannes Heykamp, Arcybiskup Utrechtu,
Casparus Johannes Rinkel, Biskup Haarlemu,
Cornelius Diependaal, Biskup Deventuru,
Joseph Hubert Reinkens, Biskup Kościoła Starokatolickiego Niemiec,
Eduard Herzog, Biskup Kościoła Chrześcijańskokatolickiego Szwajcarii,
zebrani po wezwaniu Ducha Świętego, dwudziestego czwartego września tysiąc osiemset osiemdziesiątego dziewiątego roku w mieszkaniu arcybiskupim w Utrechcie, ogłaszają następującą deklarację do Kościoła katolickiego.
Zebrani na naradę, zaproszeni przez współpodpisanego niżej Arcybiskupa Utrechtu uchwaliliśmy odtąd zbierać się od czasu celem omówienia wspólnych problemów, przy udziale naszych pomocników, radców i teologów.
Uznaliśmy za stosowne, by na tym pierwszym spotkaniu krótko zebrać we wspólnej Deklaracji zasady kościelne, według których dotychczas sprawowaliśmy nasz Urząd Biskupi, i według których będziemy sprawować go w przyszłości, a które mieliśmy sposobność wielokrotnie prezentować w indywidualnych oświadczeniach.
1.Zachowujemy starokościelną zasadę, wypowiedzianą przez św. Wincentego z Lerynu w zdaniu: Id teneamus, quod ubique, quod semper, quod ab omnibus creditum est; hoc est etenim vere proprieque catholicum (Trzymamy się tego, co wszędzie, co zawsze, co przez wszystkich było wyznawane, to jest bowiem prawdziwie i rzeczywiście katolickie). Dlatego zachowujemy wiarę starego Kościoła tak, jak wyrażona ona została w ekumenicznych Symbolach i w powszechnie uznanych dogmatycznych orzeczeniach Soborów ekumenicznych niepodzielonego Kościoła pierwszego tysiąclecia.
2. Odrzucamy watykańskie dekrety z 18 lipca 1870 roku o nieomylności i uniwersalnej jurysdykcji, czyli kościelnej wszechwładzy papieża rzymskiego, gdyż są one sprzeczne z wiarą starego Kościoła i burzą ustrój starokościelny. Nie przeszkadza nam to jednak w uznaniu historycznego prymatu, tak jak kilka Soborów ekumenicznych i Ojcowie starego Kościoła przyznawali go biskupowi Rzymu jako primus inter pares za zgodą całego Kościoła pierwszego tysiąclecia.
3. Odrzucamy też, jako nie uzasadnioną w Piśmie Świętym i Tradycji pierwszych stuleci, deklarację Piusa IX z 1854 roku o Niepokalanym Poczęciu Maryi.
4. Jeśli idzie o inne dekrety dogmatyczne, wydane w ostatnich stuleciach przez biskupa rzymskiego - bulle Unigenitus, Auctorem fidei, Syllabus z 1864 roku itd. - to odrzucamy je o tyle, o ile są one sprzeczne z nauką starego Kościoła; nie uznajemy ich miarodajności. Odnawiamy ponadto wszystkie te protesty, które już dawniej podniósł wobec Rzymu Kościół Starokatolicki Holandii.
5. Nie uznajemy orzeczeń Soboru Trydenckiego dotyczących dyscypliny, a orzeczenia dogmatyczne uznajemy tylko o tyle, o ile są one zgodne z nauką starego Kościoła.
6. Zważywszy fakt, że Eucharystia św. w Kościele katolickim od dawna stanowi prawdziwy ośrodek służby Bożej, uważamy za swój obowiązek oświadczyć również, że zachowujemy wiernie w nienaruszonej formie starą katolicką wiarę w Najświętszy Sakrament Ołtarza, wierząc, że pod postaciami chleba i wina przyjmujemy Ciało i Krew naszego Pana, Jezusa Chrystusa. Sprawowanie Eucharystii w Kościele nie jest ciągłym powtarzaniem, czy odnawianiem Ofiary pojednania, jaką Chrystus złożył na krzyżu raz na zawsze. Jej ofiarny charakter polega na tym, że stanowi trwałą pamiątkę tej Ofiary i jest dokonującym się tu na ziemi realnym uobecnieniem tej jedynej Ofiary Chrystusa poniesionej dla zbawienia odkupionej ludzkości, która według Hbr 9, 11-12 składana jest nieustannie przez Chrystusa w niebie, gdzie sam Chrystus wstawia się za nami przed obliczem Boga (Hbr 9, 24). Eucharystia, posiadając taki właśnie charakter w odniesieniu do Ofiary Chrystusa, jest jednocześnie uświęconą ucztą ofiarną, podczas której wierni, przyjmując Ciało i Krew Pana, wchodzą ze sobą w społeczność (1 Kor 10,17).
7. Mamy nadzieję, że dzięki wysiłkom teologów i w oparciu o wiarę niepodzielonego Kościoła uda się osiągnąć porozumienie w sprawie różnic powstałych od czasów rozłamów kościelnych. Wzywamy podległych naszemu kierownictwu duchownych, aby w głoszeniu Słowa i nauczaniu w pierwszym rzędzie podkreślali istotne prawdy wiary chrześcijańskiej, wyznawane wspólnie przez rozdzielone kościelnie wyznania; przy omawianiu zaś istniejących jeszcze sprzeczności należy starannie unikać wszelkiego naruszania zasad prawdy i miłości, a członków naszych wspólnot, za pomocą słowa i przykładu, należy tak pouczać, aby wobec inaczej wierzących zachowywali się zgodnie z duchem Jezusa Chrystusa, który jest Zbawicielem nas wszystkich.
8. Wierzymy, że przez wierne zachowywanie nauki Jezusa Chrystusa, odrzucając różne błędy spowodowane winą ludzi, wszelkie nadużycia kościelne i dążenia hierarchiczne - najskuteczniej przeciwdziałamy niewierze i obojętności religijnej, które są najgorszym złem naszej epoki.
Ogłoszono w Utrechcie, dnia 24 września 1889 roku.
+ Johannes Heykamp
+ Casparus Johannes Rinkel
+ Cornelius Diependaal
+ Joseph Hubert Reinkens
+ Eduard Herzog

</doc>
<doc id="1751348" url="https://pl.wikipedia.org/wiki?curid=1751348" title="Prowincja Wniebowzięcia Najświętszej Maryi Panny Zakonu Braci Mniejszych w Katowicach">
Prowincja Wniebowzięcia Najświętszej Maryi Panny Zakonu Braci Mniejszych w Katowicach

Prowincja Wniebowzięcia NMP Zakonu Braci Mniejszych w Katowicach − jedna z pięciu aktualnie istniejących prowincji Zakonu Braci Mniejszych − franciszkanów − w Polsce.
Powstała w 1855, do 13 października 1932 nosiła nazwę: Prowincja Niepokalanego Poczęcia NMP w Prusach i w Wielkim Księstwie Poznańskim. Siedzibą prowincjała (o. dr Witosław Sztyk OFM), wikariusza prowincji (o. dr Wit Chlondowski OFM) i kurii prowincjalnej jest klasztor w Katowicach przy ul. Panewnickiej 76.
Powstanie.
Prowincja, pod początkową nazwą Niepokalanego Poczęcia NMP w Prusach i w Wielkim Księstwie Poznańskim, została erygowana 12 maja 1855 roku dekretem "In regimine universi Ordinis" generała Zakonu o. Wenantego z Celano. Prowincję tworzyli bracia wywodzący się ze skasowanych wcześniej reformackich prowincji w Wielkopolsce i w Prusach. Licząca w momencie powstania 33 zakonników prowincja skupiała się początkowo w czterech klasztorach: Łąki Bratiańskie i Wejherowo w diecezji chełmińskiej oraz Miejska Górka i Poznań-Boże Ciało w archidiecezji poznańskiej. Niebawem przyjęto następne klasztory w diecezji chełmińskiej: Bysławek i Zamarte oraz w archidiecezji poznańskiej: Osieczna i Wronki. Siedziba prowincjała mieściła się początkowo w Miejskiej Górce a następnie w Łąkach Bratiańskich. Nowicjat zaś umieszczono w Wejherowie. Prowincja od początku posiadała też własne studium seminaryjne: kurs filozoficzny w Miejskiej Górce i teologiczny w Łąkach Bratiańskich.
Historia.
Pomyślny rozwój prowincji (w 1873 r. liczyła już 112 zakonników) został przerwany pruską ustawą z 31 maja 1875 r. o zniesieniu zakonów. Większość klasztorów prowincja utraciła a wielu braci udało się wówczas do Stanów Zjednoczonych, gdzie później dali początek nowej prowincji, a także do Francji, do Konstantynopola i do Ziemi Świętej. Ówczesny prowincjał, o. Rogeriusz Binkowski nadal pełnił swój urząd przenosząc się z czasem do Nowego Miasta Lubawskiego, skąd kierował rozproszoną prowincją. W 1890 roku zastąpił go o. Anastazy Szpręga w randze komisarza prowincjalnego, rezydujący w Miejskiej Górce i w Osiecznej. Po jego śmierci w 1911 urząd ten przez dwa lata nie był obsadzony, a następnie z polecenia władz generalnych do 1923 roku funkcję tę pełnili prowincjałowie galicyjscy. W międzyczasie, w 1897 roku Unia Leoniańska zniosła oddzielne frakcje istniejące wewnątrz zakonu (reformaci, alkantarzyści, rekolekci). Zaniechano również wielowiekowego podziału zakonu na familię cismontanską, do której przynależała prowincja i ultramontańską.
Po zakończeniu I wojny światowej w dawnych klasztorach prowincji, które znalazły się w odrodzonym państwie polskim żyło jeszcze sześciu braci. Jednocześnie w wyniku plebiscytu na terenie Polski znalazł się także klasztor w Panewnikach, należący do wrocławskiej prowincji św. Jadwigi. Władze tejże prowincji powiększając w międzyczasie swój stan posiadania na terenie Polski o klasztory w Wieluniu, Rybniku i Choczu, utworzyły z nich odrębny komisariat. Komisariat ten niebawem podjął starania o włączenie w swoje struktury braci i klasztorów prawie wymarłej prowincji Niepokalanego poczęcia NMP. Władze generalne zdecydowały jednak, że odwrotnie komisariat panewnicki zostanie włączony do dawnej prowincji, gdyż ta prawnie nadal istniała. Dokonał tego 17 marca 1923 generał zakonu Bernardyn Klumper, dekretem "Antiqua Ordinis Provincia". Prowincja powiększyła się tym samym o 58 zakonników a jej główną siedzibą od tej pory stał się klasztor w Panewnikach. Później, z uwagi na podobną nazwę innej prowincji na terenie Polski, zmieniono nazwę na "Prowincja Wniebowzięcia NMP w Polsce".
Okres międzywojenny był czasem dynamicznego rozwoju odrodzonej prowincji. Przyjmowano kolejne placówki (Wronki, Kobylin, Pakość Kalwaria, Jarocin, Chorzów) oraz otwarto niższe i wyższe seminarium duchowne. Prowincja rozwinęła także na szeroką skalę działalność wydawniczą. W przededniu wybuchu II wojny światowej prowincja liczyła już 214 braci.
Okres wojny i okupacji przerwał pomyślny rozwój prowincji, a wielu braci zostało zmuszonych do opuszczenia klasztorów. Spośród nich, wielu się ukrywało lub przebywało w klasztorach innych prowincji, niektórzy pracowali w duszpasterstwie diecezjalnym a 9 kapłanów podjęło się posługi kapelanów wojskowych na różnych frontach. Kilku spośród nich zostało odznaczonych orderem Virtuti Militari. Niektórzy ponieśli śmierć męczeńską, w tym sługa Boży o. Euzebiusz Huchracki, którego proces beatyfikacyjny jest w toku. Do bardziej znanych męczenników II wojny światowej należą ponadto: Fabian Waculik, Pacyfik Szmuk, Fortunat Hupa i inni. W sumie ofiarami wojny stało się 16 braci, 17 zostało wtrąconych do niemieckich obozów koncentracyjnych, a 12 było więzionych w obozach jenieckich. W Armii Andersa służył jako kapelan o. Rudolf Marcin Szawerna, po wojnie w stopniu majora.
Powojenne lata przyniosły prowincji okres wielu represji. Władze państwowe zajęły liczne pomieszczenia klasztorne, a w niektórych przypadkach jak w Jarocinie, całe klasztory, przeznaczając je na cele użyteczności publicznej. W Kobylinie umieszczono jeden z obozów pracy dla sióstr zakonnych, przesiedlonych ze śląska w ramach akcji „X-2”. Nakazano zlikwidowanie Niższego Seminarium Duchownego, czyli tzw. Kolegium Serafickiego. W okresie stalinowskim niektórzy bracia stali się ofiarami szykan i więzienia. Najbardziej znani z nich to: Kapistran Holte, Jacek Hoszycki, Bernardyn Grzyska, Walenty Szczypa i Ludwik Nowicki.
Mimo niesprzyjającej sytuacji, okres powojenny był czasem dalszego dynamicznego wzrostu i rozwoju. Otwierano nowe placówki (Opole, Wejherowo, Wschowa, Poznań, Bytom, Hel, Zabrze, Pakość-miasto, Woźniki, Toruń-Podgórz) i przyjmowano wielu kandydatów. Prowincja podjęła się dzieł misyjnych w Kongo, Republice Środkowoafrykańskiej, Boliwii, Kustodii Ziemi Świętej i innych. Rozwinęła ponadto na szeroką skalę działalność w krajach europejskich jak: Niemcy, Austria, Włochy, Rosja, Ukraina, Białoruś, Estonia i Czechy. Duża liczba braci oraz rozległość terytorialna pozwoliła na wyodrębnienie się z prowincji w 1991 r. nowej prowincji zakonnej św. Franciszka z siedzibą w Poznaniu.
Członkami prowincji byli lub są m.in.: malarz Rafał Credo, kompozytor Ansgary Malina, kaznodzieje: Sylwester Swaczyna, Bazyli Machalica i Bazyli Gabriel (500 serii rekolekcji i misji świętych w ciągu 23 lat kapłaństwa, między 1905 a 1936), Tarsycjusz Waszecki, teologowie: Euzebiusz Wieczorek, Anzelm Czyż, Wenanty Zubert, Antoni Jozafat Nowak, Sebastian Jasiński, Sławomir Ledwoń, filozofowie: Nazariusz Szojda, Marcin Olejnik, August Smyczek, działacze społeczni i patriotyczni: Karol Bik-Dzieszowski, Wawrzyniec Lewalski, Ignacy Sosnowski-Kiefer, Romuald Byzewski, Rafał Grzondziel oraz historyk Edward Frankiewicz.
Stan obecny.
Aktualnie prowincja Wniebowzięcia NMP liczy 297 zakonników (214 kapłanów) zamieszkujących 38 klasztorów w kraju i poza granicami (2014). Na terenie Polski klasztory znajdują się w archidiecezjach: katowickiej, częstochowskiej i poznańskiej oraz w diecezjach: opolskiej, gliwickiej, bielsko-żywieckiej i kaliskiej. Prowincja posiada obecnie postulat w Kobylinie, nowicjat w Miejskiej Górce i Wyższe Seminarium Duchowne Braci Mniejszych w Katowicach oraz centrum powołaniowe w Chorzowie. W swojej działalności skupia się przede wszystkim na pracy duszpasterskiej.
Znaczna część członków Prowincji pracuje poza granicami kraju. Od ponad trzydziestu lat rozwija się obecność w krajach Europy Zachodniej: w Austrii, Niemczech i Włoszech, a ostatnio także w Czechach na Zaolziu. Po upadku Związku Radzieckiego prowincja intensywnie rozpoczęła angażować się w duszpasterstwo na terenie Białorusi, gdzie aktualnie utworzyła zależną od siebie fundację oraz w Rosji, gdzie posiada ośrodek duszpasterski w Smoleńsku, obejmujący swym zasięgiem miejsce pamięci narodowej w Katyniu. Na Ukrainie prowincja prowadzi prężną fundację w obrządku bizantyjskim z głównym ośrodkiem w Tarnopolu oraz w Użgorodzie na Zakarpaciu. Jednym z jej członków jest biskup pomocniczy miejscowej eparchii Nił Łuszczak.
Biskupem diecezji Kaga-Bandoro w Republice Środkowoafrykańskiej jest pochodzący z prowincji Wniebowzięcia o. Tadeusz Kusy.
Na tradycyjnych terenach misyjnych od lat prowincja jest obecna w Boliwii, zwłaszcza w wikariacie apostolskim Nuflo de Chavez, w Republice Środkowoafrykańskiej, w Tanzanii, w Kustodii Ziemi Świętej oraz w Hongkongu.
Prowincjałowie prowincji Wniebowzięcia NMP w Polsce (chronologicznie).
Kilku prowincjałów było wybieranych na podwójne kadencje. W sumie ministrami prowincjalnymi było 22 ojców w następującej kolejności:
Klasztory prowincji poza granicami Polski.
Klasztory w Europie Zachodniej:
Bensheim,
Berchtesgaden,
Bezau,
Freystadt,
Viareggio
Klasztory na terenie Czech:
Bogumin,
Jabłonków
Klasztory Fundacji Stygmatów św. Franciszka:
Słuck,
Soligorsk,
Osipowicze,
Smoleńsk
Bizantyjskie klasztory Fundacji Wszystkich Świętych Zakonu Serafickiego:
Tarnopol,
Użgorod, Złoczów

</doc>
<doc id="1751351" url="https://pl.wikipedia.org/wiki?curid=1751351" title="Operator konsekwencji">
Operator konsekwencji

Operator konsekwencji – pojęcie wprowadzone do logiki przez Alfreda Tarskiego. Motywacją dla jego wprowadzenia była formalizacja pojęcia konsekwencji określonego zbioru przesłanek.
Definicja.
Niech formula_1 będzie dowolnym zbiorem. Operatorem konsekwencji w zbiorze formula_1 jest funkcja formula_3 spełniająca warunki:
dla formula_4
przy czym i implikują, że
Co więcej, warunki – , równoważne są warunkowi:
Zbiory sprzeczne.
Zbiór formula_5 jest formula_6-sprzeczny, jeśli
Zbiór, który nie jest formula_6-sprzeczny, jest formula_6-niesprzeczny.
Teorie, zupełność.
Punkty stałe operatora konsekwencji nazywa się czasem jego teoriami.
Teoria formula_6-zupełna, to maksymalna teoria formula_6-niesprzeczna:
Rodzina formula_13 wszystkich formula_6-teorii z działaniami
jest kratą zupełną.
Krata formula_13 nie musi być rozdzielna.
Zwartość.
Operator konsekwencji jest zwarty, jeśli każdy zbiór formula_6-sprzeczny zawiera skończony formula_6-sprzeczny podzbiór.
Twierdzenia Lindenbauma.
Dla zwartych operatorów konsekwencji zachodzi następujące twierdzenie:
Załóżmy, że formula_6 jest zwarta. Jeśli formula_31 jest niesprzeczne, to istnieje zupełna teoria zupełna formula_32 zawierająca formula_33
Znane także w nieco ogólniejszej wersji pod postacią:
Niech formula_31 będzie teorią i niech formula_35 będzie takie, że dla jakiegokolwiek formula_36 z tego, że formula_37 wynika, że formula_38 dla pewnego skończonego formula_39 Wówczas istnieje teoria formula_32 zawierająca formula_41 dla której formula_42 o ile tylko formula_43
Oba twierdzenia łatwo się dowodzi z Lematu Kuratowskiego-Zorna. Okazuje się jednak, że są one równoważne Pewnikowi Wyboru.
Niech bowiem formula_44 będzie parami rozłączną niepustą rodziną zbiorów niepustych, niech formula_45 i niech formula_46 formula_47 jest zwarty i formula_48 jest formula_6-niesprzeczne. Istnieje zatem formula_6-zupełna teoria formula_51 formula_52 Gdyby dla pewnego formula_53 przekrój formula_54 był pusty, to zbiór formula_55 byłby niesprzecznym rozszerzeniem zbioru formula_56 co jest niemożliwe.
To wystarczy, bowiem pierwsze z twierdzeń Lindenbauma wynika z twierdzenia drugiego.
Finitarność.
Operator konsekwencji jest finitarny, jeśli
Finitarny operator konsekwencji ze skończonym zbiorem sprzecznym jest zwarty.
Niech formula_58 będzie skończonym zbiorem sprzecznym i niech dany będzie dowolny sprzeczny formula_33 Wówczas formula_60 skąd z finitarności, istnieją formula_61 dla których formula_62 Wówczas jednak, formula_63 jest sprzeczny.
formula_64
Uwaga ta jest o tyle istotna, że zazwyczaj rozpatrywane operatory konsekwencji są finitarne i mają wręcz jedno-, góra dwuelementowe zbiory sprzeczne.
W niektórych przypadkach, istnieje operacja formula_65 o tej własności, że
Wówczas zachodzi:
Pokazać jedynie trzeba, że jeśli operator ten jest finitarny, to jest skończony. Niech zatem formula_68 Wówczas formula_69 jest sprzeczny. Istnieje zatem skończony formula_70 dla którego formula_71 jest sprzeczny. To jednak znaczy, że formula_72 co kończy dowód.
Strukturalność.
Jeśli formula_1 jest zbiorem formuł pewnego języka zdaniowego, to operator konsekwencji formula_6 jest strukturalny, jeśli dla dowolnego homomorfizmu formula_75 języka zachodzi:
Komentarze.
Z każdym systemem formalnym formula_78 związany jest operator konsekwencji formula_79 (zob. systemów formalnych). Z drugiej strony, mając operator konsekwencji formula_6 w zbiorze formula_81 można rozważać system formalny formula_82 gdzie formula_83 Wówczas formula_84 Ponadto, wychodząc od systemu formalnego formula_78 i następnie konstruując w wyżej wymieniony sposób system formula_86 dla formula_87 okaże się, że systemy formula_78 i formula_86 są równoważne. Można powiedzieć nawet więcej: systemy formalne są równoważne wtedy i tylko wtedy, gdy wyznaczają te same operatory konsekwencji.

</doc>
<doc id="1751353" url="https://pl.wikipedia.org/wiki?curid=1751353" title="Włodzimierz Szewiakow">
Włodzimierz Szewiakow



</doc>
<doc id="1751354" url="https://pl.wikipedia.org/wiki?curid=1751354" title="Malese Jow">
Malese Jow

Malese Jow, właśc. Elizabeth Melise Jow (ur. 18 lutego 1991 w Tulsie) – amerykańska aktorka pokolenia, piosenkarka, autorka tekstów do swoich piosenek. Ma chińskie, indiańskie i europejskie pochodzenie.
Grała m.in. Geenę Fabiano w produkowanym przez Nickelodeona serialu "Nieidealna" oraz Annę w serialu "Pamiętniki wampirów".
Wystąpiła w teledysku zespołu All Time Low do utworu "Time-Bomb".

</doc>
<doc id="1751355" url="https://pl.wikipedia.org/wiki?curid=1751355" title="Zatoka Beninu">
Zatoka Beninu

Zatoka Beninu (ang. "Bight of Benin", fr. "Golfe du Bénin") – zatoka na Oceanie Atlantyckim, u południowych wybrzeży Togo, Beninu i Nigerii, część Zatoki Gwinejskiej. Rozciąga się od przylądka Cape Saint Paul w Ghanie aż do ujścia rzeki Nun w Delcie Nigru, gdzie łączy się z Zatoką Bonny. Z powodu wysokich fal zatoka uchodzi za niebezpieczny obszar dla żeglugi.
Nazwa zatoki pochodzi od historycznego Królestwa Benin. Dawniej pływały tędy liczne statki wywożące niewolników na plantacje Nowego Świata, stąd wybrzeże zatoki nazwano Wybrzeżem Niewolniczym.

</doc>
<doc id="1751358" url="https://pl.wikipedia.org/wiki?curid=1751358" title="Flaga Konstancina-Jeziorny">
Flaga Konstancina-Jeziorny



</doc>
<doc id="1751359" url="https://pl.wikipedia.org/wiki?curid=1751359" title="Jerzy Rembas">
Jerzy Rembas

Jerzy Rembas (ur. 19 kwietnia 1956 w Bogdańcu) – polski żużlowiec. Wychowanek Stali Gorzów Wielkopolski. W trakcie kariery zawodnik często określany pseudonimem "George".
Licencję żużlową zdobył w 1971 roku. Przez całą swoją karierę (do 1989) reprezentował klub Stal Gorzów Wielkopolski, w barwach którego zdobył 13 medali Drużynowych Mistrzostw Polski: 6 złotych (1973, 1975, 1976, 1977, 1978, 1983), 5 srebrnych (1971, 1974, 1979, 1981, 1984) oraz 2 brązowe (1982, 1987). Był również ośmiokrotnym medalistą Mistrzostw Polski Par Klubowych: czterokrotnie złotym (1975, 1976, 1977, 1981), dwukrotnie srebrnym (1980, 1984) oraz dwukrotnie brązowym (1982, 1983).
Wielokrotnie reprezentował Polskę w rozgrywkach o Drużynowe Mistrzostwo Świata, zdobywając 4 medale: 2 srebrne (1976, 1977) oraz 2 brązowe (1978, 1980).
Do jego największych indywidualnych sukcesów należały:
Przez dwa sezony startował w brytyjskiej lidze żużlowej, broniąc barw Leicester Lions (1978) i Wimbledon Dons (1981).
Ojciec Piotra Rembasa – również żużlowca.

</doc>
<doc id="1751363" url="https://pl.wikipedia.org/wiki?curid=1751363" title="Tadeusz Bartnik">
Tadeusz Bartnik

Tadeusz Jakub Bartnik (ur. 29 grudnia 1977 w Poznaniu) – polski piłkarz występujący na pozycji obrońcy, działacz sportowy, adwokat.
Swoją karierę rozpoczynał w Olimpii Poznań, skąd jesienią roku 1999 roku przeniósł się do Widzewa Łódź. Ze względu na odniesiona kontuzję nie wystąpił w oficjalnym meczu tego zespołu. Wiosną sezonu 1998/99 powrócił do Poznania i związał się z Lechem Poznań. W barwach tego klubu zaliczył debiut w ekstraklasie (w siedemnastej kolejce gier Lechici odnieśli zwycięstwo 2:1 nad GKS-em Katowice, Tadeusz wszedł na boisko w 89 minucie). Zagrał także w przegranym 1:2 spotkaniu z Ruchem Chorzów w 21 kolejce i, jak się okazało, był to jego ostatni występ ligowy w koszulce "Kolejorza". W następnym sezonie rundę jesienną spędził w szwajcarskim FC Sursee, a wiosnę 2000 roku spędził w drugoligowym Hetmanie Zamość. W klubie tym rozegrał także cały sezon 2000/2001. W klubie tym rozegrał 35 spotkań. Jego następnym klubem został górnośląski KS Myszków. Defensor zdobył dla niego trzy bramki w 35 spotkaniach (w jedynym sezonie gry - 2001/02), jednak to nie uratowało klubu przed spadkiem. Gracz zdecydował się na odejście z najsłabszej drużyny zaplecza pierwszej ligi (33 punkty w 38 meczach) - tym razem z jego usług skorzystało Aluminium Konin. W barwach byłego finalisty Pucharu Polski zajmował piąte i szesnaste miejsce w lidze, rozgrywając 64 spotkania i zdobywając 2 bramki.
27-letni wówczas zawodnik odszedł do pierwszoligowego GKS-u Katowice. Sezon 2004/05 to dla niego 18 występów i 3 bramki w ekstraklasie sponsorowanej wówczas przez sieć telefonii komórkowej Idea, ale także zajęcie ostatniego miejsca w końcowej tabeli rozgrywek. Karierę kontynuował w drugoligowym Ruchu Chorzów (14 występów w pierwszym składzie i jedna zdobyta bramka w meczu przeciwko Górnikowi Polkowice), zakończył ją sezon później na stadionie przy ulicy Bukowej 1 w Katowicach, po powrocie do "Gieksy", wówczas trzecioligowca z którym wywalczył awans do drugiej ligi (obecnie odpowiednik pierwszej).
Łącznie w Ekstraklasie rozegrał 20 spotkań zdobywając 3 bramki. Na zapleczu Ekstraklasy rozegrał blisko 150 spotkań zdobywając 9 bramek.
W roku 2006 ukończył studia prawnicze na Wydziale Prawa i Administracji Uniwersytetu im. Adama Mickiewicza w Poznaniu. W roku 2009 ukończył studia podyplomowe z zakresu zarządzania w sporcie na Akademii Wychowania Fizycznego im. Jerzego Kukuczki w Katowicach. Rok 2009 spędził pracując w UEAPME (Union Européenne de l’Artisanat et des Petites et Moyennes Entreprises) w Brukseli pracując na rzecz rozwoju rzemiosła, małej i średniej przedsiębiorczości w Europie w Wydziale Zrównoważonego Rozwoju i Polityki Energetycznej. W 2010 roku rozpoczął aplikację adwokacką w Okręgowej Radzie Adwokackiej w Częstochowie, którą ukończył w roku 2012. W roku 2013 z powodzeniem zdał egzamin adwokacki i od tego roku prowadzi praktykę adwokacką w Częstochowie.
W roku 2011 uhonorowany tytułem Działacza Sportowego Roku powiatu myszkowskiego i zawierciańskiego. W roku 2012 wybrany Człowiekiem Roku powiatu myszkowskiego w plebiscycie Dziennika Zachodniego.
Obecnie jest prezesem zarządu IV-ligowego MKS Myszków.

</doc>
<doc id="1751364" url="https://pl.wikipedia.org/wiki?curid=1751364" title="Mistrzostwa Świata w Półmaratonie 2001">
Mistrzostwa Świata w Półmaratonie 2001

10. Mistrzostwa Świata w Półmaratonie - zawody lekkoatletyczne, które rozegrano 7 października 2001 roku w Bristolu na terenie Wielkiej Brytanii. W imprezie nie brali udziału reprezentanci Polski.

</doc>
<doc id="1751369" url="https://pl.wikipedia.org/wiki?curid=1751369" title="Pinus remota">
Pinus remota

Pinus remota (Little) D.K.Bailey &amp; Hawksw. – gatunek drzewa iglastego z rodziny sosnowatych ("Pinaceae"). Występuje w Meksyku (Chihuahua, Coahuila, Nuevo León) i USA (Teksas: na Płaskowyżu Edwardsa i na zachodzie stanu wzdłuż Rio Grande).
Biologia i ekologia.
Drzewo wiatropylne. Jedna wiązka przewodząca w liściu.
Występuje na izolowanych górskich stanowiskach. W Teksasie spotykany od wysokości 450 m n.p.m. (Edwards Plateau), w Meksyku na wysokościach 1200–1850 m. Na suchych i chłodnych stanowiskach zazwyczaj towarzyszy jej "Juniperus monosperma" lub "Juniperus ashei", gatunki z rodzaju dąb ("Quercus") i "Cercocarpus", sporadycznie "Pinus cembroides" lub "Pinus arizonica" var. "stormiae". 
Systematyka i zmienność.
Początkowo "P. remota" został opisany jako odmiana "P. cembroides" przez amerykańskiego botanika Elberta L. Little, który zauważył, że łupiny nasienne niektórych sosen w Teksasie były bardzo cienkie w porównaniu do innych. Zidentyfikowanie kolejnych różnic uzasadniło podniesienie tego taksonu do rangi gatunku, ujawniając jego większe podobieństwo do "P. edulis".
Pozycja gatunku w obrębie rodzaju "Pinus":
Zagrożenia.
Międzynarodowa organizacja IUCN przyznała temu gatunkowi kategorię zagrożenia LC ("least concern"), czyli jest gatunkiem o niskim ryzyku wymarcia.

</doc>
<doc id="1751370" url="https://pl.wikipedia.org/wiki?curid=1751370" title="Peter Tatsuo Doi">
Peter Tatsuo Doi

 – japoński duchowny katolicki, kardynał, arcybiskup Tokio.
Życiorys.
Święcenia kapłańskie przyjął 1 maja 1921 r. w Sendai. Po ich przyjęciu podjął pracę duszpasterską w diecezji Sendai w latach 1921-1934. Od 1934 r. pełnił funkcję sekretarza delegatury apostolskiej w Japonii. 2 grudnia 1937 r. otrzymał nominację na arcybiskupa Tokio. Sakrę biskupią przyjął 13 lutego 1938 r. w Tokio z rąk abp. Jean-Baptiste Alexis Chambon, biskupa Jokohamy, przy asyście bp. Paul Aijirō Yamaguchi, biskupa Nagasaki i bp. Marie-Joseph Lemieux, biskupa Sendai.
14 lipca 1956 mianowany asystentem Papieskiego Tronu. Na konsystorzu 28 marca 1960 r. papież Jan XXIII wyniósł go do godności kardynalskiej z tytułem kardynała prezbitera Sant Antonio da Padova in Via Merulana. Brał udział w obradach Soboru Watykańskiego II w latach 1962-1965. Uczestnik konklawe z 1963 r., które wybrało na papieża Pawła VI. Był pierwszym kardynałem pochodzącym z Japonii. Zmarł 21 lutego 1970 r. w Tokio. Pochowano go w archikatedrze metropolitalnej w Tokio.

</doc>
<doc id="1751376" url="https://pl.wikipedia.org/wiki?curid=1751376" title="Mistrzostwa Świata w Półmaratonie 2000">
Mistrzostwa Świata w Półmaratonie 2000

9. Mistrzostwa Świata w Półmaratonie – zawody lekkoatletyczne, które 12 listopada 2000 roku odbyły się w meksykańskim mieście Veracruz.

</doc>
<doc id="1751382" url="https://pl.wikipedia.org/wiki?curid=1751382" title="Nils Frykdahl">
Nils Frykdahl

Nils James Larson Frykdahl (ur. w Oakland) – amerykański muzyk najbardziej znany ze współpracy z Sleepytime Gorilla Museum i już nieistniejącym zespołem Idiot Flesh.
W 1989 uzyskał tytuł licencjata w dziedzinie muzyki na University of California, Berkeley.
Jest również członkiem Faun Fables i Darling Freakhead.

</doc>
<doc id="1751383" url="https://pl.wikipedia.org/wiki?curid=1751383" title="Statki">
Statki



</doc>
<doc id="1751386" url="https://pl.wikipedia.org/wiki?curid=1751386" title="Reforma monetarna Karola Wielkiego">
Reforma monetarna Karola Wielkiego

Reforma monetarna Karola Wielkiego - reforma systemu pieniężnego przeprowadzona ok. roku 790 w państwie karolińskim.
Celem reformy monetarnej było stworzenie nowej, jednolitej monety, ponadto nowy system pieniężny miał być manifestacją potęgi panującego. W tym celu władca starał się skupić w jednym miejscu bicie monet, by zminimalizować możliwość niekontrolowanej i nadmiernej produkcji oraz dbał o ich jednakowy wygląd. Na jednej ze stron monety umieszczane było imię władcy oraz jego tytuł, które znajdowały się w otoku, a w centrum umieszczany był wizerunek krzyża. Na drugiej stronie umieszczano monogram panującego oraz nazwę mennicy.
W roku 789 została przeprowadzona reforma miar i wag, w której ustalono nową jednostkę wagową określaną funtem karolińskim, równym masie 408 gramów. Ta jednostka wagi stała się podstawą przeprowadzanej reformy pieniądza.
Ze srebra o masie jednego funta wybijane było 240 denarów o masie 1,7 grama, które równe były dwudziestu solidom. Ten ostatni nie był jednak wybijany jako fizyczna moneta, a jedynie obecny był w obliczeniach.
Po koronacji cesarskiej Karola na awersie umieszczać zaczęto popiersie cesarza w wieńcu laurowym, a na rewersie wizerunek świątyni z krzyżem.

</doc>
<doc id="1751389" url="https://pl.wikipedia.org/wiki?curid=1751389" title="Liceum Ogólnokształcące im. Adama Mickiewicza w Opolu Lubelskim">
Liceum Ogólnokształcące im. Adama Mickiewicza w Opolu Lubelskim

Liceum Ogólnokształcące im. Adama Mickiewicza w Opolu Lubelskim.
Historia.
20 września 1944 roku Józef Kalinowski uzyskał zgodę Kuratorium na otwarcie prywatnego gimnazjum i liceum w Opolu Lubelskim. Szkoła początkowo mieściła się w „Domu Macierzy Szkolnej”, ale z powodu bardzo złych warunków lokalowych, zdecydowano o remoncie pałacu Lubomirskich i przeniesieniu tam szkoły.
Rok szkolny rozpoczęto 19 października, a zajęcia zaczęły się odbywać od 27 października 1944. Pierwszy rok nauki rozpoczęło 163 uczniów na trzech poziomach (klasy IV nie utworzono).
Szkoła, jako placówka prywatna, pobierała czesne. W pierwszym roku czesne wynosiło 150 zł miesięcznie. Mogło być opłacone towarami spożywczymi.
Od pierwszego roku w szkole działały PCK, ZHP, kółka taneczne i sportowe.
1 października 1946 szkoła została upaństwowiona, a na początku 1947 roku przeniesiona do wyremontowanego dawnego pałacu Lubomirskich.
Pierwszy egzamin maturalny odbył się w 1949 roku, maturę zdawało 17 osób.
W 1959 oficjalnie nadano szkole sztandar i imię Adama Mickiewicza.
Do roku 2004 szkołę ukończyło 4537 uczniów. W Liceum pracowało ponad 160 nauczycieli.

</doc>
<doc id="1751391" url="https://pl.wikipedia.org/wiki?curid=1751391" title="Daniel Roth">
Daniel Roth

Daniel Roth (ur. 31 października 1942 w Miluzie) – francuski organista, kompozytor i pedagog.
Życiorys.
Edukację muzyczną rozpoczął w konserwatorium w Miluzie. W 1960 rozpoczął naukę w konserwatorium w Paryżu, gdzie ukończył z pięcioma pierwszymi nagrodami: harmonię w klasie Maurice′a Duruflé (1962), organy i improwizację w klasie Rolande Falcinelli (1963), kontrapunkt i fugę w klasie Marcela Bitscha (1963) i akompaniament fortepianowy w klasie Henriette Puit-Roget (1970). Jego nauczycielką była również Marie-Claire Alain.
W 1963 został organistą pomocniczym bazyliki Sacré-Cœur w Paryżu, a dziesięć lat później zastąpił swoją nauczycielkę Rolande Falcinelli na stanowisku organisty tytularnego. W 1985 został organistą tytularnym w kościoła św. Sulpicjusza w Paryżu, gdzie jego poprzednikami byli m.in. Charles-Marie Widor, Marcel Dupré i Jean-Jacques Grunenwald.
Jest laureatem wielu prestiżowych konkursów organowych w tym Grand Prix interpretacji i improwizacji w konkursie Concours de Chartres w 1971. Jest kawalerem Legii Honorowej i oficerem Orderu Sztuki i Literatury. Jest też honorowym członkiem Królewskiego Towarzystwa Organistów w Londynie (Royal College of Organists).
Jego synem jest flecista i dyrygent François-Xavier Roth.

</doc>
<doc id="1751392" url="https://pl.wikipedia.org/wiki?curid=1751392" title="Już się anjeli wiesielą">
Już się anjeli wiesielą

Już się anjeli wiesielą – pieśń autorstwa Władysława z Gielniowa, napisana na święto Wniebowzięcia N. M. Panny. Utwór opowiada o losach Marii po śmierci Jezusa, podejmując popularny w średniowieczu (nieujęty w Ewangeliach) temat zaśnięcia i wniebowzięcia matki Chrystusa.
Zarys treści.
Pieśń korzysta ze wzorów fabularnych ukształtowanych przez popularne w średniowieczu utwory z tzw. grupy "transitus" (przejście, przekroczenie granicy życia). Dzieła te (w tym "Złota legenda" Jakuba de Voragine) opisywały śmierć Marii i jej wniebowzięcie. Pieśń Władysława z Gielniowa podejmuje temat w czterech segmentach narracyjnych (ukształtowanych przez tradycję utworów z grupy "transitus"), poprzedzonych wstępem (strofa 1), zamkniętych zakończeniem (strofy 25–26) i przedzielonych odautorską zachętą do pokuty i żalu za grzechy (strofa 18). Segment pierwszy (strofy 2–3) opowiada o życiu Marii po śmierci syna – zamieszkała ona u Jana Ewangelisty, który traktował ją jak matkę i pomagał jej we wszystkim. Ona jednak wciąż tęskniła za synem i odwiedzała miejsca z nim związane. Segment drugi (strofy 4–7) opowiada o przygotowaniach Marii do śmierci, która została jej zapowiedziana przez anioła. Maria umiera bezboleśnie, ciesząc się na rychłe spotkanie z synem. W ostatnich chwilach towarzyszą jej apostołowie, którzy zebrali się przy niej na prośbę Jezusa. Trzeci segment (strofy 7–19) obejmuje opowieść o pojawieniu się Jezusa przy śmierci Matki. Jezus zabiera duszę Marii do nieba i zapowiada swój rychły powrót. Następnie pieśń opisuje przygotowany przez apostołów pogrzeb, zakłócony przez Żydów, domagających się spalenia zwłok. Zostają oni ukarani przez Jezusa ślepotą i uroczystość może być kontynuowana. W segmencie czwartym (strofy 19–24) następuje opowieść o obudzeniu umarłej przez syna i jej wniebowzięciu.
Forma.
Utwór składa się z 26 strof czterowersowych (w sumie 104 wersy), pisana jest ośmiozgłoskowcem. Występują rymy "aaab" lub "aaaa". Imię autora pieśni ujawnia ostatnia część akrostychu, układającego się w: IESVS CRISTWS MARIA LADISLAVS. 
Dzieje tekstu.
Utwór znajduje się w Dziale Dokumentacji Muzeum Narodowego w Warszawie (sygn. 1302). Tekst został odkryty i opublikowany przez Wiesława Wydrę, który również rozszyfrował ukrywający imię autora akrostych.

</doc>
<doc id="1751399" url="https://pl.wikipedia.org/wiki?curid=1751399" title="Reforma monetarna w Niemczech w 1871 roku">
Reforma monetarna w Niemczech w 1871 roku

Reforma monetarna w Niemczech w 1871 roku – reforma systemu pieniężnego przeprowadzona w zjednoczonych Niemczech po utworzeniu Cesarstwa Niemieckiego w 1871 roku.
Historia.
Przed utworzeniem cesarstwa istniało na jego przyszłym terenie siedem systemów monetarnych, ponadto w obiegu były również waluty obce. Pod koniec 1871 roku parlament niemiecki wydał ustawę, która wprowadzała do obiegu monety o nominałach 10 i 20 marek oraz system dziesiętny dla marki (1 marka = 100 fenigów = 1/3 talara związkowego/unijnego ), a w lipcu 1873 roku wprowadzono nakaz wycofania z użytku dotychczas stosowanych walut. Ustalone zostały także nominały wprowadzanych do obiegu marek i fenigów oraz surowiec, z którego mają być produkowane. Monety 20 i 50 fenigów oraz 1, 2, 3 i 5 marki miały być bite w srebrze, 5 i 10 fenigów w stopie miedziowo-niklowym, a 1 i 2 fenigi miały być miedziane.
Ustawą z września 1875 waluta markowa (popularnie zwana ) została jedynym obowiązującym środkiem płatniczym od roku 1876, chociaż w obiegu pozostały talary unijne (wprowadzone w 1857, wycofane w 1908).

</doc>
<doc id="1751400" url="https://pl.wikipedia.org/wiki?curid=1751400" title="Epitaphium Cretcovii">
Epitaphium Cretcovii

Epitaphium Cretcovii – łacińskie epitafium Jana Kochanowskiego poświęcone zmarłemu 16 maja 1558 roku Erazmowi Kretkowskiemu. Jest to pierwszy opublikowany tekst poetycki czarnoleskiego poety; powstał w 1558 roku, następnie został umieszczony na płycie nagrobnej Kretkowskiego w Padwie.
Około 1560 roku epitafium opublikowano drukiem w dodatku do dzieła "De antiquitate urbis Patavii et claris civibus Patavinis libri tres" Bernardina Scardeoniusa pt. "De sepulchris insignibus exterorum Patavii iacentium" w Bazylei. Nie podano wówczas nazwiska autora tekstu, podobnie bez nazwiska autora widnieje on na nagrobku w padewskiej bazylice św. Antoniego (Basilica del Santo). W późniejszych latach epitafium przedrukowano w dziele "Monumentorum Italiae ... libri quatour" Laurentego Schradera (Helmstadt, 1592) i N. Chytraeusa (1594). W zmienionej przez autora wersji został także włączony do zbioru "Foricoenia sive Epigrammatum libellus" (stanowiący większą całość z cyklem elegii "Elegiarum libri IV") jako 23 utwór. Kochanowski zmienił niektóre łacińskie formy gramatyczne i kilka słów (np. zamiast "noverunt" – "viderunt"). Odkrycia autorstwa utworu (na podstawie analizy dzieła Scardeoniusa) dokonał Józef Przyborowski w 1857 roku.
Epitafium zbudowane jest z dziewięciu wersów. Sześć pierwszych stanowi charakterystykę kasztelana gnieźnieńskiego, a trzy ostatnie mówią o jego pośmiertnej podróży na Olimp. Tam, będąc w pobliżu bogów, spogląda z góry na troski i żale ludzi. Badacze dowiedli, że poeta zawarł w utworze odniesienia do Starego Testamentu (Ha 1, 10, Jer 10, 15 i 51, 18, także Koh 21, 23).

</doc>
<doc id="1751401" url="https://pl.wikipedia.org/wiki?curid=1751401" title="Ascaris lumbricoides">
Ascaris lumbricoides



</doc>
<doc id="1751403" url="https://pl.wikipedia.org/wiki?curid=1751403" title="Hammerfrost">
Hammerfrost

Hammerfrost - drugi album muzyczny rosyjskiej grupy Viking metalowej Nomans Land, pochodzącej z Petersburga. Album ten został wydany 21 lutego 2005 roku przez wytwórnię muzyczną Einheit Produktionen z Niemiec. Była to pierwsza płyta po podpisaniu umowy między wytwórnią a zespołem. Na płycie tej po raz pierwszy pojawił się w twórczości zespołu keyboard oraz ostry wokal, przez który Nomans Land bywa od tamtej pory określany mianem Viking/black metalu.
Materiał do albumu został zmiksowany w czasie od sierpnia 2002 roku do marca 2003 w rosyjskim Kalipso Studios, opóźnienie w wydaniu albumu nastąpiło poprzez poszukiwania przez zespół wytwórni płytowej i kłótnie z wokalistą Antonem Wildem, który ostatecznie po wydaniu krążka opuścił zespół.

</doc>
<doc id="1751404" url="https://pl.wikipedia.org/wiki?curid=1751404" title="Władysław Głowa">
Władysław Głowa

Władysław Głowa (ur. 15 lutego 1940 w Kobylanach) – polski duchowny katolicki, teolog, prof. dr. hab.
Specjalizuje się w homiletyce i liturgice. Pełni funkcję kierownika Katedry Homiletyki Katolickiego Uniwersytetu Lubelskiego Jana Pawła II. Wcześniej był dyrektorem Instytutu Liturgiczno-Homiletycznego oraz Instytutu Teologii Pastoralnej KUL.

</doc>
<doc id="1751405" url="https://pl.wikipedia.org/wiki?curid=1751405" title="John Macdonald">
John Macdonald



</doc>
<doc id="1751407" url="https://pl.wikipedia.org/wiki?curid=1751407" title="SC Young Fellows Juventus">
SC Young Fellows Juventus

SC Young Fellows Juventus - szwajcarski klub piłkarski powstały w 1992 roku z połączenia dwóch drużyn: Young Fellows Zurych (powstałym w 1903) oraz Società Calcistica Italiana Juventus Zurigo (założonym w 1922). W sezonie 2006/2007 drużyna zajęła ostatnie miejsce w szwajcarskiej drugiej lidze i od tego czasu uczestniczy w rozgrywkach III ligi.

</doc>
<doc id="1751408" url="https://pl.wikipedia.org/wiki?curid=1751408" title="Podnoszenie ciężarów na Letnich Igrzyskach Olimpijskich 1964">
Podnoszenie ciężarów na Letnich Igrzyskach Olimpijskich 1964

Podnoszenie ciężarów na Letnich Igrzyskach Olimpijskich 1964 w Tokio odbyło się w dniach 11 - 18 października w hali Shibuya Kōkaidō. W zawodach wzięło udział 149 sztangistów (tylko mężczyzn) z 42 krajów. W tabeli medalowej najlepsi okazali się reprezentanci ZSRR z czterema złotymi i trzema srebrnymi medalami. Zawody olimpijskie były jednocześnie 39. Mistrzostwami Świata w Podnoszeniu Ciężarów.

</doc>
<doc id="1751409" url="https://pl.wikipedia.org/wiki?curid=1751409" title="Kwiatek czysty smutnego sierca">
Kwiatek czysty smutnego sierca

Kwiatek czysty smutnego sierca – polska średniowieczna anonimowa pieśń maryjna, spisana prawdopodobnie w XV wieku. Utwór opiera się na średniowiecznej symbolice kolorów i kwiatów, i związanych z nimi zalet, przypisywanych Maryi – niewinności, skromności, pokory, skłonności do męczeństwa i skupieniu na życiu duchowym. 
Wiersz składa się z 8 strof. Kolejne strofy rozpoczynają się od opisu koloru i gatunku kwiatu, odpowiadającego Marii i uosabianym przez nią cnotom. Po każdej zwrotce następuje czterowersowy refren o treści: "A czemu nam smutek, / Gdy ta Panna wiesiele, / A przy naszym skonaniu / Wieczne ucieszenie".
Pojawiające się w utworze kwiaty to kolejno:
Dwuwersowe strofy pisane są nieregularnym dziewięciozgłoskowcem, rymowane są parzyście i oparte na konstrukcji anaforycznej, przywołującej kolejne rośliny i ich barwy w początkach strofy. Refren jest czterowersowy, pisany sześcio- i siedmiozgłoskowcem (6, 7, 7, 6). 
Utwór został opublikowany przez Władysława Nehringa, który z kolei opierał się na odpisie sporządzonym przez Wojciecha Kętrzyńskiego.

</doc>
<doc id="1751411" url="https://pl.wikipedia.org/wiki?curid=1751411" title="ESC 2010">
ESC 2010



</doc>
<doc id="1751416" url="https://pl.wikipedia.org/wiki?curid=1751416" title="José Salazar López">
José Salazar López

José Salazar López (ur. 12 stycznia 1910 w Amece, zm. 9 lipca 1991 w Guadalajarze) – meksykański biskup rzymskokatolicki, biskup koadiutor Zamory w latach 1961–1967, biskup diecezjalny Zamory w latach 1967–1970, arcybiskup metropolita Guadalajary w latach 1970–1987, kardynał od 1973.
Życiorys.
Święcenia kapłańskie przyjął 26 maja 1934 w Guadalajarze. Pracę duszpasterską prowadził w archidiecezji Guadalajara do 1961. Był wykładowcą i prefektem studiów w seminarium duchownym w Guadalajarze w latach 1934–1944, wicerektorem od 1944, a od 1950 do 1961 jej rektorem.
22 maja 1961 otrzymał nominację na funkcję biskupa koadiutora diecezji Zamora i biskupa tytularnego Prusiade. Sakrę biskupią przyjął 20 sierpnia 1961 w Guadalupe z rąk kard. José Garibiego Rivery, arcybiskupa Guadalajary. Brał udział w obradach soboru watykańskiego II w latach 1962–1965. 15 września 1967 został mianowany biskupem diecezjalnym Zamory. 21 lutego 1970 został przeniesiony na stolicę metropolitalną w Guadalajarze. Na konsystorzu 5 marca 1973 papież Paweł VI wyniósł go do godności kardynalskiej z tytułem kardynała prezbitera S. Emerenziana a Tor Fiorenza. Był przewodniczącym Konferencji Episkopatu Meksyku. Uczestniczył w obydwu konklawe z 1978 roku, na których wybrano na papieży Jana Pawła I i Jana Pawła II. 15 maja 1987 złożył rezygnację z pasterskiego zarządzania archidiecezją Guadalajara. W styczniu 1990 roku ukończył 80 lat i utracił prawo udziału w konklawe.
Zmarł 9 lipca 1991 w Guadalajarze. Pochowano go w archikatedrze metropolitarnej w Guadalajarze.

</doc>
<doc id="1751419" url="https://pl.wikipedia.org/wiki?curid=1751419" title="Barbara ruska">
Barbara ruska



</doc>
<doc id="1751421" url="https://pl.wikipedia.org/wiki?curid=1751421" title="Greg Haughton">
Greg Haughton



</doc>
<doc id="1751425" url="https://pl.wikipedia.org/wiki?curid=1751425" title="Alferiusz">
Alferiusz

Alferiusz (ur. 930 w Salerno, zm. 12 kwietnia 1050 w Clava) – święty katolicki, opat.
Życiorys.
Życiorys tego świętego pochodzi z XIII wieku i mówi on, iż św. Alferiusz pochodził z Salerno, gdzie był doradcą księcia Guaimaria ("Guaimario III di Salerno"). Odbył podróże po Francji i Niemczech. W czasie choroby ślubował wstąpić do zakonu. Był następnie uczniem św. Odylona i z jego rąk otrzymał habit w klasztorze w Cluny. Kiedy powrócił do Italii i w 980 roku zbudował klasztor w Clava. Uważany jest za pierwszego opata tego ośrodka reformy kluniackiej.
Zmarł ponoć w wieku 120 lat. Jego wspomnienie obchodzone jest 12 kwietnia.

</doc>
<doc id="1751426" url="https://pl.wikipedia.org/wiki?curid=1751426" title="Brytyjskie Złote Wybrzeże">
Brytyjskie Złote Wybrzeże



</doc>
<doc id="1751427" url="https://pl.wikipedia.org/wiki?curid=1751427" title="Mikołaj Ostroróg (ujednoznacznienie)">
Mikołaj Ostroróg (ujednoznacznienie)



</doc>
<doc id="1751428" url="https://pl.wikipedia.org/wiki?curid=1751428" title="Płyty winylowe">
Płyty winylowe



</doc>
<doc id="1751431" url="https://pl.wikipedia.org/wiki?curid=1751431" title="Miyabi Natsuyaki">
Miyabi Natsuyaki

 – japońska piosenkarka j-pop. Jej kariera rozpoczęła się w roku 2002, kiedy przeszła do audycji Hello! Project Kids wraz z innymi dziećmi. Od tego czasu uczestniczy w tej grupie, tworząc z innymi członkiniami zespół Berryz Kōbō. Od roku 2007, wraz z Momoko Tsugunagą (Berryz Kōbō) i Airi Suzuki (°C-ute) śpiewa w zespole Buono!.

</doc>
<doc id="1751432" url="https://pl.wikipedia.org/wiki?curid=1751432" title="Grand Prix Południowej Afryki 1974">
Grand Prix Południowej Afryki 1974

Grand Prix Południowej Afryki 1974 (oryg. Lucky Strike South African Grand Prix) – trzecia runda Mistrzostw Świata Formuły 1 w sezonie 1974, która odbyła się 30 marca 1974, po raz ósmy na torze Kyalami.
20. Grand Prix Południowej Afryki, 11. zaliczane do Mistrzostw Świata Formuły 1.

</doc>
<doc id="1751440" url="https://pl.wikipedia.org/wiki?curid=1751440" title="Mistrzostwa Świata w Półmaratonie 1999">
Mistrzostwa Świata w Półmaratonie 1999

8. Mistrzostwa Świata w Półmaratonie – zawody lekkoatletyczne, które odbyły się we włoskim Palermo 3 października 1999 roku.

</doc>
<doc id="1751443" url="https://pl.wikipedia.org/wiki?curid=1751443" title="Iskra Bugojno">
Iskra Bugojno

Nogometni Klub Iskra Bugojno – bośniacki klub piłkarski z siedzibą w Bugojnie. Został założony w 1946 roku.
Reprezentanci kraju grający w klubie.
"w nawiasie lata gry w klubie"

</doc>
<doc id="1751445" url="https://pl.wikipedia.org/wiki?curid=1751445" title="NK Iskra Bugojno">
NK Iskra Bugojno



</doc>
<doc id="1751446" url="https://pl.wikipedia.org/wiki?curid=1751446" title="Rebelia Armii Bożego Oporu">
Rebelia Armii Bożego Oporu

Rebelia Armii Bożego Oporu – kampania partyzancka prowadzona od 1987 roku przez Armię Bożego Oporu (LRA) głównie w północnej Ugandzie, ale także w południowo-wschodnim Sudanie Południowym oraz Kongo. Ruch kierowany przez Josepha Kony, który sam siebie ogłosił prorokiem i głosem Ducha Świętego, ma na celu obalenie rządu Yoweri Museveni'ego i ustanowienie teokratycznego państwa opartego na dziesięciu przykazaniach wraz z pierwotnymi wierzeniami afrykańskimi.
LRA zabiła kilkadziesiąt tysięcy osób. Konflikt ten, jeden z najdłużej trwających w Afryce (dłużej trwa jedynie konflikt w Casamance), spowodował potężny kryzys humanitarny. LRA jest oskarżane o łamanie praw człowieka, w tym okaleczenia, tortury, gwałty, porwanie dzieci, które są następnie siłą wcielane do armii oraz kilka masakr.
Geneza.
W styczniu 1986 roku obalony został prezydent Tito Okello z plemienia Aczoli. Zdobywająca władzę Narodowa Armia Oporu (NRA) wraz z nowym prezydentem Yoweri Museveni, pochodzącym z południowego plemienia Nkole należącego do rodziny ludów Bantu, wywołała zaniepokojenie Acholi, którzy korzystając z uprzywilejowanej pozycji podczas rządów Okello dokonywali licznych pogromów na południu. Część wojskowych i dygnitarzy, którzy uciekali z kraju w obawie przed nowymi władzami, zasilili szeregi opozycji
W sierpniu, północne tereny znalazły się pod okupacją sił rządowych.
Przebieg wydarzeń.
Początki rebelii (1987-1994).
W styczniu 1987 roku, Joseph Kony ogłosił, że objawił mu się duch „Lakwena” (posłaniec), który kazał mu zdobyć Ugandę, zniszczyć grzeszników a krajem rządzić według Dziesięciu Przykazań. Kony był jednym z wielu proroków, którzy pojawili się po początkowym sukcesie Ruchu Ducha Świętego, założonego przez Alice Auma ("będącą ciotkąlub kuzynką Josepha Kony").
Były dowódca Armii Ludowo-Demokratycznej Ugandy, Odong Latek przekonał Kony'ego do rezygnacji z walki z wojskami rządowymi na rzecz partyzanckiej taktyki, głównie niespodziewanych ataków na cele cywilne, takie jak wioski. LRA prowadziło również sporadycznie ataki na dużą skalę, aby podkreślić niezdolność rządu do ochrony ludności. Do 1991 roku, LRA otrzymywało zaopatrzenie od wsi, z których została uprowadzona cześć mieszkańców; zaopatrzenie było rodzajem okupu. Fakt, że niektóre jednostki NRA były znane z brutalnych działań, zapewniło LRA przynajmniej bierne wsparcie z części ludności Acholi.
W marcu 1991 roku, rozpoczęły się działania zmierzające do zniszczenia LRA, poprzez odcięcie jej od źródła dostaw. W ramach tej operacji, minister Acholi Betty Oyella Bigombe stworzył grupy przeważnie uzbrojone w łuki i strzały, jako formę obrony społeczności lokalnych. Ponieważ LRA była uzbrojona w nowoczesną broń, grupy obronne zostały rozgromione.
Opór mieszkańców zdenerwował Kony'ego, który zaczął czuć, że nie ma już wsparcia ze strony ludności. W odpowiedzi na powstanie grup, LRA rozpoczęło tropienie i zabijanie tych osób z plemienia Acholi, którzy mogli być zwolennikami rządu. Chociaż starania rządu nie przyniosły oczekiwanych efektów, reakcja LRA przyczyniła się do zwrócenia się plenienia Acholi przeciw rebelii. Zmiana nastawienia wobec rebelii była hamowana przez głęboki antagonizm wobec rządowych sił okupacyjnych.
Po niepowodzeniu akcji na północy, minister Bigombe doprowadził do pierwszego bezpośredniego spotkania przedstawicieli LRA i rządu. Zajęcie przez rząd stanowiska było utrudnione pytaniem na temat wiarygodności i dobrej woli delegacji LRA. Informacje na temat negocjacji Kony'ego z rządem sudańskim na temat wsparcia przekonało rząd Ugandy, że Kony po prostu próbuje kupić sobie potrzebny czas. Podczas drugiej tury negocjacji, 10 stycznia 1994 roku, Kony poprosił o sześć miesięcy przerwy w rozmowach, potrzebnych do przegrupowania swoich oddziałów. Na początku lutego negocjacje przybierały coraz bardziej burzliwy charakter i po posiedzeniu w dniu 2 lutego, LRA zerwało rozmowy. Cztery dni później, prezydent Yoweri Museveni dał termin siedmiu dni na kapitulacje LRA. Na tym zakończyły się starania ministra Bigombe, mające rozwiązać konflikt w możliwie najbardziej pokojowy sposób.
Konflikt międzynarodowy (1994-2002).
Dwa tygodnie po ultimatum z 6 lutego 1994 roku, bojownicy LRA mieli przekroczyć granice na północy oraz założyć bazę w południowym Sudanie za zgodą rządu w Chartumie.
Pomoc Sudanu była odpowiedzią na ugandyjskie poparcie dla rebeliantów z Ludowej Armia Wyzwolenia Sudanu (SPLA), toczącej walki na południu kraju. Ponadto, w przekonaniu, że plemię Acholi współpracuje z rządem Ugandy, LRA rozpoczęła masowe ataki na ludność cywilną. Pospolite stały się okaleczenia (zwłaszcza odcinanie uszu, warg oraz nosa); w 1994 roku doszło do pierwszego masowego uprowadzenia dzieci i młodzieży. Najbardziej znanym było uprowadzenia 139 kobiet-studentek w październiku 1996 roku. Ponieważ większość żołnierzy LRA to uprowadzani w młodym wieku, ofensywa wojskowa przeciwko LRA jest powszechnie postrzegana przez Acholi jako zabijanie niewinnych ofiar konfliktu – dzieci. Moralna dwuznaczność tej sytuacji, w której uprowadzone dzieci są ofiarami jak i sprawcami brutalnych aktów, ma kluczowe znaczenie dla sprzecznej postawy wielu Acholi wobec rebeliantów.
Utworzenie sieci „bezpiecznych wsi” w 1996 roku pogłębiło negatywne nastawienie do rządu, zwłaszcza u tych Acholi, którzy byli nadal atakowani przez LRA nawet w „bezpiecznych obozach”. Same obozy zyskały złą sławę, jako zatłoczone, niehigieniczne i przytłaczające miejsca zamieszkania.
W międzyczasie, w 1997 roku rząd Sudanu rozpoczął zmieniać swoje twarde stanowisko ws. rebelii. W 2001 roku stosunki pomiędzy Sudanem a Ugandą zaczęły się poprawiać. Część z setek tysięcy uchodźców rozpoczęło powrót do swoich domów. Liczba uchodźców spadła do około pół miliona, pojawiły się również głosy wzywające do rozwiązania „bezpiecznych obozów”.
Operacje antypartyzanckie i zabiegi dyplomatyczne (2002-2005).
W marcu 2002 roku, Siły Obrony Ugandy (UPDF) rozpoczęły wojskową ofensywę, pod nazwą „"operacja Iron Fist"”, wymierzoną przeciwko bazom LRA w południowym Sudanie; ofensywa ta była przeprowadzona w porozumieniu z rządem Sudanu. Ofensywa, w połączeniu z zakończeniem II wojny domowej w Kongo i powrotem ugandyjskich wojsk, które były rozmieszczone w Demokratycznej Republice Konga, wytworzyła dla rządu Ugandy idealną sytuację do zakończenia konfliktu. Po kilku miesiącach walk, siły LRA rozpoczęły wycofywać się z powrotem do Ugandy, po drodze przeprowadzając brutalne ataki nie widziane od 1995 roku; doszło do masowych wysiedleń i mordów w regionach, takich jak Soroti, po raz pierwszy w historii rebelii.
W ciągu tych lat, podjęto szereg inicjatyw dyplomatycznych, które nie przyniosły oczekiwanych skutków; zwłaszcza, że stanowisko LRA pozostawało niepewne. W listopadzie 2003 roku, wizytę w Ugandzie złożył Podsekretarz Generalny ds. Humanitarnej Organizacji Narodów Zjednoczonych Jan Egeland, który z rozczarowaniem stwierdził: „"Nie mogę znaleźć innej części świata, która potrzebuje pomocy jak Uganda, a poświęca się jej tak niewiele uwagi opinii międzynarodowej"”. W grudniu 2003 roku, prezydent Ugandy skierował do Międzynarodowego Trybunału Karnego wiosek, o ustalenie czy LRA jest winna międzynarodowych zbrodni wojennych.
Od połowy 2004 roku, znacznie spadła aktywność rebeliantów, będących pod ciągłą presją ze strony wojska. Rząd Ugandy stał się celem coraz poważniejszej krytyki ze strony społeczności międzynarodowej z powodu niezakończenia walk. Międzynarodowe agencje humanitarne zakwestionowały dobrą wolę sił zbrojnych i ich zaangażowanie na rzecz pokojowego rozwiązania konfliktu. Siły zbrojne przyznały się również do rekrutowania żołnierzy spośród zbiegłych dziecięcych bojowników LRA.
W połowie września 2005 roku, grupa bojowników LRA, kierowana przez Vincenta Otti, przekroczyła granice Demokratycznej Republiki Konga (DRK). Prezydent Museveni oświadczył, że jeśli władze Konga nie rozbroją bojowników LRA, siły zbrojne Ugandy będą zmuszone ruszyć w pościg. Oświadczenie to spowodowało zaognienie stosunków dyplomatycznych między rządami DRK a Ugandy; doszło również do pokazu sił obu wojsk wzdłuż granic. Ambasador Konga przy Organizacji Narodów Zjednoczonych wystosował pismo do Sekretarza Generalnego ONZ, w którym przekonywał, że zasadnym jest wprowadzenie embarga na Ugandę, w odpowiedzi na agresywną politykę.
Rozmowy pokojowe w Dżubie (2006-2008).
Od lipca 2006 roku, doszło do szeregu spotkań w Dżubie pomiędzy rządem Ugandy a LRA. Pośrednikiem w rozmowach został Riek Machar, wiceprezydent Sudanu Południowego. Rozmowy te, doprowadziły do zawieszenia broni we wrześniu 2006 roku; była to pierwsza inicjatywa rozwiązania konfliktu na drodze pokojowej od czasów ministra Betty Bigombe i jego starań w 1994 roku.
Negocjacje zostały zaaranżowane, po tym jak Joseph Kony opublikował w maju wideo, w którym zaprzeczył oskarżeniom o popełnienie zbrodni wojennych oraz wezwał do zakończenia okresu wrogości; w odpowiedzi na oświadczenie Kony'ego, prezydent Museveni zagwarantował jemu bezpieczeństwo, jeśli warunki pokoju zostaną uzgodnione do końca lipca. Pod koniec czerwca 2006 roku, rząd Sudanu Południowego oficjalnie zaprosił Ugandę do udziału w rozmowach pokojowych; same negocjacje rozpoczęły się w Dżubie 14 lipca. W dniu 4 sierpnia 2006 roku, Vincent Otti ogłosił jednostronne zawieszenie broni, jednocześnie zwracając się do rządu o to samo.
Rząd Ugandy i LRA podpisały rozejm 26 sierpnia 2006 roku. Zgodnie z warunkami porozumienia, siły LRA opuszczą Ugandę i przemieszczą się na terytorium Sudanu Południowego, do dwóch specjalnych obszarów chronionych przez rząd Sudanu. Rząd Ugandy obiecał nie atakować tych obszarów. Negocjacje były nadal prowadzone, choć miały burzliwy przebieg. Tymczasem, rząd rozpoczął się proces tworzenia nowych mniejszych obozów dla uchodźców, w celu zmniejszenia populacji w głównych obozach.
Przebywanie obcych wojsk na terytorium Sudanu Południowego komplikuje delikatne stosunki tego pierwszego z rządem w Chartumie. Dodatkowo wniosek rządu Ugandy do Międzynarodowego Trybunału Karnego o zawieszeniu dochodzenia w sprawie zbrodni wojennych popełnionych przez przywódców LRA został potępiony przez międzynarodowe organizacje obrony praw człowieka, ale w znacznym stopniu wsparty przez liderów i mieszkańców północnej Ugandy.
Do połowy 2007 roku, tysiące uchodźców opuściło obozy. Jednakże, ludność nadal jest ostrożna jeżeli chodzi o powrót domów, czekając na ostateczne zakończenie rebelii.
Po zawieszeniu w rozmów pokojowych, wznowiono negocjacje w maju 2007 roku, dzięki staraniom Oenzetowskiego Specjalnego Przedstawiciela Sekretarza Generalnego ds. LRA, Joaquim Chissano. Rozmowy po raz kolejny odbyły się za pośrednictwem rządu Sudanu Południowego, ale przy wsparciu Organizacji Narodów Zjednoczonych i logistycznych ułatwieniach ze strony Biura Koordynacji Pomocy Humanitarnej (OCHA).
20 sierpnia 2007 roku, Uganda oświadczyła, że szuka pomocy prawnej w celu powołania sądu ds. zbrodni wojennych. W listopadzie 2007 roku, delegacja LRA kierowana przez Martina Ojul przybyła do Kampali, aby przedstawić swoje zaangażowanie na rzecz pokojowego rozwiązania konfliktu. Delegacja odwiedziła również północną Ugandę, aby spotkać ofiary rebelii i prosić ich o przebaczenie.
Jednakże, według doniesień, zastępca dowódcy LRA, Martina Ojul został zgładzony w dniu lub około 8 października 2007 roku w wyniku walki o władze w organizacji z Josephem Kony'm.
Przygotowania do wojny i ofensywa (2008–2009).
W czerwcu 2008 roku Armia Bożego Oporu zakupiła nową broń oraz rozpoczęła masową rekrutację nowych żołnierzy, jak zwykle przez porwania, zdobywając dodatkowych 1000 do 600 żołnierzy już służących. W tym samym czasie, rządy Ugandy, Sudanu Południowego oraz Kongo uzgodniły wspólny plan mający zniszczyć LRA. Według ministra Sudanu Południowego, LRA 7 czerwca 2008 roku zabiła 14 żołnierzy.
W grudniu 2008 roku, wojska Ugandy, Kongo i Sudanu Południowego rozpoczęły operację wojskową w regionie Parku Narodowego Garamba w Kongo. Oświadczenie o przeprowadzeniu operacji zostało wystosowane w stolicy Ugandy, Kampali przez szefów wywiadu wojskowego wszystkich trzech krajów. Według uświadczenia siły zbrojne z powodzeniem zaatakowały główne cele i zniszczyły obóz Josepha Kony. Według rządu Ugandy, na dzień 21 grudnia 2008 roku, 70% obozów LRA zostało zniszczonych.
LRA miała zabić co najmniej 400 osób w atakach na kilka wiosek w Kongo, podczas jak i po Bożym Narodzeniu. W dniach 24-27 grudnia 2008 LRA kilka wiosek. Podczas koncertu bożonarodzeniowego w miejscowości Faradje, zabito około 150. Ponadto LRA zabiło 75 osób w kościele na północ od Dungu, 48 osób w Bangadi oraz 213 osób w Gurbie.
15 marca 2009 armia ugandyjska rozpoczęła nagłe wycofywanie z terenów Demokratycznej Republiki Konga. Było to wynikiem osiągnięcia porozumienia z wojskami DRK, które przejęły odpowiedzialność za sytuację w Garambie i zobowiązały się do zabezpieczenia tam bezpieczeństwa. Podczas ceremonii przekazania odpowiedzialności Sekretarz Generalny wojsk DRK gen. Didier Etumba Longila powiedział, że będą wspierać Ugandę w neutralizacji Armii Bożego Oporu. W wyniku wycofania się wojsk ugandyjskich, nie zostały osiągnięte cele operacji, czyli zniszczenie baz i struktur LRA w DRK. W wyniku ofensywy zginęło 146 rebeliantów oraz co najmniej 400 cywili. Straty wojsk koalicji nie są znane.
Masakra grudniowa (2009).
W grudniu 2009, rebelianci dokonali masakry w 10 wioskach w północno-wschodnich krańcach Demokratycznej Republiki Konga. Bojówki LRA w dniach 14 – 17 grudnia zabiły co najmniej 321 osób. "Żołnierze Boga" mordowali przede wszystkim mężczyzn, których przywiązywano do drzew, po czym brutalnie pocięto ich maczetami lub rozbito im głowy siekierami. Mieszkańcy wiosek, którzy przeżyli rzeź, mieli poodcinane wargi i uszy, by nie mogli przekazać tego, co się stało. Armia Bożego Oporu uprowadziła ok. 250 osób, w tym wiele kobiet i 80 dzieci, którym nakazano iść do odległego o 96 km miasta. Na drodze z Makombo do Tapili leżały ciała zabitych, ponieważ rebelianci mordowali tych, którzy maszerowali zbyt wolno.
Raport o masakrze wyjawiła dopiero pod koniec marca organizacja Human Rights Watch. Anneke Van Woudenberg, pracownica tejże organizacji, nazwała masakrę "jedną z najgorszych, jakie kiedykolwiek popełniło ugrupowanie Armia Bożego Oporu w swej krwawej, 23-letniej historii".
Dalsza działalność i ściganie Kony'ego (2010-2014).
Human Rights Watch podała, iż od lutego 2009 do sierpnia 2010, LRA zamordowała 255 cywilów (pomijając grudniową masakrę) i uprowadziła 697 osób, zarówno dzieci jak i dorosłych na terenie Republiki Środkowoafrykańskiej, Demokratycznej Republiki Konga oraz Ugandy.
W lutym 2010 LRA dokonało we wiosce Kpanga w Demokratycznej Republice Konga masakry na ponad 100 osobach.
14 października 2011 Barack Obama wysłał do krajów Afryki Środkowej 100 instruktorów wojskowych. Doradcy wojskowi mieli pomagać w szkoleniu i dowodzeniu, co miało doprowadzić do ujęcia Josepha Kony'ego.
Na początku marca 2012 organizacja „Invisible Children Inc” rozpoczęła kampanię pod tytułem Kony 2012. Kampania ma na celu nagłośnienie zbrodni Kony'ego i zachęcenie amerykańskich polityków do zaangażowania się w jego aresztowanie. Film ten, który cieszył się ogromną popularnością wśród internautów, miał wpływ na utworzenie przez Unię Afrykańską 5 tys. kontyngentu, który za zadanie miał pojmanie dowódcy rebeliantów. Batalion, któremu dowodzą Ugandyjczycy, składa się także z żołnierzy także z Sudanu Południowego, Demokratycznej Republiki Konga i Republiki Środkowoafrykańskiej. Kwatera główna kontyngentu umiejscowiona została w mieście Yambio w Sudanie Południowym, w pobliżu granicy z Demokratyczną Republiką Konga, gdzie działała Armia Bożego Oporu. Stamtąd 24 marca 2012 wysyłane do operacji zostały oddziały UA. 12 maja 2012 żołnierze ugandyjscy pojmali Caesara Alechamm, wysokiego rangą dowódcę o stopniu generała dywizji. Ponieważ był wiodącym wojskowym strategiem LRA, aresztowanie Achellama oznaczało postępy w działaniach na rzecz ujęcia Kony'ego.
6 czerwca 2012 sekretarz generalny Ban Ki-moon wydał raport dotyczący działalności Armii Bożego Oporu w latach 2009-2012. Wynikało z niego, iż w tym czasie zabito i okaleczono co najmniej 45 dzieci i uprowadzono co najmniej 591 dzieci, w tym 268 dziewcząt. Faktyczna liczba mogła być dużo wyższa, jednak były to przypadki udokumentowane. ONZ oceniało, iż sekta Kony'ego składa się z 300-500 bojowników, z czego połowa stanowią dzieci. W 2012 z rąk bojówek Kony'ego zginęło 51 osób.
19 stycznia 2013 żołnierze ugandyjscy zabili ochroniarza Josepha Kony'ego – podpułkownika Vincenta Binansio „Binani” Okumu, w dżungli na wschodzie Republiki Środkowoafrykańskiej, tuż przy granicy z Sudanem Południowym. Była to jedna z czołowych postaci wśród hierarchii LRA.
W związku z przewrotem wojskowym w Republice Środkowoafrykańskiej (24 marca 2013) i niestabilnością wywołaną ofensywą tamtejszych rebeliantów z ugrupowania Seleka, dowództwo wojsk ugandyjskich wydało 4 kwietnia 2013 rozkaz by jednostki powróciły do swoich baz w Ugandzie. Tymczasem Stany Zjednoczone zaoferowały 5 milionów dolarów nagrody za informacje prowadzące do schwytania Kony'ego. Po przewrocie w Republice Środkowoafrykańskiej, nowe tamtejsze władze zmusiły Unię Afrykańską do przerwania ścigania Kony'ego.
Środkowoafrykańscy rebelianci znali się z bojówkami Kony'ego, gdyż prowadząc wojnę partyzancką w buszu, razem z nim szmuglowali do Sudanu kość słoniową. Same rozbite bojówki Armii Bożego Oporu zajęły się kłusownictwem i przemytem kości słoniowej, które przynosiły im pieniądze na przetrwanie i wojnę. Dezerterzy z Bożej Armii twierdzą, że Kony rozkazał swoim ludziom wybijać leśne słonie w parkach narodowych Garanga w Demokratycznej Republice Konga i Dzanga-Ndoki w Republice Środkowoafrykańskiej, a upolowane kły odbierają od niego arabscy kupcy z Chartumu, którzy następnie sprzedają je odbiorcom w Chinach, na Tajwanie oraz w Tajlandii. Z kolei ugandyjski wywiad twierdził, iż sam Kony ukrywał się w Sudanie, w położonej przy granicy z Republiką Środkowoafrykańską enklawie Kafia Kingi, będącym spornym terytorium między Sudanem i Sudanem Południowym.
Mimo zajęcia się kłusownictwem, 13 czerwca 2013 rebelianci dokonali ataku na dwie wioski pod miastem Bria w Republice Środkowoafrykańskiej. W jednej z wiosek doszło do rozboju, podczas którego zabito sześciu cywilów. W drugiej z miejscowości, bojownicy ścięli sześciu kolejnych cywilów. Po tym uzbrojeni w karabiny wieśniacy, stawili czoła rebeliantom, łapiąc i zabijając czterech z nich.
24 marca 2014 „The Washington Post” doniósł, co zostało potwierdzone przez Biały Dom, że prezydent Stanów Zjednoczonych Barack Obama postanowił wysłać do Ugandy kolejnych 150 żołnierzy sił specjalnych wraz z samolotami wojskowymi CV-22 Osprey w ramach operacji ścigania Josepha Kony'ego.
Konsekwencje konfliktu.
Obszar rebelii był historycznie ograniczony do regionu znanego jako Acholiland, składającego się z dystryktów Kitgum, Pader i Gulu, choć od 2002 roku przemoc przenikała również do innych regionów. LRA operuje również w rejonie granicy z Sudanem Południowym, a ostatnio również północno-wschodniej prowincji Ituri w Demokratycznej Republice Konga. Sam konflikt nie wzbudził wiele zainteresowania mediów w krajach rozwiniętych. Dopiero w kwietniu 2004 roku Rada Bezpieczeństwa ONZ wyraziła formalne potępienie konfliktu. W 2005 roku, sonda przeprowadzona wśród działaczy humanitarnych, dziennikarzy, naukowców wskazała, że rebelia w północnej Ugandzie jest drugim najgorszym konfliktem „zapomnianym” przez społeczność międzynarodową na świecie, po konflikcie z sąsiednim Kongo.
Rząd Stanów Zjednoczonych szacuje, że ok. 12000 osób zginęło w wyniku przemocy, a wiele umiera z niedożywienia i chorób, wywołanych przez konflikt. Prawie dwa miliony osób zostało zmuszonych do opuszczenia swoich domów, żyjąc w obozach dla uchodźców oraz w innych obozach mających zapewnić bezpieczeństwo, często śpiąc na ulicy lub w innych miejscach publicznych. Wiele uprowadzonych osób zostało podczas rajdów na wsie, niektóre osoby są wykorzystywane jako żołnierze lub seksualni niewolnicy. Organizacja Narodów Zjednoczonych szacuje, że od 1987 roku, LRA uprowadziło około 25000 dzieci. W czerwcu 2007 roku, grupa z Human Rights Center Uniwersytetu Kalifornijskiego pracowała w północnej Ugandzie, aby skompletować bazę 25000 porwanych osób.
Sumując dane pochodzące z różnych źródeł na temat liczby porwanych, zachowawcze badania szacują, że LRA uprowadziło od 24000 do 38000 dzieci oraz od 28000 do 37000 dorosłych do kwietnia 2006 roku. Podczas dalszych badań stwierdzono, że kobiety stanowią około jednej trzeciej wszystkich porwanych, przebywają również dłuższy czas z LRA, w porównaniu do mężczyzn. Kobiety są zmuszane do służby domowej i seksualnej. Według sondażu przeprowadzonego na grupie 750 młodych osób z Kitgum i Pader, co najmniej 66000 osób w wieku od 13 do 30 lat zostało porwanych. Jedna trzecia wszystkich chłopców i jedna szósta wszystkich dziewcząt zostało uprowadzonych na co najmniej jeden dzień. Spośród nich, 66% mężczyzn zostało porwanych na dłużej niż dwa tygodnie, podczas gdy wśród kobiet 46%. Jeśli kobieta była porwana na dłużej niż dwa tygodnie, ryzyko uprowadzenia na stałe wynosiło 25%.
Liczba uprowadzeń była największa w 2002 i 2003 roku, być może w odwecie za prowadzoną operację "Iron Fist". Średni wiek porwanych wzrósł z około 13 lat w 1994 do niemal 18 w 2004 roku.
Chociaż Armia Bożego Oporu składa się z mniej niż dwóch tysięcy żołnierzy, którzy znajdują się pod intensywną presją ze strony wojska Ugandy, rząd nie był w stanie zakończyć rebelii do dziś. Negocjacje pokojowe komplikuje dochodzenie i proces przygotowawczy Międzynarodowego Trybunału Karnego. Konflikt spowalnia rozwój Ugandy, obciążając budżet tego biednego kraju kwotą co najmniej 1,33 miliarda dolarów, co stanowi równowartość 3% PKB Ugandy.
„Nocni azylanci”.
W wyniku konfliktu, dzieci w wieku pomiędzy 8 a 14 rokiem życia, zmuszone są codziennie przez zapadnięciem zmroku przemierzać odległość 20 kilometrów z obozów dla uchodźców do większych miast, zwłaszcza Gulu, w poszukiwaniu bezpieczeństwa. Sytuacja ta była przedstawiona w filmach dokumentalnych: „Stolen Children”, „War/Dance” oraz „Invisible Children”.
W dniu 29 kwietnia 2006 roku, ponad 80000 młodych ludzi z całego świata w 130 ośrodkach miejskich zgromadziło się na placach w centrach miast w geście solidarności z wysiedlonymi dziećmi.
Organizacja „"The Invisible Children"” również przyczyniła się do wzrostu świadomości na temat obozu dla uchodźców. Poprzez program „Displace Me” zorganizowała 28 kwietnia 2007 roku, w 15 miastach USA happening, w którym w sumie uczestniczyło ponad 68000 osób. Jedynym wymogiem dla uczestników był nocleg w „"domu"” wykonanym z kartonu, tak jak w obozach. Inny program, „The Name Campaign”, zachęca do noszenia tabliczki na wisiorku z nadrukiem imienia jednego z tysięcy uprowadzonych dzieci, jako środek do podnoszenia świadomości społeczeństwa.

</doc>
<doc id="1751448" url="https://pl.wikipedia.org/wiki?curid=1751448" title="(4948) Hideonishimura">
(4948) Hideonishimura

(4948) Hideonishimura – planetoida z pasa głównego asteroid okrążająca Słońce w ciągu 3 lat i 69 dni w średniej odległości 2,17 j.a. Została odkryta 3 listopada 1988 roku w obserwatorium Nihondaira. Początkowo odkrycie przypisane astronomom Watariemu Kakei, Minoru Kizawie i Takeshiemu Uracie, później uznane za odkrycie zespołowe zespołu "Stacji Oohira Obserwatorium Nihondaira".
Nazwa planetoidy pochodzi od "Hideo Nishimury" (ur. 1949), japońskiego astronoma amatora, współodkrywcy komety "C/1994 N1" (Nakamura-Nishimura-Machholz) oraz 9 gwiazd nowych. Nazwa została zaproponowana przez "S. Kaneko". Przed nadaniem nazwy planetoida nosiła oznaczenie tymczasowe (4948) 1988 VF1.

</doc>
<doc id="1751450" url="https://pl.wikipedia.org/wiki?curid=1751450" title="DataMatrix">
DataMatrix

DataMatrix – dwuwymiarowy matrycowy kod kreskowy o zmiennej długości.
Został opracowany przez firmę International Data Matrix w pierwszej połowie lat dziewięćdziesiątych .
Został opracowany przez firmę Robotic Vision Systems, Inc. Jest licencjonowany na zasadzie public domain, co oznacza, że za jego wykorzystywanie nie trzeba wnosić żadnych opłat.
Kod DataMatrix składa się z kwadratowych modułów ułożonych wewnątrz wzorca wyszukiwania stanowiącego obwód symbolu. Stosowane są dwa rodzaje kodów korekcyjnych: ECC 000-140 i ECC 200.
ECC 000-140 wykorzystuje kody splotowe, natomiast ECC 200 korzysta z kodów Reeda-Solomona. Najnowsza wersja Data Matrix ECC 200 z algorytmem korekcji błędów Reeda-Solomona oferuje duże bezpieczeństwo danych.
Standard DataMatrix jest wykorzystywany w systemie semacode. 
Standard DataMatrix został przyjęty przez Międzynarodową Organizację Normalizacyjną (ISO) jako norma ISO 16022.
Po uzyskaniu statusu normy ISO/IEC 16022:2000 — International Symbology Specification, Datamatrix oraz ISO/IEC 24720:2006 wykorzystywanie specyfikacji DataMatrix nie wiąże się z żadnymi opłatami licencyjnymi. Symbole DataMatrix mają postać kwadratów zawierających od 10*10 do 144*144 elementów. Generowanie symbolu odbywa się przy pomocy odpowiedniego oprogramowania, z zaimplementowanym algorytmem opisanym w normie.
DataMatrix został zaprojektowany w celu upakowania jak największej liczbie informacji na jak najmniejszej powierzchni. Dzięki korekcji błędów z redundancją danych odczyt kodu jest szybki i pewny, nawet w przypadku uszkodzenia do 25% wydrukowanego kodu.
Budowa.
Rodzaj dwuwymiarowej macierzy binarnej (kodu 2D) w kształcie kwadratu zbudowanego z punktów. Dwa sąsiednie boki, lewy oraz dolny tworzą granicę w kształcie litery L (finder pattern), co pozwala na orientację kodu. Natomiast boki górny oraz prawy składają się na przemian z elementów czarnych oraz białych, używane głównie do określenia rozmiaru fizycznego oraz zniekształceń symbolu. Wewnętrzna część symbolu zawiera zakodowaną informację. Wokół kodu DMC znajduje się tzw. pole ciszy (quiet zone), którego rekomendowana wielkość wynosi do 2 do 4 wielkości pojedynczego kwadratu jednostkowego. Do odczytania kodu DataMatrix potrzebny jest układ optyczny z przetwornikiem obrazu (np. kamera cyfrowa) oraz odpowiednie oprogramowanie analizujące obraz. Referencyjny algorytm dekodujący stanowi część normy ISO/IEC. Najpowszechniejszym urządzeniem zdolnym odczytać DataMatrix jest smartfon, wyposażony w aparat cyfrowy i odpowiednie oprogramowanie.
Wbudowane w oprogramowanie dekodujące algorytmy korekcji błędów, bazujących m.in. na kodach Reeda-Solomona, pozwalają na prawidłowe odczytanie nawet dość znacznie uszkodzonych symboli DataMatrix.
Właściwości.
Podstawowe cechy:
Zastosowania.
Data Matix Code jest używany często do oznaczania dokumentów. Stosowany jest także na przesyłkach w transporcie i spedycji. Często wykorzystywany jest także w przemyśle elektronicznym.
DataMatrix został zastosowany do oznakowania opakowań leków w Europejskim Systemie Weryfikacji Autentyczności Leków (EMVS), gdzie w kodzie zgodnie z systemem GS1 zapisuje się 14-cyfrowy kod produktu (GTIN) z Identyfikatorem zastosowań AI=01, indywidualny dla każdego opakowania numer seryjny z AI=21, 6-cyfrową datę ważności z AI=17, numer partii z AI=10 oraz, jeśli w danym kraju jest wymagany, krajowy kod refundacyjny NHNR.
Najciekawszym zastosowaniem DataMatrix wydaje się znakowanie urządzeń, narzędzi
i dokumentów wykorzystywanych w codziennej działalności, zarówno w celu inwentaryzacji, jak i powiązania przedmiotu z informacją dodatkową.
DataMatrix z powodzeniem można wykorzystać do znakowania dokumentów (dowody rejestracyjne, faktury, korespondencja seryjna, koperty, segregatory) bez konieczności stosowania specjalistycznych technik drukarskich.
Struktura kodu DataMatrix, system odczytu bazujący na analizie grafiki oraz technika drukowania bezpośredniego (grawerowanie laserowe, wytłaczanie, grawerowanie igłowe i drukowanie atramentowe) zapewniają stabilne funkcjonowanie kodowania na prawie wszystkich podłożach i powierzchniach. 

</doc>
<doc id="1751451" url="https://pl.wikipedia.org/wiki?curid=1751451" title="Le Fetiche Maya">
Le Fetiche Maya

Le Fetiche Maya – gra komputerowa stworzona przez francuskie studio Silmarils w 1989 roku, łącząca w sobie cechy typowe dla gatunku gier akcji, przygodowych, logicznych, a nawet wyścigów samochodowych.
Gracz wciela się w postać poszukiwacza przygód i uniwersyteckiego profesora, który bada tajemnicę plemienia Majów, odwiedzając po drodze między innymi Chichén Itzá.
Początkowo gra ukazała się w wersji dla DOS, w roku 1990 doczekała się konwersji na Amigę i Atari ST.

</doc>
<doc id="1751452" url="https://pl.wikipedia.org/wiki?curid=1751452" title="Mistrzostwa Świata w Półmaratonie 1998">
Mistrzostwa Świata w Półmaratonie 1998

7. Mistrzostwach Świata w Półmaratonie - zawody lekkoatletyczne, które odbyły się 27 września 1998 r. w szwajcarskim Usterze. W imprezie wzięło w sumie udział 394. biegaczy i biegaczek z 54. krajów.

</doc>
<doc id="1751457" url="https://pl.wikipedia.org/wiki?curid=1751457" title="Armia Oporu Pana">
Armia Oporu Pana



</doc>
<doc id="1751458" url="https://pl.wikipedia.org/wiki?curid=1751458" title="Nemzeti Bajnokság I (2009/2010)">
Nemzeti Bajnokság I (2009/2010)

Sezon 2009/2010 jest 107. sezonem Nemzeti Bajnokság I – najwyższej klasy rozgrywkowej na Węgrzech w piłce nożnej. Rozgrywki rozpoczęły się 24 lipca 2009, a zakończył się w maju 2010. Liga liczyła 16 zespołów. Tytuł po raz kolejny obroniła drużyna .
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1751460" url="https://pl.wikipedia.org/wiki?curid=1751460" title="Borys Łewyćkyj">
Borys Łewyćkyj

Borys Łewyćkyj (ur. 19 maja 1915 w Wiedniu, zm. 28 października 1984 w Monachium) – ukraiński publicysta, politolog i polityk.
Życiorys.
Był synem Wasyla Łewyćkiego, pedagoga i nauczyciela gimnazjalnego. Działalność polityczną rozpoczął we Lwowie, w czasach studenckich. W latach 1936–1939 był redaktorem naczelnym pisma „Nowe Seło” we Lwowie, wydawanego przez Ukraiński Związek Chłopski. W 1939 ukończył studia na wydziale humanistycznym Uniwersytetu Jana Kazimierza we Lwowie. W latach 30. wstąpił do Organizacji Ukraińskich Nacjonalistów, następnie po rozłamie OUN był w latach 1940–1942 członkiem OUN-B, bliskim współpracownikiem Iwana Mitryngi.
W 1942 odszedł z OUN-B razem z I. Mitryngą. Był razem z nim jednym z założycieli i członkiem komitetu Centralnego Ukraińskiej Partii Narodowo-Demokratycznej (UNDP). Po śmierci I. Mitryngi w 1943 wyjechał do Warszawy, następnie przez Pragę udał się do Monachium, gdzie zamieszkał pod koniec II wojny światowej i pozostał do końca życia.
Na powojennej emigracji był w 1946 jednym z założycieli Ukraińskiej Partii Rewolucyjno-Demokratycznej (URDP) i w latach 1946–1956 w Monachium współredaktorem jej organu prasowego „Wpered”. Po 1956 odsunął się od działalności emigracji ukraińskiej. Krytykował liderów diaspory ukraińskiej, w szczególności za współpracę z Niemcami w czasie II wojny światowej oraz strategię ostrej retoryki antykomunistycznej. Postulował wspieranie ruchów rewizjonistycznych w krajach Europy Wschodniej. Poczynając od 1956 poświęcił się badaniom sowietologicznym. Został doradcą Socjaldemokratycznej Partii Niemiec do spraw ZSRR, współpracownikiem Forschungdienst Osteuropa w Düsseldorfie, ekspertem Fundacji im. Friedricha Eberta, autorem artykułów w pismach "Osteuropa" i "Osterreichische Hefte". Był autorem wielu prac z sowietologii oraz artykułów pisanych pod pseudonimem "Paul Sikora". Pod koniec życia wykładał na Wolnym Uniwersytecie Ukraińskim w Monachium.
Od lat 50. współpracował z paryską „Kulturą”, ze szczególną intensywnością w latach 60., kiedy wydał również w Instytucie Literackim dwie książki.
Członek rzeczywisty Towarzystwa Naukowego im. Szewczenki.

</doc>
<doc id="1751464" url="https://pl.wikipedia.org/wiki?curid=1751464" title="Zwilżalność">
Zwilżalność

Zwilżalność – właściwość przedmiotów i substancji dotycząca ich oddziaływania z cieczami. Polega na pokrywaniu się makroskopową warstwą cieczy ścianek naczynia wypełnionego gazem, gdy ciecz pozostaje fazą niestabilną jako faza objętościowa.
Warstwa taka tworzy się na skutek oddziaływania ścianek preferujących kontakt z fazą ciekłą.
Jeżeli ciało jest zwilżalne wodą, to mówimy, że jest ono hydrofilowe. Przeciwieństwem tego zjawiska jest brak zwilżalności. Ciała niezwilżalne wodą nazywamy hydrofobowymi.
Na opisane zjawisko zwilżania lub niezwilżania ciała stałego wpływa wiele czynników. Do najważniejszych należy napięcie powierzchniowe cieczy, wzajemne oddziaływanie cząsteczek ciała stałego i cieczy, czy też temperatura. Na przykład szkło nie jest tak dobrze zwilżane przez wodę, jak przez rtęć. Z kolei parafina nie jest zwilżana przez wodę, natomiast dobrze rozpływa się po niej benzyna.
Temperatura zwilżania.
Jednym z czynników wpływających na zwilżalność jest temperatura. Zwilżanie całkowite zachodzi, gdy stan układu dąży do krzywej współistnienia ciecz-gaz, pozostając jednak po stronie obszaru stabilności fazy gazowej.
Temperatura zwilżania (Tw - temperatura zwilżania punktu w) to temperatura powyżej której grubość stale istniejącej na ściance mikroskopowej warstwy kwazicieczy dąży do grubości makroskopowej, przy współistnieniu faz gaz-ciecz. Poniżej tej temperatury, nawet przy współistnieniu faz gaz-ciecz, grubość warstwy pozostaje mikroskopowa.
Zwilżanie a topnienie powierzchniowe.
W przypadku topnienia powierzchniowego rolę ścianki pełni bezpośrednio faza stała, a nie niestabilna faza ciekła. W odróżnieniu od zwilżania, gdzie stan dąży do współistnienia faz gaz-ciecz, przy topnieniu powierzchniowym dąży on wzdłuż krzywej współistnienia gaz-ciało stałe od punktu potrójnego. Przy topnieniu, rola różnicy potencjałów chemicznych faz kwaziciekłej i gazowej odgrywa różnica temperatur.
Front zwilżania.
Powierzchnia rozdziału strefy nasyconej i nienasyconej w procesie infiltracji cieczy w materiale nazywana jest "frontem zwilżania". Front zwilżania jest wielkością używaną np. w hydrologii.
W problematyce chłodniczej frontem określa się też powierzchnię rozdziału między chłodną częścią materiału opływanego przez czynnik chłodniczy a częścią gorącą, pokrytą przez towarzyszącą parę wodną (w przypadku chłodzenia wodnego).

</doc>
<doc id="1751466" url="https://pl.wikipedia.org/wiki?curid=1751466" title="Mistrzostwa Świata w Półmaratonie 1997">
Mistrzostwa Świata w Półmaratonie 1997

6. Mistrzostwa Świata w Półmaratonie – zawody lekkoatletyczne, które odbyły się w Koszycach na Słowacji 4 października 1997 roku.

</doc>
<doc id="1751472" url="https://pl.wikipedia.org/wiki?curid=1751472" title="Zanjan">
Zanjan



</doc>
<doc id="1751473" url="https://pl.wikipedia.org/wiki?curid=1751473" title="Biblioteka Fabryczna w Żyrardowie">
Biblioteka Fabryczna w Żyrardowie

Biblioteka Fabryczna w Żyrardowie – biblioteka publiczna należąca obecnie do miasta Żyrardowa, założona w 1907 roku na fali ustępstw rządu carskiego po rewolucji w 1905 roku.
Biblioteka Fabryczna jest jedną z najważniejszych placówek kulturalnych miasta oraz jedną z najstarszych tego typu placówek na Mazowszu. W 2019 księgozbiór biblioteki liczył ok. 90 000 egzemplarzy.
Historia biblioteki do 1915 r..
Już w roku 1895 istniała w osadzie fabrycznej biblioteka zakładowa dla urzędników zakładów lniarskich zlokalizowana w gmachu resursy, specjalizująca się w literaturze technicznej niezbędnej do sprawnego funkcjonowania fabryki. Biblioteka gromadziła głównie dzieła w języku niemieckim, jako że większość wyższych stanowisk technicznych w fabryce zajmowali dyrektorzy oraz majstrowie sprowadzeni z Niemiec i Austro-Węgier. Dostęp do zbiorów mieli tylko wyżsi pracownicy techniczni (majstrowie, kierownicy), zarząd fabryki oraz biuraliści.
Biblioteka publiczna.
Inicjatorem założenia w osadzie fabrycznej ogólnie dostępnej biblioteki był Albin Żbikowski piastujący funkcję jednego z dyrektorów Towarzystwa Akcyjnego Zakładów Żyrardowskich, który dnia 16 grudnia 1906 r., wraz z Teodorą Popowską, uzyskał zezwolenie gubernatora warszawskiego, Dmitrija Nikołajewicza Martynowa, na uruchomienie biblioteki z czytelnią.
Początkową siedzibą biblioteki były cztery izby w domu czynszowym przy ówczesnej ulicy Długiej, mieszczące magazyn książek, wypożyczalnię oraz czytelnię.
Organizację biblioteki dla wszystkich pracowników fabryki powierzono Teodorze Popowskiej, która odpowiadała także za kupowanie nowych książek dla biblioteki, a począwszy od momentu udostępnienia jej zbiorów publiczności przez wiele lat nią kierowała.
Dzięki statusowi biblioteki zakładowej książnica była niezależna finansowo od władz carskich, a dzięki ciągłemu rozwojowi fabryki uzyskiwała znaczne kwoty na powiększanie księgozbioru. Już w roku 1906, czyli niespełna rok przed udostępnieniem zbiorów publiczności, zakupiono do zbiorów biblioteki 877 woluminów za łączną kwotę 895,32 rb. Jako że część kupowanych książek nie posiadała opraw, biblioteka korzystała z usług introligatorów. Książki oprawiano głównie w księgarni Edwarda Wendego w Warszawie przy ulicy Krakowskie Przedmieście 9. Z księgarni tej pochodził znaczny odsetek zakupionych pozycji, jednakże książki nabywano także w innych księgarniach warszawskich: w Księgarni Gebethnera i Wolffa, w Księgarni Polskiej oraz u Michała Arcta.
Bibliotekę Fabryczną udostępniono publiczności w 1907 roku. Inwentarz biblioteki wymieniał wówczas 2792 tomy, które razem z pracami introligatorskimi kosztowały łącznie 2001,91 rb.
Księgozbiór.
Księgozbiór prowadzono zachowując podział na 5 działów oznaczonych literami: A, B, C, D, E.
Kategoria A obejmowała klasykę literatury polskiej i obcej oraz wydawnictwa z zakresu literatury pięknej. W dniu otwarcia biblioteki dział ten liczył 1010 wol. (36,17%)
Kategoria B obejmowała dzieła literatury pięknej polskiej i obcej wraz z wydawnictwami przeznaczonymi dla dzieci i młodzieży. W dniu otwarcia biblioteki dział ten liczył 918 t. (32,88%)
Kategoria C obejmowała z jednej strony literaturę fachową i dzieła popularnonaukowe z zakresu nauk humanistycznych, z drugiej zbiór podręczników z zakresu szeroko pojętej humanistyki. W dniu otwarcia biblioteki dział ten liczył 381 poz. (13,65%)
Kategoria D obejmowała wydawnictwa specjalistyczne i popularnonaukowe z zakresu nauk matematyczno-przyrodniczych, techniki, medycyny oraz podręczniki techniczne. W dniu otwarcia biblioteki dział ten liczył 393 t. (14,08%)
Kategoria E obejmowała słowniki oraz wydawnictwa encyklopedyczne. W dniu otwarcia biblioteki liczyła 90 t. (3,22%).
Ogółem literatura piękna zgromadzona w działach A i B obejmowała w 1907 r. 1928 t., co stanowiło 69% całości zbioru książek. Z tego ok. 60% (czyli 41% całości) stanowiły wydania dzieł polskich, zaś pozostałe 40% (27,6% całości) stanowiły przekłady dzieł innych literatur narodowych.
W kategoriach A i B najliczniejszą grupę tworzyły dzieła obyczajowe, w tym liczne utwory podróżnicze, historyczne oraz znaczący zbiór literatury kobiecej; najmniej licznie prezentowane był dramat. W dziale młodzieżowym z kolei znaczący udział miały powieści dla dziewcząt. Zdecydowanie najwięcej tomów reprezentowało współczesną literaturę polską, tj. dziewiętnastowieczną i z początku XX wieku; były to dzieła takich autorów jak Bolesław Prus, Józef Ignacy Kraszewski, Władysław Reymont, Henryk Sienkiewicz i Stefan Żeromski, a także Władysław Orkan, Łoziński, Wiktor Gomulicki, Korzeniowski, Maria Rodziewiczówna i Teodor Jeske-Choiński. W dziale dramatu oprócz klasyków romantycznych takich jak Adam Mickiewicz i Juliusz Słowacki nie zabrakło dzieł najnowszych, na przykład Wyspiańskiego. Wiele dzieł reprezentowało twórców renesansowych: Mikołaja Reja, Jana Kochanowskiego i Andrzeja Frycza Modrzewskiego.
Zbiór tłumaczeń z literatur obcych obejmował wydania klasyki dziewiętnastowiecznej, między innymi takich autorów jak: Charles Dickens, Victor Hugo, Lew Tołstoj, Fiodor Dostojewski, Jules Verne, Antoni Czechow, Mark Twain. Z autorów starszych reprezentowani byli: Dante Alighieri, Cervantes i Homer, a z dramatu nowożytnego: William Shakespeare, Friedrich Schiller, Lord Byron oraz Michaił Lermontow.
Kategoria C gromadziła różnorakie dzieła z zakresu humanistyki, zwłaszcza językoznawstwa, w tym: historii języka, gramatyki, ortografii, pedagogiki, psychologii, historii powszechnej i historii literatury, religioznawstwa.
400 książek z działu czwartego (D) reprezentowało przede wszystkim zagadnienia medyczne, zwłaszcza profilaktykę, neonatologię, higienę, alkoholizm. W tym dziale ulokowano także wydawnictwa z zakresu rolnictwa oraz uprawy warzyw, poradniki profesjonalne dla różnorodnych zawodów technicznych reprezentowanych w fabryce lnu oraz podręczniki do nauk ścisłych (fizyki, chemii, geometrii, arytmetyki).
Najmniejszy liczbowo dział E choć niewielki zawierał ważne wydawnictwa słownikowe i encyklopedyczne z XIX wieku, takie jak: encyklopedia Orgelbranda, encyklopedia Glogera, Słownik Geograficzny Królestwa Polskiego oraz kilka słowników, w tym niemiecko-polski i polsko-niemiecki.
Od początku istnienia oprócz edycji książkowych Biblioteka Fabryczna gromadziła w swych zbiorach roczniki bieżących tytułów prasy: Bluszcz, Tygodnik Ilustrowany, Gazeta Świąteczna, Wychowanie Człowieka, Wieczory Rodzinne, Zdrowie, Skaut, Ognisko, Podręcznik Językowy, Marchołt, Mucha, Biblioteka Warszawska, Dobra Gospodyni, Die Woche oraz Zur Lust und Lehre.
Rok po otwarciu biblioteki, w połowie 1908 r. Biblioteka miała 1123 stałych czytelników, co stanowiło zaledwie 13,5% załogi zakładów lniarskich; w roku następnym liczba czytelników wzrosła do 1267 osób (odpowiednio 15,2% załogi). Od samego początku kobiety stanowiły bardzo mały odsetek czytelników; w 1908 r. biblioteka miała 395 czytelniczek (35,17% ogółu czytelników), w roku następnym 470 (37,01% czytelników). Tak niski poziom czytelnictwa kobiet jest tłumaczony ogromną ilością obowiązków kobiet, które oprócz pracy w fabryce musiały jeszcze zajmować się obowiązkami domowymi.
Z roku na rok systematycznie wzrastał poziom czytelnictwa w osadzie fabrycznej, co przejawiało się zarówno we wzroście liczby czytelników, ale i we wzroście liczby wypożyczanych pozycji; w pierwszym roku działalności biblioteka wypożyczała średnio 150 książek dziennie, zaś w drugim roku funkcjonowania – 169 dziennie. Dynamiczny rozwój książnicy został przerwany przez wybuch I wojny światowej, a zwłaszcza przez zniszczenie fabryki przez wycofujące się z frontu zachodniego wojska rosyjskie w nocy z 16 na 17 lipca 1915 r.; straty fabryki wyceniono na ponad 5 000 000 rb w złocie. Rozwój miasta i biblioteki zostały zahamowane na wiele lat..
W okresie 1907-1915 biblioteka była czynna codziennie przez 4 godziny, z wyjątkiem niedziel oraz świąt.
Historia biblioteki od 1915 r..
Dopiero wraz z ożywieniem gospodarczym po 1936 r. i tzw. Aferze Żyrardowskiej, po której zakłady zostały przejęte przez Państwowy Bank Rolny nastąpiło ożywienie gospodarcze, wraz z którym ożywiło się życie kulturalne miasta, w tym biblioteki. Zbiory szczęśliwie przetrwały wojnę i obecnie biblioteka funkcjonuje jako Miejska Biblioteka Publiczna – Filia nr 6 i mieści się na parterze budynku mieszkalnego przy ulicy 1 Maja 52. Biblioteka posiada duży zasób druków sprzed 1945 r., w tym na przykład exempla poloników petersburskich z połowy XIX wieku, zespół wartościowych wydawnictw encyklopedycznych z końca XIX wieku oraz szereg wczesnych wydań dzieł literatury polskiej.

</doc>
<doc id="1751474" url="https://pl.wikipedia.org/wiki?curid=1751474" title="Sikorsky SH-60 Seahawk">
Sikorsky SH-60 Seahawk

Sikorsky SH-60/MH-60 Seahawk – amerykański wielozadaniowy śmigłowiec morski.
Rozwój konstrukcji.
W latach 70. XX wieku US Navy postanowiło zastąpić śmigłowiec Kaman SH-2 Seasprite nowszą konstrukcją. SH-2 Seasprite był platformą dla Light Airborne Multi-Purpose System (LAMPS) Mark I, powietrznego bazowania systemu walki na morzu i poszukiwania rozbitków. Nowy śmigłowiec miał współpracować z nowszą wersją systemu LAMPS Mark II, której gabaryty uniemożliwiały instalację na SH-2. W połowie lat 70. US Army przeprowadzała konkurs na śmigłowiec transportowy, w którym rywalizowały Sikorsky YUH-60 i Boeing-Vertol YUH-61, toteż Marynarka Wojenna Stanów Zjednoczonych oparła wymagania dla nowego śmigłowca morskiego na wymaganiach tego konkursu aby obniżyć koszty jego stworzenia. Oba zakłady, Sikorsky oraz Boeing-Vertol, nadesłały propozycje morskich wersji śmigłowca w kwietniu 1977. W pierwszej połowie 1978 Marynarka Wojenna wybrała śmigłowiec S-70B, który otrzymał oznaczenie "SH-60B Seahawk".
SH-60B Seahawk.
Konstrukcja SH-60B jest w 83% zgodna z konstrukcją swojego pierwowzoru, UH-60A. Modyfikacje koncentrowały się przede wszystkim na zwiększeniu odporności maszyny na korozję, wprowadzeniu mocniejszych silników T700, zmianie podwozia, usunięciu lewych drzwi i dodaniu dwóch pylonów do podwieszania uzbrojenia. SH-60B przeznaczono na bazowania na okrętach tj. krążowniki, niszczyciele i fregaty do misji zwalczania okrętów podwodnych i nawodnych. Wyposażone są w detektor MAD AN/ASQ-8, boje sonarowe (do 125 szt.), radar AN/APS-124, opcjonalnie w zasobnik walki elektronicznej ALQ-142. Śmigłowce, które operowały w terenach konfliktów zbrojnych wyposażono dodatkowo w system zakłócania AN/ALQ-144, wyrzutnie flar i dipoli AN/ALE-39, system ostrzegania przed pociskami AN/ARR-47, głowicę obserwacyjną AN/TAS-6A FLIR. 
SH-60F Oceanhawk.
SH-60F jest odmianą SH-60B przeznaczoną do operowania wyłącznie z pokładu lotniskowca. Zastąpił SH-3 Sea King w roli podstawowej maszyny do zwalczania okrętów podwodnych i Search and Rescue. SH-60F uzbrojony jest w torpedę Mk 46 oraz karabiny maszynowe. Jego załoga składa się z dwóch pilotów, operatora sonaru oraz operatora pozostałego wyposażenia służącego do wykrywania i zwalczania okrętów podwodnych. 
HH-60H Rescue Hawk.
HH-60H został opracowany jako podstawowy śmigłowiec Search and Rescue w warunkach bojowych. Na wyposażenie maszyny składa się duża ilość czujników i systemów do obrony przed pociskami wroga.
MH-60S Knighthawk.
Miał zastąpić śmigłowce CH-46D Sea Knight, jednak w związku z rozszerzeniem zakresu zadań przewidzianych dla tej nowej wersji oznaczenie zmieniono na MH-60, gdzie litera "M" oznacza "Multi-role" (wielozadaniowy). Proces zastępowania starszych typów maszyn w roku 2010 doprowadzić ma do ustanowienia MH-60S – obok MH-60R – pozostającymi jedynymi wersjami tego śmigłowca na wyposażeniu US Navy. Zamówiono 275 sztuk dla US Navy.
MH-60R Seahawk.
Produkowany w celu zastąpienia w służbie wersji SH-60B oraz SH-60F, a zwłaszcza przejęcia ich głównej roli maszyn zwalczania okrętów podwodnych. Zamówiono 249 sztuk dla US Navy.

</doc>
<doc id="1751475" url="https://pl.wikipedia.org/wiki?curid=1751475" title="Milena Milasevic">
Milena Milasevic



</doc>
<doc id="1751478" url="https://pl.wikipedia.org/wiki?curid=1751478" title="Mistrzostwa Świata w Półmaratonie 1996">
Mistrzostwa Świata w Półmaratonie 1996

5. Mistrzostwa Świata w Półmaratonie – zawody lekkoatletyczne zorganizowane w Palma de Mallorca na hiszpańskiej Majorce 29 września 1996 roku.

</doc>
<doc id="1751482" url="https://pl.wikipedia.org/wiki?curid=1751482" title="Sikorsky MH-60R Seahawk">
Sikorsky MH-60R Seahawk



</doc>
<doc id="1751483" url="https://pl.wikipedia.org/wiki?curid=1751483" title="Dybowski">
Dybowski

Dybowski – polski herb szlachecki, odmiana herbu Nałęcz.
Opis herbu.
W polu czerwonym wręby srebrne, nad którymi takaż chusta, ułożona w koło, związana u dołu, z opuszczonymi końcami.
Klejnot: Trzy pióra strusie.
Labry: Czerwone, podbite srebrem.
Najwcześniejsze wzmianki.
Nieznana geneza odmiany. Herb używany w orszańskiem i wołkowyskiem.
Herbowni.
Dybowski

</doc>
<doc id="1751485" url="https://pl.wikipedia.org/wiki?curid=1751485" title="Przeworsk Wąski">
Przeworsk Wąski

Przeworsk Wąski – wąskotorowa stacja kolejowa Przeworskiej Kolei Dojazdowej w Przeworsku, w województwie podkarpackim, w Polsce. W budynku odnowionego dworca znajduje się stała wystawa historyczna poświęcona Przeworskej Kolei Dojazdowej.
Została otwarta 8 września 1904 roku razem z wąskotorową linią kolejową z Przeworska do Dynowa. W sezonie letnim obsługuje ruch turystyczny.
30 września 1991 r. zespół dworca kolei wąskotorowej Przeworsk Główny (XIX/XX) wraz z linią kolejki wąskotorowej Przeworsk-Dynów został wpisany do Rejestru Zabytków (nr rej.: A-463).
W skład zespołu zabytkowego wchodzą:

</doc>
<doc id="1751487" url="https://pl.wikipedia.org/wiki?curid=1751487" title="Augustus kiedy krolował">
Augustus kiedy krolował

Augustus kiedy krolował – epicka pieśń Władysława z Gielniowa, opowiadająca o narodzinach Jezusa. Została zapisana prawdopodobnie na przełomie XV i XVI wieku.
Zarys treści.
Pieśń opowiada o narodzinach Jezusa. Oprócz elementów zaczerpniętych z Ewangelii, utwór Gielniowczyka zawiera liczne wątki apokryficzne. Narracja rozpoczyna się od przybycia Marii i Józefa do Betlejem, gdzie mieli dopełnić obowiązków związanych z powszechnym spisem ludności nakazanym przez cesarza Augusta. Ponieważ nie było ich stać na nocleg w gospodzie, Maria i Józef zatrzymali się na noc w niewielkiej stajence. Tam Maria urodziła syna, jednocześnie nie tracąc dziewictwa. Autor pieśni zdecydowanie zaprzecza temu, jakoby brzemienna miała kogokolwiek do pomocy – odrzuca w ten sposób popularny motyw apokryficzny, zgodnie z którym przy narodzeniu Jezusa obecne były kobiety, które stwierdziły, że poród nie uszkodził dziewictwa Maryi. Do Betlejem przybywają pasterze, których o cudownych narodzinach powiadomił anioł. Składają oni hołd dziecięciu. Utwór kończy się wezwaniem wiernych do radości z Bożego Narodzenia oraz prośbami do Chrystusa o spokój doczesny i wieczne życie. 
Forma utworu.
Pieśń składa się z 23 zwrotek. Każda z nich jest czterowersowa i rymowana według schematu "aabb" lub "aaaa". Utwór pisany jest ośmiozgłoskowcem i ma formę abecedariusza – pierwsze litery kolejnych zwrotek są kolejnymi literami alfabetu ("Augustus kiedy krolował (...) Betleem, miasto niewielgie, (...) Ci, iże ubodzy byli" itd.).
Rękopis.
Oryginalny utwór zapisany jest na karcie 336 kodeksu określanego jako "Miscellanea theologica" (sygn. Rps 8085 II, dawniej akc. 11 575), przechowywanego w Bibliotece Narodowej w Warszawie. Manuskrypt zawiera ponadto inne pieśni Władysława z Gielniowa – "Już się anjeli wiesielą", "Anna, niewiasta niepłodna", "Jezu, zbawicielu ludzski" oraz "Jasne Krystowo Oblicze". Teksty zamieszczono na kartach: 322–322v, 332v–335 oraz 336–336v.
Linki zewnętrzne.
Augustus kiedy krolował

</doc>
<doc id="1751489" url="https://pl.wikipedia.org/wiki?curid=1751489" title="Cristian Preda">
Cristian Preda

Cristian Dan Preda (ur. 26 października 1966 w Bukareszcie) – rumuński polityk, politolog i publicysta, deputowany do Parlamentu Europejskiego VII i VIII kadencji.
Życiorys.
Ukończył w 1991 studia na Wydziale Filozofii Uniwersytetu Bukareszteńskiego. Kształcił się następnie na Sorbonie (DEA w zakresie historii filozofii). Odbył następnie w ramach różnych stypendiów (w tym rządu francuskiego) studia doktoranckie. W 1998 uzyskał stopień naukowy doktora nauk politycznych w "École des hautes études en sciences sociales". Zawodowo związany z Uniwersytetem Bukareszteńskim, na którym doszedł do stanowiska profesora. Opublikował kilka książek poświęconych rumuńskiej myśli politycznej, systemowi wyborczemu w Rumunii i historii liberalizmu.
W latach 1999–2000 doradzał prezydentowi Emilowi Constantinescu. Od 2001 związany z organizacją międzynarodową ds. Frankofonii. W 2005 został młodszym ministrem ds. Frankofonii w rumuńskim rządzie, a także konsultantem w tej dziedzinie przy prezydencie. W 2007 został doradcą Traiana Băsescu ds. edukacji i nauki.
W wyborach w 2009 z listy Partii Demokratyczno-Liberalnej uzyskał mandat posła do Parlamentu Europejskiego. W VII kadencji PE przystąpił do grupy Europejskiej Partii Ludowej, został też członkiem Komisji Spraw Zagranicznych. Po rozłamie w PDL przeszedł do Partii Ruchu Ludowego. W 2014 z jej ramienia uzyskał europarlamentarną reelekcję. Jeszcze w 2014 został wykluczony ze swojej partii. W 2019 wstąpił do ugrupowania PLUS.

</doc>
<doc id="1751490" url="https://pl.wikipedia.org/wiki?curid=1751490" title="Flis, to jest Spuszczanie statków Wisłą i inszymi rzekami do niej przypadającymi">
Flis, to jest Spuszczanie statków Wisłą i inszymi rzekami do niej przypadającymi

Flis, to jest Spuszczanie statków Wisłą i inszymi rzekami do niej przypadającymi – czteroczęściowy poemat barokowy Sebastiana Fabiana Klonowica opublikowany w Krakowie w 1595. Trzy lata później wydano jego wznowienie w poszerzonej wersji (wersy od 1701–1776), a także poprawionej przez autora.
Klonowic dostrzegł w pracy flisaków piękno, a nobilitacja tego zawodu w literaturze wpisała się w zainteresowania barokowych twórców nowymi tematami, dotychczas niepodejmowanymi. Do tego samego kręgu utworów należą także: Walentego Roździeńskiego "Officina ferraria abo Huta i warstat z kuźniami szlachetnego dzieła żelaznego" (o zajęciach górnika, hutnika, o pracy w kopalni, etc.), czy Andrzeja Loeaechiusa "Muza gór wielickich" (o kopalni soli w Wieliczce).
Poemat został zbudowany z 461 zwrotek, każda z nich jest strofą saficką (trzy wersy jedenastozgłoskowe i czwarty pięciozgłoskowy), zaczerpniętą z "Pieśni o potopie" Jana Kochanowskiego.
Część pierwsza opowiada zarówno o wadach, jak i zaletach żeglugi (łac. "incommoda navigationis", "commoda navigationis"). Morze jest według poety żywiołem obcym dla człowieka, docenia jednak zalety morza jako drogi handlowej, a tym samym jako źródło dochodów. Podziwia żeglarzy, którzy wyruszają w dalekie, zamorskie wyprawy, przede wszystkim na kontynent amerykański. W części tej pojawiają się nawiązania do greckich mitów i grecko-rzymskiej literatury (Wergiliusz), a przede wszystkim do Biblii. Wymienia porty morskie, nazwy mórz, rzek, gatunki wodnych zwierząt. Pojawia się także słownictwo związane z rzemiosłem morskim.
W części drugiej dominuje tematyka handlu oraz przygotowania statku do spływu rzecznego. Przywołany zostaje poemat dydaktyczny Hezjoda pt. "Prace i dni", pojawiają się także bajki i opowieści. Klonowic ponownie przytacza specjalistyczne słownictwo flisaków, a także nazwy obejmujące zjawiska atmosferyczne.
W części trzeciej następuje relacja przypominająca przewodnik opisujący Wisłę, położone nad nią miasta oraz jej dopływy. Dominuje ścisły zapis topografii, opowieści dygresyjne zajmują niewielki ułamek tekstu. W ostatniej części zawarte są dowcipy i aluzje do rzeczywistości. Całość tekstu została poprzedzona listem dedykacyjnym do Stanisława Gostomskiego.
Utwór można też odczytywać w sposób alegoryczny. W dedykacji do pierwszego wydania autor proponuje interpretację flisowania jako paraboli życia ludzkiego. Zwraca uwagę, iż żeglowanie było traktowane jako metafora życia zarówno w kulturze starożytnej ("Odyseja" Homera, "Eneida" Wergiliusza), jak chrześcijańskiej.
Poemat ma zróżnicowany charakter. Obok opisów ciężkiej pracy flisaka i motywów moralistycznych pojawiają się też fragmenty pogodne i humorystyczne. W żartobliwy sposób przywoływane bywają motywy mitologiczne. Źródłem humoru jest też zestawianie podniosłego, klasycyzującego stylu z motywami prozaicznymi, anegdotami i fachową terminologią flisacką. Poemat zawiera pewne elementy gatunku apodemikum, opisującego przygotowanie i przebieg podróży, zwłaszcza kształcących.

</doc>
<doc id="1751494" url="https://pl.wikipedia.org/wiki?curid=1751494" title="Wojtkowo (jezioro)">
Wojtkowo (jezioro)

Wojtkowo – jezioro w północno-zachodniej Polsce, położone w gminie Radowo Małe, w powiecie łobeskim, w woj. zachodniopomorskim. Znajduje się na pograniczu Wysoczyzny Łobeskiej i Pojezierza Ińskiego. Powierzchnia zbiornika wynosi według różnych źródeł od 15,0 ha do 16,03 ha. Maksymalna głębokość jeziora sięga 9,0 m.
Wojtkowo w typologii rybackiej jest jeziorem linowo-szczupakowym.
Ok. 1 km na południowy wschód od jeziora leży wieś Rekowo.
W 1955 roku zmieniono urzędowo niemiecką nazwę jeziora – "Woidke-See", na polską nazwę – "Wodno". W 2006 roku Komisja Nazw Miejscowości i Obiektów Fizjograficznych w wykazie hydronimów przedstawiła nazwę Wojtkowo.

</doc>
<doc id="1751495" url="https://pl.wikipedia.org/wiki?curid=1751495" title="Sikorsky MH-60S Seahawk">
Sikorsky MH-60S Seahawk



</doc>
<doc id="1751496" url="https://pl.wikipedia.org/wiki?curid=1751496" title="Rezultaty Rajdowych Mistrzostw Świata 2005">
Rezultaty Rajdowych Mistrzostw Świata 2005



</doc>
<doc id="1751497" url="https://pl.wikipedia.org/wiki?curid=1751497" title="José Garibi Rivera">
José Garibi Rivera

José Garibi Rivera (ur. 30 stycznia 1889 w Guadalajarze, zm. 27 maja 1972 tamże) – meksykański duchowny rzymskokatolicki, biskup pomocniczy Guadalajary w latach 1930–1934, biskup koadiutor Guadalajary w latach 1934–1936, arcybiskup metropolita Guadalajary w latach 1936–1969, kardynał od 1958.
Życiorys.
Święcenia kapłańskie przyjął 25 lutego 1912 w Guadalajarze z rąk José de Jesúsa Ortíza y Rodrígueza, arcybiskupa Guadalajary. Był wykładowcą filozofii, teologii pastoralnej i historii Kościoła w seminarium duchownym w Guadalajarze.
16 grudnia 1929 otrzymał nominację na funkcję biskupa pomocniczego Guadalajary i biskupa tytularnego Roso. Sakrę biskupią przyjął 7 maja 1930 w archikatedrze metropolitalnej w Guadalajarze z rąk abp. Francisca Orozca Jiméneza, arcybiskupa Guadalajary. 22 grudnia 1934 został mianowany arcybiskupem tytularnym Bizii i biskupem koadiutorem arcybiskupa Guadalajary z prawem następstwa. 18 lutego 1936 przejął pełnoprawne obowiązki arcybiskupa metropolity Guadalajary. 13 maja 1948 został mianowany asystentem Papieskiego Tronu. Był przewodniczącym Konferencji Episkopatu Meksyku. Na konsystorzu 15 grudnia 1958 papież Jan XXIII wyniósł go (jako pierwszego Meksykanina) do godności kardynalskiej z tytułem kardynała prezbitera S. Onofrio. Brał udział w obradach soboru watykańskiego II w latach 1962–1965. W 1963 był uczestnikiem konklawe, na którym wybrano na papieża Pawła VI. 1 marca 1969 roku złożył rezygnację z pasterskiego zarządzania archidiecezją Guadalajara.
Zmarł 27 maja 1972 w Guadalajarze. Pochowano go 30 maja 1972 w archikatedrze metropolitalnej w Guadalajarze.

</doc>
<doc id="1751498" url="https://pl.wikipedia.org/wiki?curid=1751498" title="Najszybsze okrążenie">
Najszybsze okrążenie

Najszybsze okrążenie (w sportach motorowych) – okrążenie pokonane w jak najkrótszym czasie podczas danego wyścigu. W niektórych seriach, takich jak A1 lub GP2, posiadacz najlepszego czasu przejazdu jednego okrążenia otrzymuje dodatkowe punkty pod koniec wyścigu.
W Formule 1 przed sezonem 1960 oraz od sezonu 2019 kierowcy otrzymują dodatkowy punkt za najszybsze okrążenie, Michael Schumacher jest aktualnym rekordzistą z wynikiem 76 najszybciej przejechanych okrążeń w trakcie wyścigu.
W wyścigach motocyklowych najszybsze okrążenie nie jest premiowane dodatkowym punktem. Aktualnym rekordzistą jest Giacomo Agostini z wynikiem 117 najszybszych okrążeń.

</doc>
<doc id="1751499" url="https://pl.wikipedia.org/wiki?curid=1751499" title="Rezultaty Rajdowych Mistrzostw Świata 2009">
Rezultaty Rajdowych Mistrzostw Świata 2009



</doc>
<doc id="1751505" url="https://pl.wikipedia.org/wiki?curid=1751505" title="(5508) Gomyou">
(5508) Gomyou

(5508) Gomyou – planetoida z pasa głównego asteroid okrążająca Słońce w ciągu 4 lat i 292 dni w średniej odległości 2,85 j.a. Została odkryta 9 marca 1988 roku w obserwatorium Nihondaira. Początkowo odkrycie przypisane astronomom Watariemu Kakei, Minoru Kizawie i Takeshiemu Uracie, później uznane za odkrycie zespołowe zespołu "Stacji Oohira Obserwatorium Nihondaira".
Nazwa planetoidy pochodzi od "Gomyou" w północnej części Kakegawy, gdzie Hideo Nishimura odkrył kometę "C/1994 N1" oraz nową "V475 Sct" w 2003 roku. Nazwa została zaproponowana przez "S. Kaneko". Przed nadaniem nazwy planetoida nosiła oznaczenie tymczasowe (5508) 1988 EB.

</doc>
<doc id="1751506" url="https://pl.wikipedia.org/wiki?curid=1751506" title="Łączyński (herb szlachecki)">
Łączyński (herb szlachecki)

Łączyński ("Nałęcz odmienny") – polski herb szlachecki, według Józefa Szymańskiego odmiana herbu Nałęcz z nobilitacji.
Opis herbu.
W polu czerwonym chusta srebrna, ułożona w koło, związana u dołu, z opuszczonymi końcami.
Klejnot: Ogon pawi między dwoma rogami jelenimi.
Labry: Czerwone, podbite srebrem.
Najwcześniejsze wzmianki.
Nadany pisarzowi skarbu koronnego, Mikołajowi Łączyńskiemu 2 stycznia 1580.
Herb jest wynikiem adopcji do Nałęcza przez Wojciecha Sędziwoja z Czarnkowa.
Herbowni.
Heinke - Heynek, Łączyński.
Zobacz też.
Herb nadany jednej z gałęzi Łączyńskich wraz z tytułem hrabiowskim.

</doc>
<doc id="1751507" url="https://pl.wikipedia.org/wiki?curid=1751507" title="Józef Prokopowicz">
Józef Prokopowicz

Józef Prokopowicz (ur. 11 listopada 1855 w Warszawie, zm. 29 listopada 1931 tamże) – generał dywizji Wojska Polskiego.
Życiorys.
Był synem Wincentego, prawnika i redaktora, i Natalii z Klimkiewiczów. W 1872, po ukończeniu III Gimnazjum w Warszawie, wstąpił do Armii Imperium Rosyjskiego. Ukończył szkołę junkrów kawalerii w Jelizawietgradzie i Oficerską Szkołę Kawalerii. W latach 1877-1878 walczył na wojnie rosyjsko-tureckiej. Odznaczył się podczas oblężenia Plewny, w trakcie którego został ciężko ranny. W 1907 objął dowództwo 16 Irkuckiego Pułku Huzarów. Później przeniesiony został w stan spoczynku i zamieszkał w Rydze. 2 lipca 1914 został reaktywowany. 1 września tego roku objął dowództwo 59 Konnej Brygady Pospolitego Ruszenia. Z końcem 1914 powołany został na stanowisko komendanta garnizonu Carskie Sioło. Wiosną 1915 powierzone zostało mu dowództwo Samodzielnej Brygady Konnej. 29 listopada tego roku wyznaczony został na stanowisko dowódcy 2 Samodzielnej Nadbałtyckiej Brygady Konnej. Równocześnie z funkcją dowódcy brygady przez dwa lata sprawował dowództwo zachodniego odcinka frontu w Finlandii. 14 stycznia 1918 ranny dostał się do niewoli fińskiej. Latem tego roku został zwolniony z niewoli.
8 stycznia 1919 przyjęty został do Wojska Polskiego, z zatwierdzeniem posiadanego stopnia generała podporucznika ze starszeństwem z 11 listopada 1911, i przydzielony do Rezerwy Oficerów. W lutym tego roku został przewodniczącym Komisji Dochodzeniowej w Sekcji Marynarki Wojennej Ministerstwa Spraw Wojskowych, a w następnym miesiącu przewodniczącym Komisji Inspekcyjnej do Spraw Powiatowych Komend Uzupełnień w byłej Galicji. Od sierpnia 1919 sprawował kolejno funkcje: przewodniczącego Komisji do Spraw Obozu Jeńców w Strzałkowie oraz dowódcy Okręgu Etapowego Wołkowysk i Okręgu Etapowego Mołodeczno. W lipcu 1920 przeniesiony został do Stacji Zbornej Oficerów w Warszawie. Z dniem 1 kwietnia 1921 przeniesiony został w stan spoczynku, w stopniu generała podporucznika. 26 października 1923 zatwierdzony został przez Prezydenta RP Stanisława Wojciechowskiego w stopniu generała dywizji.
Po raz pierwszy zawarł związek małżeński z Barbarą Trejarow, z którą miał czworo dzieci. W 1924, po śmierci Barbary, ożenił się z Marią Robertą Hausmann.
Zmarł 29 listopada 1931 w Warszawie. Pochowany na cmentarzu Powązkowskim (kwatera 30-1-9)

</doc>
<doc id="1751510" url="https://pl.wikipedia.org/wiki?curid=1751510" title="Data Matrix">
Data Matrix



</doc>
<doc id="1751511" url="https://pl.wikipedia.org/wiki?curid=1751511" title="Rezultaty Rajdowych Mistrzostw Świata 2008">
Rezultaty Rajdowych Mistrzostw Świata 2008



</doc>
<doc id="1751513" url="https://pl.wikipedia.org/wiki?curid=1751513" title="Morawski (herb szlachecki)">
Morawski (herb szlachecki)

Morawski – polski herb szlachecki, odmiana herbu szlacheckiego Nałęcz.
Opis herbu.
W polu czerwonym pomłość srebrna.
Klejnot: trzy pióra strusie, z których środkowe przeszyte strzałą w skos na opak, między dwoma tykami jelenia.
Labry: czerwone, podbite srebrem.
Najwcześniejsze wzmianki.
Herb po raz pierwszy pojawia się w "Tablicach odmian herbowych" Teodora Chrząńskiego.
Herbowni.
Gołyszewski, Morawski, Morański.

</doc>
<doc id="1751517" url="https://pl.wikipedia.org/wiki?curid=1751517" title="Las">
Las

Las (biocenoza leśna) – kompleks roślinności swoisty dla danego kontynentu geograficznego, charakteryzujący się dużym udziałem drzew rosnących w zwarciu, wraz ze światem zwierzęcym i różnymi czynnikami przyrody nieożywionej oraz związkami, które między nimi występują.
Las lub biocenoza leśna według definicji prof. J.J. Karpińskiego to "dynamiczny twór przyrody, w którym są zespolone w niepodzielną całość układem zależności, powiązań i wzajemnych wpływów: określona roślinność z przeważającym udziałem form drzewiastych, związanych z nim zwierzętami oraz wykorzystywane przez rośliny i zwierzęta podłoże geologiczne, gleba, woda i klimat".
W sensie prawnym (zgodnie z ustawą o lasach z 1991 roku) lasem jest grunt o zwartej powierzchni co najmniej 0,10 ha, pokryty roślinnością leśną (uprawami leśnymi) – drzewami i krzewami oraz runem leśnym – lub przejściowo jej pozbawiony – przeznaczony do produkcji leśnej lub stanowiący rezerwat przyrody lub wchodzący w skład parku narodowego albo wpisany do rejestru zabytków (art. 3 p.1 ustawy o lasach).
W sensie prawnym do lasu należą także grunty związane z gospodarką leśną, zajęte pod wykorzystywane dla potrzeb gospodarki leśnej: budynki i budowle, urządzenia melioracji wodnych, linie podziału przestrzennego lasu, drogi leśne, tereny pod liniami energetycznymi, szkółki leśne, miejsca składowania drewna, a także wykorzystywane na parkingi leśne i urządzenia turystyczne.
Z podanych przykładów wywnioskować można, że jednoznaczne zdefiniowanie lasu nie jest łatwym zadaniem, bowiem w obrębie swego rozległego zasięgu występuje on pod wieloma różnorodnymi postaciami i formami. Jest przy tym tworem tak bardzo złożonym, że próby ustalenia typowych jego właściwości są dosyć ryzykowne i mogą prowadzić do zbytnich uproszczeń. Wszelkie poglądy na istotę lasu należą zatem do dyskusyjnych. Głównym podłożem tych dyskusji jest odmienny punkt widzenia autorów reprezentujących różne dyscypliny naukowe, a zajmujących się lasem wyłącznie w granicach interdyscyplinarnych możliwości poznawczych. Las inaczej więc definiuje fitogeograf, biolog, krajoznawca czy też zoolog. Las należy niewątpliwie do kompleksu bioekologicznego swoistego pod względem fizjonomicznym, strukturalnym, środowiskowym i geograficznym, jak również pod względem historycznym.
Naturalny las jest najbardziej złożonym i najtrwalszym ekosystemem lądowym. Charakteryzuje się uwarstwieniem pionowym, w lesie szpilkowym dość prostym (warstwa koron, warstwa krzewów, warstwa runa). Las spełnia ważną rolę w regulacji stosunków wodnych na danym terenie. Na obszarach wylesionych często zdarzają się powodzie, a w górach lawiny śnieżne i błotne. Większość lasów w Polsce to lasy pochodzenia sztucznego, wyhodowane przez człowieka.
Systematyka lasów.
W zależności od przyjętych kryteriów lasy można dzielić na różne sposoby, np. biorąc pod uwagę klimat i strefowy układ roślinności, w bardzo skrótowy sposób lasy można podzielić na:
Ze względu na ich skład i przynależność geograficzną można wyróżnić:
Z uwagi na zagospodarowanie lasów można zróżnicować je na:
Choroby lasu.
Choroby lasu zawsze należy rozpatrywać w układzie dynamicznym jakim jest ekosystem leśny. Rozpatrując właściwości ekosystemu leśnego z punktu widzenia jego naruszalności, prowadzącej do zjawisk określanych jako „choroby lasu”, należy zwrócić szczególną uwagę na sieć wzajemnych, scalających go powiązań. U podstaw tego procesu leży kwestia krążenia materii i przepływu energii określającej troficzną strukturę ekosystemu. W skład jego żywych komponentów wchodzą 3 grupy funkcjonalnych organizmów:
Związki łączące ze sobą komponenty określonej biocenozy można rozpatrywać tylko w układzie sprzężeń zwrotnych, ciągów liniowych tworzących łańcuchy, w których poszczególne gatunki tworzą ogniwa.
Inne czynniki przysposabiają roślinę do infekcji, inne w niej uczestniczą, a inne kontynuują jej przebieg. W chorobie uczestniczy nie tylko patogen, lecz także organizm roślinny.
Wymienione mechanizmy odnoszą się przede wszystkim do układów (ekosystemów) naturalnych, kształtujących się ewolucyjnie na drodze sukcesji ekologicznej i zmierzające do trwałej równowagi biologicznej. Szczególna sprawność takiego układu występuje w lasach tropikalnych, gdzie jest bogactwo komponentów biocenoz. Jednakże i w takim zrównoważonym systemie zdarzają się istotne zaburzenia spowodowane przez skrajne i ekstremalne czynniki jak pożary, nawałnice, powodzie.
W lasach naturalnych strefy umiarkowanej (występujących już tylko w formie szczątkowej w parkach narodowych), gdzie nie ma ingerencji człowieka, dochodzi niekiedy do zjawisk wykazujących cechy chorób. Są to jednak przypadki sporadyczne o charakterze parapatologicznym.
Zupełnie odmienny obraz rysuje się w chorobach lasów zagospodarowanych strefy umiarkowanej. Choroby te szerzą się przede wszystkim w borach iglastych Europy Środkowej w wyniku stosowania zrębów zupełnych i szablonowego, sztucznego odnawiania lasu nie licząc się z właściwościami siedlisk leśnych.
Do chorobotwórczych i szkodotwórczych czynników są zaliczane:

</doc>
<doc id="1751518" url="https://pl.wikipedia.org/wiki?curid=1751518" title="Louise Mc Paul">
Louise Mc Paul



</doc>
<doc id="1751523" url="https://pl.wikipedia.org/wiki?curid=1751523" title="Mistrzostwa Świata w Półmaratonie 1995">
Mistrzostwa Świata w Półmaratonie 1995

4. Mistrzostwa Świata w Półmaratonie – zawody lekkoatletyczne, które odbyły się we francuskim Montbéliard 1 października 1995 roku.

</doc>
<doc id="1751526" url="https://pl.wikipedia.org/wiki?curid=1751526" title="EM64T">
EM64T



</doc>
<doc id="1751528" url="https://pl.wikipedia.org/wiki?curid=1751528" title="Intel 64">
Intel 64

Intel 64 – architektura procesorów firmy Intel, będąca implementacją architektury x86-64 i bazująca na rozwiązaniach architektury AMD64. Do drugiej połowy 2006 roku nosiła nazwę EM64T. Są to nałożone na architekturę IA32 dodatkowe tryby pracy procesora umożliwiające obsługę 32- i 64-bitowych aplikacji.
Intel 64 pojawił się na początku w procesorach kodowo nazywanych Nocona, a sprzedawanych jako przeznaczone dla serwerów procesory Xeon. Ofensywa AMD zmusiła Intela do przyspieszenia prac nad instrukcjami x86-64 i wprowadzeniem ich do komputerów osobistych. Architektura jest obecna w nowszych modelach procesorów Pentium 4, Pentium D, Celeron D, Xeon, Pentium Dual Core, a także we wszystkich modelach procesorów Core 2, Core i3, Core i5 oraz Core i7.
Zobacz też.
Itanium

</doc>
<doc id="1751529" url="https://pl.wikipedia.org/wiki?curid=1751529" title="Nałęcz II">
Nałęcz II

Nałęcz II – polski herb szlachecki, odmiana herbu szlacheckiego Nałęcz.
Opis herbu.
W polu czerwonym chusta srebrna, ułożona w koło, związana u dołu, z opuszczonymi końcami.
Klejnot: mąż brodaty, w szacie i nałęczce srebrnej, między dwoma rogami jelenimi, trzymający się tych rogów.
Labry: czerwone, podbite srebrem.
Najwcześniejsze wzmianki.
XV wiek. W tym wieku herb pojawił się w pińskiem i wiłkomierskiem. Z XVI wieku pochodzą wzmianki o występowaniu herbu w chełmińskiem
Herbowni.
Lubodziejski, Lubodzieski, Podolski.

</doc>
<doc id="1751530" url="https://pl.wikipedia.org/wiki?curid=1751530" title="Lubelskie Wiadomości Gubernialne">
Lubelskie Wiadomości Gubernialne

„Lubelskie Wiadomości Gubernialne” () – największa rosyjska gazeta w guberni lubelskiej w okresie zaborów. Ukazywała się od 1867 roku do 20 czerwca/3 lipca 1915 roku w Lublinie. 
Z początku były tygodnikiem polsko-rosyjskim, potem dziennikiem rosyjskojęzycznym. Miały dział urzędowy i nieurzędowy, ale ważny, opiniotwórczy. W Polsce zachowały się pojedyncze niekompletne roczniki (biblioteki lubelskie prawdopodobnie nie są zainteresowane pozyskaniem mikrofilmów z Rosji). Komplet znajduje się w Rosyjskiej Bibliotece Narodowej w Petersburgu.

</doc>
<doc id="1751532" url="https://pl.wikipedia.org/wiki?curid=1751532" title="Mistrzostwa Świata w Półmaratonie 1994">
Mistrzostwa Świata w Półmaratonie 1994

3. Mistrzostwa Świata w Półmaratonie – zawody lekkoatletyczne, które odbyły się w stolicy Norwegii Oslo 24 września 1994 roku.

</doc>
<doc id="1751536" url="https://pl.wikipedia.org/wiki?curid=1751536" title="Taxate penitencie metrice">
Taxate penitencie metrice

Taxate penitencie metrice ("Wymierzanie kary pokutne, wierszem", inc. "Annis decem peniteat presbiter") – wierszowany mnemotechniczny poradnik Władysława z Gielniowa, napisany w formie łacińskiego abecedariusza. Stanowi wyliczenie kar kościelnych, jakie mają nakładać duchowni spowiadającym się wiernym.
Na przestrzeni 144 wersów alfabet zostaje powtórzony czterokrotnie (po raz ostatni do litery I). Konstrukcja wiersza przypomina leoniny (zob. heksametr daktyliczny), a poszczególne wersy są 16-zgłoskowcami. "Taxate penitencie metrice" należy do tzw. "liber poenitentiales" – podręczników dla kapłanów ułatwiających stosowanie odpowiednich kar dla pokutników. W swoim dziele Władysław z Gielniowa przytacza autorów takich poradników, jak np. dominikanina Rajmunda z Penyafort ("Summa de poenitentia et de matrimonio", XIII w.) czy franciszkanina Astesana z Asti ("Canones poenitentiales", XV w.).
Wiersz polskiego duchownego powstał prawdopodobnie pod koniec XV wieku, spisano go na przełomie XV i XVI wieku jako dodatek do inkunabułu (karta 33 "verso" – 35 "recto"). Właścicielem kodeksu był Franciszek z Sieradza (malarz i złotnik, Bernardyn, zm. w 1516). Obecnie rękopis utworu przechowywany jest w Bibliotece Jagiellońskiej w Krakowie (sygn. 4914 II). Istniał także inny odpis tego tekstu – w inkunabule należącym do Biblioteki Narodowej w Warszawie, jednak w czasie II wojny światowej został zniszczony. Wiersz opublikował po raz pierwszy Wiesław Wydra, a na język polski przełożyła go Elwira Buszewiczowa. 
Treść poradnika.
Według autora poradnika ksiądz, który dopuści się stosunku seksualnego z kobietą powinien przez 10 lat pokutować, żywiąc się w tym czasie wyłącznie chlebem i wodą, i nie wykonując posługi kapłańskiej. Surowsza kara (12 lat) powinna spotkać tego duchownego, który będzie cudzołożyć z kobietą należącą do jego parafii (szczególnie taką, którą chrzcił, spowiadał i bierzmował). Potajemne udzielanie ślubu kościelnego grozi zawieszeniem kapłana w sprawowanej funkcji na trzy lata. Naruszenie zakazu jest obłożone 3 latami pokuty oraz zakazem picia wina.
7 lat pokuty o chlebie i wodzie powinno zostać wymierzone za następujące grzechy: uwiedzenie narzeczonej innego mężczyzny oraz ślub wdowca z siostrą zmarłej żony lub matką chrzestną swoich dzieci. Podobnie 7 lat pokuty grozi wiernym za cudzołóstwo (także zakończone małżeństwem) oraz za uprawianie stosunków seksualnych ze zwierzętami. 10 lat takiej kary grozi mężczyźnie za współżycie z zakonnicą.
W poradniku zostały szczegółowo omówione różne rodzaje zabójstw: 7 lat pokuty za śmierć zadaną umyślnie, a nieumyślnie – 5 lat. Zabójstwo dokonane w szczególnych okolicznościach jest obłożone 2 latami pokuty, natomiast dokonane w afekcie nie jest postrzegane przez autora jako grzech. Łagodnie zostało także potraktowane zabicie przestępcy (w sytuacji, w której jego ujęcie było możliwe), a także poganina i Żyda – czterdzieści dni pokuty.

</doc>
<doc id="1751539" url="https://pl.wikipedia.org/wiki?curid=1751539" title="Morijio">
Morijio

 – kupka soli kuchennej, wedle japońskiego zwyczaju wystawiana przed wejściem do restauracji, sklepów i innych lokali w celu przyciągnięcia klientów. W okres Edo "morijio" było zazwyczaj spotykane przed domami publicznymi.
Powszechnie uważa się, że zwyczaj ten wywodzi się z pewnej legendy o cesarzu Chin. Cesarz miał 3000 konkubin, które oczekiwały przybycia cesarza w małych chatkach poza pałacem cesarskim. Co noc cesarz wyruszał wozem zaprzężonym w woły, aby odwiedzić jedną z nich. Pewna mądra konkubina wiedząc, że zwierzęta lubią sól, wykorzystała to, aby zwiększyć swoje szanse spotkania z cesarzem. Wół po dotarciu do soli nie dał się żadną siłą odpędzić i cesarz był zmuszony zatrzymać się na noc u mądrej konkubiny.
Mimo że badacze znaleźli ową legendę o cesarzu Chin w starych pismach chińskich, to nie ma żadnych dowodów, jakoby zwyczaj wystawiania soli przed wejściem był szeroko rozpowszechniony w Chinach, co podaje w wątpliwość pochodzenie "morijio" z tej opowieści. Uznaje się, że zwyczaj ten mógł ewoluować ze zwyczaju oraz z praktyk religijnych, w których wykorzystywano sól i wodorosty.

</doc>
<doc id="1751540" url="https://pl.wikipedia.org/wiki?curid=1751540" title="Nałęcz III">
Nałęcz III

Nałęcz III ("Nałęcz niezwiązany, Nałonie") – polski herb szlachecki, odmiana herbu szlacheckiego Nałęcz.
Opis herbu.
W polu czerwonym chusta srebrna, ułożona w koło, niezwiązana u dołu, z opuszczonymi końcami.
Klejnot: Trzy pióra strusie, z których środkowe przeszyte strzałą na opak w skos lewy, między dwoma rogami jelenimi.
Labry: Czerwone, podbite srebrem.
Najwcześniejsze wzmianki.
Jest to najstarsza forma herbu Nałęcz.
Herbowni.
Czarnkowski, Dłuski, Kurowski, Łączkowski, Przebora, Przybora, Skarszewski. Ostrowski wymienia jeszcze nazwisko Morawski, ale Tadeusz Gajl przypisuje mu, za Chrząńskim, odmianę różniącą się kierunkiem strzały w klejnocie.

</doc>
<doc id="1751543" url="https://pl.wikipedia.org/wiki?curid=1751543" title="Parafia Podwyższenia Krzyża Świętego w Sławkowie">
Parafia Podwyższenia Krzyża Świętego w Sławkowie

Parafia Podwyższenia Krzyża Świętego – rzymskokatolicka parafia znajdująca się w Sławkowie. Należy do dekanatu sławkowskiego, diecezji sosnowieckiej i metropolii częstochowskiej. Parafia dysponuje również kościołem filialnym w dzielnicy Niwa, poświęconym 9 października 1983 r.
Utworzona w XII w. Wzmiankowana została w sprawozdaniu z poboru świętopietrza sporządzonym przez Andrzeja de Verulis pośród parafii dekanatu sławkowskiego diecezji krakowskiej w 1326 r. pod nazwą "Slavcovia" i ponownie w 1327 r. W 1335 r. dekanat sławkowski został zniesiony, a parafia sławkowska weszła w skład nowo utworzonego dekanatu nowogórskiego.

</doc>
<doc id="1751544" url="https://pl.wikipedia.org/wiki?curid=1751544" title="Mistrzostwa Świata w Półmaratonie 1993">
Mistrzostwa Świata w Półmaratonie 1993

2. Mistrzostwa Świata w Półmaratonie – zawody lekkoatletyczne, które zorganizowano 3 października 1993 roku w stolicy Belgii Brukseli.

</doc>
<doc id="1751548" url="https://pl.wikipedia.org/wiki?curid=1751548" title="Jezioro Konie">
Jezioro Konie

Jezioro Konie – jezioro na Pojezierzu Ińskim, położone w gminie Radowo Małe, w powiecie łobeskim, w woj. zachodniopomorskim. 
Powierzchnia zbiornika wynosi według różnych źródeł od 11,32 ha do 12,5 ha. Maksymalna głębokość Jeziora Koniego sięga 12,0 m.
Jezioro Konie w typologii rybackiej jest jeziorem linowo-szczupakowym.
Przez jezioro przepływa "dopływ z Jeziora Koniego", który biegnie dalej przez pobliskie jezioro Mielno i uchodzi do Reskiej Węgorzy
Ok. 0,5 km na południe od jeziora leży wieś Konie.
Nazwę Jezioro Konie wprowadzono urzędowo w 1955 roku, zastępując poprzednią niemiecką nazwę jeziora –
"Köhne-See".

</doc>
<doc id="1751549" url="https://pl.wikipedia.org/wiki?curid=1751549" title="Morishio">
Morishio



</doc>
<doc id="1751550" url="https://pl.wikipedia.org/wiki?curid=1751550" title="Doroto, cna dziewko czysta">
Doroto, cna dziewko czysta

Doroto, cna dziewko czysta (znana też jako: "Pieśń o św. Dorocie") – średniowieczna pieśń hagiograficzna, poświęcona świętej Dorocie. Napisana jest mieszaniną języka polskiego i czeskiego. Zanotowana została prawdopodobnie ok. 1420 roku.
Zarys treści.
Utwór rozpoczyna się inwokacją do świętej Doroty, wychwalająca jej zalety i prosząca o wstawiennictwo za grzesznikami. Następnie opowiada o życiu męczennicy – urodziła się ona w bogatej rodzinie w Kapadocji, jednak wyrzekła się majątku i wybrała ubogie życie. W dziewczynie zakochał się król Fabrycjusz. Złożył jej propozycję małżeństwa, zastrzegł jednak, że jako jego żona musiałaby wyrzec się wiary chrześcijańskiej. Dorota odmówiła, co zezłościło okrutnego władcę. Nakazał on wydać Dorotę na tortury. Jednak biczowanie, podpalanie pochodniami i szarpanie hakami nie zmieniło jej decyzji. Została więc wtrącona do więzienia, gdzie nie podawano jej żadnego pokarmu przez 9 dni. Umierająca, została uleczona przez Chrystusa tak, że kiedy prowadzono ją na sąd, jej ciało było zdrowe i piękne. Zdumiony jej urodą sędzia Teofil postanowił łagodnie namówić ją na wyrzeczenie się wiary, ona jednak pozostawała nieugięta. Została więc skazana na śmierć przez dekapitację. Podczas drogi na miejsce egzekucji Teofil naśmiewał się z męczennicy, prosząc, aby przysłała mu owoce z rajskiego ogrodu, do którego, jak twierdziła, trafi po śmierci jako oblubienica Chrystusa. Przed samą śmiercią Doroty na miejscu egzekucji pojawiło się odziane w purpurę dziecko, trzymające w rękach koszyk, w którym znajdowały się jabłka i róże (było to niezwykłe wydarzenie, ponieważ egzekucja miała miejsce w lutym). Przed śmiercią Dorota poprosiła dziecko, aby zaniosło koszyk do domu Teofila. Ten, widząc oczywisty cud i obiecane rajskie owoce, nawrócił się na chrześcijaństwo. 
Forma utworu.
Utwór składa się ze 132 wersów, podzielonych na dwanaście 11-wersowych strof, o nierównej liczbie sylab, podzielonych na trzy części (4 + 4 + 3). W zachowanym odpisie skryptor podkreślił trójdzielność strof, zaznaczając ich pierwsze czterowersowe części znakiem V (od "Versus"), a części trzywersowe – literą R (od "Responsio"). Pierwsze sześć strof pisanych jest w 2 os. l.p., potem narracja przechodzi w 3 os. l.p., w którą wplatane są wypowiedzi bohaterów. 
Język utworu.
Utwór pisany jest językiem polsko-czeskim – oprócz zwrotów polskich zawiera liczne bohemizmy (m.in. "zde", "ślibiena", "hrzesznym"), przy czym zapożyczenia te nasilają się w dalszej części tekstu. Badacze przypuszczają, że utwór jest nieumiejętnym przekładem, dokonywanym z języka czeskiego na polski przez skryptora słabo władającego polszczyzną, pochodzącego być może ze Śląska i posługującego się żargonem polsko-czeskim. Według innej hipotezy zapisany czeski pierwowzór przekazywany był do Polski w tradycji ustnej, w ramach której jego język ulegał stopniowej polonizacji. 
Dzieje rękopisu.
Pieśń została odkryta przez Aleksandra Brücknera na ostatniej karcie kodeksu z Biblioteki Załuskich, pochodzącego z końca XIV wieku i zawierającego m.in. kazania Jakuba de Voragine. Utwór został spisany prawdopodobnie ok. 1420 roku. Rękopis przechowywano w Bibliotece Narodowej w Warszawie, jednak uległ on spaleniu w 1944 roku. Do czasów współczesnych przetrwała jedynie sporządzona przed wojną fotografia manuskryptu.

</doc>
<doc id="1751555" url="https://pl.wikipedia.org/wiki?curid=1751555" title="Monica Macovei">
Monica Macovei

Monica Luisa Macovei (ur. 4 lutego 1959 w Bukareszcie) – rumuńska polityk i prawnik, była minister sprawiedliwości, deputowana do Parlamentu Europejskiego VII i VIII kadencji.
Życiorys.
W 1982 ukończyła studia na wydziale prawa Uniwersytetu Bukareszteńskiego. W 1994 uzyskała dyplom na Central European University. Pracowała jako nauczyciel akademicki na pierwszej z tych uczelni, specjalizując się w prawie konstytucyjnym porównawczym. W latach 1993–1997 pracowała jako prokurator, następnie do 2004 wykonywała zawód prawnika w stołecznej palestrze.
Działała także w organizacjach społecznych. Od 1999 do 2004 kierowała Stowarzyszeniem na rzecz Obrony Praw Człowieka – Komitetem Helsińskim w Rumunii (APADOR-CH). W 1999 należała do założycieli rumuńskiego oddziału Transparency International. W latach 2002–2004 pełniła funkcję eksperta Rady Europy ds. reformy sądownictwa. Przeprowadziła szerokie badania poświęcone zróżnicowaniu ze względu na płeć w rumuńskim systemie prawnym, a także przemocy wobec kobiet. W 2002 zaangażowała się na rzecz zwolnienia Mugur Ciuvica, byłego doradcy prezydenta Emila Constantinescu, tymczasowo aresztowanego po publicznym oskarżeniu lewicowego premiera Adriana Năstase o korupcję.
Po zwycięstwie opozycyjnej centroprawicy w wyborach parlamentarnych i prezydenckich w 2004, w grudniu tego samego roku Monica Macovei została nominowana na urząd ministra sprawiedliwości w koalicyjnym rządzie Călina Popescu-Tăriceanu. Zajmując to stanowisko, zajęła się m.in. reformami wymiaru sprawiedliwości w związku z planowaną akcesją Rumunii do Unii Europejskiej. Podjęła także działania mające na celu ograniczyć korupcję i nadużycia władzy, popadając w coraz częstsze konflikty z parlamentem. Nie należąc do żadnej z koalicyjnych partii, uzyskiwała poparcie dla swoich inicjatyw głównie w Partii Demokratycznej. W kwietniu 2007 została zdymisjonowana z zajmowanego stanowiska przez urzędującego premiera w związku z rozpadem koalicji rządowej i usunięciem z gabinetu ministrów wspieranych przez demokratów. Po swoim odwołaniu brała udział w organizowaniu kampanii poparcia dla prezydenta Traiana Băsescu, którego część ugrupowań parlamentarnych próbowała usunąć z tego urzędu.
W wyborach w 2009 uzyskała mandat posłanki do Parlamentu Europejskiego z listy Partii Demokratyczno-Liberalnej, powstałej na bazie Partii Demokratycznej. W VII kadencji PE przystąpiła do grupy Europejskiej Partii Ludowej, została też członkinią Komisji Kontroli Budżetowej oraz Komisji Wolności Obywatelskich, Sprawiedliwości i Spraw Wewnętrznych. W 2014 została wybrana na kolejną kadencję Europarlamentu. W tym samym roku wystartowała jako niezależna w wyborach prezydenckich, uzyskując w pierwszej turze około 4,4% głosów. W 2015 założyła ugrupowanie M10, którym przez pewien czas kierowała.

</doc>
<doc id="1751562" url="https://pl.wikipedia.org/wiki?curid=1751562" title="Konie (województwo zachodniopomorskie)">
Konie (województwo zachodniopomorskie)

Konie – kolonia w Polsce położona w województwie zachodniopomorskim, w powiecie łobeskim, w gminie Radowo Małe.
Około 0,5 km na północ od miejscowości znajduje się Jezioro Konie.
W latach 1946-1998 miejscowość administracyjnie należała do województwa szczecińskiego.

</doc>
<doc id="1751566" url="https://pl.wikipedia.org/wiki?curid=1751566" title="Pico Maldito">
Pico Maldito

Pico Maldito (fr. "Pic Maudit") – szczyt w Pirenejach. Leży w Hiszpanii, w prowincji Huesca, w regionie Aragonia, blisko granicy z Francją. Należy do podgrupy Benasque w Pirenejach Centralnych.
Pierwszego wejścia dokonali Jean-Marie Sansuc, Louis Camboué i B. Luquet 3 sierpnia 1905 r.

</doc>
<doc id="1751567" url="https://pl.wikipedia.org/wiki?curid=1751567" title="Flagowiec">
Flagowiec

Flagowiec ("Semioptera wallacii") – gatunek średniej wielkości ptaka z rodziny cudowronek (Paradisaeidae). Jest gatunkiem endemicznym, występuje na wyspach Molukach, we wschodniej Indonezji. To najdalej na zachód wysunięty gatunek ptaka z rodziny cudowronek.
Systematyka.
George Robert Gray z Muzeum Brytyjskiego nazwał ten gatunek na cześć Alfreda Russela Wallace’a, brytyjskiego przyrodnika, autora "The Malay Archipelago", który jako pierwszy Europejczyk opisał tego ptaka w 1858.
Flagowiec jest jedynym przedstawicielem rodzaju "Semioptera". Wyróżniono dwa podgatunki "S. wallacii":
Morfologia.
Samce osiągają długość ciała 26 cm i masę 152–174 g; długość ciała samic to około 23 cm, a masa 126–143 g.
Upierzenie oliwkowo-brązowe. Samce mają błyszczące, fioletowo-liliowe czubki głów i szmaragdowo-zielone piersi. Najbardziej wyróżniają się dwie pary długich, białych piór, wychodzących od zagięcia skrzydła. Skromniej upierzona oliwkowo-brązowa samica jest mniejsza i ma dłuższy ogon od samca.
Ekologia i zachowanie.
Gatunek ten zamieszkuje lasy deszczowe pierwotne, wtórne i te poddawane wycince na nizinach i wzgórzach. Spotykany od poziomu morza do 1000-1200 m n.p.m.
Żywi się głównie owadami i innymi stawonogami oraz owocami.
Samce są poligamiczne. Gromadzą się i wykonują spektakularne powietrzne ewolucje.
Status.
Międzynarodowa Unia Ochrony Przyrody (IUCN) uznaje flagowca za gatunek najmniejszej troski (LC – "least concern") od 2017; wcześniej, od 2014 klasyfikowano go jako gatunek bliski zagrożenia (NT – "near threatened"), od 2000 jako gatunek najmniejszej troski, a od 1988 jako gatunek bliski zagrożenia.
W ograniczonym terytorialnie środowisku, na którym występują, to pospolite ptaki. Są wymienione w II załączniku do Konwencji CITES.

</doc>
<doc id="1751569" url="https://pl.wikipedia.org/wiki?curid=1751569" title="Semioptera wallacii">
Semioptera wallacii



</doc>
<doc id="1751571" url="https://pl.wikipedia.org/wiki?curid=1751571" title="Mistrzostwa Świata w Półmaratonie 1992">
Mistrzostwa Świata w Półmaratonie 1992

1. Mistrzostwa Świata w Półmaratonie - zawody lekkoatletyczne, które odbyły się 20 września 1992 w Newcastle upon Tyne na terenie Wielkiej Brytanii.

</doc>
<doc id="1751575" url="https://pl.wikipedia.org/wiki?curid=1751575" title="Konie">
Konie



</doc>
<doc id="1751578" url="https://pl.wikipedia.org/wiki?curid=1751578" title="Pico Espadas">
Pico Espadas

Pico Espadas (fr. "Pic d'Espadas", patués "Pico Espades") – szczyt w Pirenejach. Leży w Hiszpanii, w prowincji Huesca, w regionie Aragonia, blisko granicy z Francją. Należy do podgrupy Benasque w Pirenejach Centralnych.
Pierwszego wejścia dokonali Louis i Margalide Le Bondidier w 1906 r.

</doc>
<doc id="1751581" url="https://pl.wikipedia.org/wiki?curid=1751581" title="Jarosław Hajwas">
Jarosław Hajwas

Jarosław Hajwas ps. "Andruch, Bystryj, Kamiń, Kremiń, Charakternik" (ur. 1912) – ukraiński działacz niepodległościowy, nacjonalista.
Należał do Organizacji Ukraińskich Nacjonalistów od 1937, był członkiem Krajowej Egzekutywy OUN Zachodniej Ukrainy. . Później przebywał na emigracji, powrócił we wrześniu 1940 jako przewodniczący Krajowej Egzekutywy OUN-M w Generalnym Gubernatorstwie. W 1941 był członkiem grupy marszowej OUN-M, przebywał w Kijowie. Po aresztowaniu Ołeha Olżycza pełnił obowiązki przewodniczącego OUN-M.
W latach 1945-1949 był członkiem Prowodu Ukraińskich Nacjonalistów na emigracji. Od 1950 przebywał na emigracji w USA.
Był autorem książki "Koły kinczałasja epocha", wydanej w 1954.

</doc>
<doc id="1751582" url="https://pl.wikipedia.org/wiki?curid=1751582" title="Estadio José Zorila">
Estadio José Zorila



</doc>
<doc id="1751583" url="https://pl.wikipedia.org/wiki?curid=1751583" title="Slidin' slim">
Slidin' slim



</doc>
<doc id="1751585" url="https://pl.wikipedia.org/wiki?curid=1751585" title="Hodoskop">
Hodoskop

Hodoskop (gr. "hodós" – droga, "skopeín" – patrzeć) – układ kilku ułożonych blisko siebie detektorów cząstek, dzięki którym poprzez badanie koincydencji między poszczególnymi detektorami można wyznaczyć trajektorię wysokoenergetycznych cząstek naładowanych.
Większość hodoskopów korzysta z szybkich detektorów promieniowania jonizującego, jak np. liczniki scyntylacyjne o krótkim czasie wyświecania, czy liczniki proporcjonalne.
Stosuje się je w eksperymentach akceleratorowych oraz do badania promieniowania kosmicznego.

</doc>
<doc id="1751587" url="https://pl.wikipedia.org/wiki?curid=1751587" title="Mistrzostwa Świata w Biegach Ulicznych 2007">
Mistrzostwa Świata w Biegach Ulicznych 2007

2. Mistrzostwa Świata w Biegach Ulicznych – zawody lekkoatletyczne, które odbyły się w Udine na północnym wschodzie Włoch w niedzielę 14 października 2007 roku. W zawodach nie wystartowali reprezentanci Polski.

</doc>
<doc id="1751590" url="https://pl.wikipedia.org/wiki?curid=1751590" title="Asz-Szafi’i">
Asz-Szafi’i

Asz-Szafi’i (pełne imię: Abu Abd Allah Muhammad Ibn Idris Asz-Szafi’i), ar. الامام ابو عبد الله بن ادريس الشافعي المطلبي (ur. 767 w Gazie, zm. 20 stycznia 820 w Al-Fustat) – tradycyjnie uważany za założyciela jednego z mazhabów sunnickich, szafi’itów, twórca wiedzy o źródłach poznania prawa muzułmańskiego (arab. usul al-fikh اصول الفقه), przez część badaczy zachodnich (np. J. Schacht) uważany za prekursora idei sunny Proroka (as-sunna an-nabawijja السنة النبوية), tradycyjnie uważany za autora traktatów „Kitab al-Umm” كتاب الامi „Kitab ar-Risala” كتاب الرسالة.
Źródła do biografii Asz-Szafi’iego.
Najstarsze źródła do biografii Asz-Szafi’iego zachowały się we fragmentach cytowanych w innych dziełach. Chodzi tu przede wszystkim o biografie Dawuda az-Zahiri (zm. 884), ucznia Asz-Szafi’iego, oraz Zakarijji Ibn Jahja as-Sadżiego (zm. 920). Zachowane w całości źródła dzieli od śmierci Asz-Szafi’iego znaczny przedział czasu. Poza tym ich autorzy są niemal bez wyjątku szafi’itami, co może nasuwać podejrzenie o apologetyczny charakter. Do tych źródeł należą dzieło monograficzne „Kitab adab asz-Szafi’i wa manakibu-hu” كتاب آ داب الشافعي ومناقبه Ibn Abi Hatima ar-Raziego (zm. 938), oraz opracowania encyklopedyczne, w których znalazła się nota biograficzna Asz-Szafi’iego, w kolejności ich powstawania: „Kitab al-fihrist” كتاب الفهريست Ibn an-Nadima (zm. 995), „Tarich Baghdad” تاريخ بغداد Al-Chatiba al-Baghdadi (zm. 1071), „Mudżam al-udaba” معجم الادباء Jakuta al-Hamawi (zm. 1229), „Wafajat al-ajan” وفيات الاعيان في انباء الزمان Ibn Challikana (zm. 1282), „Tabakat asz-szafi’ijja al-kubra” طبقات الشافعية الكبرى Tadż ad-Din As-Subkiego (zm. 1395). Na uwagę zasługuje fakt, że im późniejsze jest dzieło, tym więcej w nim szczegółów biograficznych, anegdot, wypowiedzi. Np. relacja o tym, jakoby Asz-Szafi’i był urzędnikiem państwowym w Jemenie, wdał się w spisek zajdytów i wraz z aresztowanymi buntownikami trafił przed oblicze kalifa, pojawia się dopiero u Jakuta al-Hamawiego, w dziele z początku XIII w., podczas gdy Asz-Szafi’i zmarł na początku IX w. i wcześniejsze źródła nie podają epizodu jemeńskiego.
Biografia Asz-Szafi’iego.
Asz-Szafi’i urodził się w 767, najprawdopodobniej w Gazie w południowej Palestynie, z ojca Idrisa, Kurajszyty z Banu Haszim oraz nieznanej z imienia matki, z plemienia jemeńskiego Al-Azd. Prawdopodobnie osierocony wcześnie przez ojca, udaje się wraz z matką do swoich krewnych po mieczu, z Banu Haszim, do Mekki. Nauczył się na pamięć całego Koranu w wieku lat 7, zaś traktatu prawniczego Malika Ibn Anasa (zm. 796) „Al-Muwatta” w wieku lat 10. Czystej arabszczyzny miał się uczyć u beduinów z plemienia Huzajl, którym towarzyszył w ich peregrynacjach. U Malika Ibn Anasa w Medynie studiował prawoznawstwo aż do śmierci mistrza. W Iraku skonfrontował swoje poglądy z Muhammadem Ibn al-Hasanem Asz-Szajbanim, najwybitniejszym jurystą na dworze kalifa Haruna ar-Raszida. W Hidżazie i Iraku zetknął się z wieloma zbieraczami tradycji (ahl al-hadis), od których zaczerpnął szacunek do hadisów pochodzących od proroka Mahometa. Wreszcie opuścił Irak, prawdopodobnie po objęciu władzy przez kalifa Al-Mamuna (813-833), w obawie przed prześladowaniami, jakie spadną ze strony mutazylitów na obrońców sunny Proroka, do których sam należał. Źródła jednak na ten temat milczą. W Egipcie zamieszkał w stołecznym Al-Fustat i zaczął nauczać w meczecie Amra Ibn al-Asa. Zmarł wskutek pobicia przez zwolenników wrogiej szkoły prawnej, zwanej „medyneńczykami” 20 stycznia 820. Został pochowany na cmentarzu Al-Karafa. Na miejscu jego grobu Al-Malik al-Kamil, sułtan Egiptu (1218-1238) z dynastii Ajjubidów, wystawił mauzoleum, które zachowało się od naszych czasów. Grobowiec Asz-Szafi’iego jest miejscem swego rodzaju „ludowego” (nie ortodoksyjnego) kultu: wierni zostawiają tu karteczki „do imama” ze swoimi prośbami, a alimowie, muzułmańscy uczeni, dokonują al-kansa, czyli po prostu wymiatają kurz z grobowca słynnego imama.
Twórca nauki o źródłach poznania prawa (usul al-fikh).
Asz-Szafi’i jest tradycyjnie uznawany za twórcę wiedzy po arabsku określanej jako ilm usul al-fikh علم اصول الفقه, którą w literaturze przedmiotu tłumaczy się na języki obce niekiedy jako wiedza o źródłach prawa. Należy jednak rozróżnić „źródła prawa” od „źródeł poznania prawa”. Ilm al-fikh oznacza prawoznawstwo, czyli jurysprudencję, a zatem usul al-fikh to źródła poznania prawa, a nie źródła prawa. Tradycyjnie wyliczane źródła prawa: Koran, sunna (hadisy proroka Mahometa), idżma (konsensus uczonych czy też wspólnoty wiernych) i kijas (analogia) są faktycznie źródłami poznania prawa, zaś źródłem prawa muzułmańskiego sensu stricto jest Bóg. Co za tym idzie Koran, jako Słowo Boże, jest w koncepcji muzułmańskiej a priori wyczerpującym źródłem wiedzy prawniczej. W założeniach żaden przepis nie jest ważny, jeśli nie można go wyprowadzić z Koranu. W praktyce dotyczy to również tzw. „kanonicznych” zbiorów hadisów Proroka (np. Al-Buchariego, Muslima). Pozostałe usul al-fikh służą jedynie do wykładni prawa. Prawo islamu reprezentuje rzadki przypadek „prawa jurystów”. Zostało bowiem stworzone i rozwinięte jako system przez prywatnych specjalistów i to nauka prawa, a nie ustawa odgrywała rolę prawodawcy.
Teoria Schachta na temat sunny Proroka.
J. Schacht badając pewne krótsze traktaty prawnicze autorstwa Asz-Szafi’iego, zamieszczone w tomie VII „Kitab al-umm” natknął się na „wczesną koncepcję sunny” (arab. sunnat al-awwalin سنة الاولين), która dawała pierwszeństwo innym autorytetom niż prorok Mahomet, np. pierwszym kalifom (al-chulafa ar-raszidun الخلفاء الراشدون). Wystąpił on ze śmiałą tezą, iż w świetle dostępnych dziś źródeł nie da się udowodnić metodami naukowymi, że hadisy Mahometa pochodzą faktycznie z czasów twórcy islamu. Zachowane do dziś „kanoniczne” zbiory hadisów Mahometa zostały spisane przez Al-Buchariego (810-870), Muslima Ibn al-Hadżdżadża (zm. 875), Abu Dawuda (zm. 888), at-Tirmiziego (zm. ok. 892), Ibn Madżę (zm. 886) i An-Nasa’iego (zm. 915), czyli w przeszło 200 lat po śmierci Mahometa. System isnadów, którym muzułmańscy uczeni podpierają autentyczność hadisów, jest według zachodnich kryteriów naukowych zawodny, gdyż można go po prostu sfabrykować. Na podstawie badań wspomnianych traktatów Asz-Szafi’iego w „Kitab al-umm”, Schacht sformułował tezę, że ich autor zapożyczył ideę sunny Proroka (arab. as-sunna an-nabawija) od współczesnych sobie zbieraczy hadisów (arab. ahl al-hadis, al-muhaddisun). Dawała ona bezwzględne pierwszeństwo hadisom pochodzącym od proroka Mahometa, tzn. mówiąc z grubsza tym, których isnady zaczynały się od Mahometa lub których treść wiązała się z osobą Proroka, dopiero potem dopuszczając hadisy innych autorytetów. Wynika stąd, że na początku muzułmanie powoływali się w wykładni prawa na hadisy innych autorytetów.
Powstanie mazhabów sunnickich.
W świetle krytycznych badań J. Schachta do ukonstytuowania się mazhabów sunnickich szafi’itów, hanafitów, malikitów i hanbalitów) nie doszło za życia ich eponimów, ale dopiero po przejściu z etapu ustnego przekazywania tradycji prawniczej danego jurysty do jej kodyfikacji (np. „Ar-Risala” Asz-Szafi’iego, „Al-Muwatta” Malika Ibn Anasa). Odrzucając tradycyjnie podawane daty powstania tych traktatów, a biorąc pod uwagę daty najstarszych zachowanych rękopisów tych dzieł, należy przyjąć, że zostały one spisane dopiero przez uczniów tych jurystów. Np. „Kitab ar-Risala”, w świetle badań paleograficznych jej najstarszego zachowanego rękopisu, tradycyjnie przypisywana uczniowi Asz-Szafi’iego, Ar-Rabi’emu (zm. 883), powstała 100 lat po śmierci tego ostatniego. Ponadto trzeba wziąć pod uwagę datę kodyfikacji 6 „kanonicznych” zbiorów hadisów. Zapewne mniej więcej w tym czasie doszło do ogłoszenia przez autorytety sunnickie zamknięcia bram „idżtihadu” الاجتهاد, czyli twórczej wykładni prawa i przejścia w fazę „taklid” التقليد, czyli naśladownictwa autorytetów. Przejściu z fazy „idżtihad” w fazę „taklid” sprzyjała kodyfikacja hadisów oraz redakcja doktryn prawoznawczych poszczególnych mazhabów. Skoro zostały spisane wszystkie hadisy Proroka, oraz wszystkie wykładnie autorytetów przy użyciu idżmy i kijasu, zakazany został idżtihad (czyli samodzielne myślenie, bez powoływania się na autorytety), to jak miano tworzyć nowe przepisy prawne? Tym samym orzecznictwo w prawie muzułmańskim straciło elastyczność i z czasem stało się nieżyciowe.
Obrońca arabskiego pierwiastka w kulturze islamu.
Biografowie Asz-Szafi’iego podkreślają jego czysto arabskie pochodzenie po mieczu i kądzieli. Przez ojca był Haszymitą, spokrewnionym z samym Prorokiem, oraz z rodem Alidów i dynastią Abbasydów, zaś przez matkę z jemeńskimi Azdytami. Podkreśla się, że Asz-Szafi’i spędzał długi czas (nawet „dwadzieścia lat”, „siedemnaście lat”) na uczeniu się języka arabskiego, poezji przedmuzułmańskiej i tradycji plemiennych u Huzajlitów. Poezja Huzajlitów za Al-Chatiba al-Baghdadiego, który jako pierwszy podaje tę informację, została odkryta na nowo przez filologów i koneserów i uchodziła za wzorzec poprawnej i wykwintnej arabszczyzny. Teolog aszarycki, Al-Bajhaki (zm. 1065) twierdzi, że lekcje u Asz-Szafi’iego miał pobierać sam Al-Asma’i (zm. 828), wytrawny znawca poezji przedmuzułmańskiej, autor antologii poezji staroarabskiej, „Al-Asmaijjat”, i że właśnie Asz-Szafi’i miał go nauczyć pieśni Huzajlitów i poezji Asz-Szanfary. Ze studiów językoznawczych miało się wziąć wielkie zamiłowanie autora „Ar-Risali” do tworzenia poezji oraz wyśmienita znajomość arabskiego, która znalazła wyraz również w jego doktrynie prawniczej, mianowicie w teorii bajan al-kuran, czyli wykładni przepisów koranicznych metodą filologiczną. Dobry jurysta musi być zatem również wytrawnym językoznawcą.

</doc>
<doc id="1751591" url="https://pl.wikipedia.org/wiki?curid=1751591" title="Pico Marboré">
Pico Marboré

Pico Marboré (arag. "Pico Plan de Marmorés") – szczyt w Pirenejach. Leży na granicy między Hiszpanią (prowincja Huesca, w regionie Aragonia) a Francją (departament Pireneje Wysokie). Należy do podgrupy Ordesa i Monte Perdido w Pirenejach Centralnych.
Pierwszego wejścia dokonali Henry Russell i Hippolyte Passet 24 września 1865 r.

</doc>
<doc id="1751594" url="https://pl.wikipedia.org/wiki?curid=1751594" title="Parafia św. Józefa w Zakroczymiu">
Parafia św. Józefa w Zakroczymiu

Parafia pw. św. Józefa w Zakroczymiu – parafia należąca do dekanatu zakroczymskiego, diecezji płockiej, metropolii warszawskiej.
Została erygowana w XI wieku. Obecny kościół parafialny pw. Podwyższenia Krzyża Świętego został wybudowany w latach 1508–1632 w stylu gotycko-renesansowym, konsekrowany w 1867.

</doc>
<doc id="1751595" url="https://pl.wikipedia.org/wiki?curid=1751595" title="OHO">
OHO

OHO – słoweńska grupa artystyczna, skupiająca poetów i plastyków, działająca w latach 1966–1971, której nazwa wywodzi się od połączenia słoweńskich słów oko i ucho ("oko" i "uho"). Grupa propagowała poezję konkretną.
Historia grupy.
Grupa rozpoczęła działalność w 1966 roku w Kranju, publikując almanach "Eva", stanowiący manifest poezji konkretnej. Kolejną publikacją grupy był almanach "Pericarežeracirep" (tytuł jest palindromem), wydany w 1967 roku. W 1968 z inicjatywy grupy ukazał się almanach pt. "Katalog II". Równocześnie przez cały czas działalności członkowie OHO publikowali artykuły teoretyczne na łamach pisma "Tribuna", zamieszczali też wiersze w belgradzkim czasopiśmie "Rok". Ich poezja ukazywała się także w formie książkowej w ramach serii Biblioteka "Znamenja". W 1970 poeci i plastycy zgrupowani w OHO wzięli udział w wystawie Information Show zorganizowanej w Museum of Modern Art w Nowym Jorku (byli na niej jedynymi przedstawicielami tej części Europy). Ponadto członkowie OHO urządzali liczne happeningi. Działalność OHO zakończyła się w 1971 roku.
Członkowie i publikacje.
Z OHO związani byli m.in. Marko Pogačnik, Marjan Ciglič, Iztok Geister, Milenko Matanović, Franci Zagoričnik, Tomaž Brejc, David Nez, Tomaž Šalamun, Slavoj Žižek oraz Aleš Kermauner. Do charakterystycznych dla grupy publikacji należą m.in. "produkt Książka" ("artikel KNJIGA", 1965) Pogačnika, "Wizualne i gramofonowe płyty" ("Vizuelne i gramfonske plošče", 1966) Matanovicia, "Opus nic" ("Opus nič") Zagoričnika oraz "Przeznaczenie peleryny" ("Namen pelerine", 1968) Šalamuna.
Poglądy i twórczość.
Członkowie grupy postulowali współistnienie literatury i sztuk plastycznych. Chętnie korzystali z doświadczeń futuryzmu, dadaizmu, nadrealizmu i twórczości Apollinaire'a, tworząc starannie zorganizowaną poezję wizualną, opierającą się na zabawie tworzywem i grafiką. Postulowali oderwanie sztuki od problemów egzystencjalnych i zaangażowania. Zamiast tego propagowali sztukę ludyczną, oderwaną od rzeczywistości, eksperymentalną. Plastycy związani z grupą czerpali z pop-artu, uznawali, że sztuką może być wszystko, wystawiali przedmioty codziennego użytku i zwierzęta. 

</doc>
<doc id="1751596" url="https://pl.wikipedia.org/wiki?curid=1751596" title="Lavern Spencer">
Lavern Spencer



</doc>
<doc id="1751598" url="https://pl.wikipedia.org/wiki?curid=1751598" title="Pico de la Maladeta">
Pico de la Maladeta

Pico de la Maladeta – szczyt w Pirenejach Zachodnich. Leży w Hiszpanii, w prowincji Huesca, w regionie Aragonia, blisko granicy z Francją. Należy do podgrupy Benasque w Pirenejach Centralnych.
Pierwszego wejścia dokonał Friedrich Parrot w 1817 r.

</doc>
<doc id="1751603" url="https://pl.wikipedia.org/wiki?curid=1751603" title="1955 NBA Draft">
1955 NBA Draft

1955 NBA Draft – dziewiąty draft NBA, który odbył się w 1955 r. Składał się z 14 rund oraz dwóch wyborów regionalnych, w których zostali wybrani Dick Garmaker oraz Tom Gola.
Legenda.
Pogrubiona czcionka – wybór do All-NBA Team.
Gwiazdka (*) – członkowie Basketball Hall of Fame.

</doc>
<doc id="1751604" url="https://pl.wikipedia.org/wiki?curid=1751604" title="Mieczysław Bręczewski">
Mieczysław Bręczewski

Mieczysław Bręczewski (ur. 2 stycznia 1954 w Poznaniu) – polski lekkoatleta, który specjalizował się w pchnięciu kulą.
W roku 1973 podczas rozgrywanych w Duisburgu mistrzostw Europy juniorów wywalczył brązowy medal. Rok później, w Rzymie, na eliminacjach zakończył swój udział w seniorskich mistrzostwach Starego Kontynentu. Dwukrotny medalista mistrzostw Polski - w 1974 zdobył złoto, a w 1975 srebro. Siedem razy bronił barw narodowych w meczach międzypaństwowych (w latach 1974 - 1976). W czasie kariery sportowej reprezentował warszawską Legię oraz Orkana Poznań. Rekord życiowy: 19,54 (24 sierpnia 1975, Warszawa).

</doc>
<doc id="1751607" url="https://pl.wikipedia.org/wiki?curid=1751607" title="Antipocras">
Antipocras

Antipocras (= "Antihipocrates" – "przeciw Hipokratesowi") – łaciński wierszowany traktat medyczny Mikołaja z Polski, powstały po 1270 roku, prezentujący nowe metody leczenia przeciwstawiane medycynie tradycyjnej, wywodzącej się od Hipokratesa i Galena. Traktat należy także do tzw. satyry stanowej, ponieważ opisuje wizerunek "złego lekarza", popularny w średniowieczu. Budowa wiersza obejmuje 427 heksametrów leonińskich. 
Autor, dominikanin, po odbytych studiach medycznych w Montpelier powrócił do Polski, gdzie pełnił funkcję lekarza na dworze Leszka Czarnego. Propozycja nowej metody leczenia polegała na stosowaniu przedmiotów, zwanych w traktacie "empirykami", a które odpowiednio użyte doprowadzają do uzdrowienia chorego. Przekonuje, że leki te zawierają siłę Boga, wszystkie jednak muszą pochodzić od przyrody. Środki powinno się stosować zewnętrznie, np. w postaci pierścieni lub wisiorków. Autor wymienia liczne choroby oraz sposoby ich leczenia empirykami. Całość zostaje ujęta w formę modlitwy: traktat rozpoczyna się prośbą skierowaną do Trójcy Świętej, a kończy poleceniem ludzi Jezusowi. W wierszu pojawiają się nawiązania do uzdrowienia Tobiasza z Biblii, do sztuki lekarskiej Apollina, nauk św. Alberta Wielkiego, Ptolemeusza i Platona. Występują środki retoryczne, takie jak personifikowana Zawiść, mówiące pierścienie (lekarstwa). Autor prowadzi także polemiczny dialog z pozornymi przeciwnikami, np. ze zwolennikami dawnej medycyny.
Traktat zachował się dzięki odpisowi pochodzącemu z XIV wieku. Rękopis ten przechowywany jest obecnie w Bibliotece Państwowej w Berlinie (sygn. Phillipp. 1672). Na język polski traktat przełożyli Zygmunt Kubiak i Ryszard Ganszyniec.

</doc>
<doc id="1751609" url="https://pl.wikipedia.org/wiki?curid=1751609" title="Frozen River">
Frozen River



</doc>
<doc id="1751610" url="https://pl.wikipedia.org/wiki?curid=1751610" title="Antihipocrates">
Antihipocrates



</doc>
<doc id="1751615" url="https://pl.wikipedia.org/wiki?curid=1751615" title="Dowód rejestracyjny">
Dowód rejestracyjny



</doc>
<doc id="1751616" url="https://pl.wikipedia.org/wiki?curid=1751616" title="Czabak">
Czabak

Czabak (zm. 3 kwietnia 1909) – lwowski bandyta.
Z pochodzenia Rom, imię nieznane. Skazany za zabójstwo na tle rabunkowym, został stracony przez powieszenie 3 kwietnia 1909 r.
Bohater pieśni ulicznej (słowa przypisywane Janowi Broniszowi), opisującej jego ostatnie chwile. Oryginalny tekst pieśni napisany był w gwarze lwowskiej; Stanisław Grzesiuk śpiewał ją z nieco innymi słowami:

</doc>
<doc id="1751618" url="https://pl.wikipedia.org/wiki?curid=1751618" title="360 Pułk Piechoty">
360 Pułk Piechoty

360 Pułk Piechoty (360 pp) – oddział piechoty Wojska Polskiego II RP improwizowany w trakcie kampanii wrześniowej 1939. 
Historia pułku.
360 pułk piechoty zorganizowany został w pierwszej dekadzie września 1939, w Warszawie, z nadwyżek rezerwistów i ochotników 21 pułku piechoty. Oddział liczył 3.515 żołnierzy zorganizowanych w pięciu batalionach. Jednostka walczyła w obronie Warszawy.
Początkowo pułk obsadził drugą linię obrony lewobrzeżnej części miasta. Bataliony I, II i III za Odcinkiem „Warszawa-Zachód”, a dwa pozostałe bataliony za Odcinkiem „Warszawa-Południe”. IV batalion wraz z I/40 pp tworzył odwód dowódcy Obrony Warszawy gen. Waleriana Czumy.
Po reorganizacji dowodzenia, dwa bataliony (I i III) przydzielone zostały do obrony Pododcinka „Warszawa-Zachód” (Wola), natomiast dowództwo pułku, trzy bataliony (II, IV i ochotniczy) oraz pododdziały specjalne do Pododcinka „Warszawa-Południe” (Mokotów). Od 10 września kolejni dowódcy 360 pp pełnili funkcję dowódcy Pododcinka „Warszawa-Południe”. Pododdziały pułku broniły m.in. Fortu Chrzanów. 
Organizacja i obsada personalna.
Organizacja i obsada personalna 360 pp we wrześniu 1939 roku
kompania kolarzy
kompania ciężkich karabinów maszynowych przeciwlotniczych
Żołnierzem 360 pp był m.in. Janusz Kusociński.

</doc>
<doc id="1751625" url="https://pl.wikipedia.org/wiki?curid=1751625" title="Romuald Murawski">
Romuald Murawski

Romuald Murawski (ur. 13 września 1951) – polski lekkoatleta, który specjalizował się w skoku o tyczce.
Brązowy medalista mistrzostw Europy juniorów, które w 1970 roku odbyły się w Paryżu – uzyskał tam wynik 4,80. W roku 1971 zdobył jedyny w karierze medal seniorskich mistrzostw Polski, na stadionie warszawskiej Skry wywalczył brązowy krążek. W 1976 został halowym mistrzem Włoch (z wynikiem 5,20 m). Dwukrotny reprezentant Polski w meczach międzypaństwowych – w 1971 przeciwko Bułgarii i w 1973 przeciwko Francji. Startował w barwach klubu Budowlani Bydgoszcz. 

</doc>
<doc id="1751627" url="https://pl.wikipedia.org/wiki?curid=1751627" title="Adam Walny">
Adam Walny

Adam Walny (ur. 21 maja 1972) – polski lalkarz, reżyser teatru lalek.
Wykształcenie.
Ukończył Liceum Sztuk Plastycznych w Supraślu (specjalizacja snycerz). Następnie podjął naukę na Akademii Teatralnej w Warszawie na Wydziale Sztuki Lalkarskiej w Białymstoku.
Działalność artystyczna.
W 1999 roku założył teatr lalki i przedmiotu Walny-Teatr. W ramach jego działalności brał udział w festiwalach teatralnych m.in. w Lipawie, Villiandi, Olicie, Turnovie, Fermo, Łodzi, Warszawie, Bielsku-Białej, Ostrowie Wielkopolskim, Toruniu, Częstochowie, Poznaniu, Kwidzynie, Opolu, Białymstoku, Poznaniu.
Do dorobku artystycznego Adama Walnego należą spektakle:
Adam Walny jest założycielem Instytutu Sztuki Lalkarskiej przy Walnym-Teatrze oraz Pracowni Teatru Przedmiotu przy Staromiejskim Domu Kultury w Warszawie. Zajmuje się tworzeniem programów edukacyjnych ("Lekcje z lalki") i terapeutycznych ("Lalka z duszą"). Prowadzi warsztaty dla dzieci i dorosłych. Jako terapeuta współpracował z:
Od 2006 roku Adam Walny organizuje festiwal „Święto Głupców” przy Staromiejskim Domu Kultury w Warszawie.
W 2011 r. zrealizował program edukacyjny „Istnienie w dłoni”, finansowany przez MEN

</doc>
<doc id="1751629" url="https://pl.wikipedia.org/wiki?curid=1751629" title="Clot de la Hount">
Clot de la Hount

Clot de la Hount – szczyt w Pirenejach. Leży na granicy między Hiszpanią (prowincja Huesca, w regionie Aragonia) a Francją (departament Pireneje Wysokie). Należy do podgrupy Pireneje środkowo-zachodnie w Pirenejach Centralnych.

</doc>
<doc id="1751632" url="https://pl.wikipedia.org/wiki?curid=1751632" title="Snakes &amp; Arrows Live">
Snakes &amp; Arrows Live

Snakes &amp; Arrows Live – podwójny album koncertowy kanadyjskiej grupy rockowej Rush. Album zawiera zapis koncertów z Rotterdamu w Holandii mających miejsce 16 i 17 października 2007 roku. Wersja DVD oraz Blu-ray koncertu pojawiła się w sprzedaży 24 listopada 2008 roku.

</doc>
<doc id="1751647" url="https://pl.wikipedia.org/wiki?curid=1751647" title="Szlak Żwakowski">
Szlak Żwakowski

Szlak Żwakowski – czarny znakowany szlak turystyczny w województwie śląskim. Przebiega przede wszystkim przez Katowice i Tychy na terenach leśnych. Położona jest na nim bazylika w Panewnikach.

</doc>
<doc id="1751651" url="https://pl.wikipedia.org/wiki?curid=1751651" title="Kolęda się z Allelują zwadziła">
Kolęda się z Allelują zwadziła

Kolęda się z Allelują zwadziła – niedokończona średniowieczna anonimowa kolęda z XV wieku przeznaczona do śpiewania podczas noworocznych zabaw. Tematem utworu jest spór pomiędzy Kolędą a Allelują o ważność świąt Bożego Narodzenia i Wielkanocy w roku liturgicznym.
Znana współcześnie wersja utworu została spisana na początku XVI wieku, jednak pieśń jest najprawdopodobniej znacznie wcześniejsza – jej powstanie datuje się na drugą połowę XV w. Fragmenty dotyczące życia zakonnego wskazują, że była ona przeznaczona do wykonywania podczas zabaw noworocznych w klasztorach. Powstała prawdopodobnie w środowisku bernardynów, być może w ich klasztorze w Leżajsku.
Kolęda należy do średniowiecznego gatunku tzw. "sporów" ("altercatio"). Utwory takie skonstruowane były wokół zwady upersonifikowanych pojęć (np. Radości i Smutku). W tym wypadku kłótnia rozgrywa się pomiędzy Kolędą i Allelują, które walczą o pierwszeństwo w roku liturgicznym. Alleluja zarzuca Kolędzie lenistwo, jako że ta odpoczywała przez cały rok, aby zjawić się w kościele dopiero pod jego koniec. Oskarża ją także, o doprowadzanie do zgorszenia poprzez pijaństwo i bójki, jakie odbywają się wśród chłopstwa podczas zwyczajowego kolędowania. Kolęda natomiast zarzuca oponentce grzechy, które musiały spowodować, że nie była ona w kościele przez całe siedem niedziel (w tzw. okresie przedpoścca i Wielkim Poście podczas liturgii nie śpiewa się "alleluja"). Odwołuje się także do zwyczajów średniowiecznych żaków, którzy przed Wielkanocą odgrywali żartobliwy "pogrzeb Allelui", wynosząc nuty z Allelują z kościelnego chóru do osobnego pomieszczenia i mocując je łańcuchem do ściany. 
Utwór ma charakter satyryczno-obyczajowy. Rymowany jest parzyście. Pisany jest zazwyczaj 11- i 12-zgłoskowcem, ale występują w nim także wersy 9- i 13-sylabowe. 
Rękopis utworu zachował się w inkunabule nr 12 Biblioteki Prowincji OO. Bernardynów w Krakowie, zawierającym "Biblia pauperum" Nicolausa de Hanapis. Pieśń znajdowała się na ostatniej karcie "verso", zachowały się jedynie jej trzy zwrotki – reszta być może znajdowała się na wewnętrznej stronie inkunabułu, ta jednak jest niemożliwa do odczytania z powodu znacznego uszkodzenia.

</doc>
<doc id="1751652" url="https://pl.wikipedia.org/wiki?curid=1751652" title="Sinta Ozoliņa">
Sinta Ozoliņa

Sinta Ozoliņa-Kovala (ur. 26 lutego 1988 w Rydze) – łotewska lekkoatletka specjalizująca się w rzucie oszczepem.
Uczestniczka mistrzostw świata kadetów (Marrakesz 2005) oraz mistrzostw świata juniorów (Pekin 2006). 21 lipca 2007 w Hengelo wywalczyła srebrny krążek mistrzostw Europy juniorów. W 2008 roku startowała w igrzyskach olimpijskich w Pekinie – z wynikiem 53,38 uplasowała się na 11. miejscu w finałowym konkursie oszczepniczek. Dziewiąta zawodniczka młodzieżowych mistrzostw Europy (2009). W 2015 była siódma na mistrzostwach świata w Pekinie. Uczestniczka mistrzostw Europy w Amsterdamie (2016), w których odpadła po eliminacjach konkursu oszczepniczek. Reprezentantka Łotwy w zimowym pucharze Europy w rzutach lekkoatletycznych oraz w pucharze Europy.
Jej mężem jest wicemistrz olimpijski w rzucie oszczepem Ainārs Kovals.
Rekord życiowy: 64,38 (30 maja 2013, Ryga).

</doc>
<doc id="1751656" url="https://pl.wikipedia.org/wiki?curid=1751656" title="Sinta Ozolina">
Sinta Ozolina



</doc>
<doc id="1751657" url="https://pl.wikipedia.org/wiki?curid=1751657" title="Lodołamacz (książka)">
Lodołamacz (książka)

Lodołamacz (ros. Ледокол) – książka autorstwa Wiktora Suworowa z 1987 roku, w której przedstawił tezę, iż ZSRR planował atak na Europę opanowaną przez nazistowskie Niemcy.
Autor stawia tezę, według której Józef Stalin nie tylko nie prowadził polityki mającej odłożyć wojnę na późniejsze lata, lecz także wręcz zaogniał wszelkie konflikty w Europie, by wywołały one wojnę pomiędzy europejskimi mocarstwami, mając je osłabić na tyle, by Związek Radziecki mógł je bez problemu podbić. 
Później powstały cztery kolejne książki w serii rozpoczętej przez "Lodołamacza": "Dzień M", "Ostatnia republika", "Ostatnia Defilada" i "Klęska".

</doc>
<doc id="1751658" url="https://pl.wikipedia.org/wiki?curid=1751658" title="Gyula Komarnicki">
Gyula Komarnicki

Gyula Komarnicki (wym. [], ur. 22 lutego 1885 w Budapeszcie, zm. 27 sierpnia 1975 tamże) – węgierski taternik polskiego pochodzenia, autor przewodników po Tatrach w językach węgierskim i niemieckim. Doktor prawa, dyrektor naczelny Węgierskich Kolei Państwowych (1928–34), dyrektor generalny Węgierskiego Towarzystwa Żeglugi Rzecznej i Morskiej (1934–44). W Tatrach dokonał wielu pierwszych przejść należących do najważniejszych osiągnięć w taternictwie początku XX wieku.
Życiorys.
Jego ojciec był urodzonym w Warszawie inżynierem, który ok. 1860 r. musiał opuścić ziemie polskie. Po pobycie w Paryżu osiadł w Budapeszcie, gdzie urodził się Gyula, a dwa lata później jego brat, Roman Komarnicki. Po śmierci ojca wychowali się obaj na Węgrzech. Gyula ukończył prawo na uniwersytecie w Budapeszcie. W góry trafił za namową przyjaciela, Jenő Serényiego, i szybko zainteresował się wspinaniem, a od 1906 należał już do czołówki taterników. Wspinał się do 1938, jako turysta chodził po Tatrach jeszcze do 1968. Jego partnerami wspinaczkowymi byli m.in. brat Roman, Janusz Chmielowski, Roman Kordys, Mariusz Zaruski i Mieczysław Świerz.
Działalność społeczna i pisarska.
Komarnicki był pierwszym prezesem Budapeszteńskiego Akademickiego Towarzystwa Turystycznego, które w owych czasach stanowiła jedyną węgierską organizację taternicką. Był też członkiem honorowym Sekcji Turystycznej Polskiego Towarzystwa Tatrzańskiego, Klubu Wysokogórskiego, Polskiego Związku Alpinizmu oraz Karpathenvereinu.
Od roku 1907 zajmował się pisaniem artykułów do czasopism: „Turistaság és Alpinizmus”, „Turistik und Alpinismus” (był współzałożycielem obu z nich), „Turisták Lapja”, „Pamiętnika Towarzystwa Tatrzańskiego” i „Taternika”. Jego dorobek w tej dziedzinie obejmował wspomnienia z wycieczek, recenzje, opisy dróg taternickich i inne.
Do jego najważniejszych dzieł zalicza się kilkutomowy przewodnik dla taterników, wydany kilkakrotnie po węgiersku ("A Magas Tátra hegymászókalauza", Budapeszt 1914, 1917, 1926) oraz po niemiecku ("Die Hohe Tatra, Hochgebirgsführer", Budapeszt 1918). Przewodnik był najlepszy przed 1925 r. i używali go również Polacy. Publikacje Komarnickiego przyczyniły się do rozpowszechnienia i uściślenia wiedzy o topografii Tatr.

</doc>
<doc id="1751663" url="https://pl.wikipedia.org/wiki?curid=1751663" title="Josef Hedinger">
Josef Hedinger

Josef Hedinger, właśc. Joseph William Hedinger (ur. 1 lutego 1987 w Forth Smith w stanie Arkansas) – amerykański piosenkarz, kompozytor, producent, autor tekstów i multiinstrumentalista. Jego ojciec jest z pochodzenia Duńczykiem.
Życiorys.
Josef Hedinger jest multi - instrumentalistą, kompozytorem i producentem piosenek. Jest autorem wszystkich tekstów swoich utworów. Rozpoczął naukę śpiewu i gry na pianinie jako 11–latek, w szkole muzycznej w Nashville. Od wielu lat mieszka i tworzy Los Angeles, gdzie koncertował m.in. w takich klubach i salach koncertowych jak: The House of Blues, The Viper Room, The Troubadour, The Key Club, The Temple Bar, czy Room 5. Jesienią 2008 jego piosenka „About being alone” została wykorzystana w programie „You Can Dance” w Polsce. Josef Hedinger specjalizuje się w melodyjnych balladach, miesza style takie jak soul, R&amp;B czy hip hop..
2008 - 2010: Polska.
We wrześniu 2008 roku, w trzeciej edycji programu „You can dance” nadawanego w telewizji TVN, jeden z tancerzy; Jakub Mędrzycki wykorzystał piosenkę Josefa „About being alone” w trakcie jednego ze swoich występów. Piosenka „About being alone” znalazła się 4 razy na 1 miejscu na listach przebojów Radia Eska i Radia Zet. Popularność przeboju w Polsce zaowocowała w październiku 2008 wizytą Josefa Hedingera w Warszawie podczas której wystąpił na żywo na antenie TVN, udzielił szeregu wywiadów. 
Od początku 2009 roku trwały prace nad debiutanckim albumem Josefa. Krążek nagrywany był w studiach w Los Angeles, część mixów i mastering wykonano także w studiach w Warszawie. Josef podpisał na początku roku kontrakt płytowy z wytwórnią Warner Music, a jego debiutancki krążek o tytule nawiązującym do jego największego przeboju: „About being alone” miał swoją premierę 27 kwietnia 2009. W ramach promocji płyty Josef po raz drugi odwiedził Polskę. W trakcie swojego pobytu nakręcił do „About being alone” teledysk, do udziału w którym zaprosił znanych z polskiej edycji programu TVN „You can dance” tancerzy. Po raz kolejny był też gościem Dzień Dobry TVN W ramach promocji płyty wystąpił także na Eska Music Awards 2009.. 
Na wiosnę w stacjach radiowych pojawiła się promująca płytę odświeżona wersja „About being alone”, natomiast teledysk do piosenki po premierze na portalu Onet.pl zagościł na playlistach muzycznych stacji telewizyjnych (MTV, WH1, VIVA). W czerwcu 2009 roku na anteny rozgłośni radiowych w Polsce trafił drugi oficjalny singiel promujący płytę Josefa pt. „One wish us” piosenka zagościła na antenach ogólnopolskich i regionalnych rozgłośni radiowych m.in. Radia Eska, Radia Zet, czy Radia RMF MAXXX. Josef reprezentował Stany Zjednoczone w finale 46. Międzynarodowego Sopot Festival 2009. W głosowaniu o nagrodę Słowika Publiczności zajął z piosenką „About being alone” drugie miejsce.
2009 - 2010: Indonezja.
W wakacje 2009 roku, pierwszy singiel Josefa „About being alone” dotarł do pierwszego miejsca listy przebojów radiostacji na wyspie Bali. Stworzyło to Josefowi okazję do zaistnienia w Indonezji. Debiutancki krążek Josefa pt. „About being alone” został wydany w tym kraju w listopadzie 2009 roku. Premierze płyty (wydanej przez Warner Music Indonesia) towarzyszyła kampania promocyjna w największych rozgłośniach radiowych Indonezji. Piosenka „About being alone” dotarła do 3. miejsca National Chart Indonesia, jednak największym przebojem Josefa w tym kraju stał się jego drugi singiel promujący płytę pt. „Closer to you” piosenka osiągnęła pierwsze miejsce na listach kilku indonezyjskich rozgłośni radiowych.
Po 2010.
W lutym 2010 roku Josef zerwał kontrakt z Warner Music Poland, odzyskując wyłączne prawa producenckie do wszystkich swoich piosenek wydanych przez Warner Poland na płycie „About being alone” z 2009 roku. W 2011 roku po powrocie do Los Angeles, Josef podpisał kontrakt z niezależną amerykańską wytwórnią i agencją menadżersko-artystyczną z filiami w Bostonie i Nowym Jorku; Tuscan Villa Entertainment (wśród artystów TVE m.in. Rakim), której współwłaścicielem jest Lennie Petze, pracujący wcześniej w wytwórniach Epic i BMG, producent i mentor m.in. Cyndi Lauper i Sade. Pod koniec 2011 roku rozpoczęły się prace nad pierwszą płytą Josefa Hedingera w Stanach Zjednoczonych, główne nagrania miały miejsce w studiach w Los Angeles, Bostonie i Fort Smith. Produkcją albumu obok Josefa zajął się Hirsh Gardner, producent muzyczny, były lider amerykańskiej grupy rockowej New England. W wyniku współpracy z Tuscan Villa Entertainment i Hirshem Gardnerem powstał materiał muzyczny składający się z 14 piosenek (11 z płyty „About being alone” z 2009 roku w nowych aranżacjach Hirsha Gardnera, oraz 3 nowych kompozycji Josefa: „End of The World”, „Play The Game” oraz „Body Armor”). Ostatecznie jednak drogi Tuscan Villa Entertainment i Josefa Hedingera rozeszły się w 2012 roku, a przygotowany materiał nie został oficjalnie wydany.
W 2013 roku Josef Hedinger po kilkuletniej przerwie na rynku polskim powrócił z nowym singlem. Piosenka „End of The World” owoc współpracy z producentem Hirshem Gardnerem trafiła do polskich rozgłośni radiowych w sierpniu 2013.
W 2016 rozpoczął współpracę z firmą wydawniczą PhilMar oraz legendarnym kalifornijskim studiem nagrań Record Plant z Los Angeles jak autor i kompozytor. 
W 2019 roku został zaproszony przez polski zespół Sound’n’Grace do współpracy nad płytą "Początek". Wspólnie z zespołem, Josef wydał w 2020 roku singiel "Cut Through" nad którym pracowali także Bruno Mars, Philip Lawrence i Jeeve "(a.k.a. Jean-Yves Ducornet").

</doc>
<doc id="1751666" url="https://pl.wikipedia.org/wiki?curid=1751666" title="Nałęcz IV">
Nałęcz IV

Nałęcz IV – polski herb szlachecki, odmiana herbu szlacheckiego Nałęcz.
Opis herbu.
W polu czerwonym chusta srebrna, ułożona w koło, związana u dołu, z opuszczonymi końcami.
Klejnot: Trzy pióra strusie.
Labry: Czerwone, podbite srebrem.
Najwcześniejsze wzmianki.
Po raz pierwszy herb pojawił się w "Herbarzu rycerstwa Wielkiego Księstwa Litewskiego" Wijuka Kojałowicza.
Herbowni.
Koźmian, Koźmiński.

</doc>
<doc id="1751668" url="https://pl.wikipedia.org/wiki?curid=1751668" title="P$C">
P$C

P$C – amerykański zespół hip-hopowy z Atlanty. Pimp Squad Click to rozwinięcie skrótu P$C.
W roku 1997 skład został założony przez AK, Macboney, T.I., C-Rod, Dollar D.P, i Big Kuntry King. Zespół zadebiutował utworem "Cheavy Chevys", na debiutanckiej płycie członka zespołu - T.I.. 10 kwietnia 2002 roku wypuścili pierwszy z serii mixtape'ów - "T.I. &amp; P.$.C In Da Streets". 11 czerwca 2003 roku wydana została druga część. Dobrze odebrane materiały zaowocowały podpisaniem umowy z wytwórnią muzyczną Atlantic Records. Jeszcze w tym samym roku wydali trzecią część "In Da Streets". Mixtape promował nadchodzący drugi solowy album T.I.. W końcu w 2005 roku powstał ich debiutancki album "25 to Life". Pierwszym singlem płyty był utwór "I'm a King", produkcji Lil' Jon'a, z gościnnym udziałem Lil' Scrappy'ego, ze ścieżki dźwiękowej filmu "Pod prąd".

</doc>
<doc id="1751671" url="https://pl.wikipedia.org/wiki?curid=1751671" title="Nałęcz V">
Nałęcz V

Nałęcz V ("Sterpiński", "Zdzitowiec") – polski herb szlachecki, odmiana herbu szlacheckiego Nałęcz.
Opis herbu.
W polu czerwonym nałęczka srebrna, na opak, z gwiazdą złotą w środku i takimż krzyżem zaćwieczonym na nawiązaniu.
Klejnot: Trzy pióra strusie.
Labry: Czerwone, podbite srebrem.
Najwcześniejsze wzmianki.
Po raz pierwszy herb pojawił się w "Herbarzu rycerstwa Wielkiego Księstwa Litewskiego" Wijuka Kojałowicza.
Herbowni.
Sterpiński, Zdzitowiecki.

</doc>
<doc id="1751672" url="https://pl.wikipedia.org/wiki?curid=1751672" title="Jan Mazurkiewicz (psychiatra)">
Jan Mazurkiewicz (psychiatra)

Jan Mazurkiewicz (ur. w Czerwonym Dworze, zm. 31 października 1947 w Tworkach) – polski lekarz, psychiatra, psycholog, profesor psychiatrii i rektor Uniwersytetu Warszawskiego. Twórca warszawskiej szkoły psychiatrycznej, pionier kierunku psychofizjologicznego w polskiej psychiatrii. Prezes Polskiego Towarzystwa Psychiatrycznego w latach 1923–1947. Mason, wielki mistrz Wielkiej Loży Narodowej Polskiej.
Życiorys.
Urodził się w Czerwonym (Krasnym) Dworze, w niektórych źródłach jako miejsce urodzenia podana jest Kamienica Żyrowiecka. Syn właściciela ziemskiego Leopolda i Krystyny z Kowalewskich. Miał trzech braci, jednym z nich był Włodzimierz (1875–1927), inżynier i lotnik.
Ukończył IV Gimnazjum w Warszawie, maturę zdał w 1890 roku. Następnie studiował medycynę na Wydziale Lekarskim Uniwersytetu Warszawskiego. Został wydalony z uniwersytetu za udział w obchodach rocznicy uchwalenia Konstytucji 3 Maja. Od 1895/96 kontynuował studia na Uniwersytecie Jagiellońskim, gdzie w czerwcu 1896 otrzymał dyplom lekarski, który w maju 1897 roku nostryfikował na Uniwersytecie Jurjewskim. 5 grudnia 1897 rozpoczął staż w Klinice Neurologiczno-Psychiatrycznej Uniwersytetu w Grazu u Gabriela Antona; w Grazu przebywał do lipca 1899. W roku akademickim 1899/1900 przebywał w Paryżu w klinice Asile Sainte-Anne, uczęszczał wtedy na wykłady Joffroya i Dejerine′a.
Po powrocie do Warszawy w 1900 roku podjął pracę w Szpitalu Jana Bożego, jako asystent na oddziale Karola Rychlińskiego. W 1902 roku został pierwszym dyrektorem szpitala psychiatrycznego w Kochanówce. W 1907 roku zakładał szpital psychiatryczny w Kobierzynie i był jego pierwszym dyrektorem (od 1907). Habilitował się na Uniwersytecie Jana Kazimierza we Lwowie w 1909 roku. W 1919 został powołany jako profesor organizującej się Katedry i Kliniki Psychiatrii Uniwersytetu Warszawskiego. Zajmował stanowiska rektora (1921–1922), prorektora (1922–1923) i dziekana Wydziału Lekarskiego (1919–1920) Uniwersytetu Warszawskiego. Pod jego redakcją wyszły trzy tomy „Bulletin International de l’Académie des Sciences Médicales à Varsovie” (1921–1923).
Podczas okupacji Warszawy w latach 1943–1944 brał udział w tajnym nauczaniu. Po upadku powstania warszawskiego wykładał psychopatologię na tajnych kursach w Częstochowie. W latach 1945–1947 kierował Kliniką Psychiatrii w Tworkach.
Od 1923 aż do śmierci był prezesem Polskiego Towarzystwa Psychiatrycznego. Należał do Polskiej Akademii Umiejętności (od 1930), Akademii Nauk Lekarskich (od 1920), Société Française de Psychologie, był prezesem Słowiańskiego Towarzystwa Neurologiczno-Psychiatrycznego (1933–1939), członkiem honorowym Łódzkiego Towarzystwa Lekarskiego, członkiem korespondentem Société Médico-Psychologique. W 1933 roku z okazji 35-lecia pracy zawodowej ukazał się poświęcony mu zeszyt „Rocznika Psychiatrycznego”.
Był wielkim mistrzem wolnomularskiej Wielkiej Loży Narodowej Polskiej (1928–1931), przybrał pseudonim zakonny „Jan Wyrwa”. Korespondował ze Stefanem Żeromskim.
Odznaczony Krzyżem Komandorskim Orderu Polonia Restituta (2 maja 1923) i Krzyżem Oficerskim Legii Honorowej (1937).
Z jego pomocą habilitowali się: Rafał Radziwiłłowicz, Franciszek Wichert, Witold Łuniewski, Gustaw Bychowski, Eugeniusz Wilczkowski, Stefan Pieńkowski, Stanisław Batawia, Ryszard Dreszer, Józef Handelsman, Mieczysław Kaczyński i Roman Markuszewicz. Najważniejsze dzieła Jana Mazurkiewicza zostały wydane z opóźnieniem, już po jego śmierci, ze względu na sprzeczność z polityczną doktryną w polskiej nauce w latach 1945–1956. Prace te ocalił i przygotował do druku Mieczysław Kaczyński (mimo że wcześniej oceniając monografię Mazurkiewicza uznał, że „jej ukazanie się (...) na rynku księgarskim byłoby opóźnieniem propagowania nauki Pawłowa w Polsce”).
Żonaty z Zofią z domu Zaleską (1886–1974). Mieli syna Jerzego (zmarł w dzieciństwie) i córkę Zofię (1914–1973).
Zmarł w 1947 roku po dłuższej chorobie. Ceremonia pożegnalna odbyła się na terenie Szpitala Tworkowskiego, który nosi obecnie jego imię. Pochowany jest na cmentarzu Powązkowskim (kwatera 240, rząd 6, miejsce 18).
Dorobek naukowy.
Zagadnieniem któremu najwięcej uwagi poświęcił w swojej karierze naukowej było podłoże anatomiczne czynności psychicznej w warunkach fizjologii i patologii. Próby syntezy teorii na ten temat podjął w dwuczęściowej monografii, opublikowanej w dwóch tomach już po śmierci Mazurkiewicza. Trzeci tom, "Psychofizjologia w naukach społecznych", pozostał w maszynopisie i nie ukazał się drukiem.
W oparciu o poglądy Semona (mnemizm), Monakowa (koncepcja horme), Pawłowa, Orbeliego, Sherringtona, Ribota i przede wszystkim, Jacksona, stworzył „własną teorię ewolucji i dyssolucji ludzkiego psychizmu”. W ślad za Jacksonem za dynamikę życia psychicznego u Mazurkiewicza odpowiadają instynkty (popędy), które dzielił na ewolucyjnie starsze i młodsze. Teoria psychofizjologiczna Mazurkiewicza zakłada, że podłożem uczuciowości i życia popędowego jest układ wegetatywny. Według tej teorii układ autonomiczny, jako integralny składnik wszystkich pięter osi mózgowo-rdzeniowej, jest siedliskiem życia uczuciowego; jego część wzgórzowa i podwzgórzowa decyduje o uczuciach najpierwotniejszych, protopatycznych, będących przejawem popędów. Młodsze instynkty, takie jak instynkt poznawczy i syntoniczny, u zwierząt są funkcjami ośrodków podkorowych, natomiast u człowieka zostały przejęte przez ośrodki położone wyżej.
Był autorem koncepcji narządu czołowego, który jest, według niego, „jedynym narządem nerwowym, którego czynność nie ma swego bezpośredniego źródła w działaniu bodźców obwodowych i nie jest reakcją na te bodźce (...) Praca narządu czołowego jest zatem z natury swej w całości intrapsychiczna, wewnątrzkorowa i właśnie dlatego pozostaje w pewnym antagonizmie do wszelkich czynności natury odruchowej, nie jest reakcją, ale jest akcją, aktywnością własną, inicjatywą i postępowaniem najdalszym od odruchów, najbardziej «dowolnym»”. W narządzie czołowym Mazurkiewicz umiejscawiał najwyższe, logiczno-abstrakcyjne psychodynamizmy.
Stany psychopatologiczne tłumaczył uszkodzeniem wyższych neuro- i psychodynamizmów, spowodowanego anormalną ewolucją aktywności psychicznej lub jej dyssolucją. Objawy pozytywne (halucynacje, urojenia) miałyby wynikać z wtórnego do dyssolucji dynamizmów psychicznych czołowych (najsłabiej zorganizowanych, bo najmłodszych ewolucyjnie) wzmożenia działalności niższych pięter uczuciowości, pozostających w związku z pamięcią psychofizjologiczną. Wyodrębnił różne typy dyssolucji: prelogiczną prędką, prelogiczną schizofreniczną, psychonerwicową. W schizofrenii wyróżniał zespoły: inkoherencyjny, hebefreniczny, paranoidalny i katatoniczny, których charakterystyczne objawy mają wynikać ze stępienia określonych popędów (inkoherencja wynika z osłabienia popędu poznawczego, katatonia z osłabienia popędu kinestetycznego, stępienie uczuć wyższych z osłabienia popędu syntonicznego). Uważał, że schizofrenia jest jedynym stanem wynikającym z prawdziwej i bezpośredniej dyssolucji czynności psychicznych.
W swojej monografii z 1902 roku przedstawił studium psychologiczne Andrzeja Towiańskiego.
Uznanie.
Jest uznawany za twórcę polskiej psychofizjologii i jednego z twórców psychiatrii polskiej w ogóle. Obok Henri Eya uważany jest za głównego przedstawiciela neojacksonizmu.
„Wyjątkowy charakter twórczości naukowej prof. Mazurkiewicza leży w na wskroś nowoczesnym, wielowymiarowym ujęciu zjawisk psychicznych. Profesor Mazurkiewicz był czołowym przedstawicielem pokolenia psychiatrów klinicystów, łączył biegłość i intuicję klinicysty z rzetelną wiedzą neurofizjologiczną i psychologiczną, dążył do stworzenia syntezy, zdając sobie doskonale sprawę z ogromnych trudności, jakie się z tym wiążą. Mijający czas i postępy badań nie zdezaktualizowały podstawowych założeń teorii psychofizjologicznej. ”
Od 2010 roku szpital w Tworkach nosi nazwę Mazowieckiego Specjalistycznego Centrum Zdrowia im. prof. Jana Mazurkiewicza.

</doc>
<doc id="1751673" url="https://pl.wikipedia.org/wiki?curid=1751673" title="Karl Lauterbach (biolog)">
Karl Lauterbach (biolog)

Carl (Karl) Adolf Georg Lauterbach (ur. 21 kwietnia 1864 we Wrocławiu, zm. 1 września 1937 w Stabelwitz) – niemiecki biolog i geograf, badacz Nowej Gwinei Niemieckiej.

</doc>
<doc id="1751680" url="https://pl.wikipedia.org/wiki?curid=1751680" title="Sarevok">
Sarevok



</doc>
<doc id="1751681" url="https://pl.wikipedia.org/wiki?curid=1751681" title="Graptemys pseudogeographica">
Graptemys pseudogeographica



</doc>
<doc id="1751686" url="https://pl.wikipedia.org/wiki?curid=1751686" title="Damy radę">
Damy radę



</doc>
<doc id="1751695" url="https://pl.wikipedia.org/wiki?curid=1751695" title="John A. Gronouski">
John A. Gronouski

John Austin Gronouski (ur. 26 października 1919 w Dunbarze, zm. 7 stycznia 1996 w Green Bay) – amerykański urzędnik państwowy wyższego szczebla i dyplomata (ambasador USA w Polsce) polskiego pochodzenia.
Życiorys.
Gronouski urodził się w Dunbarze w stanie Wisconsin, w rodzinie polskiego pochodzenia (trzecie pokolenie). Ukończył University of Wisconsin-Madison w 1942, podczas II wojny światowej służył jako nawigator w Siłach Powietrznych USA do października 1945. Otrzymał tytuł magistra w 1947, i doktora w 1955, obydwa na Uniwersytecie Wisconsin-Madison.
W 1952 roku ubiegał się o stanowisko senatora stanu Wisconsin, przeciwko Josephowi McCarthy’emu.
W 1959 objął funkcję w Wisconsin Department of Revenue i został powołany na Dyrektora Generalnego Komisji Podatkowej (Revenue Survey Commission). W następnym roku został szefem Urzędu Podatkowego Stanu Wisconsin i wspierał Johna F. Kennedy’ego w kampanii prezydenckiej. Po przeprowadzeniu udanej reformy podatkowej w stanie, został mianowany przez prezydenta USA w 1963 roku poczmistrzem generalnym Stanów Zjednoczonych. Był pierwszym członkiem Gabinetu polskiego pochodzenia – Poczta była wówczas w randze ministerstwa. Jako szef poczty zasłynął z wprowadzenia 5-cyfrowego kodu pocztowego ("zip code"), miał także zamiar zakończyć istniejącą jego zdaniem segregację rasową wśród pracowników poczty. Mianował Władysława Zachariasiewicza specjalnym asystentem do spraw międzynarodowych w Ministerstwie Poczty.
Funkcję dyrektora poczty zakończył w 1965 roku, gdy prezydent Lyndon B. Johnson mianował go ambasadorem w Polsce.

</doc>
<doc id="1751696" url="https://pl.wikipedia.org/wiki?curid=1751696" title="Paekp’a Kŭngsŏn">
Paekp’a Kŭngsŏn

Paekp'a Kŭngsŏn (ur. 1767, zm. 1852) – koreański mistrz sŏn z końcowego okresu dynastii Chosŏn. W swoim nauczaniu łączył sŏn i hwaŏm.
Życiorys.
Mistrz Paekp'a urodził się w Mujanghyŏn w prow. Chŏlla.
Gdy miał 11 lat opuścił dom i został nowicjuszem w klasztorze Sŏnŭn. Osiągnął oświecenie w wieku 12 lat pod kierunkiem mistrza Sihŏna. Przyjął pełną ordynację mnisią u mistrza Sŏlpy Sang'ŏna i pod jego kierunkiem praktykował sŏn w pustelni Yŏngwŏn. Następnie udał się do klasztoru Kuam, w którym kontynuował praktykę sŏn u mistrza Sŏlbonga. Od tego mistrza otrzymał przekaz Dharmy. Studiował również szkoły doktrynalne (kyo)
Po kilku latach intensywnej praktyki rozpoczął w wieku 26 lat nauczanie, co kontynuował przez 20 następnych lat. Wędrował od klasztoru do klasztoru i gdziekolwiek nauczał z całego regionu schodzili się setkami mnisi, aby go wysłuchać.
W 1815 r. postanowił jednak zmienić sposób praktyki. Powiedział" "Odkąd zostałem mnichem w młodym wieku nieustannie studiowałem. Lecz liczyłem tylko na skarby innych i z tego powodu nie mam nic własnego – nawet połowy". Porzucił wszystko i udał się w góry, gdzie praktykował wędrując z jednego klasztoru do drugiego. Jego towarzyszami byli podobnie myślący mnisi, którzy tak jak i on ślubowali, że będą praktykować sŏn do samej śmierci. Założyli razem "Odosobnioną Społeczność Medytacji i Mądrości". Było to ok. 1822 r.
Potem przebywał w klasztorze Unmun w Ch'ungch'ŏng i stał się znany w całej prowincji Chŏlla jako wielki mistrz sŏn.
W 1830 r. powrócił do klasztoru Kuam i kontynuował tam nauczanie sŏnu.
W 1840 r. przeniósł się do klasztoru Hwaŏm, gdzie zmarł w 1852 r.
Nauki.
Wszystkie prace Paekp'y są związane z sŏnem i istota jego filozofii była także z nim związana.
Mistrz był jednym z najważniejszych ideologów, którzy pojawili się z ostatnim okresie panowania dystasti Chosŏn. Jego główne dzieło "Sŏnmun sukyŏng" (Ręczne lusterko sŏnu) było nie tylko przewodnikiem po sŏnie, ale także ważną pracą teoretyczną.
Gdy zarówno subiektywność jak i obiektywność się wyciszają, jest wtedy jedna tajemnicza rzecz, która jest niczym innym, jak tylko buddą i umysłem. Poza tym umysłem nie ma już żadnego innego buddy. To właśnie umysł wyrywa się na zewnątrz i wtedy przestaje być umiejscowiony. Można przywrócić jego oryginalne jakości, gdy stanie się on mocny jak gruby mur. Kiedy 6 zmysłów wycisza się, umysł staje się jasny i czysty, i wtedy ciało staje się takie samo. To, że umysł wyrywa się naprzód jak nieokiełznane konie, jest chorobą. Gdy oryginalny, pierwotny umysł traci światło ignorancji, traci się nasz pierwotny umysł na rzecz umysłu pomieszanego.
Teoria Paekp'y jest pozytywnym wyjaśnieniem możności wewnętrznego świata. Jednak jest ona zbyt "praktyczna". Innymi słowami, wyjaśnienie "duchowej wiedzy" (kor. yŏngji) nasuwa skojarzenia z czymś rzeczywistym i wiecznym – jak np. duch. To prowadzi do doktryny o nieśmiertelności duszy. Jest to bardzo poważna deformacja nauk buddyzmu. Zasadniczy bowiem punkt widzenia buddyzmu mahajany jest taki, że żadna wieczna prawda nie jest możliwa. Tymczasem Paekp'y ideą jest wieczny umysł buddy.
To poprzednie stanowisko jest wyjaśnione przez nagłe oświecenie. Paekp'y, tak jak i innych teoretyków i ideologów, nie interesował już problem nagłego oświecenia i stopniowej praktyki, gdyż po zjednoczeniu szkół sŏnu i doktryny (kor. "kyo") sŏniczna teoria została ostatecznie zaakceptowana bez żadnego krytycyzmu.
Pod koniec dynastii Chosŏn rozgorzał spór pomiędzy zwolennikami dwóch rodzajów sŏnu i zwolennikami trzech rodzajów sŏnu. Przyczyną tego było to, że podział na tylko dwie tradycje sŏnu i doktryny nie nastąpił z przyczyn naturalnych, a był wynikiem tępienia buddyzmu przez konfucjański aparat władzy dynastii Chosŏn. Dlatego najważniejszym zadaniem stała się systematyzacja sŏnu.
Pojawiły się od razu dwie tendencje: konserwatywna – używanie dawnej klasyfikacji chińskiego chanu, oraz radykalna – stworzenie nowej interpretacji i nowej klasyfikacji.
System klasyfikacji buddyzmu został zapoczątkowany w "Sutrze Lankawatarze". Następna klasyfikacja wyłoniła się w szkole chan i została dokonana przez mistrza Guifenga Zongmiego (786–841):
Ten ostatni rodzaj chanu Guifeng nazywał także "czystym chanem Tathagaty (chiń. rulaiqingjing chan' kor. yŏraech'ŏngjŏng sŏn). Było to rozumiane jako stopnie w praktyce.
To prowadziło do podziału na patriarchalny chan i chan Tathagaty. Chińscy chaniści podkreślali nadrzędność chanu patriarchalnego.
Pakekp'a podzielił sŏn na trzy różne typy:
Wychodził on z założenia, że sŏn jest czymś więcej niż tylko zwyczajną doktryną. W "Sŏnmun sugyŏng" wyjaśnia on metody i teorie w bardzo logiczny sposób, omawiając aż 23 elementy, skategoryzowane przez niego według zdolności praktykujących. Argumentował, że chociaż wszyscy oni praktykują to samo, to wyniki są różne. Wnioskował, że praktyka zależy więc od osoby, i prawdziwy sŏniczny stan samadhi może być osiągnięty. Zmierzał więc do sklasyfikowania postępowania w praktyce i jej rezultatów w zależności od indywidualnych zdolności, aby znaleźć sposoby na przezwyciężenie ograniczeń.
Powyższy podział związany był z etapami praktyki.
Najwyższym etapem był sŏn patriarchalny: stan oświecenia i prawdziwej "pustości" (skt śunjata) i nieopisanej "istotności", tak że zwyczajny umysł jest samym umysłem buddy. Drugim etapem był sŏn Tathagaty – jest to także stan, w którym wszystko skupia się w jednym, tak że jedynym odniesieniem jest ty "jeden umysł". Na tym etapie istnieje przeświadczenie o istnieniu "tylko umysłu". Trzeci etapem jest sŏn rozumowy lub logiczny. Na tym etapie rozróżnia się fenomeny od noumenu, istnienie od pustki itd.. Jest tu obecny rozum a nie stan "jednego umysłu". Inaczej mówiąc jest to zwykły mówiony sŏn.
Jego książka "Sŏnmun sugyŏng" i klasyfikacja spotkały się ostrą krytyką. Największa – została wyrażona w dziele "Sŏnmun sabyŏn manŏ" wybitnego mistrza sŏn Ch'oŭi Ŭisuna.
Linia przekazu Dharmy.
Pierwsza liczba to kolejność pokoleń od Mahakaśjapy. (1)
Druga liczba, to pokolenie od 1 Patriarchy Chin – Bodhidharmy (28/1)
Trzecia liczba, to pokolenia mistrzów koreańskich.

</doc>
<doc id="1751697" url="https://pl.wikipedia.org/wiki?curid=1751697" title="Paekp'a Kungson">
Paekp'a Kungson



</doc>
<doc id="1751699" url="https://pl.wikipedia.org/wiki?curid=1751699" title="Supreme Clientele">
Supreme Clientele

Supreme Clientele – drugi album amerykańskiego rapera Ghostface Killah wydany 25 stycznia 2000 roku nakładem Razor Sharp Records.

</doc>
<doc id="1751700" url="https://pl.wikipedia.org/wiki?curid=1751700" title="Napoleon Mitraszewski">
Napoleon Mitraszewski

Napoleon Mitraszewski (ur. 6 września 1918 w Bogumile w guberni samarskiej, zm. 8 stycznia 2008) – polski prozaik, pedagog oraz animator kultury w środowisku osób niewidomych. Współtwórca i prezes Klubu Inteligencji Niewidomej. Członek Związku Literatów Polskich i Stowarzyszenia Pisarzy Polskich (od 1989).
Urodził się i mieszkał w Bogumile dokąd po rewolucji październikowej został skierowany pociąg z amunicją którego maszynistą był jego ojciec. Stamtąd rodzina przeprowadziła się do Łunińca, na Polesiu. Wzrok stracił w wieku czterech lat w 1921 r., na skutek zabawy znalezionym niewypałem. Od dziesiątego roku życia dzięki pomocy dr Marii Strzemińskiej związany był z Zakładem Dzieci Niewidomych w Wilnie, gdzie ukończył szkołę powszechną, a w 1939 r., uzyskał maturę.
W czasie II wojny światowej pozostał w domu rodzinnym zajmując się pracami domowymi, uprawą ogródka oraz pogłębianiem wiedzy z zakresu literatury.
Po zakończeniu wojny przeniósł się do Łodzi, gdzie pod koniec 1946 r., ukończył Liceum Pedagogiczne zdobywając dodatkowo kwalifikacje które umożliwiły mu pracę w Zakładzie dla Dzieci Niewidomych w Łodzi. W tym samym roku ożenił się, a rok później urodziła się jego córka Maria Jolanta. Podjął również studia na Uniwersytecie Łódzkim na Wydziale Filozofii, a w 1951 r., uzyskał magisterium w zakresie filologii polskiej.
Od 1957 r., mieszkał wraz z rodziną we Wrocławiu gdzie kontynuował prace z niewidomymi dziećmi, a także doprowadził do powstania „Teatru Poezji”. W 1962 r., jego małżonką została Władysława Orzechowska. W tym okresie nawiązał współpracę z pismami wydawanymi przez Polski Związek Niewidomych, pierwsze jego artykuły publicystyczne ukazywały się na łamach "„Przyjaciela Niewidomych”".
Jako pisarz debiutował w 1974 r., książką "„A jednak życie”" będącą autobiograficznym zapisem wydarzeń z wczesnego dzieciństwa, która ukazała się nakładem Ossolineum.
Dwie spośród jego książek zostały przetłumaczone na język litewski, a kilka innych ukazało się w systemie brajlowskim.

</doc>
<doc id="1751701" url="https://pl.wikipedia.org/wiki?curid=1751701" title="(5657) Groombridge">
(5657) Groombridge

(5657) Groombridge – planetoida z pasa głównego asteroid okrążająca Słońce w ciągu 4 lat i 58 dni w średniej odległości 2,59 j.a. Została odkryta 28 sierpnia 1936 roku w Landessternwarte Heidelberg-Königstuhl w Heidelbergu przez Karla Reinmutha. Nazwa planetoidy pochodzi od Stephena Groombridge'a (1755-1832), angielskiego astronoma, który zestawił katalog gwiazd "A Catalogue of Circumpolar Stars" jaśniejszych od 9m. Nazwa została zaproponowana przez Lutza Schmadela. Przed nadaniem nazwy planetoida nosiła oznaczenie tymczasowe (5657) 1936 QE1.

</doc>
<doc id="1751702" url="https://pl.wikipedia.org/wiki?curid=1751702" title="Bąkowski">
Bąkowski

Bąkowski (Bąkowska):

</doc>
<doc id="1751703" url="https://pl.wikipedia.org/wiki?curid=1751703" title="Bąkowska">
Bąkowska



</doc>
<doc id="1751704" url="https://pl.wikipedia.org/wiki?curid=1751704" title="Warszawska Grupa Wysokościowa s12">
Warszawska Grupa Wysokościowa s12

Warszawska Grupa Wysokościowa s12 (WGW s12) – stowarzyszenie działające w Warszawie od 1999 którego całość działalności statutowej zawiera się w sferze zadań publicznych, m.in. ratownictwo i ochrona ludności, ochrona i promocja zdrowia. Stowarzyszenie m.in. powołało Grupę Ratownictwa Specjalistycznego s12 zajmującą się działaniami poszukiwawczo-wydobywczymi oraz ratownictwem wysokościowym. Formacja ta od 2008 do 2013 roku stanowiła wysokospecjalistyczną sekcję Ochotniczej Straży Pożarnej Warszawa Ursus. GRS s12 OSP Ursus stanowiła do czasu zakończenia współpracy z OSP Ursus uzupełnienie sił i środków dla zawodowych specjalistycznych formacji Komendy Miejskiej Państwowej Straży Pożarnej m.st. Warszawy i jest podmiotem Krajowego Systemu Ratowniczo-Gaśniczego.
Historia.
Stowarzyszenie wywodzi się w prostej linii z projektu „Warszawska Grupa Wysokościowa”, który polegał na komercyjnym świadczeniu usług alpinistycznych na przełomie lat 1999 i 2000. Prekursorami idei stworzenia Grupy Ratownictwa Specjalnego, dla której powołano do życia Stowarzyszenie Warszawska Grupa Wysokościowa s12 byli: Krzysztof Jakucy (pomysłodawca), Agata Paczesna (pierwszy Wiceprezes) i Paweł Łazarz. Pierwszą akcją ratowniczą sprawdzającą kwalifikacje grupy było wsparcie działań poszukiwawczo – wydobywczych podczas katastrofy budowlanej w Chorzowie na Targach EXPO w dniu 28 stycznia 2006 roku. W 2007 r. organizacja uzyskała statut organizacji pożytku publicznego, a w pierwszym kwartale 2008 roku po nieudanych próbach przekształcenia się w Ochotniczą Straż Pożarną w porozumieniu z Komendą Miejską Państwowej Straży Pożarnej m.st. Warszawy i Biurem Bezpieczeństwa i Zarządzania Kryzysowego Urzędu m.st. Warszawy zjednoczyła siły i środki GRS s12 z Ochotniczą Strażą Pożarną w Ursusie.
Grupa Ratownictwa Specjalistycznego.
Początek działania Grupy Ratownictwa Specjalistycznego s12 datowany jest na 5 listopada 2001 i jest zbieżny z pierwszym szkoleniem ratowniczym na wieży kościoła w Błoniu. Formacja GRS s12 założona i wspierana przez Stowarzyszenie Warszawska Grupa Wysokościowa s12 od 2008 roku stanowi specjalistyczną sekcję Ochotniczej Straży Pożarnej Warszawa - Ursus. Jako podmiot Krajowego Systemu Ratowniczo-Gaśniczego stale utrzymywana jest w gotowości do realizacji działań w następstwie zaistniałych klęsk żywiołowych, zdarzeń masowych i katastrof. Działalność Grupy Ratownictwa Specjalistycznego ma charakter ochotniczy i opiera się na Regulaminie Działań Ratowniczych GRS s12 oraz Statucie Ochotniczej Straży Pożarnej w Ursusie.
Zakres realizowanych zadań.
GRS realizuje ponadto zadania w zakresie:
Akcje.
Stowarzyszenie Warszawska Grupa Wysokościowa s12 prowadzi szereg zakrojonych na szeroką skalę akcji bezpośrednio związanych z animowaniem bezpieczeństwa i ochroną ludności w czasie pokoju, niezmiennie szczególną uwagę przywiązując do edukacji dzieci i młodzieży.
Akademia Ochrony Ludności.
To projekt realizowany od 19 czerwca 2005 roku, którego celem jest praca u podstaw w dziedzinie edukowania społeczeństwa obywatelskiego w następujących dziedzinach:
Akademia Ochrony Ludności skierowana jest do takich instytucji jak: placówki edukacyjne i wychowawcze, świetlice środowiskowe, ochotnicze służby ratownicze i straże, inne.
W ramach AOL organizowane są także ćwiczenia i pokazy udzielania pierwszej pomocy na imprezach masowych, popularyzacja użycia defibrylatorów AED i prezentowanie algorytmów postępowania w nagłych stanach zagrożenia życia.
Akcja Ratownicy Dzieciom.
ARD to społeczna akcja prowadzona przez członków Stowarzyszenia WGW S12 z myślą o dzieciach i młodzieży.
Celem akcji jest umożliwienie dzieciom uczestnictwa w zadaniach i konkurencjach ocierających się o alpinizm i inne sporty ekstremalne. Akcja to także współpraca z dziećmi niepełnosprawnymi i pomoc w ich rehabilitacji za pomocą linowych zmagań w plenerze.
Akcja Ratownicy Dzieciom skierowana jest do takich instytucji jak: domy dziecka, placówki wychowawcze, świetlice środowiskowe.
Organizacja Pożytku Publicznego.
Działalność statutowa WGW s12 w całości zawiera się w sferze zadań publicznych, m.in. ratownictwo i ochrona ludności, ochrona i promocja zdrowia. Cały dochód stowarzyszenia przeznaczany jest na realizację tych celów. Nr KRS: 0000118011
Aktualny Zarząd Stowarzyszenia.
Zarząd:

</doc>
<doc id="1751708" url="https://pl.wikipedia.org/wiki?curid=1751708" title="Dina Babbitt">
Dina Babbitt

Dina Gottliebova-Babbitt (ur. 21 stycznia 1923 w Brnie, zm. 29 lipca 2009 w Felton (Kalifornia)) – czesko-amerykańska artystka narodowości żydowskiej, więźniarka obozu koncentracyjnego Auschwitz-Birkenau.
Życiorys.
W czasie II wojny światowej, z uwagi na żydowskie pochodzenie, w 1943 została deportowana wraz z rodziną do niemieckiego obozu koncentracyjnego Auschwitz-Birkenau. W obozie namalowała obrazek Królewny Śnieżki w baraku dziecięcym, co dostrzegł lekarz SS Josef Mengele, który wydał jej w 1944 polecenie namalowania akwarelami portretów Romów, wykorzystywanych do jego pseudonaukowych eksperymentów.
Po wojnie Dina Gottliebova-Babbitt wyjechała do USA. Tam została drugą żoną amerykańskiego rysownika Artura Babbitta. Pracowała w Los Angeles dla największych studiów animacji, rysując między innymi tak kultowe postacie, jak Wile E. Coyote, Speedy Gonzales, Kaczor Daffy i Ptaszek Tweety.
W latach 70. XX wieku, Państwowe Muzeum Auschwitz-Birkenau odkupiło od byłych więźniów 7 zachowanych obrazów. Obrazy sygnowane były podpisem „Dina 1944”. Muzeum doprowadziło do przyjazdu artystki do Polski i identyfikacji tych obrazów jako jej prac. Artystka poprosiła o ich zwrot, jednak władze muzeum odmówiły, argumentując, że prace nigdy nie były jej własnością, lecz częścią pseudomedycznego archiwum dra Mengele.
Próba odzyskania prac.
Pod koniec lat 90. XX wieku, Dina Gottliebova-Babbitt podjęła kolejną próbę odzyskania obrazów. Poparcia artystce udzielili: Departament Stanu Stanów Zjednoczonych, The Pollock-Krasner Foundation, The David S. Wyman Institute for Holocaust Studies oraz osoby prywatne. W sprawie zwrotu prac organizowane były petycje, między innymi w środowisku rysowników, m.in. znany rysownik Joe Kubert zorganizował petycję postulującą zwrot artystce jej akwarel, którą podpisało 450 karykaturzystów i rysowników z całego świata.
Przekazaniu obrazów sprzeciwiła się dyrekcja muzeum oraz Międzynarodowa Rada Oświęcimska, a także różne stowarzyszenia i instytucje Romów. Samo pojęcie „zwrotu” stanowiło pewne nadużycie. Wiele innych przedmiotów artystycznych było bowiem tworzone przez więźniów na potrzeby SS (choćby słynna brama Arbeit macht frei, zdjęcia stykowe więźniów, plany architektoniczne czy inne rysunki i obrazy robione na polecenie SS). Posiadanie osobistych praw autorskich nie decyduje o prawach majątkowych do tych dzieł.

</doc>
<doc id="1751709" url="https://pl.wikipedia.org/wiki?curid=1751709" title="(5851) Inagawa">
(5851) Inagawa

(5851) Inagawa – planetoida z pasa głównego asteroid okrążająca Słońce w ciągu 4 lat i 69 dni w średniej odległości 2,59 j.a. Została odkryta 23 lutego 1991 roku w obserwatorium w "Karsuyama" przez Shigeru Inodę i Takeshiego Uratę. Nazwa planetoidy pochodzi od miasta Inagawa w Prefekturze Hyōgo, gdzie na górze "Oyasan" znajduje się obserwatorium astronomiczne. Nazwa została zaproponowana przez Y. Yamadę. Przed nadaniem nazwy planetoida nosiła oznaczenie tymczasowe (5851) 1991 DM1.

</doc>
<doc id="1751710" url="https://pl.wikipedia.org/wiki?curid=1751710" title="John Dawson (muzyk)">
John Dawson (muzyk)

John Collins Dawson IV ps. "Marmaduke" (ur. 16 czerwca 1945 w Detroit w USA, zm. 21 lipca 2009 w San Miguel de Allende w Meksyku) – amerykański wokalista, kompozytor i gitarzysta.
W 1969 r., założył wraz z Jerrym Garcia grupę New Riders, łączącą psychodelicznego rocka i country. Zespół w latach 1971-1976 wydał osiem płyt w wytwórni Columbia Records, a pierwszą złota płytę uzyskał w 1973 r., za album “"The Adventures of Panama Red”". Z zespołem wystąpił między innymi na pamiętnym koncercie dla 50 tys. słuchaczy w Central Parku w Nowym Jorku. 
Był wieloletnim współpracownikiem zespołu Grateful Dead i współautorem kompozycji "“Friend of the Devil”". Zmarł na raka żołądka.

</doc>
<doc id="1751711" url="https://pl.wikipedia.org/wiki?curid=1751711" title="Gunnar Gunnarsson">
Gunnar Gunnarsson

Gunnar Gunnarsson (ur. 18 maja 1889, zm. 21 listopada 1975) – islandzki pisarz, piszący jednak głównie po duńsku. Wychował się w biedzie w miejscowości Valþjófsstaður w dolinie Fljótsdalur oraz w Ljótsstaðir w fiordzie Vopnafjörður. Mimo trudności, stał się jednym z najchętniej czytanych nowelistów w Danii i Niemczech. Kilka z jego powieści i nowel zostało przetłumaczonych na język polski (m.in. przez Leopolda Staffa), w tym:

</doc>
<doc id="1751712" url="https://pl.wikipedia.org/wiki?curid=1751712" title="Tryggvi Þórhallsson">
Tryggvi Þórhallsson

Tryggvi Þórhallsson (ur. 9 lutego 1889, zm. 31 lipca 1935) – premier Islandii pełniący swoją funkcję od 28 sierpnia 1927 do 3 czerwca 1932. Polityk konserwatywny, autor licznych prac publicystycznych z zakresu zagadnień społecznych i ekonomicznych. Był członkiem Partii Postępu.

</doc>
<doc id="1751713" url="https://pl.wikipedia.org/wiki?curid=1751713" title="Aleksander Dzilne">
Aleksander Dzilne

Aleksander Dzilne (ur. 1919, zm. 13 stycznia 2009) – polski działacz sportowy, w latach 1968-1972 piastował stanowisko prezesa żużlowego klubu sportowego Stali Wielkopolski Gorzów. W czasie jego rządów w 1969 r., klub po raz pierwszy zdobył drużynowe mistrzostwo polski. 
Pochowany 21 stycznia 2009 r., na cmentarzu przy ul Żwirowej w Gorzowie Wielkopolskim. 

</doc>
<doc id="1751714" url="https://pl.wikipedia.org/wiki?curid=1751714" title="Jacek Kucharzewski">
Jacek Kucharzewski

Jacek Kucharzewski (ur. 15 lutego 1937 we Lwowie, zm. 14 lipca 2009) – polski architekt, urbanista, w latach 1990–1994 prezydent Opola.
Życiorys.
Od lat 60. związany ze Śląskiem Opolskim. Pracował w Wojewódzkiej Pracowni Urbanistycznej, a następnie w Wojewódzkim Biurze Planowania Przestrzennego, którego był wiceszefem w latach 1978–1981. W okresie 1981–1985 piastował stanowisko głównego architekta województwa. Był autorem projektu biurowca przy ul. Kamiennej w Opolu i dachu opolskiego amfiteatru. W latach 1990–1994 sprawował urząd prezydenta Opola, pierwszego niekomunistycznego po przemianach politycznych. Następnie był wojewódzkim konserwatorem zabytków. Opracował liczne plany zagospodarowania przestrzennego.
Odznaczony Złotą Odznaką SARP (czerwiec 2009)

</doc>
<doc id="1751716" url="https://pl.wikipedia.org/wiki?curid=1751716" title="HP Pavilion at San Jose">
HP Pavilion at San Jose



</doc>
<doc id="1751717" url="https://pl.wikipedia.org/wiki?curid=1751717" title="Tical 2000 Judgement Day">
Tical 2000 Judgement Day



</doc>
<doc id="1751718" url="https://pl.wikipedia.org/wiki?curid=1751718" title="Jerzy Pawlik">
Jerzy Pawlik

Jerzy Pawlik (ur. 9 marca 1919 w Katowicach-Wełnowcu, zm. 1 marca 2009) – polski duchowny katolicki, prałat, delegat Konferencji Episkopatu Polski ds. emigrantów polskich, zasłużony duszpasterz Polaków w Europie Wschodniej w okresie PRL, badacz dziejów kościoła. Wiceprezes Towarzystwa Przyjaźni Polsko-Rumuńskiej.
Życiorys.
Ukończył Państwowe Gimnazjum im. Adama Mickiewicza w Katowicach, gdzie był uczniem m.in. ks. Józefa Jelito. Od 1937 r. był alumnem Śląskiego Seminarium Duchownego w Krakowie i równocześnie studentem Wydziału Teologicznego Uniwersytetu Jagiellońskiego. Jesienią 1939, w związku z zamknięciem przez niemieckiego okupanta seminarium i uniwersytetu, przeniósł się do seminarium duchownego w Widnawie. Święcenia kapłańskie przyjął w 12 lipca 1942 we Wrocławiu z rąk kardynała Adolfa Bertrama. W 1950 r. uzyskał w Uniwersytecie Jagiellońskim doktorat z teologii i magisterium z filozofii.
Od lat 50 – XX w., był wykładowcą historii Kościoła, metodologii pracy naukowej oraz teologię pastoralną na różnych uczelniach katolickich. Od 1958 r., był krajowym duszpasterzem pracującej młodzieży żeńskiej, piastował też funkcję krajowego koordynatora pieszych pielgrzymek.
Od 1972 r., był delegatem Konferencji Episkopatu Polski dla krajów RWPG. Brał czynny udział w pomocy ośrodkom polonijnym na terenie NRD, Czechosłowacji, Węgier, Rumunii oraz w byłych republikach radzieckich.
Był członkiem Polskiego Towarzystwa Teologicznego, Polskiego Towarzystwa Mariologicznego, Polskiego Towarzystwa Historycznego oraz Polskiego Towarzystwa Turystyczno- Krajoznawczego.
W roku 1998 otrzymał Nagrodę im. Wojciecha Korfantego przyznaną przez Związek Górnośląski.
Uchwałą Rady Miasta Katowice nr XLIV/898/09 z 27 lipca 2009 r. nadano rondu w Dąbrówce Małej imię ks. dr Jerzego Pawlika.
Został pochowany na Cmentarzu przy ulicy Józefowskiej w Katowicach.

</doc>
<doc id="1751719" url="https://pl.wikipedia.org/wiki?curid=1751719" title="Michał Ziółkowski">
Michał Ziółkowski

Michał Stanisław Ziółkowski (ur. 28 września 1919 w Tarnowie, zm. 16 lutego 2009) – polski działacz obozowej konspiracji, więzień obozu koncentracyjnego Auschwitz-Birkenau. Członek Chrześcijańskiego Stowarzyszenia Rodzin Oświęcimskich.
Życiorys.
Michał Stanisław Ziółkowski urodził się 28 września 1919 w Tarnowie jako syn Michała i Anny. W dwudziestoleciu międzywojennym był członkiem harcerstwa i Sodalicji Mariańskiej. W 1938 zdał maturę i wstąpił do Szkoły Podchorążych Rezerwy Artylerii we Włodzimierzu Wołyńskim, skąd następnie trafił do 23 pułku artylerii w Będzinie.
Podczas polskiej wojny obronnej 1939 uczestniczył w walkach pod Pilicą koło Częstochowy. Uniknął niewoli, przedostając się w cywilnym ubraniu do Tarnowa. Próbował przekroczyć granicę z Węgrami, by wstąpić do formowanego wojska polskiego. Aresztowany na granicy został przewieziony z Komańczy do Sanoka, gdzie był więziony w tamtejszym więzieniu od 24 listopada 1930 do 4 marca 1940, potem w więzieniu na Montelupich w Krakowie i Nowym Wiśniczu. 20 czerwca 1940 wraz z drugim transportem polskich więźniów politycznych, deportowany do niemieckiego obozu koncentracyjnego KL Auschwitz, gdzie otrzymał numer obozowy 1055. W obozie był zatrudniony między innymi przy koszeniu trawy, odbijaniu tynków ze starych budynków, burzeniu domów po wysiedleńcach oraz w garbarni. Był członkiem wewnątrzobozowego ruchu oporu zorganizowanego przez Witolda Pileckiego. Pod koniec października 1944 deportowany do koncentracyjnego Flossenbürg – komando zewnętrzne Leitmeritz, gdzie pracował w sztolniach.
Po zakończeniu działań wojennych powrócił do kraju i podjął studia na Wyższej Szkole Handlu Morskiego. Pracował w spedycji międzynarodowej.

</doc>
<doc id="1751720" url="https://pl.wikipedia.org/wiki?curid=1751720" title="Jarosław Czarnobaj">
Jarosław Czarnobaj

Jarosław Czarnobaj (ur. 11 października 1933 w Brodach, zm. 7 marca 2009) – polski dziennikarz radiowy, związany z Polskim Radiem Rzeszów. 
W nowe granice Polski przyjechał w 1957, w ramach ostatniego wysiedlenia Polaków z Kresów Wschodnich. Ukończył filologię rosyjską na wydziale humanistycznym Wyższej Szkole Pedagogicznej w Rzeszowie. Od 1958 pracował w Rozgłośni Polskiego Radia w Rzeszowie. Był autorem i prowadzącym przez blisko 40 lat audycji w języku ukraińskim, adresowanej do tej mniejszości narodowej. Autor kilkuset audycji publicystycznych i informacyjnych. 
Pochowany 11 marca 2009 na Cmentarzu Wilkowyja w Rzeszowie.

</doc>
<doc id="1751724" url="https://pl.wikipedia.org/wiki?curid=1751724" title="(4925) Zhoushan">
(4925) Zhoushan

(4925) Zhoushan – planetoida z grupy pasa głównego asteroid okrążająca Słońce w ciągu 5 lat i 120 dni w średniej odległości 3,05 j.a. Została odkryta 3 grudnia 1981 roku w Obserwatorium Astronomicznym Zijinshan w Nankinie. Nazwa planetoidy pochodzi od miasta Zhoushan, znajdującego się na wyspie na Morzu Wschodniochińskim. Przed nadaniem nazwy planetoida nosiła oznaczenie tymczasowe (4925) 1981 XH2.

</doc>
<doc id="1751726" url="https://pl.wikipedia.org/wiki?curid=1751726" title="Henryk Sobolewski (polityk)">
Henryk Sobolewski (polityk)

Henryk Sobolewski (ur. 29 lipca 1939, zm. 19 kwietnia 2009 w Koszalinie) – polski polityk, samorządowiec, prezydent Koszalina.
Życiorys.
Syn Stanisława i Teofili. Był absolwentem Technikum Geodezyjnego w Poznaniu. Pracę zawodową zaczynał jako geodeta w Gdańsku. Ukończył studia na Wydziale Inżynieryjno-Ekonomicznym o specjalności ekonomika inwestycji na Politechnice Szczecińskiej. W latach 1966–1975 piastował stanowisko dyrektora przedsiębiorstw budowlanych i inwestycyjnych. W 1975 roku pełnił funkcję zastępcy dyrektora w Zakładzie Badań i Wdrożeń przy Wojewódzkim Zjednoczeniu Przedsiębiorstw Gospodarki Komunalnej i Mieszkaniowej. W tym okresie dokonał opracowania kompleksowej dokumentacji organizacyjnej przekształcenia komunalnych jednostek budżetowych w samodzielne przedsiębiorstwa. 
W latach 1976–1986 piastował funkcję wiceprezydenta Koszalina, a w latach 1986–1990 dyrektora Wydziału Geodezji i Gospodarki Gruntami – Głównego Geodety Województwa. W tym okresie był również członkiem komisji egzaminacyjnej przy Departamencie Geodezji w Ministerstwie Gospodarki Przestrzennej i Budownictwa na uprawnienia geodezyjne. Wchodził też w skład zespołu opiniodawczego ds. ustaw gruntowych i geodezyjnych. 
Od 1990 pełnił funkcję przewodniczącego Podatkowej Komisji Odwoławczej, jednocześnie będąc pełnomocnikiem Ministra Finansów ds. reprezentowania interesu Skarbu Państwa w procesach przekształceń własnościowych, restrukturyzacji przedsiębiorstw, sądowych postępowań upadłościowych i układowych oraz ugód bankowych. 
W latach 1994–1995 ponownie pełnił funkcję wiceprezydenta Koszalina. W latach 1995–1998 zajmował stanowisko przewodniczącego Komisji Planowania Przestrzennego i Gospodarki Gruntami oraz był członkiem Komisji Kultury, Kultury Fizycznej i Turystyki. W latach 1998–2002 był prezydentem Koszalina. Od 2002 do momentu śmierci sprawował funkcję radnego Rady Miejskiej. 
Od 1977 do 1981 był prezesem Klubu Sportowego „Bałtyk”.
Pochowany na Cmentarzu Komunalnym w Koszalinie.

</doc>
<doc id="1751727" url="https://pl.wikipedia.org/wiki?curid=1751727" title="Andrea Chenier">
Andrea Chenier



</doc>
<doc id="1751729" url="https://pl.wikipedia.org/wiki?curid=1751729" title="Andrij Wowk">
Andrij Wowk



</doc>
<doc id="1751730" url="https://pl.wikipedia.org/wiki?curid=1751730" title="Poul Jensen">
Poul Jensen

Poul B. Jensen – duński astronom, długoletni pracownik Obserwatorium Brorfelde. W latach 1984–1989 odkrył 98 planetoid (92 z nich samodzielnie). Jest również wspólnie z Carolyn Shoemaker współodkrywcą komety C/1987 W3 (Jensen-Shoemaker) (oznaczenie tymczasowe: Jensen-Shoemaker (1987g1)).
Na cześć Poula Jensena i jego żony, Bodil Jensen, jedną z odkrytych przez niego planetoid nazwano (5900) Jensen.

</doc>
<doc id="1751731" url="https://pl.wikipedia.org/wiki?curid=1751731" title="Andriej Wowk">
Andriej Wowk



</doc>
<doc id="1751732" url="https://pl.wikipedia.org/wiki?curid=1751732" title="Rago">
Rago

Osoby noszące nazwisko "Rago":
Inne znaczenia:

</doc>
<doc id="1751733" url="https://pl.wikipedia.org/wiki?curid=1751733" title="Fernand Andreani">
Fernand Andreani

Fernand Andreani (ur. 1924, zm. 11 lutego 2009) - francuski pilot, który pobił rekord prędkości samolotem pasażerskim.
Karierę lotniczą zaczynał jako pilot myśliwców. Szkolenie odbywał podczas II wojny światowej w USA. Po zakończeniu działań wojennych przez 36 lat był pilotem kompanii lotniczej Air France. Od 1975 r., latał na pierwszych pasażerskich samolotach ponaddźwiękowych Concorde.
22 sierpnia 1978 r., Andreani odbył lot na trasie Paryż – Nowy Jork w czasie 3 godzin 30 minut i 11 sekund. Leciał wtedy ze średnią prędkością 1669 kilometrów na godzinę. Ustanowił tym samym rekord świata prędkości samolotu pasażerskiego, który do dzisiaj pozostaje nie pobity.

</doc>
<doc id="1751736" url="https://pl.wikipedia.org/wiki?curid=1751736" title="Mieczysław Czuma">
Mieczysław Czuma

Mieczysław Józef Czuma (ur. 17 października 1936 w Krakowie) – polski dziennikarz, publicysta, poeta; autor i współautor popularnych książek o Krakowie, jego historii i mieszkańcach.
Życiorys.
Jest absolwentem I LO im. Bartłomieja Nowodworskiego (matura 1954) i studiów polonistycznych na Uniwersytecie Jagiellońskim (dyplom 1959). Polonista, uczeń Stanisława Pigonia, Juliusza Kleinera, Zenona Klemensiewicza. Był przewodniczącym Rady Okręgowej Zrzeszenia Studentów Polskich w Krakowie (1964–1967), zastępcą redaktora naczelnego Ośrodka Telewizyjnego w Krakowie (1967–1973), redaktorem naczelnym tygodnika „Przekrój” (1973–2000). Organizator Juwenaliów 600-lecia Uniwersytetu Jagiellońskiego (1964), pierwszego w świecie pochodu jamników (1973), Kanclerz Tajnej Rady 400-lecia spławienia stolicy z Krakowa do Warszawy (1996). W latach 1964–1968 radny Rady Narodowej m. Krakowa, od 1978 członek założyciel Społecznego Komitetu Odnowy Zabytków Krakowa (SKOZK). W latach 1986–1989 był członkiem Ogólnopolskiego Komitetu Grunwaldzkiego.
Inicjator powstania „krakauerologii”, tj. nauki o wyższości Krakowa nad resztą świata.
Od 1960 należał do Polskiej Zjednoczonej Partii Robotniczej, w latach 1965–1968 był członkiem Komitetu Wojewódzkiego PZPR w Krakowie.

</doc>
<doc id="1751738" url="https://pl.wikipedia.org/wiki?curid=1751738" title="Andrij Wowk (szachista)">
Andrij Wowk (szachista)

Andrij Wowk, ukr. Андрій Вовк (ur. 22 listopada 1991 we Lwowie) – ukraiński szachista, arcymistrz od 2009 roku.
Kariera szachowa.
Wielokrotnie startował w mistrzostwach Ukrainy juniorów w różnych kategoriach wiekowych, m.in. dwukrotnie dzieląc II miejsca w latach 2001 (w kategorii do 10 lat) oraz 2007 (do 20 lat, za Jurijem Wowkiem, wspólnie z Wołodymyrem Oniszczukiem i Dmitrijem Kononienko).
Pierwszy znaczący sukces na arenie międzynarodowej odniósł w 2005 r., zwyciężając (wspólnie z Rauanem Mankiejewem) w kołowym turnieju w Ołomuńcu. W 2006 r. zwyciężył w Iljiczewsku, zdobywając pierwszą normę na tytuł arcymistrza, w 2007 r. podzielił II m. (za Martinem Krawciwem, wspólnie z Jurijem Wowkiem i Neurisem Delgado) w Rochefort, a na turnieju w Cappelle-la-Grande wypełnił drugą normę na tytuł arcymistrza. Trzecią normę zdobył w 2008 r. we Lwowie, również w tym roku podzielił III m. w Mukaczewie (za Darmenem Sadwakasowem i Jarosławem Żerebuchem, wspólnie z Oganesem Danieljanem i Jewgienijem Wasiukowem). W 2009 r. zajął II m. (za Michałem Krasenkowem) w otwartym turnieju w Vlissingen. W 2013 r. zwyciężył w turniejach rozegranych w Vaujany i La Massanie. W 2014 r. podzielił II m. (za Viktorem Lázničką, wspólnie z Kacprem Piorunem) w turnieju "Neckar Open" w Deizisau oraz zwyciężył w Cutro i w Trieście.
Najwyższy ranking w dotychczasowej karierze osiągnął 1 kwietnia 2015 r., z wynikiem 2654 punktów.

</doc>
<doc id="1751739" url="https://pl.wikipedia.org/wiki?curid=1751739" title="Treuburg">
Treuburg



</doc>
<doc id="1751741" url="https://pl.wikipedia.org/wiki?curid=1751741" title="Marggrabowa">
Marggrabowa



</doc>
<doc id="1751742" url="https://pl.wikipedia.org/wiki?curid=1751742" title="Oletzko">
Oletzko



</doc>
<doc id="1751743" url="https://pl.wikipedia.org/wiki?curid=1751743" title="Cmentarz Gródecki we Lwowie">
Cmentarz Gródecki we Lwowie

Cmentarz Gródecki we Lwowie, obecnie nieistniejący, został założony w 1787 roku na zachodnich przedmieściach miasta i był czynny do dnia 1 września 1875 roku, gdy odbył się ostatni pogrzeb.
Na początku XX wieku Cmentarz Gródecki miał postać wydłużonego prostokąta w rejonie ulic Gródeckiej (obecnie ul. Horodecka) i Bilińskich (obecnie ul. Smal-Stoćkoho); główna brama znajdowała się przy ul. Szeptyckich (obecnie ul. Szeptyćkych).
Historia.
Cmentarz Gródecki powstał na terenie dawnych obozowisk wojskowych w rejonie wsi Biłohorszcze wykorzystywanych jako miejsce pochówku ludzi zmarłych w okolicznościach nadzwyczajnych (ofiar epidemii, wojen, samobójców). Przyczyną utworzenia Cmentarza Gródeckiego było wydanie przez władze Galicji rozporządzeń z 1783 i 1784 roku nakazujących utworzenie cmentarzy poza terenem Lwowa i zakazujących grzebania zmarłych w śródmieściu i przy kościołach. Po wydaniu tych rozporządzeń we Lwowie powstały także inne cmentarze podmiejskie: Cmentarz Łyczakowski, Cmentarz Stryjski i Cmentarz Żółkiewski.
Na Cmentarzu Gródeckim chowano mieszkańców zachodniej części miasta (tzw. dzielnicy drugiej) oraz Przedmieść Gródeckiego i Krakowskiego, pod koniec istnienia cmentarza głównie ludność uboższą. W latach 1875-1880, po zamknięciu cmentarza, część pochowanych tam zmarłych przeniesiono na Cmentarz Łyczakowski lub Cmentarz Stryjski, po czym Cmentarz Gródecki uległ dewastacji.
W dniu 17 maja 1908 roku magistrat lwowski wydał obwieszczenie Lm. 30186/97 (IX) zawierające listę ok. 70 ostatnich czytelnych nagrobków i pomników pozostałych na Cmentarzu Gródeckim. W obwieszczeniu tym wezwano rodziny zmarłych do usunięcia na własny koszt wspomnianych grobowców i pomników w terminie jednego roku od daty publikacji obwieszczenia z zagrożeniem, że po upływie tego terminu gmina miasta Lwowa nie ręczy za dalsze ich istnienie.

</doc>
<doc id="1751744" url="https://pl.wikipedia.org/wiki?curid=1751744" title="Jurkowo (jezioro na Wysoczyźnie Łobeskiej)">
Jurkowo (jezioro na Wysoczyźnie Łobeskiej)

Jurkowo – jezioro na Wysoczyźnie Łobeskiej, położone w gminie Radowo Małe, w powiecie łobeskim, w woj. zachodniopomorskim.
Powierzchnia zbiornika wynosi 4,14 ha. Maksymalna głębokość Jurkowa sięga 3,0 m.
Jurkowo w typologii rybackiej jest jeziorem karasiowym.
Na wodach Jurkowa obowiązuje zakaz używania jednostek pływających z napędem spalinowym. 
Przy południowym brzegu jeziora przebiega droga wojewódzka nr 147, która wychodzi z pobliskiej wsi Strzmiele. Ok. 0,5 km na południowy wschód znajduje się Jezioro Strzemielskie.

</doc>
<doc id="1751748" url="https://pl.wikipedia.org/wiki?curid=1751748" title="Parafia św. Kazimierza Królewicza we Wrześni">
Parafia św. Kazimierza Królewicza we Wrześni

Parafia św. Kazimierza Królewicza we Wrześni – rzymskokatolicka parafia znajdująca się w dekanacie Września II w archidiecezji gnieźnieńskiej.
Historia.
Dekret erekcyjny parafii podpisał 1 maja 1983 ksiądz prymas Polski Józef Glemp. Pierwszym proboszczem został ks. Andrzej Zientek. Pierwszą mszę w tymczasowej kaplicy odprawił 10 września 1983 ks. bp. Jan Czerniak. Aktu wmurowania kamienia węgielnego dokonał ks. prymas 14 kwietnia 1988. Z dniem 1 września 1988 dekretem prymasa proboszczem zostaje ks. Stanisław Adam Głowski. W 1998 na wieży zawieszono trzy dzwony, a w 2001 elektroniczny zegar z czterema tarczami. Konsekracja kościoła miała miejsce 18 września 1996 przez Abp. Henryka Muszyńskiego. W 2006 odsłonięto pomnik Jana Pawła II obok świątyni jako ofiara parafian w I rocznicę śmierci.
Zasięg parafii.
Sławno (Mankowo), Bierzglinek, częściowo Obłaczkowo
Linki zewnętrzne.
Informacje o parafii na stronie archidiecezji gnieźnieńskiej

</doc>
<doc id="1751749" url="https://pl.wikipedia.org/wiki?curid=1751749" title="Francesco Reda">
Francesco Reda

Francesco Reda (ur. 19 listopada 1982 w Cosenzy) – włoski kolarz szosowy, zawodnik grupy UCI Professional Continental TeamsAndroni Giocattoli.
Największym sukcesem zawodnika jest piąte miejsce w Tour de Pologne w 2009 roku.

</doc>
<doc id="1751750" url="https://pl.wikipedia.org/wiki?curid=1751750" title="Kurt Rosenfeld">
Kurt Rosenfeld

Kurt Rosenfeld (ur. 1 lutego 1877 w Marienwerder, zm. 25 września 1943 w Nowym Jorku) – niemiecki prawnik i adwokat, polityk Socjaldemokratycznej Partii Niemiec (niem. "Sozialdemokratische Partei Deutschlands", SPD) i Socjalistycznej Partii Robotniczej Niemiec (niem. "Sozialistische Arbeiterpartei Deutschlands", SAD), minister sprawiedliwości Prus (1918–1919), poseł do Reichstagu (1920–1932), w opozycji do narodowych socjalistów.
Po pożarze Reichstagu uniknął aresztowania, wyjeżdżając z Niemiec. Na emigracji w USA wydawał pismo „The German American” i organizował ruch antynazistowski.
Życiorys.
Rosenfeld pochodził z żydowskiej rodziny fabrykanckiej. W latach 1896–1899 studiował prawo i ekonomię na uniwersytecie we Fryburgu Bryzgowijskim, m.in. u Maxa Webera oraz w Berlinie. Podczas studiów, zakończonych uzyskaniem stopnia doktora (1905), wstąpił do SPD.
W 1905 rozpoczął pracę jako prawnik w Berlinie. Jako adwokat bronił wielu oskarżonych w procesach politycznych, m.in. razem z Paulem Levim (1883–1930) Róży Luksemburg (1914), Kurta Eisnera i Georga Ledeboura. W latach 1910–1920 był radnym miejskim z ramienia SPD.
W latach 1914–1918 brał udział w I wojnie światowej. W 1917 wraz z innymi przeciwnikami ówczesnej polityki SPD popierającej działania wojenne i pielęgnującej zawieszenie sporów politycznych (niem. "Burgfriedenpolitik") wstąpił do Niezależnej Socjaldemokratycznej Partii Niemiec (niem. "Unabhängige Sozialdemokratische Partei Deutschlands", USPD). Po rewolucji, od listopada 1918 do stycznia 1919 pełnił funkcję ministra sprawiedliwości Prus, po czym został wybrany do pruskiej konstytuanty krajowej (niem. "preußische Verfassunggebende Landesversammlung").
Reichstag (1920–1932).
W latach 1920–1932 Rosenfeld był posłem do Reichstagu. Razem z Theodorem Liebknechtem i Georgiem Ledebourem zaliczał się do największych przeciwników zjednoczenia Niezależnej Socjaldemokratycznej Partii Niemiec (niem. "Unabhängige Sozialdemokratische Partei Deutschlands", USPD) z Komunistyczną Partią Niemiec (niem. "Kommunistische Partei Deutschlands", KPD) czy przyłączenia do SPD. W przeciwieństwie do Liebknechta i Ledeboura, Rosenfeld wstąpił jednak ponownie do SPD (1922).
Obok Paula Leviego i Maxa Seydewitza, Rosenfeld należał do czołowych przedstawicieli lewicy wewnątrz SPD. Od 1927 wydawał wraz z Maxem Adlerem, Maxem Seydewitzem i Heinrichem Ströblem pismo "Klassenkampf. Marxistische Blätter" – organ prasowy marksistowskiej lewicy w SPD.
W marcu 1931 Rosenfeld złamał dyscyplinę partyjną podczas głosowania w Reichstagu. We wrześniu 1931 został wykluczony z szeregów SPD. Rozczarowany bierną postawą SPD wobec nazistów oraz słabym programem gospodarczym, założył wraz z Seydewitzem Socjalistyczną Partię Robotniczą Niemiec (niem. "Sozialistische Arbeiterpartei Deutschlands", SAD), której był wiceprzewodniczącym do 1933. Początkowo partia przyciągnęła wielu członków SPD, którzy pokładli w nowej formacji duże nadzieje. Sam Rosenfeld mówił: Partia, licząca ok. 20 tysięcy członków, umieszczana była na scenie politycznej pomiędzy KPD a SPD. W 1931 do SAP przyłączyli się członkowie Komunistycznej Partii Opozycja (niem. "Kommunistische Partei-Opposition", KPO), co wkrótce doprowadziło do walk wewnątrzpartyjnych. Na początku 1933 Rosenfeld wystąpił z SAD i wezwał pozostałych członków partii do przyłączenia się do KPD – Seydewitz natomiast nawoływał do wstąpienia do SPD.
Kariera adwokacka.
Obok kariery politycznej, Rosenfeld nadal pracował jako prawnik. Współpracował z polityczną organizacją pomocową Czerwona Pomoc (niem. "Rote Hilfe"), założoną przez Wilhelma Piecka i Clarę Zetkin i powiązaną z KPD. Dla organizacji tej pracowała również córka Rosenfelda, adwokat Hilde Neumann (1905–1959).
1931 – proces w sprawie pisma "Weltbühne" (niem. "Weltbühne-Prozeß").
12 marca 1929 Walter Kreiser opublikował w piśmie „Weltbühne” artykuł pt. "Windiges aus der deutschen Luftfahrt" odsłaniający powiązania Reichswehry z przemysłem lotniczym. Kreiser, piszący pod pseudonimem jako Heinz Jäger, zarzucił przywódcom Reichswehry łamanie postanowień traktatu wersalskiego. Reichswehra miała w tajemnicy rozwijać siły powietrzne (niem. "Luftwaffe"). Pomimo tego, że Kreiser opierał się na informacjach z ogólnodostępnego protokołu z 312 posiedzenia komisji budżetowej, prokurator generalny Rzeszy wszczął postępowanie w sprawie zdrady stanu i złamania tajemnicy wojskowej. W marcu 1931 przed sądem stanęli wydawca pisma „Weltbühne” Carl von Ossietzky oraz Walter Kreiser. Ich obrony podjęli się Kurt Rosenfeld, Max Alsberg, Alfred Apfel oraz Rudolf Olden. Proces zakończył się skazaniem von Ossietzky’ego i Kreisa na 18 miesięcy więzienia za zdradę tajemnicy wojskowej.
1932 – proces Abela o krzywoprzysięstwo (niem. "Meineidsprozess Abel").
W 1932 dziennikarz Werner Abel (1902–1935) zeznawał przed sądem w sprawie zagranicznych źródeł finansowania NSDP. NSDAP zarzucano m.in. przyjęcie pieniędzy od Mussoliniego w zamian za zrezygnowanie z roszczeń do Południowego Tyrolu. Hitler oskarżył Abela o krzywoprzysięstwo. Rosenfeld był jednym z dwóch obrońców Abela. Kiedy Rosenfeld przesłuchiwał nazistowskiego świadka Christiana Webera, ten odmówił zeznań, argumentując, że jako Niemiec, należący do rasy aryjskiej, nie będzie odpowiadał przedstawicielowi obcej rasy. Sąd wymierzył Weberowi grzywnę. Kolejnym świadkiem przesłuchiwanym przez Rosenfelda był Hitler, który początkowo odpowiadał na pytania, lecz później zniecierpliwił się i odmówił zeznań: Rosenfeld natychmiast zażądał interwencji sądu, który nałożył na Hitlera grzywnę 1000 marek (800 za nieudzielenie odpowiedzi i 200 za nieobywatelskie zachowanie). Hitler zgodził się odpowiedzieć na pytania sądu, lecz sąd ogłosił, że nie ma żadnych pytań do świadka. Abel został skazany na trzy lata więzienia, zginął w 1935 w obozie koncentracyjnym Dachau.
1933 – proces Röntgenstraße.
29 sierpnia 1932 grupa robotników została napadnięta przed lokalem SA przy Röntgenstraße 12 w Berlinie. W wyniku bójki zginął jeden SA-man, a dwóch zostało rannych. W trybie przyspieszonym oskarżono dziewięciu robotników, którym zarzucono m.in. zabójstwo z motywów politycznych. Groziła im kara śmierci. Obrony podjęli się Hans Litten oraz Kurt Rosenfeld. Litten, po dogłębnym przebadaniu sprawy, dowiódł, że zeznania nazistów nie były zgodne z prawdą i że sprawcami byli SA-mani. Wszyscy oskarżeni zostali uniewinnieni.
Pożar Reichstagu.
W nocy z 27 na 28 lutego 1933 spłonął gmachu parlamentu Rzeszy (niem. "Reichstagsgebäude") w Berlinie, który został najprawdopodobniej podpalony. Jeszcze tej samej nocy naziści uderzyli w opozycję polityczną, zmuszając prezydenta Rzeszy Paula von Hindenburga do podpisania tzw. "Reichstagsbrandverordnung", rozporządzenia „O ochronie narodu i państwa” (niem. "Verordnung zum Schutz von Volk und Staat"), które znosiło podstawowe prawa obywatelskie zawarte w konstytucji Republiki Weimarskiej z 1919 (niem. "Die Verfassung des Deutschen Reiches" lub też "Weimarer Reichsverfassung"), sankcjonując prawnie prześladowanie opozycji politycznej NSDAP przez policję i jej oddziały pomocnicze SA.
O podpalenie oskarżono holenderskiego komunistę Marinusa van der Lubbego, ujętego na miejscu zdarzenia oraz prominentnych działaczy partii komunistycznej, m.in. Ernsta Torglera (przewodniczącego frakcji KPD w Reichstagu). Rosenfeld, jako prawnik Torglera, towarzyszył mu, gdy ten stawił się dobrowolnie, by oczyścić się z zarzutu o uczestnictwo w podpaleniu. Togler został natychmiast aresztowany.
28 lutego 1933, na mocy zarządzenia wyjątkowego aresztowano komunistycznych posłów do Reichstagu: Fritza Emmericha, Ottomara Geschke, Williego Kaspera, Ernsta Schöllera i Waltera Stoeckera; pisarzy: Ericha Mühsama, Ludwiga Renna i Egona Erwina Kischa oraz innych intelektualistów, m.in. Maxa Hodanna, Ericha Barona i prawników: Hansa Littena i Felixa Hallego. Carl von Ossietzky i aresztowany później Ernst Thälmann zwrócili się do Rosenfelda z prośbą o ochronę prawną. Jednak Rosenfeldowi – opozycjoniście i prawnikowi lewicy, również groziło aresztowanie. Ostrzeżony na czas zdołał wyjechać zagranicę – przez Czechosłowację do Francji, skąd wyemigrował do USA.
Emigracja.
W 1933 wraz z węgierskim działaczem komunistycznym Sándorem Radó założył w Paryżu międzynarodową niezależną agencję prasową „Inpress”. Po utracie obywatelstwa niemieckiego w 1934, przyjął obywatelstwo amerykańskie w 1939.
Od 1940 wydawał razem z Gerhardem Eislerem pismo „The German-American”, dla którego teksty pisali m.in. Albert Norden, Karl Obermann, Albert Schreiner i Alfred Kantorowicz. Pismo ukazywało się w nakładzie 5-10 tysięcy egzemplarzy. W artykułach nawoływano do zjednoczenia się niemieckich emigrantów przeciwko narodowym socjalistom. Rosenfeld patronował również wraz z Alfonsem Goldschmidtem (1879-1940) gazecie „Volksecho”. Pisał dla pisma „Germany Today”.
Rosenfeld był przewodniczącym powstałej wiosną 1942 organizacji German American Emergency Conference (GAEC), której celem była działalność na rzecz budowy ruchu antyhitlerowskiego.
Rosenfeld wraz z Otto Nathanem angażował się w uwolnienie Carla von Ossietzky’ego.

</doc>
<doc id="1751751" url="https://pl.wikipedia.org/wiki?curid=1751751" title="Sumik szklisty">
Sumik szklisty



</doc>
<doc id="1751752" url="https://pl.wikipedia.org/wiki?curid=1751752" title="Kościół św. Kazimierza Królewicza we Wrześni">
Kościół św. Kazimierza Królewicza we Wrześni

 
Kościół św. Kazimierza Królewicza we Wrześni – murowany kościół w południowej części Wrześni, na osiedlu Sławno, zlokalizowany przy ulicy Słupskiej. 
Początkowo na potrzeby parafii wzniesiono drewnianą kaplicę, którą 10 września 1983 poświęcił bp. Jan Czerniak. W dniu 14 kwietnia 1988 ks. prymas kardynał Józef Glemp poświęcił kamień węgielny pod nowy kościół. Uroczystej konsekracji kościoła dokonał w dniu 18 września 1996 ks. arcybiskup gnieźnieński Henryk Muszyński. 
Kościół to nowoczesna w formie budowla z wieżą. Wnętrze świątyni bardzo nietypowe, z czterema rzędami ławek, każdy pod innym kątem. Prezbiterium, lamperia oraz cała posadzka wyłożona marmurem. Po lewej stronie od ołtarza 7 fresków, a pod nimi marmurowo-złota chrzcielnica. Po prawej stronie ołtarza tabernakulum w formie tablic Dziesięciu przykazań z dekoracją w formie krzewu gorejącego. Kościół posiada kilka witraży – nad wejściem głównym okrągły witraż przedstawiający Matkę Boską z dzieciątkiem Jezus. 
Wieża na planie kwadratu, otynkowana, kryta miedzianym hełmem. W 1998 zawieszono na niej trzy dzwony, a w 2001 elektroniczny zegar z czterema kwadratowymi tarczami. 
W 2006 we wnęce kościoła od ulicy Słupskiej odsłonięto pomnik Jana Pawła II, jako ofiarę parafian w pierwszą rocznicę śmierci papieża. Obok kościoła dom katolicki z plebanią. 

</doc>
<doc id="1751754" url="https://pl.wikipedia.org/wiki?curid=1751754" title="Marco Marcato">
Marco Marcato

Marco Marcato (ur. 11 lutego 1984 w San Donà di Piave) – włoski kolarz szosowy, zawodnik profesjonalnej grupy UAE Abu Dhabi.
Największym sukcesem zawodnika jest wygrana w wyścigu Paryż-Tours w 2012 roku i trzecie miejsce w Tour de Pologne w 2011 roku. W 2011 roku zwyciężył w Tour de Vendée. Jest sprinterem.

</doc>
<doc id="1751755" url="https://pl.wikipedia.org/wiki?curid=1751755" title="Odachowski">
Odachowski

Odachowski – polski herb szlachecki, odmiana herbu szlacheckiego Nałęcz.
Opis herbu.
W polu czerwonym nałęczka srebrna.
Klejnot: Godło na pięcu piórach strusie.
Labry: Czerwone, podbite srebrem.
Najwcześniejsze wzmianki.
Po raz pierwszy herb pojawił się w "Herbarzu rycerstwa Wielkiego Księstwa Litewskiego" Wijuka Kojałowicza. Przysługiwał rodzinie osiadłej w XVI wieku w Odachowie na Żmudzi, wywodzącej się od rodziny Zielińskich.
Herbowni.
Odachowski, Zieliński.

</doc>
<doc id="1751756" url="https://pl.wikipedia.org/wiki?curid=1751756" title="Jezioro Głębokie (Wysoczyzna Łobeska)">
Jezioro Głębokie (Wysoczyzna Łobeska)

Jezioro Głębokie – jezioro na Wysoczyźnie Łobeskiej, położone w gminie Radowo Małe, w powiecie łobeskim, w woj. zachodniopomorskim.
Powierzchnia zbiornika wynosi według różnych źródeł od 30,71 ha do 32,5 ha. Maksymalna głębokość Jeziora Głębokiego sięga 11,5 m.
Jezioro Głębokie w typologii rybackiej jest jeziorem sandaczowym.
Przez jezioro przepływa struga Meszna, która biegnie z okolic jeziora Piaski, uchodzi do Jeziora Głębokiego przy zachodnim brzegu i wypływa przy południowym biegnąc dalej do Jeziora Strzemielskiego.
Administratorem wód Jeziora Głębokiego jest Regionalny Zarząd Gospodarki Wodnej w Szczecinie. Utworzył on obwód rybacki, który obejmuje wody Jeziora Głębokiego, Jeziora Strzemielskiego i wody strugi Mesznej, która łączy oba jeziora i uchodzi do rzeki Regi.
Ok. 0,7 km do południowego brzegu jeziora przebiega droga wojewódzka nr 147.
Nazwę "Jezioro Głębokie" wprowadzono urzędowo w 1955 roku, zastępując poprzednią niemiecką nazwę jeziora –
"Glambeck See".

</doc>
<doc id="1751758" url="https://pl.wikipedia.org/wiki?curid=1751758" title="Anton Żdanowicz">
Anton Żdanowicz



</doc>
<doc id="1751759" url="https://pl.wikipedia.org/wiki?curid=1751759" title="Ostroróg II">
Ostroróg II

Ostroróg II – polski herb szlachecki, odmiana herbu szlacheckiego Nałęcz.
Opis herbu.
W polu złotym dwa orły czarne o orężu złotym, w pas.
Herb posiada dwa hełmy. Klejnot na pierwszym: Orzeł jak w godle, w lewo. Klejnot na drugim: panna w sukni czerwonej, z nałęczką na głowie, między dwoma rogami jelenimi, których się trzyma.
Labry: Na hełmie prawym - czarne, podbite złotem, na hełmie lewym - czerwone, podbite srebrem.
Zatem jedyne co ma ten herb wspólnego z Nałęczem, to klejnot na lewym hełmie.
Herbowni.
Ostroróg.

</doc>
<doc id="1751761" url="https://pl.wikipedia.org/wiki?curid=1751761" title="Klub Studentów Uniwersytetu Warszawskiego">
Klub Studentów Uniwersytetu Warszawskiego



</doc>
<doc id="1751762" url="https://pl.wikipedia.org/wiki?curid=1751762" title="EIF-4E">
EIF-4E

Eukariotyczny czynnik inicjujący translację 4E stanowi jedno z białek, koniecznych do rozpoczęcia zależnej od kapu translacji. Białko to jest kodowane przez pojedynczy gen EIF4E i występuje u wszystkich organizmów eukariotycznych.
Rola w komórce.
EIF-4E stanowi eukariotyczny czynnik inicjujący translację, który jest bezpośrednio zaangażowany w rozpoznanie struktury kapu, znajdującej się na 5'końcu mRNA. Białko to zbudowane jest z pojedynczego polipeptydu o masie 24 kDa, występującego w stanie wolnym oraz jako składnik kompleksu białkowego EIF-4F. Ponieważ do rozpoczęcia translacji konieczne jest rozpoznanie struktury kapu białko EIF-4E odgrywa kluczową rolę w regulacji tego procesu. Biorąc pod uwagę kinetykę translacji można powiedzieć, że wiązanie się kapu do maszynerii translacyjnej stanowi etap limitujący dla tego procesu.
Oddziaływanie białka eIF4E z końcem 5' mRNA (kapem).
Nietypowa budowa końca 5’ mRNA sprawia, że jest ona specyficznie rozpoznawana przez białko eIF4E. Ma ono lipofilową kieszeń zwaną kieszenią wiążącą, w której dzięki różnym oddziaływaniom chemicznym wiązany jest kap. Struktura krystaliczna białka eIF4E w kompleksie ze związanym m7GTP wykazuje charakterystyczną konformację: zbudowana jest z zakrzywionej ośmioniciowej antyrównoległej β-kartki, wspartej trzema długimi α-helisami. Kompleks eIF4E-kap ma kształt złożonej dłoni, w której znajduje się kieszeń wiążąca składająca się głównie z regionu hydrofobowego. Kap wiązany jest w wąskiej szczelinie, w której fragment m7G interkaluje pomiędzy dwie reszty tryptofanowe W56 i W102 w wyniku oddziaływań warstwowych (), tworząc układ kation-π. 7-Metyloguanozyna tworzy również trzy wiązania wodorowe: dwa z kwasem glutaminowym E103 za pomocą atomów wodoru egzocyklicznej grupy w pozycji 2 puryny oraz jedno z tryptofanem W102 z udziałem egzocyklicznego atomu tlenu w pozycji 6. Obserwowane jest również oddziaływanie van der Waalsa grupy N7-metylowej guanozyny z W166. Łańcuch trifosforanowy tworzy mostki solne oraz bezpośrednie bądź pośrednie (poprzez wodę) wiązania wodorowe z pierścieniami indolowymi W102 oraz W166, jak również z łańcuchami bocznymi R112, R157 i K162. Kolejne naładowane grupy fosforanowe α, β i γ mają wkład około 3,0, 1,9 i 0,9 kcal/mol energii wiązania, co pokazuje, że najistotniejszą częścią kapu, która wiąże się z białkiem, jest 7-metyloguanozyna oraz pierwsza grupa fosforanowa.
Wpływ białka eIF4E na onkogenezę.
Badania z końca XX w. i początku XXI w. dostarczyły nie tylko informacji na temat budowy eIF4E i konkretnych funkcji, jakie pełnią poszczególne izoformy, ale również wpływu na patogenezę wewnątrzkomórkową. Okazuje się, że białko to nie tylko inicjuje translację, ale również działa jako onkogen przez swoją nadekspresję powodując np. raka piersi lub trzustki.
Powiązanie zawartości białka eIF4E z chorobami nowotworowymi zostało po raz pierwszy stwierdzone w 1990 roku przez Anthoulę Lazaris-Karatzas i współpr., którzy odkryli, że nadmierna ekspresja eIF4E powoduje onkogenną transformację fibroblastów. W kolejnych latach, wychodząc od tej wstępnej obserwacji, przebadano wpływ omawianego białka na różne typy komórek. W rezultacie stwierdzono, że aktywność eIF4E jest związana nie tylko z rakiem piersi i trzustki, ale również płuc, pęcherza moczowego, jelita grubego, szyjki macicy i prostaty.
W celu wyjaśnienia wpływu eIF4E na onkogenezę należy wspomnieć o trzech sposobach regulacji, które działają cały czas w komórce. Pierwszy z nich związany jest z faktem, że synteza białek jest energetycznie najdroższym procesem w komórce co powoduje, że częstotliwość tłumaczenia mRNA jest ściśle regulowana przez wiele czynników. U organizmów eukariotycznych, a w szczególności u ssaków, procesem limitującym biosyntezę białek jest inicjacja translacji, więc ten etap jest najściślej regulowany. Kolejnym sposobem regulacji jest synteza i utrzymanie całej puli mRNA, które nie są natychmiast wykorzystywane, jeśli nie jest to potrzebne. Ich wcześniejsza synteza wynika z faktu, że przepływ informacji z genów na język białek jest zbyt powolny, aby reagować na szybkie zmiany, którym komórka musi podołać. Ostatnią regulacją jest obecna w występującej puli mRNA swojego rodzaju hierarchia, dzieląca mRNA na słabe i silne.
Pamiętając o wcześniej wymienionych regulacjach komórkowych, można wyróżnić dwa główne czynniki, które w korelacji ze sobą wpływają na tworzenie się komórek rakowych spowodowane nadekspresją eIF4E. Pierwszym z czynników jest wzrost stężenia wolnego eIF4E w komórce, co wpływa na nadmierną syntezę białek. Drugim czynnikiem jest obecność w komórce dwóch typów mRNA tzw. ,słabych i silnych”.
W odniesieniu do pierwszej regulacji, występującej stale w komórce, należy wiedzieć, że białkiem limitującym translację jest eIF4E. W tym wypadku regulacja białka odbywa się przez hamowanie aktywności jego natywnej formy w wyniku wiązania przez białko 4E-BP (), a jego uwolnienie jest ściśle regulowane całym biochemicznym szlakiem sygnałowym. Obecnie można wyróżnić trzy przyczyny prowadzące do zwiększenia stężenia wolnego eIF4E, które niekiedy mogą ze sobą współistnieć. Pierwszą przyczyną jest to, że stężenie wolnego czynnika inicjującego może się zwiększyć przez samą jego ekspresję (naturalną syntezę). Drugą jest zmniejszenie ekspresji 4EBP co wpływa na to, że mniejsza ilość wolnego eIF4E pozostaje związana do formy nieaktywnej. Trzecią przyczyną jest zwiększenie fosforylacji 4EBP wynikające z nadpobudliwości wewnątrzkomórkowych szlaków sygnałowych (np. nadaktywności szlaku AKT-mTOR), a wtedy dochodzi do niekontrolowanego uwolnienia eIF4E.
Następnym czynnikiem (który obejmuje dwie kolejne wcześniej wspomniane regulacje) tłumaczącym nadmierną ekspresję genów powiązano z dwoma rodzajami mRNA u eukariotów. Komórkowe silne mRNA (ang. strong mRNAs) posiadają stosunkowo krótki koniec niekodujący 5’UTR ( ang. 5′ untranslated region) i ulegają wydajnej translacji nawet przy niskim poziomie czynnika 4E. Słabe mRNA (ang. weak mRNAs), których odcinek 5’UTR jest długi i wysoce ustrukturyzowany (co tworzy naturalną przeszkodę do wiązania się z eIF4E) są tłumaczone na sekwencję białkową tylko wtedy, gdy dostępność eIF4E wzrasta, jak w przypadku nowotworów złośliwych.
Jeśli dostępność eIF4E jest ograniczona (jak to występuje w zdrowych komórkach), silne mRNA są tłumaczone w pierwszej kolejności na język białka, gdyż łatwiej dochodzi do odnalezienia kodonu inicjującego syntezę. Przykładem jest synteza β-aktyny, której mRNA jest silne. W momencie gdy stężenie białka eIF4E gwałtownie rośnie, oba rodzaje mRNA zostają tłumaczone na język białek. W tym przypadku dochodzi do nadmiernej syntezy białek wzrostu takich (jak np. cyklin D1 związanych z podziałem komórki), które w nadmiarze odpowiedzialne są za onkogenną transformację komórki.

</doc>
<doc id="1751764" url="https://pl.wikipedia.org/wiki?curid=1751764" title="Reichskommissariat Ostland">
Reichskommissariat Ostland



</doc>
<doc id="1751765" url="https://pl.wikipedia.org/wiki?curid=1751765" title="Maria Dernałowicz">
Maria Dernałowicz

Maria Dernałowicz (ur. 10 lipca 1928 w Warszawie, zm. 26 kwietnia 2009) – polska pisarka, historyk literatury, edytor, członek Stowarzyszenia Pisarzy Polskich i członek honorowy Towarzystwa Literackiego im. Adama Mickiewicza.
Była współautorką wielotomowej "„Kroniki życia i twórczości Adama Mickiewicza”" oraz bestsellerowej pozycji "„Cudze życie”" (Biblioteka "Więzi", Warszawa, 2008 r.).
W styczniu 1976 roku podpisała list protestacyjny do Komisji Nadzwyczajnej Sejmu PRL przeciwko zmianom w Konstytucji Polskiej Rzeczypospolitej Ludowej.

</doc>
<doc id="1751767" url="https://pl.wikipedia.org/wiki?curid=1751767" title="Pirawski">
Pirawski

Pirawski ("Nałęcz Zawiniony") – polski herb szlachecki, odmiana herbu szlacheckiego Nałęcz.
Opis herbu.
W polu czerwonym nałęczka srebrna między trzema gwiazdami złotymi; jedną na górze, dwiema w pas po obu stronach nawiązania.
Klejnot: Panna w sukni błękitnej, z nałęczką na głowie, między dwoma rogami jelenimi, których się trzyma.
Labry: Czerwone, podbite srebrem.
Najwcześniejsze wzmianki.
Panegiryk Tomasza Pirawskiego, biskupa nikopolskiego, biskupa pomocniczego i oficjała lwowskiego z XVII wieku.
Herbowni.
Pirawski.

</doc>
<doc id="1751770" url="https://pl.wikipedia.org/wiki?curid=1751770" title="Polsat HD">
Polsat HD



</doc>
<doc id="1751772" url="https://pl.wikipedia.org/wiki?curid=1751772" title="Jolanta Mazur">
Jolanta Mazur

Jolanta Mazur – profesor zw. doktor habilitowany nauk ekonomicznych, specjalności: marketing, marketing międzynarodowy, marketing usług, zarządzanie marketingiem. Dziekan Kolegium Gospodarki Światowej SGH, Kierownik Zakładu Marketingu Usług w Instytucie Międzynarodowego Zarządzania i Marketingu SGH, Kierownik Katedry Marketingu Wyższej Szkoły Handlu i Prawa im. Ryszarda Łazarskiego w Warszawie.

</doc>
<doc id="1751777" url="https://pl.wikipedia.org/wiki?curid=1751777" title="Henryk Żelechowski">
Henryk Żelechowski

Henryk Żelechowski (ur. 1937, zm. 6 lipca 2009) – polski samorządowiec, inżynier, prezydent Łomży w latach 1992–1994.
Życiorys.
W 1973 ukończył studia na Wydziale Budownictwa Lądowego Wyższej Szkoły Inżynierskiej w Białymstoku. Był zatrudniony w Łomżyńskim Przedsiębiorstwie Budownictwa Terenowego, Wojewódzkim Zarządzie Inwestycji Rolniczych, a następnie w Wojewódzkiej Dyrekcji Inwestycji. 6 maja 1992 objął urząd prezydenta Łomży, zastępując Marka Przeździeckiego, którego zarząd nie uzyskał wymaganego absolutorium. Funkcję tę pełnił do 20 lipca 1994, w tym okresie zainicjował przebudowę miejskiej starówki.

</doc>
<doc id="1751778" url="https://pl.wikipedia.org/wiki?curid=1751778" title="Gorzeński">
Gorzeński

Gorzeński ("Ostroróg-Gorzeński") – polski herb hrabiowski, odmiana herbu Nałęcz.
Opis herbu.
Na tarczy dzielonej w krzyż w polach I i IV czerwonych nałęczka srebrna, niezwiązana, w polach II i III, złotych orzeł czarny.
Herb posiada dwa hełmy. Klejnot na pierwszym: Murzynka w sukni czerwonej, z nałęczką na głowie, między dwoma rogami jelenimi, trzymająca się tych rogów. Klejnot na drugim: Orzeł czarny.
Labry: Na hełmie prawym czerwone, podbite srebrem, na hełmie lewym czarne, podbite złotem.
Najwcześniejsze wzmianki.
Według Adama Amilkara Kosińskiego nadany w 1410 roku Stanisławowi Ottonowi Ostrorogowi z Gorzenia przez cesarza Zygmunta Luksemburskiego z tytułem hrabiowskim. Tytuł miał potwierdzić w 1518 cesarz Maksymilian Habsburg. Potwierdzenie tytułu w Cesarstwie Austriackim z 1783, w Królestwie Polskim w 1843, w Prusach w 1774 i 1871.
Herbowni.
Gorzeński (Ostroróg-Gorzeński).

</doc>
<doc id="1751779" url="https://pl.wikipedia.org/wiki?curid=1751779" title="Stanley Cobb">
Stanley Cobb

Stanley Cobb (ur. 10 grudnia 1887 w Brookline, zm. 8 lutego 1968) – amerykański neurolog i psychiatra. Uważany jest za twórcę psychiatrii biologicznej w Stanach Zjednoczonych. W 1949 roku pełnił funkcję przewodniczącego American Neurological Association.
W 1915 opisał zespół, znany dziś jako zespół Cobba.

</doc>
<doc id="1751780" url="https://pl.wikipedia.org/wiki?curid=1751780" title="Thylacinus">
Thylacinus



</doc>
<doc id="1751782" url="https://pl.wikipedia.org/wiki?curid=1751782" title="Janina Burska-Toborowicz">
Janina Burska-Toborowicz

Janina Burska-Toborowicz, ps. Siostra Janina (ur. 28 grudnia 1917 w Mohylewie, zm. 9 listopada 2001 w Warszawie) – żołnierz III Zgrupowania AK „Konrad” wchodzącego w skład Grupy Bojowej Krybar. W powstaniu warszawskim założycielka i szef służby sanitarnej w szpitalu powstańczym w budynku Ubezpieczalni Społecznej przy ul. Smulikowskiego na Powiślu.
Życiorys.
Urodzona 28 grudnia 1917 r. w Mohylewie nad Dnieprem w rodzinie inteligenckiej. Po powrocie rodziny do Polski, w 1925 r. zamieszkała w Warszawie, gdzie w 1936 r. ukończyła Gimnazjum im. Emilii Plater. Bardzo aktywna w Związku Harcerstwa Polskiego, wzięła udział w szeregu obozach i zlotach, była drużynową XXIX WŻDH przy Gimnazjum im. Anny Wazówny. Wyższe studia podjęła w 1937 r. na Wydziale Matematyczno-Przyrodniczym Uniwersytetu im. Stefana Batorego w Wilnie, przechodząc w rok później na Wydział Lekarski.
II wojna światowa.
Kampania wrześniowa.
We wrześniu 1939 r. przebywała na praktyce wakacyjnej w warszawskim szpitalu Dzieciątka Jezus. Po rozpoczęciu działań wojennych pracowała w Studenckim Pogotowiu Doraźnej Pomocy, a 7 września, na apel Komendy Harcerek, zgłosiła się do służby wojskowej. Mianowana do stopnia st. sierż. z cenzusem została przydzielona do patrolu sanitarnego w składzie III batalionu 360 pp Władysława Niedzielskiego.
Konspiracja.
Od listopada 1939 r. związana z konspiracją, pełniła początkowo funkcję łączniczki i kolporterki prasy. Równocześnie pracowała w laboratorium analitycznym Szpitala św. Ducha. Ukończyła kurs medyczek w Warszawskiej Szkole Położnych uzyskując dyplom położnej i pielęgniarki. Bardzo aktywna w niesieniu pomocy ukrywającym się oficerom, a po utworzeniu getta – Żydom (akcja zorganizowana przez dr. med. Ludwika Rostkowskiego, dr med. Marię Jeleniewską, dr med. Sabinę Dembowską i dr. med. Wacława Grotta). W listopadzie 1941 r. rozpoczęła pracę jako pielęgniarka w Ubezpieczalni Społecznej – I Obwód, kontynuując jednocześnie naukę w Szkole dr. Zaorskiego i na tajnym Uniwersytecie Ziem Zachodnich u prof. Adama Wrzoska.
Członek Bojowej Organizacji Wschód (zwanej również Grupą Operacyjną WP „Edward” pod dowództwem płk. „Radwana” – Edward Pfeiffer) w oddziale kpt. Bronisława Jastrzębskiego. Jako kolporterka „Helena” rozwoziła prasę. Od 1942 r. łączniczka por. Antoniego Rościszewskiego ps. „Grot” w Zgrupowaniu „Garłuch-Madagaskar, przewoziła meldunki i plany lotniska Okęcie, jednocześnie prowadząc kolportaż „Biuletynu Informacyjnego”.
Powstanie warszawskie.
Na czas powstania miała przydział do szpitala polowego przy ul Mianowskiego 14 (dr med. Lange i dr med. Janina Leśkiewicz), gdzie służbę sanitarną miały pełnić trzy patrole harcerskie wyszkolone i przygotowane przez „Annę” (ówczesny pseudonim p. Janiny Burskiej). Wysłana po narzędzia na ul. Śniegockiej, została odcięta od macierzystego oddziału i skierowała się do miejsca pracy w ambulatorium Ubezpieczalni Społecznej przy ul. Smulikowskiego.
Natychmiast po rozpoczęciu walk zgłosiła się jako żołnierz AK do dyspozycji III Zgrupowania Konrad” Grupy Bojowej „Krybar” – ambulatorium z jego bogatym wyposażeniem, co umożliwiło utworzenie szpitala. Miał o to poważne pretensje lekarz naczelny Ubezpieczalni dr Stawiński, grożąc odpowiedzialnością karną za wydanie materiałów i udostępnienie pomieszczeń, które chciał przeznaczyć dla ludności cywilnej (otworzył później ambulatorium dla ludności na III piętrze budynku „Alfa – Laval”).
Była koordynatorem pracy personelu średniego. Wymagająca, surowa, bardzo zdyscyplinowana, okazała się świetnym organizatorem pracy. Dzięki jej energii szpital ten się jedną z najlepszych placówek służby zdrowia w powstańczej Warszawie. Pozostała ochotniczo przy grupie ciężko rannych w „Alfa Laval” wykazując wielką odwagę i poświęcenie. Ewakuowana z ludnością cywilną do Pruszkowa. Po wojnie pozostała i pracowała w kraju jako ceniony kardiolog.
Przez 40 lat: od 1945 do 1985 roku czyniła stałe starania o umieszczenie na budynku drukarni przy ul. Smulikowskiego róg Tamki tablicy upamiętniającej męczeńską śmierć 7 najciężej rannych żołnierzy oraz błogosławionego księdza dominikanina Michała Czartoryskiego (świadek w procesie beatyfikacji), pisząc pisma do ówczesnych władz, zakończone 6 września 1982 r. odsłonięciem tablicy upamiętniającej ostatnie chwile istnienia szpitala powstańczego. Przez swoje zgrupowanie oddelegowana do I Komitetu Budowy Pomnika Powstania Warszawskiego w Warszawie na Starym Mieście.

</doc>
<doc id="1751787" url="https://pl.wikipedia.org/wiki?curid=1751787" title="Cetopangasius">
Cetopangasius



</doc>
<doc id="1751789" url="https://pl.wikipedia.org/wiki?curid=1751789" title="Jerzy Menkes">
Jerzy Menkes

Jerzy Brunon Menkes (ur. 21 marca 1954) – profesor nauk prawnych, specjalności: prawo międzynarodowe publiczne, organizacje międzynarodowe, prawo europejskie instytucjonalne, profesor zwyczajny Szkoły Głównej Handlowej w Warszawie.
Życiorys.
W 1975 ukończył studia prawnicze na Wydziale Prawa i Administracji Uniwersytetu Śląskiego. W 1979 na podstawie rozprawy "Traktatowe uprawnienia organów Europejskiej Wspólnoty Gospodarczej do podejmowania uchwał i ich realizacja w praktyce (1968–1975)" otrzymał na tym Wydziale stopień naukowy doktora nauk prawnych. Tam też w 1989 na podstawie dorobku naukowego oraz rozprawy pt. "Nowy międzynarodowy ład ekonomiczny. Studium prawnomiędzynarodowe" uzyskał stopień doktora habilitowanego nauk prawnych. W 2003 został profesorem nauk prawnych. Jest kierownikiem Katedry Prawa Międzynarodowego i Organizacji Międzynarodowych i profesorem zwyczajnym Szkoły Głównej Handlowej w Warszawie.
W 2007 pod jego redakcją ukazała się na praca zbiorowa pt. "Prawo międzynarodowe. Księga pamiątkowa prof. Renaty Szafarz" (Dom Wydawniczy Elipsa, Warszawa 2007, s. 606, ).
Jest członkiem rady naukowej czasopisma „Międzynarodowe Prawo Humanitarne”.

</doc>
<doc id="1751796" url="https://pl.wikipedia.org/wiki?curid=1751796" title="Osiem Chorągwi">
Osiem Chorągwi

Osiem Chorągwi (mandż. "jakūn gūsa", chiń. 八旗 "bāqí") – dawny system wojskowo-plemiennej organizacji rodów mandżurskich.
Podział ten wywodził się z dawnej organizacji administracyjno-wojskowej ludów północnych, w tym przodków Mandżurów – Dżurdżenów, którzy już w czasach dynastii Jin do łowów i wypraw wojennych grupowali się w oddziały jazdy konnej liczące po 300 ludzi, zwane "niuluyazhen". W 1601 roku Nurhaczy dokonał reorganizacji podległej ludności, dzieląc plemiona i rody na cztery grupy, z których każda posiadała własną chorągiew – żółtą, czerwoną, białą lub niebieską. W 1615 roku dodano cztery kolejne chorągwie – żółtą, niebieską i białą z czerwonym obramowaniem i czerwoną z białym obramowaniem. Każda chorągiew dzieliła się na pięć brygad (mandż. "jalan", chin. 參領 "canling"), a brygada z kolei na pięć oddziałów (mandż. "niru", chin. 佐領 "zuoling"). Nazwa formacji wzięła się od różniących się kolorami chorągwi przyporządkowanych każdej z nich. Żołnierze zajmowali się w czasie pokoju uprawą roli i myślistwem, pozostawali jednak w nieustannej gotowości bojowej.
W 1634 roku do systemu włączono osiem chorągwi mongolskich (蒙古军八旗, "menggu jun baqi"), a w 1642 roku osiem chińskich (汉军八旗, "han jun baqi"). Ostatecznie armia mandżurska rozrosła się do 24 jednostek, jednak pierwsze osiem teoretycznie pozostało czysto mandżurskie, w praktyce zaś pozostawały najliczniejsze również poprzez inkorporację innych ludów.
Podczas bitwy pierwszą linię stanowiła ciężka artyleria i wojownicy uzbrojeni w oszczepy oraz dzidy, za którymi znajdowały się szeregi łuczników. Gdy łucznicy zadali wrogiej armii straty, do walki wkraczała kawaleria. Każda brygada posiadała także dwudziestoosobowy oddział saperów, którego zadaniem było rozbijanie murów i umocnień. Doskonały system organizacji chorągwi umożliwił Mandżurom podbój Chin w 1644 roku. Po zajęciu Chin przez Mandżurów wojownicy Ośmiu Chorągwi stali się elitą społeczną. Wydzielono im wielkie obszary ziemi uprawnej, które ci z kolei oddawali w dzierżawę chłopom chińskim.
Wraz z rozwojem techniki, uzbrojone głównie w broń białą i łuki oraz oparte na przestarzałym systemie organizacji, oddziały Ośmiu Chorągwi utraciły swoją wartość bojową i już w XIX wieku nie były nawet w stanie tłumić lokalnych powstań chłopskich. Sprawiło to, że pod koniec XIX wieku Chiny przystąpiły do budowy nowoczesnej armii, zorganizowanej na wzór zachodni. W 1908 roku rozpoczęto powolne rozpuszczanie wojsk chorągwianych, które planowano zakończyć do 1917 roku. Ostatecznie, po upadku monarchii oddziały Ośmiu Chorągwi zostały oficjalnie rozwiązane rozkazem Duan Qirui w maju 1912 roku. 
Ślady podziału na chorągwie występują do dziś w strukturze administracyjnej Mongolii Wewnętrznej.

</doc>
<doc id="1751797" url="https://pl.wikipedia.org/wiki?curid=1751797" title="Jay Del Alma">
Jay Del Alma

N Jay Del Alma (ur. 1980 w Brazylii) - brazylijski muzyk, jako syn dyplomatów odwiedził spory kawałek świata. Był nastawiony na wiele kultur. Obecnie mieszka w San Jaun Puerto Rico.
W roku 2003 Jay Del Alma i Rico Caliente nawiązali współpracę z Milagro Music Entertainment i zaczęli odnosić pierwsze sukcesy, wtedy też powstał projekt Pachanga. Za europejskim sukcesem stoi niemiecka grupa producencka media29.com, która zrobiła remix piosenki "Loco".

</doc>
<doc id="1751799" url="https://pl.wikipedia.org/wiki?curid=1751799" title="Jezioro Gostomińskie">
Jezioro Gostomińskie

Jezioro Gostomińskie – jezioro w północno-zachodniej Polsce, położone w gminie Radowo Małe, w powiecie łobeskim, w woj. zachodniopomorskim. Znajduje się na pograniczu Wysoczyzny Łobeskiej i Równiny Nowogardzkiej. Powierzchnia zbiornika wynosi 2,16 ha.
Ok. 0,6 km na wschód od jeziora leży wieś Gostomin.
Jezioro Gostomińskie znajduje się w zlewni strugi Gostominki.

</doc>
<doc id="1751802" url="https://pl.wikipedia.org/wiki?curid=1751802" title="Pic de Ger">
Pic de Ger

Pic de Ger – szczyt w Pirenejach. Leży w południowej Francji, w departamencie Pireneje Atlantyckie, blisko granicy z Hiszpanią. Należy do Pirenejów Zachodnich.

</doc>
<doc id="1751803" url="https://pl.wikipedia.org/wiki?curid=1751803" title="Star Academy 2 (Francja)">
Star Academy 2 (Francja)

Star Academy 2 to druga edycja francuskiego show Star Academy. Trwała od 31 sierpnia do 21 grudnia 2002 roku. Ponownie zamknięto 16 uczestników w akademii, z której co tydzień, po koncertach na żywo, odpadała jedna osoba. Dyrektorem, podobnie jak w poprzedniej edycji była Alexia Larouche-Joubert, prezenterem pozostał Nikos Aliagas. "Parrains" zostali uczestnicy pierwszej edycji show. Zwyciężczynią została, wówczas 20-letnia Nolwenn Leroy.
Przebieg sezonu- nominacje i eliminacje.
Uczestnik uratowany przez widzów zaznaczony jest kursywą. Uczestnik uratowany przez pozostałych uczestników nie posiada osobnego zaznaczenia. Uczestnik wyeliminowany zaznaczony jest przekreśleniem.
W specjalnym tournée udział wzięli: Nolwenn, Houcine, Emma, Georges-Alain, Aurélie, Jérémy, Anne-Laure, Fabien i Alexandre.

</doc>
<doc id="1751809" url="https://pl.wikipedia.org/wiki?curid=1751809" title="Bitwa pod Abydos (200 p.n.e.)">
Bitwa pod Abydos (200 p.n.e.)

Bitwa pod Abydos – starcie zbrojne, które miało miejsce w roku 200 p.n.e. 
W roku 200 p.n.e. Filip V na czele 2 000 żołnierzy piechoty i 200 jazdy wyruszył do Tracji, gdzie przy wsparciu floty Heraklejdesa z Tarentu zajął szereg miast. Następnie król wyruszył na Chersonez zajmując miasta na europejskim brzegu Hellespontu, po czym przeprawił się do Azji Mniejszej pod mury Abydos. Miasto stawiło opór, dodatkowo wsparte zostało niewielkimi oddziałami z Rodos i Pergamonu. Walka była zażarta. Obrońcy w oczekiwaniu na większa odsiecz swoich sprzymierzeńców podpalali i niszczyli machiny wojenne Filipa. Po pewnym czasie żołnierzom macedońskim udało się w końcu wykonać podkop pod murami, który spowodował zawalenie jego znacznej części. Obrońcy poprosili wówczas króla o umożliwienie bezpiecznego wymarszu z miasta, Filip zażądał jednak natychmiastowej kapitulacji. Abydenowie nie mogąc pogodzić się z tym faktem, złożyli przysięgę, że prędzej zginą z własnej ręki, niż przyjmą warunki Filipa. 
Do ostatniej walki z Macedończykami doszło przy wyłomie w murach, gdzie padli niemal wszyscy obrońcy. Pozostali przy życiu rzucili się wówczas do mordowania kobiet, dzieci i starców, na koniec skacząc z dachów domów w ogień lub wieszając się. Filip poruszony tym wydarzeniem dał obrońcom trzy dni na wybranie swojego losu, po tym czasie dopiero wkroczył do miasta. Większość Abydenów była już martwa. W mieście Filip dowiedział się o wypowiedzeniu mu nowej wojny przez Rzymian.

</doc>
<doc id="1751810" url="https://pl.wikipedia.org/wiki?curid=1751810" title="Ben Bradshaw">
Ben Bradshaw

Benjamin Peter James Bradshaw (ur. 30 sierpnia 1960 w Londynie) – brytyjski dziennikarz, polityk i parlamentarzysta z okręgu wyborczego Exeter. Członek Partii Pracy, w latach 2009–2010 minister kultury, mediów i sportu w gabinecie Gordona Browna. Od maja 2010 minister kultury, igrzysk olimpijskich, mediów i sportu w tymczasowym gabinecie cieni Partii Pracy, kierowanym przez Harriet Harman.
Życiorys.
Bradshaw urodził się w Londynie, w rodzinie anglikańskiego wikarego Katedry w Norwich. Jego brat, Jonathan, jest profesorem uniwersytetu w Yorku, gdzie zajmuje się polityką społeczną.
Po ukończeniu nauki w Thorpe St Andrew High School w Norwich, Bradshaw został studentem Uniwersytetu w Susseksie, gdzie ukończył anglistykę i germanistykę. Studiował również na Uniwersytecie we Freiburgu (Niemcy). W latach 1982–1983 był nauczycielem angielskiego w Technikum w Winterthurze (Szwajcaria).
W 1984 rozpoczął karierę dziennikarską, zostając reporterem "Exeter Express and Echo", a w 1985 "Eastern Daily Press" w Norwich. W 1986 został dziennikarzem BBC Radio Devon. W 1989, pracując w Berlinie jako korespondent Radia BBC, był świadkiem upadku Muru Berlińskiego. W 1991 związał się z programem BBC "The World At One", nad którym pracował aż do zwycięskich wyborów parlamentarnych. W 1993 roku zdobył SONY News Reporter Award.
Kariera polityczna.
W 1997 Bradshaw został wybrany do Izby Gmin jako deputowany z okręgu Exeter i od tamtego czasu pozostaje nieprzerwanie członkiem Parlamentu. 4 lipca 1997 roku miało miejsce jego pierwsze przemówienie w Izbie. W 1998 r. Bradshaw doprowadził do przyjęcia przez parlament Ustawy o Pestycydach.
W 2000 został Parlamentarnym Prywatnym Sekretarzem (Parliamentary Private Secretary) wiceminstra zdrowia Johna Denhama. Po wyborach parlamentarnych w 2001 wszedł do rządu Tony’ego Blaira jako Parlamentarny Podsekretarz Stanu (Parliamentary Under Secretary of State) w Ministerstwie Spraw Zagranicznych i Brytyjskiej Wspólnoty Narodów. Zaledwie kilka dni po wyborze musiał zmierzyć się z zadaniami jakie spadły na Foreign Office po ataku terrorystycznym 11 września 2001. W 2002 został zastępcą przewodniczącego Izby Gmin Robina Cooka. Od 2003 pełnił funkcję podsekretarza stanu w Ministerstwie Środowiska, Żywności i Spraw Wsi, by w 2006 zostać wiceministrem w tym resorcie. 28 czerwca 2007 roku został mianowany wiceministrem odpowiedzialnym za służbę zdrowia w Ministerstwie Zdrowia, a jednocześnie został ministrem ds. Anglii południowo-wschodniej. Jego kadencja w Ministerstwie Zdrowia została naznaczona kilkoma skandalami.
W marcu 2009 w Izbie Gmin (na debacie o wpływie kryzysu na jakość świadczonych przez państwo usług medycznych w zakresie zdrowia) Bradshaw powiedział: „Wiemy z doświadczeń własnych i zagranicznych, że w takich kwestiach jak zdrowie psychiczne, mężczyźni częściej chodzą do lekarza, kiedy nie mają pracy. To jest pozytywna strona sytuacji, bo mężczyźni mają tendencję do unikania wizyt lekarskich i pomocy medycznej”. Jego słowa wywołały ogromne oburzenie. Bradshaw docenił bowiem skutki kryzysu i wzrostu bezrobocia w momencie, kiedy już ponad 2 miliony Brytyjczyków pozostaje bez pracy. To najwięcej od 1997, w którym Partia Pracy doszła do władzy.
5 czerwca 2009 roku Bradshaw został członkiem gabinetu jako minister kultury, mediów i sportu Zjednoczonego Królestwa. Pozostał nim do porażki w wyborach parlamentarnych w 2010.
Życie prywatne.
Gdy w 1997 został wybrany do Izby Gmin, był jednym z pierwszych parlamentarzystów otwarcie deklarujących swój homoseksualizm. 24 czerwca 2006 roku Bradshaw i jego partner Neal Dalgleish (producent BBC) zalegalizowali swój związek cywilny.

</doc>
<doc id="1751811" url="https://pl.wikipedia.org/wiki?curid=1751811" title="Grande Aiguille d’Ansabere">
Grande Aiguille d’Ansabere

Grande Aiguille d’Ansabere – szczyt w Pirenejach. Leży na granicy między Francją (departament Pireneje Atlantyckie) a Hiszpanią (prowincja Huesca, w regionie Aragonia). Należy do Pirenejów Zachodnich.

</doc>
<doc id="1751815" url="https://pl.wikipedia.org/wiki?curid=1751815" title="Rudy Kennedy">
Rudy Kennedy

Rudy Kennedy, właśc. Rudy Karmeiński (ur. 1927 w Oleśnie, zm. 4 lutego 2009) – polski Żyd, świadek Holocaustu, bohater filmu dokumentalnego telewizji BBC "I was a Slave Labourer" (Byłem robotnikiem niewolnikiem).
Pochodził ze znanej oleskiej rodziny żydowskiej, do 1940 jego rodzice prowadzili sklep. W 1943 został deportowany do niemieckiego obozu koncentracyjnego Auschwitz-Birkenau. Jego rodzice i siostra zostali zamordowani w komorze gazowej. W 1945 został przewieziony do obozu koncentracyjnego Bergen-Belsen, gdzie doczekał wyzwolenia z rąk żołnierzy brytyjskich. Po wojnie wyjechał do Wielkiej Brytanii, przyjął obywatelstwo brytyjskie i został adoptowany przez rodzinę Kennedych.

</doc>
<doc id="1751817" url="https://pl.wikipedia.org/wiki?curid=1751817" title="Kultura w Podegrodziu">
Kultura w Podegrodziu

Podegrodzie to stolica regionu Lachów Sądeckich. Wyróżnia się spośród innych miejscowości lachowskich własnym strojem ludowym, gwarą i folklorem fascynuje ludzi z zewnątrz bogactwem świątecznego stroju, swoistą gwarą i folklorem. 
Tradycję, folklor i kulturę lachowską rozsławiają zespoły: Podegrodzcy Chłopcy, Regionalny Zespół „Małe Podegrodzie”. Regionalny Zespół Pieśni i Tańca „Podegrodzie”. Uczestniczą one nie tylko w krajowych imprezach, ale także w konkursach o zasięgu międzynarodowym.
Koordynatorem ruchu kulturalnego i artystycznego jest Gminny Ośrodek Kultury. W celu promowania kultury lachowskiej organizuje imprezy o ogólnopolskim zasięgu. Są to m.in. "Druzbacka", "Pastuszkowe Kolędowanie", "Lachowskie Lato".
Imprezy cykliczne.
W Podegrodziu organizowane są, przez GOK i UG Podegrodzie, imprezy cykliczne o zasięgu wojewódzkim, a nawet ogólnopolskim:
Zespoły folklorystyczne.
Regionalny Zespół Pieśni i Tańca „Podegrodzie”.
Regionalny Zespół Pieśni i Tańca „Podegrodzie” - zespół ludowy, powstały w 1937 roku. Obecnie kierownikiem jest Krzysztof Bodziony, a choreografem Krzysztof Sułkowski. Zespół czynnie uczestniczy w imprezach kulturalnych o zasięgu ogólnopolskim, a także międzynarodowym, zdobywając liczne nagrody. Zespół jest kontynuatorem bogatych tradycji kultury ludowej regionu. W swych programach prezentuje zwyczaje, obrzędy, tańce, pieśni, melodie i gwarę ludową. Repertuar zespołu obejmuje między innymi: wesele podegrodzkie, „Wizowiny”. „Zielone Świątki”. „Dożynki” oraz wiązankę tańców i pieśni tzw. „Grankę Podegrodzką”. We wrześniu 2002 roku zespół nagrał płytę CD. W 2003 roku został przyjęty na prywatnej audiencji przez Jana Pawła II.
Najważniejsze sukcesy:
Zespół Regionalny „Małe Podegrodzie”.
Zespół Regionalny „Małe Podegrodzie” - dziecięcy zespół ludowy, powstały w 1954 roku przy Szkole Podstawowej w Podegrodziu, z inicjatywy Kazimierza Głuca. Obecnie opiekunem i choreografem zespołu jest Małgorzata Liber. Zespół uświetnia wszystkie uroczystości i imprezy, a także uczestniczy w konkursach zdobywając liczne nagrody. Zespół występował m.in. z zespołem „Mazowsze” w Licheniu oraz z Zespołem „Śląsk”, a także koncertował w kopalni soli w Wieliczce. „Małe Podegrodzie” trzykrotnie brało udział w Karpackim Przeglądzie Folklorystycznych Zespołów Dziecięcych w Rabce oraz jest stałym uczestnikiem „Święta Dzieci Gór” w Nowym Sączu. W 1999 r. zespół brał udział w uroczystości kanonizacji św. Kingi w Starym Sączu, której przewodniczył papież Jan Paweł II. W 2000 r. wydana została pierwsza płyta „Małego Podegrodzia”. Zespół promował kulturę Lachów Sądeckich m.in. na Słowacji, w Serbii, Turcji, Chorwacji i Grecji.
Najważniejsze sukcesy:
Podegrodzcy Chłopcy.
Podegrodzcy Chłopcy - grupa wokalna, powstała w 1995 roku, wykonująca stare, ludowe przyśpiewki i piosenki, w nowym opracowaniu i aranżacji. Zespół tworzą: Krzysztof Bodziony, Stanisław Banach, Augustyn Pasoń, Stefan Wójcik, Leszek Migacz i Rafał Hasior.
Instytucje kultury.
Biblioteka Gminna.
Biblioteka Gminna w Podegrodziu - publiczna biblioteka, działająca także jako instytucja kultury. W celu promowania kultury lachowskiej Biblioteka publikuje książki o tematyce lachowskiej. Zbiory biblioteczne obejmują literaturę piękną, polską i obcą, literaturę dla dzieci i młodzieży, popularnonaukową oraz książki regionalne.
Gminny Ośrodek Kultury.
Gminny Ośrodek Kultury w Podegrodziu im. Stanisława Grudnia - instytucja kultury działająca na terenie Gminy Podegrodzie. GOK jest koordynatorem ruchu kulturalnego i artystycznego. W celu promowania kultury lachowskiej organizuje imprezy o ogólnopolskim zasięgu, współpracuje z regionalnymi zespołami oraz publikuje książki i prasę o tematyce lachowskiej.
Miejsca prezentacji dorobku kultury lachowskiej.
Muzeum Lachów Sądeckich.
Muzeum Lachów Sądeckich im. Zofii i Stanisława Chrząstowskich – oddział Muzeum Okręgowego w Nowym Sączu, jest największą na Sądecczyźnie regionalną placówką, powstałą ze zbiorów prywatnej kolekcji. Ekspozycja dotyczy losów dawnego Podegrodzia, ale przede wszystkim kultury materialnej Lachów Sądeckich. 
Zagroda Lachowska „Kubalówka”.
Zagroda Lachowska „Kubalówka” - to drewniana, lachowska zagroda składająca się aktualnie z chałupy, spichlerza i kuźni, wyposażonych w stare, tradycyjne sprzęty lachowskie.
Publikacje.
W celu promowania kultury lachowskiej Urząd Gminy Podegrodzie wraz z Biblioteką Gminną, GOK-iem podjęli się publikowania książek i prasy o tematyce lachowskiej:
Prasa:
Książki:

</doc>
<doc id="1751818" url="https://pl.wikipedia.org/wiki?curid=1751818" title="Anna Hedh">
Anna Hedh

Anna Hedh (ur. 18 marca 1967 w Uppsali) – szwedzka polityk, posłanka do Parlamentu Europejskiego VI, VII i VIII kadencji.
Życiorys.
Ukończyła średnią szkołę pielęgniarstwa w Hvitfeldtska, następnie kursy zawodowe w Göteborgu. Kształciła się też w zakresie opieki nad młodzieżą. Do 1999 pracowała w różnych zawodach, m.in. jako pielęgniarka, pomoc domowa, kierownik placówek młodzieżowych. W 1999 została przewodniczącą grupy Socjaldemokratycznej Partii Robotniczej w Olandii. W tym samym roku weszła do zarządu partii w regionie Kalmar. Przez trzy lata była radną miasta Mörbylånga, zasiadała też w zarządzie gminy.
W 2004 z listy SAP uzyskała mandat posłanki do Parlamentu Europejskiego. W wyborach w 2009 z powodzeniem ubiegała się o reelekcję. W PE VII kadencji wstąpiła do grupy Postępowego Sojuszu Socjalistów i Demokratów oraz Komisji Wolności Obywatelskich, Sprawiedliwości i Spraw Wewnętrznych. W 2014 została wybrana na kolejną kadencję.

</doc>
<doc id="1751824" url="https://pl.wikipedia.org/wiki?curid=1751824" title="Synagoga przy ul. Czanharskiej 10 w Bobrujsku">
Synagoga przy ul. Czanharskiej 10 w Bobrujsku

Synagoga przy ul. Czanharskiej 10 w Bobrujsku (biał. Cынагога ў Бабруйску) – zniszczona bóżnica żydowska znajdująca się w Bobrujsku przy ul. Czanharskiej 10. 
Historia.
Została zbudowana na początku XX wieku. Do dziś ocalały jedynie zewnętrzne mury budynku z charakterystycznymi oknami.

</doc>
<doc id="1751826" url="https://pl.wikipedia.org/wiki?curid=1751826" title="Synagoga przy ul. Dzierżyńskiego 50 w Bobrujsku">
Synagoga przy ul. Dzierżyńskiego 50 w Bobrujsku

Synagoga przy ul. Dzierżyńskiego 50 w Bobrujsku (biał. Сінагога на вуліцы Дзяржынскага) – żydowska bóżnica znajdująca się w Bobrujsku przy ul. Dzierżyńskiego. 
Historia.
Budynek bóznicy wzniesiono na początku XX wieku. Obecnie mieści Dziecięco–Młodzieżowe Centrum Podróżnictwa i Krajoznawstwa "Babrania".

</doc>
<doc id="1751827" url="https://pl.wikipedia.org/wiki?curid=1751827" title="Synagoga przy ul. Socjalistycznej 34 w Bobrujsku">
Synagoga przy ul. Socjalistycznej 34 w Bobrujsku

Synagoga przy ul. Socjalistycznej 34 w Bobrujsku (biał. Сінагога на Сацыялістычнай 34) – synagoga znajdująca się w Bobrujsku przy ul. Socjalistycznej. 
Historia.
Została wzniesiona w 1901. Obecnie użytkowana jako dom mieszkalny. Obok niej znajduje się inny żydowski dom modlitewny działający do dziś.

</doc>
<doc id="1751833" url="https://pl.wikipedia.org/wiki?curid=1751833" title="Hans van Baalen">
Hans van Baalen

Hans van Baalen, właśc. Johannes Cornelis van Baalen (ur. 17 czerwca 1960 w Rotterdamie, zm. 30 kwietnia 2021 tamże) – holenderski polityk, deputowany krajowy, poseł do Parlamentu Europejskiego VII i VIII kadencji, przewodniczący Partii Porozumienia Liberałów i Demokratów na rzecz Europy (2015–2021).
Życiorys.
Od 1979 do 1981 pracował jako dziennikarz. Ukończył następnie studia prawnicze na Uniwersytecie w Lejdzie. Pracował w branży doradczej, zajmował stanowisko dyrektorskie w przedsiębiorstwie konsultingowym Deloitte. Przystąpił do centroprawicowej i liberalnej Partii Ludowej na rzecz Wolności i Demokracji. Od 1997 był wiceprzewodniczącym Międzynarodówki Liberalnej. W latach 2009–2014 stał na czele tej organizacji.
Od września 1999 do maja 2002 i ponownie od stycznia 2003 do lipca 2009 sprawował mandat deputowanego do Tweede Kamer, niższej izby Stanów Generalnych. Pełnił m.in. funkcję przewodniczącego stałej komisji do spraw obrony.
W wyborach w 2009 z listy VVD został wybrany do Parlamentu Europejskiego. W PE VII kadencji przystąpił do grupy Porozumienia Liberałów i Demokratów na rzecz Europy, a także do Komisji Spraw Zagranicznych oraz Podkomisji Bezpieczeństwa i Obrony. W 2014 z powodzeniem ubiegał się o europarlamentarną reelekcję. W PE zasiadał do 2019. W 2015 został przewodniczącym Partii Porozumienia Liberałów i Demokratów na rzecz Europy, kierował tym ugrupowaniem do czasu swojej śmierci w 2021.

</doc>
<doc id="1751834" url="https://pl.wikipedia.org/wiki?curid=1751834" title="WGW s12">
WGW s12



</doc>
<doc id="1751835" url="https://pl.wikipedia.org/wiki?curid=1751835" title="Nolwenn Leroy">
Nolwenn Leroy

Nolwenn Leroy (ur. 28 września 1982 w Saint-Renan) – francuska piosenkarka, autorka tekstów piosenek, kompozytorka i instrumentalistka.
Zwyciężczyni drugiej edycji telewizyjnego show Star Academy. Zdobywczyni nagrody NRJ Music Awards w roku 2004 w kategorii „Debiut roku”. Jedna z przyjaciółek Grégory’ego Lemarchala.
Życiorys.
Nolwenn Leroy urodziła się 28 września 1982 roku w małej miejscowości Saint-Renan w Bretanii. Gdy miała 11 lat, jej rodzice rozstali się i Nolwenn wraz z mamą i siostrą zamieszkały u rodziców matki w Saint-Yorre (Owernia). 
Nolwenn była uczennicą Collège des Célestins w Vichy, później uczęszczała do Lycée de Presles w Cusset i za radą nauczyciela muzyki, postanowiła uczyć się gry na skrzypcach. W lipcu 1998 roku została wybrana do wymiany międzynarodowej. Pojechała do Cincinnati w stanie Ohio w USA. Po powrocie do Francji, postanowiła uczyć się śpiewu klasycznego w konserwatorium w Vichy. W 2001 roku dostała się na prawo na uniwersytecie w Clermont-Ferrand (specjalizacja: prawo angielsko-amerykańskie). Chciała zrobić karierę w ONZ lub jakiejś organizacji pozarządowej, w przypadku nie rozwinięcia się jej kariery muzycznej. Kiedy oglądała pierwszą edycję Star Academy, zafascynowała ją profesor śpiewu, Armande Altaï i zadecydowała zapisać się do jej klasy. Po ponad sześciu miesiącach nauki poszła na casting do drugiej edycji Star Academy i została jednym z 16 uczestników. Wygrała ten program w grudniu 2002 roku i od tego czasu zaczęła się jej kariera muzyczna.
Po sukcesie albumu "Bretonne" artystkę uhonorowano wprowadzeniem jej podobizny w postaci figury woskowej do muzeum Grévin w Paryżu (9 października 2012).

</doc>
<doc id="1751836" url="https://pl.wikipedia.org/wiki?curid=1751836" title="Pałacyk Kancelsona w Bobrujsku">
Pałacyk Kancelsona w Bobrujsku

Pałacyk Kancelsona w Bobrujsku (biał. Палацык Канцэльсона) – zbudowany w 1912 drewniany dworek miejski znajdujący się w Bobrujsku przy ul. Internacjonalnej 75. 
Historia.
Budynek wzniesiono w 1912 na ówczesnej ul. Prysutniej (Prysutstwiennej) jako własność bobrujskiego kupca Kancelsona. Architekt nadał drewnianemu dworkowi kształt modernizmu z charakterystycznym oknem w fasadzie głównej. Od listopada 1918 w pałacyku mieścił się Powiatowy Komitet Rewolucyjny (na jego cześć odsłonięto w 1958 na budynku tablicę pamiątkową). 
Obecnie w pałacyku znajduje się biblioteka miejska. 

</doc>
<doc id="1751838" url="https://pl.wikipedia.org/wiki?curid=1751838" title="Edwin Harris Colbert">
Edwin Harris Colbert

Edwin Harris Colbert (ur. 28 września 1905, zm. 15 listopada 2001) – amerykański paleontolog i naukowiec.
Życiorys.
Otrzymał licencjat University Nebraska.
Opisał wiele taksonów i odkrył kilkanaście kompletnych szkieletów dinozaura celofyza (m.in. w Ghost Ranch w Nowym Meksyku). W 1969 roku na Antarktydzie odkrył szkielet lystrozaura. W ten sposób udowodnił hipotezę dryfu kontynentów (skamieniałości tego samego dinozaura zostały odnalezione w Afryce Południowej, a lystrozaur nie był dobrym pływakiem, aby przepłynąć na inny kontynent).
Przez 40 lat pracował w Amerykańskim Muzeum Historii Naturalnej. 
Dzieła.
Edwin Harris Colbert był autorem ponad 20 książek i ponad 400 artykułów naukowych.

</doc>
<doc id="1751839" url="https://pl.wikipedia.org/wiki?curid=1751839" title="Bas Eickhout">
Bas Eickhout

Bas Eickhout (ur. 8 października 1976 w Groesbeek) – holenderski polityk, chemik, poseł do Parlamentu Europejskiego VII, VIII i IX kadencji.
Życiorys.
W latach 1994–2000 studiował chemię na Uniwersytecie im. Radbouda w Nijmegen. Przewodniczył lokalnemu stowarzyszeniu studentów chemii. Od 2000 pracował w holenderskim Narodowym Instytucie Zdrowia Publicznego i Środowiska ("Rijksinstituut voor Volksgezondheid en Milieu"), zajmując się m.in. zmianą klimatu.
W połowie lat 90. zaangażował się w działalność polityczną w ramach Zielonej Lewicy. Kandydował bez powodzenia z ramienia tej partii w 2004 do Europarlamentu. W wyborach w 2009 wystartował ponownie, tym razem z drugiego miejsca listy wyborczej GroenLinks. Po uzyskaniu mandatu w Parlamencie Europejskim VII kadencji przystąpił do grupy Zielonych i Wolnego Sojuszu Europejskiego, a także do Komisji Ochrony Środowiska Naturalnego, Zdrowia Publicznego i Bezpieczeństwa Żywności. W 2014 i 2019 uzyskiwał europarlamentarną reelekcję.

</doc>
<doc id="1751843" url="https://pl.wikipedia.org/wiki?curid=1751843" title="Daria Sylwańska-Pawłowa">
Daria Sylwańska-Pawłowa

Daria Sylwańska-Pawłowa (ros. Дарья Павлова-Сильванская; ur. 1958, zm. 24 lutego 2009) – rosyjska językoznawczyni, tłumaczka, dziennikarka. 
W 1989 roku, przyjechała do Polski na trzymiesięczny kurs języka polskiego, w tym samym roku była już tłumaczką Adama Michnika podczas jego wizyty w Moskwie, w 1992 była tłumaczką prezydenta Lecha Wałęsy podczas jego wizyty u Borysa Jelcyna. Była korespondentką polskich mediów z Rosji, pisała po polsku dla Radia Wolna Europa, współpracowała z "Expressem Wieczornym". Była dziennikarką wielu rosyjskich gazet m.in. rosyjskiej wersji miesięcznika „Burda”, w ostatnim okresie życia była redaktorem naczelnym pisma „Лиза. Мой ребенок” ("Lisa. Moj riebionok").

</doc>
<doc id="1751846" url="https://pl.wikipedia.org/wiki?curid=1751846" title="Out of Control Tour">
Out of Control Tour

Out of Control Tour – piąta trasa koncertowa brytyjskiego girlsbandu Girls Aloud. Trasa rozpoczęła się 24 kwietnia 2009 roku a zakończyła 6 czerwca 2009 roku. Łącznie Girls Aloud zagrały 32 koncerty.
Historia.
Plany na temat trasy koncertowej zostały ujawnione w listopadzie 2008 roku. 14 listopada 2008 roku ruszyła sprzedaż biletów na ogłoszone wtedy koncerty.
Lista Utworów.
Akt 1.
"Scena Główna"
Akt 3.
"Scena B"
Akt 4.
"Scena Główna"
Akt 5.
Podczas koncertów w Dublinie nie wykorzystano sceny B, standardowo na wiszącej platformie zespół wykonał utwór "Untouchable" kierując się ku środkowi areny po czym wyjątkowo "Broken Strings" podczas powrotu na właściwą scenę na której wykonane zostały pozostałe utwory poczynając od "Sexy! No No No..."
Live at O2 Arena.
8 sierpnia 2009 roku w brytyjskiej telewizji na kanale SKY1 odtworzono fragmenty koncertu z O2 Arena z 24 maja 2009 roku. Zespół zapowiedział, że pojawi się również DVD z całym zapisem koncertu oraz materiałem zza kulis.

</doc>
<doc id="1751851" url="https://pl.wikipedia.org/wiki?curid=1751851" title="Formacja Kirtland">
Formacja Kirtland

Formacja Kirtland – formacja skalna znajdująca się w hrabstwie San Juan w stanie Nowy Meksyk i Kolorado w Stanach Zjednoczonych. Zbudowana jest z osadów mułowcowo-piaszczystych facji pozakorytowej. Jej miąższość wynosi 594 m. Powstała w kredzie górnej. W tej formacji znaleziono liczne skamieniałości, m.in. szczątki dinozaura Naashoibitosaurusa.

</doc>
<doc id="1751852" url="https://pl.wikipedia.org/wiki?curid=1751852" title="Holger Krahmer">
Holger Krahmer

Holger Krahmer (ur. 16 października 1970 w Lipsku) – niemiecki polityk i mechanik, poseł do Parlamentu Europejskiego VI i VII kadencji.
Życiorys.
Uzyskał wykształcenie średnie techniczne w zawodzie mechanika. Pracował do 1996 w Commerzbanku, później w instytucji finansowej Bankgesellschaft Berlin. Od 2001 prowadził własną działalność gospodarczą. W latach 90. wstąpił do Wolnej Partii Demokratycznej, w 1997 został wiceprzewodniczącym liberałów w Lipsku, a w 2001 członkiem rady Partii Europejskich Liberałów, Demokratów i Reformatorów.
W 2004 uzyskał mandat posła do Parlamentu Europejskiego. W wyborach w 2009 skutecznie ubiegał się o reelekcję. Zasiadł w grupie Porozumienia Liberałów i Demokratów na rzecz Europy oraz w Komisji Ochrony Środowiska Naturalnego, Zdrowia Publicznego i Bezpieczeństwa Żywności.

</doc>
<doc id="1751854" url="https://pl.wikipedia.org/wiki?curid=1751854" title="Étienne Bonnot de Condillac">
Étienne Bonnot de Condillac



</doc>
<doc id="1751855" url="https://pl.wikipedia.org/wiki?curid=1751855" title="Pangasianodon hypophthalmus">
Pangasianodon hypophthalmus



</doc>
<doc id="1751858" url="https://pl.wikipedia.org/wiki?curid=1751858" title="Pic d’Arlas">
Pic d’Arlas

Pic d’Arlas 2044mnpm – szczyt w Pirenejach. Leży na granicy między Francją (departament Pireneje Atlantyckie) a Hiszpanią (prowincja Nawarra). Należy do Pirenejów Zachodnich.

</doc>
<doc id="1751861" url="https://pl.wikipedia.org/wiki?curid=1751861" title="Grand Prix Stanów Zjednoczonych – Zachód 1983">
Grand Prix Stanów Zjednoczonych – Zachód 1983

Grand Prix Stanów Zjednoczonych - Zachód 1983 – druga runda Mistrzostw Świata Formuły 1 w sezonie 1983, która odbyła się 27 marca 1983, po raz ósmy na torze Long Beach Street Circuit.
9. Grand Prix Stanów Zjednoczonych - Zachód, ósme zaliczane do Mistrzostw Świata Formuły 1.

</doc>
<doc id="1751862" url="https://pl.wikipedia.org/wiki?curid=1751862" title="1 Pułk Artylerii Polowej Lwów">
1 Pułk Artylerii Polowej Lwów



</doc>
<doc id="1751866" url="https://pl.wikipedia.org/wiki?curid=1751866" title="Adi (szczyt)">
Adi (szczyt)

Adi – szczyt w Pirenejach. Leży w Hiszpanii, w prowincji Nawarra, blisko granicy z Francją. Należy do Pirenejów Zachodnich.

</doc>
<doc id="1751867" url="https://pl.wikipedia.org/wiki?curid=1751867" title="Raven Flight">
Raven Flight

Raven Flight - trzeci album muzyczny rosyjskiej grupy Viking metalowej Nomans Land pochodzącej z Petersburga. Został wydany 1 grudnia 2006 roku przez niemiecką wytwórnię Einheit Produktionen. W nagraniach ponownie uczestniczyli ci sami muzycy, co na poprzedniej płycie - prócz standardowego składu wzięli w nich udział dwaj keyboardziści, Ilya Denisov i Igor Pelekhaty. Niedługo po wydaniu płyty z zespołu odszedł gitarzysta Torvald z przyczyn osobistych.
Nagrania były prowadzone w roku 2006 w rosyjskim studiu nagraniowym "Phantom Pain". Okładkę albumu zaprojektował Jan Patrik Krasny.

</doc>
<doc id="1751873" url="https://pl.wikipedia.org/wiki?curid=1751873" title="Walentin Wariennikow">
Walentin Wariennikow

Walentin Iwanowicz Wariennikow (; ur. 15 grudnia 1923 w Krasnodarze, zm. 6 maja 2009 w Moskwie) – radziecki dowódca wojskowy, generał armii, dowódca Wojsk Lądowych – zastępca ministra obrony ZSRR, rosyjski działacz kombatancki, polityk, deputowany do Dumy Państwowej Federacji Rosyjskiej 2., 3. i 4. kadencji (1996–2007), Bohater Związku Radzieckiego (1988).
Życiorys.
Pochodził z rodziny kozackiej. W czasie II wojny światowej uczestniczył m.in. w obronie Stalingradu, bitwie o Dniepr oraz w walkach o uchwycenie i rozszerzenie przyczółka magnuszewskiego (gdzie został ranny), walkach o Warszawę, walkach w rejonie Kostrzyna nad Odrą i Berlin jako dowódca artylerii 101 gwardyjskiego pułku piechoty 35 Gwardyjskiej Dywizji Piechoty 8 Gwardyjskiej Armii. 9 maja 1945 uczestniczył w Defiladzie Zwycięstwa na Placu Czerwonym w Moskwie. Po wojnie służył w Grupie Wojsk Radzieckich w Niemczech i od 1950 w Kijowskim Okręgu Wojskowym, w 1954 ukończył Akademię Wojskową im. Frunzego. Był wysyłany na misje w czasie walk w Wietnamie i Libanie, wizytował armie Syrii, Etiopii i Angoli, uczestniczył w interwencji w Afganistanie. Dowodził jedną z armii wojsk radzieckich stacjonujących w NRD. Był dowódcą Nadkarpackiego Okręgu Wojskowego i Wojsk Lądowych oraz zastępca ministra obrony ZSRR.
W 1986 wydawał rozkazy żołnierzom skierowanym do gaszenia pożaru w elektrowni atomowej w Czarnobylu. Do 1989 sprawował funkcję pierwszego zastępcy szefa Sztabu Generalnego.
W sierpniu 1991 był jednym z liderów nieudanego puczu przeciwko Michaiłowi Gorbaczowowi. Jako jedyny z uczestników odmówił przyjęcia amnestii i zażądał procesu sądowego – w 1994 został uniewinniony.
Trzykrotnie był wybierany na deputowanego do Dumy Państwowej – niższej izby rosyjskiego parlamentu, po raz ostatni w 2003.

</doc>
<doc id="1751874" url="https://pl.wikipedia.org/wiki?curid=1751874" title="Aleksander Linko">
Aleksander Linko

Aleksander Celsusowicz Linko (ros. Александр Кельсиевич Линко, ur. 18 sierpnia 1872 w Kargopolu, zm. 4 września 1912 w Petersburgu) – rosyjski zoolog, zajmował się przede wszystkim jamochłonami i planktonem.
Studiował na Cesarskim Uniwersytecie w Petersburgu od 1892 do 1895. Był uczestnikiem wielu wypraw do Arktyki. Zmarł na chorobę nerek, pochowany jest na Cmentarzu Smoleńskim w Petersburgu.

</doc>
<doc id="1751875" url="https://pl.wikipedia.org/wiki?curid=1751875" title="Aleksander Celsusowicz Linko">
Aleksander Celsusowicz Linko



</doc>
<doc id="1751877" url="https://pl.wikipedia.org/wiki?curid=1751877" title="Himeros">
Himeros

Himeros ( Hímeros, ) – w mitologii greckiej bóg i uosobienie miłosnego pożądania, pragnienia (żądzy), namiętnej miłości.
Wraz z Erosem, Anterosem, Potosem, Hedylogosem, Hymenem, Pejto należał do orszaku Afrodyty.
W sztuce przedstawiany jest zwykle jako chłopiec albo młody mężczyzna z wielkimi skrzydłami u ramion.
Wyobrażenie o bóstwie przejawia się w greckim malarstwie wazowym i rzymskich mozaikach.

</doc>
<doc id="1751878" url="https://pl.wikipedia.org/wiki?curid=1751878" title="Ryszard Prostak">
Ryszard Prostak

Ryszard Marian Prostak (ur. 15 sierpnia 1957 we Wrocławiu) – polski koszykarz, reprezentant Polski, olimpijczyk (1980), występujący na pozycji rozgrywającego, pięciokrotny mistrz Polski, zawodnik Śląska Wrocław i Stali Bobrek Bytom.
Kariera sportowa.
Kariera klubowa.
Jest wychowankiem Śląska Wrocław, w którego barwach debiutował w ekstraklasie w sezonie 1975/1976 i w ciągu 14 sezonów wywalczył pięć tytułów mistrza Polski (1977, 1979, 1980, 1981, 1987), dwa tytuły wicemistrza Polski (1978, 1989) i cztery brązowe medale mistrzostw Polski (1982, 1985, 1986, 1990). W latach 1990-1992 występował w Stali Bobrek Bytom i w 1992 zdobył brązowy medal mistrzostw Polski. W sezonie 1994/1995 był graczem II-ligowego OKSIW Pleszew.
Kariera reprezentacyjna.
Z reprezentacją Polski juniorów wystąpił na mistrzostwach Europy w 1976 (6. miejsce). Z reprezentacją Polski seniorów czterokrotnie zagrał na mistrzostwach Europy (1979 – 7 m., 1981 – 7 m., 1983 – 9 m., 1987 – 7 m.) oraz na turnieju Igrzysk Olimpijskich w Moskwie (1980 – 7 m.). Łącznie w I reprezentacji Polski wystąpił w latach 1977–1987 96 razy, zdobywając 332 punkty.
Po zakończeniu kariery pracował jako trener (m.in. w Ślęzy Wrocław). Jest absolwentem studiów prawniczych na Uniwersytecie Wrocławskim.
Koszykarzami są jego synowie Tomasz (reprezentant Polski kadetów, juniorów i drużyny młodzieżowej, zawodnik klubów I-ligowych), Maciej i Paweł (zawodnik rezerw Śląska Wrocław).

</doc>
<doc id="1751881" url="https://pl.wikipedia.org/wiki?curid=1751881" title="Rogers Cup 2009 (mężczyźni)">
Rogers Cup 2009 (mężczyźni)

Rogers Cup 2009 – tenisowy turniej ATP rangi ATP World Tour Masters 1000 z cyklu Rogers Cup rozgrywany w dniach 8–16 sierpnia 2009 roku w Montrealu na kortach twardych o puli nagród 3 000 000 dolarów amerykańskich.

</doc>
<doc id="1751882" url="https://pl.wikipedia.org/wiki?curid=1751882" title="Aleksandr Biezymienski">
Aleksandr Biezymienski

Aleksandr Iljicz Biezymienski (, ur. w Żytomierzu, zm. 26 czerwca 1973 w Moskwie) – rosyjski dziennikarz i poeta.
Życiorys.
W latach 20. XX w. związany był z grupami literackimi Młoda Gwardia i Październik, a także zasiadał we władzach Moskiewskiego Stowarzyszenia Pisarzy Proletariackich.

</doc>
<doc id="1751885" url="https://pl.wikipedia.org/wiki?curid=1751885" title="CVC2">
CVC2



</doc>
<doc id="1751887" url="https://pl.wikipedia.org/wiki?curid=1751887" title="Karol Slavik">
Karol Slavik

Karol Slavik (ur. w 12 stycznia 1831, zm. 13 listopada 1894 w Nowym Sączu) – doktor nauk medycznych, burmistrz Nowego Sącza w latach 1887 – 1894.
Życiorys.
Z pochodzenia Czech. Prowadził w Nowym Sączu praktykę lekarską. Od 17 stycznia 1867 wybrany jako asesor do kolegialnego zarządu magistratu. Na jego wniosek Rada Miasta uchwaliła w 1869 regulamin „porządku i straży bezpieczeństwa ogniowego”. 28 marca 1887 wybrany na burmistrza jako następca Włodzimierza Olszewskiego. Podejmował starania zmierzające do wybudowania wodociągu. Prowadził w tej sprawie korespondencję z towarzystwem akcyjnym w Wiedniu i polecił przeprowadzenie badań nad stanem chemicznym wody z Roszkowic i wydajnością tamtejszego źródła. Podczas jego kadencji miasto trawiły dwa duże pożary. Zmarł na skutek zakażenia krwi w wyniku skaleczenia podczas akcji ratowniczej zainicjowanej w budynku ratusza podczas pożaru, który wybuchł 17 kwietnia 1894. Dzień po śmierci burmistrza Slavika, 14 listopada 1894, Rada Miasta podjęła uchwałę o zorganizowaniu Jego pogrzebu na koszt miasta, wybudowaniu grobowca w alei zasłużonych i umieszczeniu portretu w Sali obrad Rady. Następcą Karola Slavika na stanowisku burmistrza został Lucjan Lipiński.

</doc>
<doc id="1751890" url="https://pl.wikipedia.org/wiki?curid=1751890" title="Autostrada A1 (Holandia)">
Autostrada A1 (Holandia)

Autostrada A1 (nl. "Rijksweg 1") – holenderska autostrada A1 łącząca Amsterdam (okolice węzła "Watergraafsmeer") z granicą holendersko-niemiecką niedaleko miejscowości Oldenzaal i Bad Bentheim oraz niemiecką autostradą A30. A1 przebiega przez cztery holenderskie prowincje: Holandia Północna, Utrecht, Gelderland i Overijssel.
Trasy europejskie.
Przebieg autostrady A1 stanowi fragment tras europejskich E30 oraz E231.

</doc>
<doc id="1751891" url="https://pl.wikipedia.org/wiki?curid=1751891" title="4 Pułk Artylerii Polowej (1918-1919)">
4 Pułk Artylerii Polowej (1918-1919)



</doc>
<doc id="1751893" url="https://pl.wikipedia.org/wiki?curid=1751893" title="Occabe">
Occabe

Occabe lub Okabe – szczyt w Pirenejach. Leży w południowej Francją, w departamencie Pireneje Atlantyckie), blisko granicy z Hiszpanią. Należy do Pirenejów Zachodnich.

</doc>
<doc id="1751895" url="https://pl.wikipedia.org/wiki?curid=1751895" title="A Profesionałna futbołna grupa (2009/2010)">
A Profesionałna futbołna grupa (2009/2010)

A Profesionałna futbołna grupa (2009/2010) była 86. edycją najwyższej piłkarskiej klasy rozgrywkowej w Bułgarii. W rozgrywkach brało udział 16 zespołów. Sezon rozpoczął się 8 sierpnia 2009, a zakończył w maju 2010. Tytułu nie obroniła drużyna . Nowym mistrzem Bułgarii został zespół .
Tabela.
 ||rowspan=6 style="background-color:white;"|
 ||rowspan=3 style="background-color:white;"|

</doc>
<doc id="1751896" url="https://pl.wikipedia.org/wiki?curid=1751896" title="4 Pułk Artylerii Polowej (1919-1931)">
4 Pułk Artylerii Polowej (1919-1931)



</doc>
<doc id="1751897" url="https://pl.wikipedia.org/wiki?curid=1751897" title="Adartza">
Adartza

Adartza – szczyt w Pirenejach. Leży w południowej Francji, w departamencie Pireneje Atlantyckie, blisko granicy z Hiszpanią. Należy do Pirenejów Zachodnich.

</doc>
<doc id="1751898" url="https://pl.wikipedia.org/wiki?curid=1751898" title="Nomans Land/Thrudvangar">
Nomans Land/Thrudvangar

Nomans Land/Thrudvangar - album muzyczny ep zespołów Nomans Land (Petersburg, Rosja) oraz Thrudvangar (Köthen (Anhalt), Niemcy). Album ten został wydany przez niemiecką wytwórnię muzyczną Einheit Produktionen w roku 2008. Promował nadchodzące krążki obu zespołów. Został wydany w ograniczonym nakładzie 541 sztuk.

</doc>
<doc id="1751900" url="https://pl.wikipedia.org/wiki?curid=1751900" title="Tadeusz Socha">
Tadeusz Socha



</doc>
<doc id="1751901" url="https://pl.wikipedia.org/wiki?curid=1751901" title="Belchou">
Belchou

Belchou (bask. "Beltxu") – szczyt w Pirenejach. Leży w południowej Francji,w departamencie Pireneje Atlantyckie, blisko granicy z Hiszpanią. Należy do Pirenejów Zachodnich.

</doc>
<doc id="1751902" url="https://pl.wikipedia.org/wiki?curid=1751902" title="Rufino Santos">
Rufino Santos

Rufino Jiao Santos (ur. 26 sierpnia 1908 w Guagua, zm. 3 września 1973 w Manili) – filipiński duchowny rzymskokatolicki, doktor teologii i prawa kanonicznego, biskup pomocniczy Manili w latach 1947–1949 i w latach 1950–1952, administrator apostolski diecezji Lipa w latach 1949–1950, administrator apostolski prałatury Infanta w 1950, biskup polowy Filipin w latach 1951–1973, administrator apostolski archidiecezji Manila w latach 1952–1953, arcybiskup metropolita Manili i prymas Filipin w latach 1953–1973, kardynał prezbiter od 1960.
Życiorys.
Święcenia kapłańskie otrzymał 25 października 1931 w Rzymie. Doktorat z teologii i prawa kanonicznego uzyskał na Papieskim Uniwersytecie Gregoriańskim w Rzymie. Podjął pracę duszpasterską w archidiecezji Manila. Podczas II wojny światowej przebywał w więzieniu od 4 lutego 1944 do 4 lutego 1945, kiedy to wojska amerykańskie go uwolniły. Wikariusz generalny archidiecezji Manila w latach 1945–1947. 
W dniu 19 sierpnia 1947 otrzymał nominację na biskupa tytularnego "Barca" i biskupa pomocniczego archidiecezji Manila. Sakrę biskupią przyjął 24 października 1947 na Uniwersytecie Świętego Tomasza w Manili z rąk abp. Michael James O'Doherty arcybiskupa Manili. 10 grudnia 1949 mianowany administratorem apostolskim diecezji Lipa. W marcu 1950 mianowany administratorem apostolskim administratorem apostolskim prałatury Infanta. Po roku czasu, 2 grudnia 1950 ponownie mianowany biskupem pomocniczym archidiecezji Manila. W dniu 10 grudnia 1951 mianowany biskupem polowym Filipin i pełnił te obowiązki aż do swojej śmierci. 17 października 1952 pełnił także obowiązki administratora apostolskiego archidiecezji Manila, a od 10 lutego 1953 jako arcybiskup Manili. 
Na konsystorzu 28 marca 1960 papież Jan XXIII wyniósł go do godności kardynalskiej z tytułem kardynała prezbitera Santa Maria ai Monti. Brał udział w obradach Soboru Watykańskiego II w latach 1962–1965. Uczestniczył w konklawe z 1963, które wybrało na papieża Pawła VI. Był pierwszym kardynałem pochodzącym z Filipin. Zmarł 3 września 1973 w Manili. Pochowano go w krypcie archikatedry metropolitalnej w Manili.
Bibliografia.
 

</doc>
<doc id="1751903" url="https://pl.wikipedia.org/wiki?curid=1751903" title="Iparla">
Iparla

Iparla – szczyt w Pirenejach. Leży na granicy między Francją (departament Pireneje Atlantyckie) a Hiszpanią (prowincja Nawarra). Należy do Pirenejów Zachodnich.

</doc>
<doc id="1751904" url="https://pl.wikipedia.org/wiki?curid=1751904" title="Maria Rumuńska">
Maria Rumuńska



</doc>
<doc id="1751908" url="https://pl.wikipedia.org/wiki?curid=1751908" title="Maria Hohenzollern-Sigmaringen">
Maria Hohenzollern-Sigmaringen



</doc>
<doc id="1751909" url="https://pl.wikipedia.org/wiki?curid=1751909" title="5 Pułk Artylerii">
5 Pułk Artylerii

Pułki artylerii noszące numer „5”:
Polskie:
Austro-węgierskie:

</doc>
<doc id="1751910" url="https://pl.wikipedia.org/wiki?curid=1751910" title="Artzamendi">
Artzamendi

Artzamendi – szczyt w Pirenejach. Leży w południowej Francji, w departamencie Pireneje Atlantyckie, blisko granicy z Hiszpanią. Należy do Pirenejów Zachodnich.

</doc>
<doc id="1751912" url="https://pl.wikipedia.org/wiki?curid=1751912" title="5 Lwowski Pułk Artylerii Polowej">
5 Lwowski Pułk Artylerii Polowej



</doc>
<doc id="1751913" url="https://pl.wikipedia.org/wiki?curid=1751913" title="Proporzec (wojsko)">
Proporzec (wojsko)

Proporzec – pododdział roty w piechocie polskiej XV–XVI wieku, liczący 50 żołnierzy. Dowódcą proporca był propornik.

</doc>
<doc id="1751915" url="https://pl.wikipedia.org/wiki?curid=1751915" title="Parafia Matki Boskiej Ostrobramskiej w Brockton">
Parafia Matki Boskiej Ostrobramskiej w Brockton

Parafia Matki Boskiej Ostrobramskiej w Brockton ((ang.) "Our Lady of Ostrobrama Parish") – parafia rzymskokatolicka położona w Brockton w stanie Massachusetts w Stanach Zjednoczonych.
Nazwa parafii jest związana z kultem Matki Boskiej Ostrobramskiej.
Ustanowiona w 1914 roku. Była jedną z wielu etnicznych, polonijnych parafii rzymskokatolickich w Nowej Anglii.
Parafia zamknięta 31 grudnia 2001 roku.

</doc>
<doc id="1751916" url="https://pl.wikipedia.org/wiki?curid=1751916" title="Henryk Kietliński">
Henryk Kietliński

Henryk Kietliński (ur. 6 listopada 1932 w Leszczydole Nowinach, zm. 4 marca 2017 w Warszawie) – polski duchowny rzymskokatolicki, pallotyn, doktor nauk humanistycznych, wyższy przełożony księży pallotynów w Polsce i na misjach.
Życiorys.
W okresie wojennym chodził do szkoły podstawowej w Leszczydole-Nowinach. W roku szkolnym 1945/46 rozpoczął naukę w Państwowym Koedukacyjnym Gimnazjum i Liceum w Wyszkowie nad Bugiem (ówczesna nazwa) czyli w dzisiejszym I Liceum Ogólnokształcące im. Cypriana Kamila Norwida w Wyszkowie. W 1949 wstąpił do Wyższego Seminarium Duchownego polskich pallotynów w Ołtarzewie.
W czasie okupacji służył w Szarych Szeregach – był w zastępie „Zawiszaków”, nosił pseudonim „Dąbek”.
Pierwsze śluby zakonne złożył w 1951, a święcenia kapłańskie przyjął w 1958.
Ukończył studia specjalistyczne w zakresie teologii pastoralnej i socjologii na Katolickim Uniwersytecie Lubelskim, zaś z teologii apostolstwa świeckich na Papieskim Uniwersytecie Laterańskim w Rzymie. W latach 1978–1984 pełnił funkcję prowincjała polskiej prowincji pallotynów. Był postulatorem procesów kanonizacyjnych ks. Józefa Jankowskiego i ks. Józefa Stanka oraz beatyfikacyjnych sześciu innych męczenników za wiarę, przy Kongregacji Spraw Kanonizacyjnych w Watykanie. Pełnił posługę kapelana wielu środowisk kombatanckich. Założyciel Instytutu Teologii Apostolstwa przy Akademii Teologii Katolickiej (obecnie UKSW). Przez wiele lat wykładał w WSD w Ołtarzewie.
W 2001 uzyskał stopień doktora na UKSW w Warszawie w dziedzinie nauki humanistyczne, dyscyplinie socjologia, specjalności socjologia religii.
Opublikował m.in. "Moje dialogi z Janem Pawłem II", "Blok–notes Muzeum Literatury im. Adama Mickiewicza" oraz biografie pallotyńskich błogosławionych i sług Bożych.
Odznaczenia, wyróżnienia.
2 sierpnia 2009 roku został odznaczony przez prezydenta Lecha Kaczyńskiego Krzyżem Oficerskim Orderu Odrodzenia Polski, w maju 2012 roku awansował na stopień majora.
Odznaczony również Złotym Medalem „Za Zasługi dla Obronności Kraju” i medalem „Pro Patria”.
W 2013 otrzymał odznakę „Zasłużony dla Warszawy” za wyróżniającą się działalność na rzecz stolicy.
20 marca 2003 roku nadano mu honorowe obywatelstwo Gminy Wyszków.

</doc>
<doc id="1751918" url="https://pl.wikipedia.org/wiki?curid=1751918" title="Kościół Wniebowstąpienia Pańskiego i klasztor Misjonarzy w Wilnie">
Kościół Wniebowstąpienia Pańskiego i klasztor Misjonarzy w Wilnie

Kościół Wniebowstąpienia Pańskiego (lit. "Vilniaus Viešpaties Dangun Žengimo bažnyčia"), także: kościół Misjonarzy (lit. "Vilniaus Misionierių bažnyčia") – kościół położony przy ulicy Subačiaus (pol. Subocz) 28 w Wilnie, tworzy kompleks budowli wraz z przyległym klasztorem Misjonarzy.
Historia.
Księża misjonarze przybyli do Rzeczypospolitej z Francji. Zajmowali się głównie kształceniem duchowieństwa. Ich klasztor w Wilnie powstał z fundacji wojskowego inflanckiego Teofila Platera. W 1695 księża misjonarze na Górze Zbawienia rozpoczęli budowę kościoła pod wezwaniem Wniebowstąpienia Pańskiego. Budowa trwała do 1730. Nie jest znany z nazwiska ani projektant budowli, ani jej budowniczy. Być może było ich kilku, wziąwszy pod uwagę stosunkowo długi czas powstawania kościoła.
W latach 1753-1757 nastąpiła generalna przebudowa świątyni, zwłaszcza jeśli chodzi o jej wystrój zewnętrzny. Autorem przebudowy był pochodzący z Valsoldy architekt – Antonio Paracca. Godna uwagi jest fasada świątyni ze smukłymi, pięciokondygnacyjnymi wieżami o delikatnej, ażurowej konstrukcji. Przed fasadą zbudowano kopułową kruchtę na planie ośmioboku wywodzącą się w swojej formie z Piemontu. Wraz z kościołem powstał monumentalny gmach klasztorny i inne budynki, w tym niska, przyuliczna oficyna podkreślająca – na zasadzie kontrastu – doskonałość kompozycyjną bryły kościoła.
W 1772 w konwencie żyło 34 księży, kleryków i braci. Księża prowadzili dwa seminaria, liczne misje, szkołę i drukarnie, a placówka w całej prowincji ustępowała tylko najstarszemu ich klasztorowi – św. Krzyża w Warszawie. 
W 1800 do kościoła Wniebowstąpienia Pańskiego przeniesiono parafię św. Józefa i św. Nikodema dla południowo-wschodnich przedmieść Wilna.
W 1812 wojska Napoleona maszerujące na Moskwę wyrządziły wiele szkód kościołowi, rekwirując go na własne potrzeby.
Po powstaniu listopadowym dokonano kasaty zgromadzenia. W gmachach początkowo mieściło się więzienie, a następnie koszary (1838). W latach 1842-1862 kościół był zamknięty, a część jego wyposażenia (ołtarz, ambona) przewieziono do kościoła w Ejszyszkach.
W 1862 kościół został otwarty, ale jego wnętrza już nigdy nie udało się przywrócić do dawnej świetności.
W 1919 po odzyskaniu niepodległości przez Polskę księża misjonarze powrócili do swojego klasztoru. Przez cały okres międzywojenny prowadzili gimnazjum męskie.
Po wojnie w gmachu klasztornym urządzono szpital, a kościół został zamknięty i przez lata niszczał.
Niewiele się zmieniło po odzyskaniu przez Litwę niepodległości w 1990.
W 1993 kościół przekazano kurii wileńskiej.
Klasztor.
Klasztor powstał równocześnie z kościołem, jego wschodnią część stanowił wzniesiony w latach 1640-1650 pałac Sanguszków. W 1773 w przylegającym do klasztoru pałacu Sanguszków powstało seminarium duchowne diecezji wileńskiej, od 1803 rozpoczęła działalność szkoła parafialna. Po upadku powstania listopadowego władze urządziły tu więzienie, w 1844 klasztor zamknięto i urządzono w jego pomieszczeniach szpital wojskowy. Od 1848 przez osiem lat mieściło się tu prawosławne konsystorium duchowne, a następnie przez trzy lata szkoła żeńska. W 1859 ulokowano tu szpital psychiatryczny, a od 1874 Towarzystwo Dobroczynności. Współcześnie znajduje się tu szpital.
Architektura.
Do naszych czasów przetrwała oryginalna bryła świątyni zbudowanej jako trójnawowa bazylika, z jednonawowym prezbiterium, z niepowtarzalnym rokokowym wystrojem elewacji, który świątynia otrzymała w 1754 podczas wspomnianej już przebudowy. W 1756 pojawiła się mała kruchta w kształcie tamburu, nakryta płaską kopułą, znakomicie zharmonizowaną z bryłą kościoła.
Wnętrze kościoła, jakkolwiek utrzymane w duchu rokoka, nie dorównuje wspaniałością wystrojowi zewnętrznemu. Wykonał je najprawdopodobniej przeciętny architekt, który wzorował się na wystroju zewnętrznym świątyni, ale nie był w stanie powtórzyć tych rozwiązań wewnątrz budynku.
Wnętrze świątyni posiada sklepienia żaglowe i jest obwiedzione toskańskimi pilastrami. W ołtarzu głównym znajdował się obraz ze sceną Czterdziestnicy. Rokokowy wystrój miał też prospekt organowy i jeden z bocznych ołtarzy, poświęcony twórcy zgromadzenia misjonarzy – św. Wincentemu à Paulo.
Kaplica Zwiastowania, mieszcząca się w bocznej nawie, posiadała stary portret fundatorki Zgromadzenia Sióstr Miłosierdzia, Ludwiki Marillac.
Na ścianach zakrystii wisiały, m.in. portrety fundatora kościoła, Teofila Platera, wizytatora ks. Andrzeja Pohla, Stanisława Konarskiego.

</doc>
<doc id="1751920" url="https://pl.wikipedia.org/wiki?curid=1751920" title="Rottara Rottara">
Rottara Rottara



</doc>
<doc id="1751923" url="https://pl.wikipedia.org/wiki?curid=1751923" title="Budapeszt noir">
Budapeszt noir

Budapeszt noir – węgierska powieść kryminalna napisana przez Vilmosa Kondora w lutym 2008 r. wydana w Polsce przez wydawnictwo Prószyński i S-ka 18 czerwca 2009 r.
Fabuła.
Akcja powieści dzieje się w Budapeszcie, w październiku 1936 r. Umiera premier Węgier Gyula Gömbös. W dzielnicy czerwonych latarni zostaje znaleziona martwa żydowska dziewczyna. Sprawą jej śmierci zaczyna się interesować Zsigmond Gordon, redaktor kryminalny gazety "Wieczór" (węg. "Est"). Gdy zaczyna zadawać pytania okazuje się, że nikt nie chce nic zdradzić. Sprawa prowadzi go do najwyższych warstw społecznych oraz w świat biedy. Gordon jednak się nie poddaje i za wszelką cenę chce rozwiązać zagadkę śmierci dziewczyny.
Adaptacja filmowa.
Prawa do adaptacji powieści zostały sprzedane studiu filmowemu Szupermodern. Premiera filmu odbyła się 17 października 2017.

</doc>
<doc id="1751924" url="https://pl.wikipedia.org/wiki?curid=1751924" title="Droga Olbrzymów">
Droga Olbrzymów



</doc>
<doc id="1751927" url="https://pl.wikipedia.org/wiki?curid=1751927" title="Czyr (ujednoznacznienie)">
Czyr (ujednoznacznienie)

Ryba:
Grzyby:

</doc>
<doc id="1751931" url="https://pl.wikipedia.org/wiki?curid=1751931" title="Lucjan Lipiński">
Lucjan Lipiński

Lucjan Lipiński (ur. 1840 we Lwowie, zm. 1922 w Krakowie) – doktor praw, notariusz, budowniczy sądeckiej "Sokolni" i nowego ratusza, współzałożyciel i pierwszy prezes gniazda Towarzystwa Gimnastycznego "Sokół" w Nowym Sączu, burmistrz Nowego Sącza w latach 1894 – 1899. 
Życiorys.
Lucjan Lipiński urodził się w 1840 r. we Lwowie w rodzinie Mikołaja, profesora filozofii Uniwersytetu Lwowskiego i Ludwiki z Tarsińskich, wywodzącej się ze Starego Sącza. 
Lucjan Lipiński zamieszkał w Nowym Sączu w latach 70 XIX w. otwierając kanceralię notarialną, którą prowadził przez ponad 30 lat (1874 - 1907). Należał do współzałożycieli Towarzystwa Gimnastycznego "Sokół", które uwiło sobie gniazdo nad Dunajcem i Kamienicą 25 maja 1887 r. Osobiście opracował sokoli statut. Zasługą Lucjana Lipińskiego jest to, że Nowy Sącz - obok Lwowa i Krakowa - śmiało można uznać za stolicę sokolstwa polskiego. Był pierwszym prezesem organizacji, która skupiła grono najwybitniejszych i najbardziej światłych obywateli miasta. W szybkim tempie doprowadził do wybudowania własnej siedziby - budynku "Sokoła". Budynek sądeckiego "Sokoła"mieści się przy ul. Długosza 3. Prace rozpoczęto w czerwcu 1892 r., a zakończono tuż przed 8 listopada 1892 r. Lipiński na ten cel sam zaciągną pożyczkę wekslową w wysokości 4 tys. florenów. Wkrótce w murach "Sokolni" skupiła się znaczna część życia kulturalnego miasta i regionu. Odbywały się tu koncerty, przedstawienia teatralne, spotkania towarzyskie, wieczornice, kiermasze, zabawy taneczne.Tu działał słynny chór Lunia, biblioteka, czytelnia. Z biegiem lat dobudowano kręgielnię i strzelnicę. 
Wybrany na burmistrza 6 grudnia 1894 r. jako następca zmarłego Karola Slavika, który zmarł wskutek ran po pożarze ratusza. Jego głównym zadaniem jako burmistrza była odbudowa miasta po wielkim pożarze - ucierpiał w nim również ratusz. Początkowo po odbudowie miał być mniejszy jednak Lipiński pozyskał większość w głosowaniu 20 do 13, dzięki czemu na sądeckim rynku staną nowy ratusz w stylu eklektycznym, według projektu Jana Perosia, który jest do dziś najbardziej rozpoznawalną wizytówką miasta. W 1898 r. ekipa Lipińskiego zbudowała w sąsiedztwie "Sokoła" szkołę, która otrzymała im. Adama Mickiewicza i była pierwszą wzniesioną od podstaw placówką oświatową w Nowym Sączu. Z osobistej inicjatywy burmistrza rzeźbiarz Stanisław Wójcik przyozdobił gmach popiersiami wybitnych polaków. Kończąc kadencję zostawił po sobie: nowy ratusz, szkołę im. Adama Mickiewicza i kościół w osiedlu kolejowym, odnowiony kościół Świętego Ducha, dziesiątki domów, chodniki i kanalizację, ponadto szpital dla ubogich przy ul. Ducha Św. Miasto z uporządkowaną polityką finansową, ze wzmocnioną policją i strażą pożarną. Jego następcą na stanowisku burmistrza miasta został dr Władysław Barbacki.
Imieniem Lucjana Lipińskiego została nazwana duża sala widowiskowa Małopolskiego Centrum Kultury "Sokół" w Nowym Sączu.

</doc>
<doc id="1751932" url="https://pl.wikipedia.org/wiki?curid=1751932" title="Tadeusz Socha (piłkarz)">
Tadeusz Socha (piłkarz)

Tadeusz Socha (ur. 15 lutego 1988 we Wrocławiu) – polski piłkarz występujący na pozycji obrońcy. Były reprezentant kraju U-21 oraz reprezentacji U-23. Wychowanek Śląska Wrocław.
Kariera klubowa.
Urodzony we Wrocławiu piłkarz rozpoczął swoją karierę w miejscowej drużynie, Śląsku. W sezonie 2007/2008, gdy Śląsk występował w rozgrywkach II ligi, Socha został włączony do pierwszej drużyny. Piłkarz zaliczył 12 występów w barwach Śląska, a zespół zajął drugie miejsce w lidze i awansował do najwyższej klasy rozgrywkowej w Polsce – Ekstraklasy.
W kolejnym sezonie (2008/2009), wskutek kontuzji innych graczy Śląska zawodnik często pojawiał się na placu gry. W Ekstraklasie zadebiutował 2 sierpnia w meczu z Polonią Bytom, zastępując w 90. minucie Krzysztofa Wołczka. Od meczu 5. kolejki z GKS-em Bełchatów Socha pojawiał się regularnie w pierwszej jedenastce drużyny. Ogółem w całym sezonie w wystąpił 16 razy, podobnie jak w ubiegłym roku nie zdobywając żadnej bramki. Oprócz występów w seniorskim zespole Śląska gracz pięciokrotnie wsparł juniorską drużynę Wrocławian. Jedynego gola dla Śląska jak do tej pory piłkarz zdobył właśnie w meczu Młodej Ekstraklasy, w zremisowanym 2:2 spotkaniu z Lechią Gdańsk. Ponadto Socha 6 razy wystąpił w rozgrywkach Pucharu Ekstraklasy – w tym w samym finale, w którym drużyna Śląska pokonała Odrę Wodzisław. W sezonie 2010/2011 wywalczył z klubem wicemistrzostwo Polski, a rok później został mistrzem kraju. Kontrakt zawodnika z wrocławską drużyną wygasł 30 czerwca 2014 . Zimą 2015 odszedł do zespołu Bytovii Bytów grającego w rozgrywkach I ligi.
W sierpniu 2015 piłkarz zmienił barwy klubowe i teraz reprezentuje Arkę Gdynia, w której zdobył swoją pierwszą bramkę w karierze przeciwko klubowi GKS Katowice. Z dniem 30 czerwca 2019 ogłosił swoje odejście z zespołu. W trakcie swojego, blisko 4 letniego, pobytu w drużynie z Gdańska zaliczył 59 spotkań ligowych i 14 pucharowych. Zdobył z zespołem dwukrotnie Superpuchar Polski w sezonie 2017/2018 oraz 2018/19. 9 lipca 2019 został zaprezentowany jako nowy zawodnik zespołu Sandecji Nowy Sącz.
Statystyki kariery klubowej.
"Stan na 16 maja 2016 roku".
Kariera reprezentacyjna.
W trakcie swojej kariery kilkakrotnie był powoływany do reprezentacji U-21. Znalazł się w szerokiej kadrze na mecze eliminacyjne do mistrzostw Europy U-21, jednak nie wystąpił on w tych spotkaniach.

</doc>
<doc id="1751933" url="https://pl.wikipedia.org/wiki?curid=1751933" title="Bogusław Nowak (żużlowiec)">
Bogusław Nowak (żużlowiec)

Bogusław Nowak (ur. 29 stycznia 1952 w Gorzowie Wielkopolskim) – polski żużlowiec i trener sportu żużlowego.
Życiorys.
Licencję żużlową zdobył w 1969 roku. Do 1984 r. reprezentował barwy Stali Gorzów Wielkopolski, odnosząc szereg sukcesów w postaci zdobycia 12 medali Drużynowych Mistrzostw Polski (złote – 1973, 1975, 1976, 1977, 1978, 1983; srebrne – 1971, 1974, 1979, 1981, 1984 i brązowy – 1982) oraz 5 medali Mistrzostw Polski Par Klubowych (złote – 1975, 1977; srebrny – 1984, brązowe – 1982, 1983). W latach 1985–1988 startował jako jeżdżący trener w Unii Tarnów.
W 1977 r. zdobył we Wrocławiu tytuł Drużynowego Wicemistrza Świata. Kilkukrotnie startował w eliminacjach Indywidualnych Mistrzostw Świata, dwukrotnie awansując do finałów kontynentalnych (Leningrad 1975 – XIII m., Togliatti 1977 – VIII m.).
Do największych indywidualnych sukcesów Bogusława Nowaka należało zdobycie:
Bogatą sportową karierę zakończył wypadek, któremu uległ w Rybniku 4 maja 1988 podczas finału Mistrzostw Polski Par Klubowych, w wyniku którego doznał m.in. złamania kręgosłupa (do dnia dzisiejszego porusza się za pomocą wózka inwalidzkiego). Przeszedł skomplikowaną operację w Wojewódzkim Szpitalu Chirurgii Urazowej w Piekarach Śląskich. Po długim okresie rehabilitacji powrócił do sportu, szkoląc w Tarnowie młodych adeptów żużla.
Nagrody.
Za swoją życiową postawę otrzymał wiele nagród, m.in. "Zwycięzca za metą", "Człowiek Roku Wśród Osób Niepełnosprawnych" oraz w 2001 medal "Kalos Kagathos".

</doc>
<doc id="1751935" url="https://pl.wikipedia.org/wiki?curid=1751935" title="5 Pułk Artylerii Polowej (1918–1919)">
5 Pułk Artylerii Polowej (1918–1919)

5 Pułk Artylerii Polowej (5 pap) - oddział artylerii polowej Wojska Polskiego II RP.
W końcu grudnia 1918 roku, w garnizonie Lwów, na bazie 1 Pułku Artylerii Polowej Lwów sformowany został 5 Pułk Artylerii Polowej.
Oddział uzbrojony został w 9 cm armaty polowe wzór 1875/1896. Dowództwo pułku objął kpt. Otton Krzisch. W lutym 1919 roku 4 bateria przezbrojona została w 8 cm armaty polowe wz. 1905. Na początku czerwca 1919, na podstawie rozkazu organizacyjnego Nr 8 Generalnego Inspektoratu Artylerii jednostka połączona została z 4 Pułkiem Artylerii Polowej w jeden oddział, który otrzymał numer i nazwę - 5 Lwowski Pułk Artylerii Polowej.
Organizacja i obsada personalna pułku.
Organizacja i obsada personalna pułku

</doc>
<doc id="1751937" url="https://pl.wikipedia.org/wiki?curid=1751937" title="Gachinko de Ikou!">
Gachinko de Ikou!



</doc>
<doc id="1751938" url="https://pl.wikipedia.org/wiki?curid=1751938" title="Reprezentacja Hiszpanii w koszykówce">
Reprezentacja Hiszpanii w koszykówce



</doc>
<doc id="1751939" url="https://pl.wikipedia.org/wiki?curid=1751939" title="Claudia Heill">
Claudia Heill

Claudia Heill (ur. 24 stycznia 1982 w Wiedniu, zm. 31 marca 2011 tamże) – austriacka judoczka.
Na Igrzyskach Olimpijskich w Atenach w 2004 zdobyła srebrny medal w wadze 63 kg. W finałowej walce turnieju przegrała z Japonką Ayumi Tanimoto. Ma w swoim dorobku pięć medali mistrzostw Europy: dwa srebrne (2001, 2005) i trzy brązowe (2002, 2003, 2007). Ośmiokrotnie była mistrzynią Austrii (1998, 2000, 2001, 2002, 2003, 2004, 2005, 2008).
W 2004 została odznaczona Srebrną Odznaką Honorową za Zasługi dla Republiki Austrii.
Popełniła samobójstwo.

</doc>
<doc id="1751940" url="https://pl.wikipedia.org/wiki?curid=1751940" title="Reprezentacja Ukrainy w koszykówce">
Reprezentacja Ukrainy w koszykówce



</doc>
<doc id="1751941" url="https://pl.wikipedia.org/wiki?curid=1751941" title="Reprezentacja Niemiec w koszykówce">
Reprezentacja Niemiec w koszykówce



</doc>
<doc id="1751943" url="https://pl.wikipedia.org/wiki?curid=1751943" title="Ałtyn-tag">
Ałtyn-tag



</doc>
<doc id="1751944" url="https://pl.wikipedia.org/wiki?curid=1751944" title="Mielno (jezioro w gminie Radowo Małe)">
Mielno (jezioro w gminie Radowo Małe)

Mielno – jezioro na Pojezierzu Ińskim, położone w gminie Radowo Małe, w powiecie łobeskim, w woj. zachodniopomorskim. 
Powierzchnia zbiornika wynosi według różnych źródeł od 10,13 ha do 12,0 ha. Maksymalna głębokość jeziora sięga 10,0 m.
Mielno w typologii rybackiej jest jeziorem karasiowym.
Przez jezioro przepływa dopływ z Jeziora Koniego, który wypływa od południowego brzegu i uchodzi do Reskiej Węgorzy.
W 1955 roku zmieniono urzędowo niemiecką nazwę jeziora – "Möllen-See", na polską nazwę – "Miałeczno". W 2006 roku Komisja Nazw Miejscowości i Obiektów Fizjograficznych w wykazie hydronimów przedstawiła nazwę Mielno. Na Pojezierzu Ińskim a zarazem w powiecie łobeskim jest jeszcze jedno jezioro o nazwie Mielno.
Wzdłuż wschodniego brzegu jeziora biegnie granica między gminą Radowo Małe a gminą Łobez.
Ok. 1,2 km na północ od jeziora leży wieś Dobieszewo.

</doc>
<doc id="1751945" url="https://pl.wikipedia.org/wiki?curid=1751945" title="Tomorrow (album)">
Tomorrow (album)

Tomorrow – drugi studyjny albumu jamajskiego wokalisty Seana Kingstona.

</doc>
<doc id="1751946" url="https://pl.wikipedia.org/wiki?curid=1751946" title="Grupa Mathieu">
Grupa Mathieu

Grupa Mathieu – jedna z pięciu skończonych grup prostych odkrytych i opisanych przez francuskiego matematyka Émile’a Léonarda Mathieu w jego pracach z lat 1861 i 1873; były to pierwsze odkryte sporadyczne grupy proste. Zwykle oznacza się je symbolami formula_1 i można o nich myśleć jako o grupach permutacji zbiorów odpowiednio 11, 12, 22, 23, czy 24 elementów (punktów).
Czasami, do oznaczenia podobnych grup (działających odpowiednio na zbiorach 7-, 8-, 9-, 10-, 19-, 20- i 21-punktowych), mianowicie stabilizatorów punktów w większych grupach, stosuje się symbole formula_2 oraz formula_3 Choć nie są sporadycznymi grupami prostymi, podgrupy te są istotne ze względu na to, iż mogą służyć do konstruowania większych. Z drugiej strony John Conway zasugerował, że można rozszerzyć ten ciąg poprzez uogólnienie piętnastki, gdzie uzyskuje się podzbiór podgrupy symetrycznej zbioru 13-punktowego oznaczany formula_4
Największa z grup, formula_5 która zwiera wszystkie inne, zawiera się w grupie symetrii kodu binarnego Golaya, który ma zastosowania praktyczne. Co więcej, grupy Mathieu stanowią fascynację wielu badaczy teorii grup jako anomalie matematyczne.
Historia.
Grupy proste definiuje się jako grupy bez nietrywialnych podgrup normalnych właściwych. Intuicyjnie oznacza to, że nie można ich rozbić na iloczyny mniejszych grup. Przez wiele lat dążono do sklasyfikowania grup prostych, aż wreszcie udało się to zrobić około 1980 roku. Grupy proste należą do wielu nieskończonych rodzin z wyjątkiem 26 grup, wśród których są także grupy Mathieu, nazywanych sporadycznymi grupami prostymi. Po opisaniu grup Mathieu nie udało się znaleźć nowych sporadycznych grup prostych aż do roku 1965, kiedy to odkryto grupę "J1".
Grupy wielokrotnie przechodnie.
Mathieu był zainteresowany opisaniem grup permutacji "wielokrotnie przechodnich" (wielokrotnie tranzytywnych), które zostaną teraz zdefiniowane. Dla liczby naturalnej "k" grupa permutacji formula_6 działająca na zbiorze "n"-punktowym jest "k"-przechodnia ("k"-tranzytywna), jeżeli dla danych dwóch zbiorów punktów formula_7 oraz formula_8 o takiej własności, że formula_9 są różne i formula_10 są różne, istnieje element formula_11 grupy formula_12 który odwzorowuje formula_9 na formula_10 dla każdego formula_15 Taka grupa nazywana jest "ściśle "k"-przechodnią" (ściśle "k"-tranzytywną), jeżeli istnieje wyłącznie jeden element formula_11 o tej własności (tzn. działanie na "k"-tkach jest regularne, a nie tylko przechodnie).
Grupa formula_17 jest 5-przechodnia, zaś formula_18 jest grupą ściśle 5-przechodnią, przy czym pozostałe grupy Mathieu (proste lub nie) są podgrupami odpowiadającym stabilizatorom zbiorów formula_19-punktowych o odpowiednio niższej przechodniości ("M"23 jest 4-przechodnia itd.).
Jedynymi grupami 4-przechodnimi są grupy symetryczne formula_20 dla formula_21 grupy alternujące formula_22 dla formula_23 i grupy Mathieu formula_24 Pełny dowód wymaga klasyfikacji skończonych grup prostych, ale niektóre przypadki szczególne były znane przed jej opracowaniem.
Klasycznym wynikiem Jordana jest fakt, że grupy symetryczne i alternujące (odpowiednio stopni "k" i "k" – 2) oraz grupy formula_18 i formula_26 są jedynymi "ściśle" "k"-przechodnimi grupami permutacji dla "k" równych co najmniej 4.
Ważnymi przykładami grup wielokrotnie przechodnich są grupy 2-przechodnie i grupy Zassenhausa. Grupy Zassenhausa zawierają rzutową ogólną grupę liniową (ang. "projective general linear group") prostej rzutowej nad ciałem skończonym, formula_27 która jest ściśle 3-przechodnia (zob. dwustosunek) na zbiorze formula_28-elementowym.
Konstrukcje grup Mathieu.
Grupy Mathieu mogą być skonstruowane na wiele sposobów.
Grupy permutacji.
Grupa formula_18 ma podgrupę prostą rzędu formula_30 będącą zarazem podgrupą maksymalną. Podgrupa ta może być reprezentowana jako liniowa grupa ułamków jedenastoelementowego ciała formula_31 Jeżeli formula_32 oznacza formula_33 zaś formula_34 – nieskończoność, to dwoma standardowymi generatorami są formula_35 oraz formula_36 Trzeci generator, dający formula_37 odwzorowuje element formula_38 ciała formula_39 na formula_40 w zapisie permutacyjnym jest to formula_41 Stabilizatorem czterech punktów jest grupa kwaternionów.
Podobnie formula_17 jest maksymalna podgrupa prosta rzędu formula_43 która może być reprezentowana jako liniowa grupa ułamków ciała formula_44 Jeden generator dodaje jedynkę do każdego z elementów (nie poruszając punktu "N" w nieskończoności), tzn. jest to
drugim jest permutacja odwracająca porządek,
Trzeci generator, dający formula_17 odwzorowuje element formula_38 ciała formula_49 na formula_50 nieciekawe obliczenia pokazują, że jako permutacja jest to element
Konstrukcje te są cytowane za Carmichaelem; Dixon i Mortimer przypisują permutacje Mathieu.
Grupy automorfizmów systemów Steinera.
Istnieje, co do równoważności, dokładnie jeden system Steinera formula_52 (geometria Witta) typu formula_53 Grupa formula_17 jest grupą automorfizmów tego systemu Steinera; tzn. zbiór permutacji, które przekształcają każdy blok na inny. Podgrupy formula_55 i formula_56 są zdefiniowane jako stabilizatory odpowiednio jednego oraz dwóch punktów.
Podobnie, istnieje, co do równoważności, dokładnie jeden system Steinera formula_57 typu formula_58 a grupa formula_18 jest jej grupą automorfizmów. Podgrupa formula_26 jest stabilizatorem punktu.
"M"24 z PSL(3,4).
Grupę formula_17 można skonstruować wychodząc od formula_62 jest to jedno z niezwykłych zjawisk matematyki.
Dobrym zaczątkiem dla formula_17 jest formula_64 rzutowa specjalna grupa liniowa (ang. "projective special linear group") przestrzeni trójwymiarowej nad skończonym ciałem 4-elementowym, oznaczana również formula_65 która działa na płaszczyźnie rzutowej nad ciałem formula_66 systemem typu formula_67 oznaczany formula_68 Jego 21 bloków nazywa się prostymi. Dowolne dwie proste przecinają się w jednym punkcie.
Grupa formula_69 ma 168 podgrup prostych rzędu 360 i 360 podgrup prostych rzędu 168. W większej rzutowej ogólnej grupie liniowej (ang. "projective general linear group") formula_70 oba zbiory podgrup tworzą klasy sprzężoności, ale w formula_69 oba zbiory rozpadają się na trzy klasy sprzężoności. Podgrupy mają odpowiednio orbity długości 6, nazywane hiperowalami, i orbity długości 7, nazywane podpłaszczyznami Fana. Zbiory te umożliwiają tworzenie nowych bloków dla większych systemów Steinera. formula_69 jest normalna w formula_73 indeksu 3. formula_70 ma automorfizm zewnętrzny indukowany przez transponowanie elementów sprzężonych w formula_75 (automorfizm ciała). Grupa formula_70 może być więc rozszerzona do grupy formula_77 rzutowych przekształceń półtoraliniowych, która jest rozszczepieniem formula_69 przez grupę symetryczną formula_79 Okazuje się, że formula_77 można włożyć jako podgrupę maksymalną w formula_81
Hiperowal nie ma takich trzech punktów, które byłyby współliniowe. Podpłaszczyzna Fana spełnia w podobny sposób odpowiednie warunki jednoznaczności.
Do formula_82 należy dodać trzy nowe punkty i pozwolić automorfizmom formula_83 ale nie automorfizmom formula_69 na permutowanie nowych punktów. System formula_85 typu formula_86 powstaje przez dodanie jeszcze tylko jednego punktu do każdej z 21 prostych, a nowe bloki są 56 hiperowalami sprzężonymi ze względu na formula_3
System typu formula_88 miałby 759 bloków lub oktad. Należy dołączyć do całości trzy nowe punkty do każdej prostej formula_89 jeszcze jeden nowy punkt do podpłaszczyzn Fana w każdym ze 120 zbiorów i dołączyć odpowiednie pary nowych punktów do wszystkich hiperowali. Do pełnej liczby oktad brakuje 210. Brakujące oktady to podzbiory formula_82 będące różnicami symetrycznymi par prostych. Istnieje wiele sposobów rozszerzenia grupy formula_77 do formula_81
"W"12.
Grupę "W"12 można skonstruować opierając się na geometrii afinicznej na przestrzeni liniowej formula_93 system typu formula_94
Inną konstrukcją formula_57 jest "Kitten" (dosł. kociak) R.T. Curtisa.
Programy komputerowe.
Powstawały też warte uwagi programy komputerowe generujące systemy Steinera. Wprowadzenie do konstrukcji formula_52 poprzez Miracle Octad Generator R.T. Curtisa i analog Conwaya dla formula_97 miniMOG, można znaleźć w książce Conwaya i Sloane’a.
Grupa automorfizmów kodu Golaya.
Grupa formula_17 jest zarazem grupą permutacji automorfizmów kodu binarnego Golaya formula_99 tzn. grupą permutacji współrzędnych odwzorowujących formula_100 na siebie. Słowa kodowe odpowiadają w naturalny sposób podzbiorom zbioru 24-elementowego. Wspomniane podzbiory odpowiadające słowom kodowym o 8 lub 12 współrzędnych równych 1 nazywane są odpowiednio oktadami i dodekadami. Oktady są blokami systemu Steinera formula_101 a kod binarny Holaya jest przestrzenią liniową nad ciałem dwuelementowym rozpinanym przez oktady systemu Steinera. Pełna grupa automorfizmów kodu binarnego ma rząd formula_102 gdyż istnieje formula_103 permutacji i formula_104 zmian znaków. Można to przedstawić jako permutacja i odbijanie współrzędnych wierzchołków 24-wymiarowej kostki.
Podgrupy proste formula_105 i formula_26 mogą być zdefiniowane jako podgrupy formula_5 odpowiednio jako stabilizatory: jednej współrzędnej, uporządkowanej pary współrzędnych, dodekady i dodekady wraz z jedną współrzędną.
Grupa formula_18 jest indeksu formula_109 w swojej grupie automorizmów. Jako podgrupa formula_17 grupa formula_18 działa na drugiej dodekadzie jako obraz automorfizmów zewnętrznych swojego działania na pierwszej dodekadzie. formula_26 jest podgrupą formula_113 lecz nie formula_114 Ta reprezentacja formula_26 ma orbity 11- i 12-elementowe. Grupa automorfizmów formula_18 jest podgrupą maksymalną formula_17 indeksu 1288.
Istnieje naturalny związek między grupami Mathieu i większymi grupami Conwaya, gdyż tak kod binarny Golaya, jak i krata Leecha leżą w przestrzeniach wymiaru 24. Grupy Conwaya można z kolei znaleźć w grupie Monster. Robert Griess nazywa 20 grup sporadycznych, które można znaleźć w grupie Monster szczęśliwą rodzinką (ang. "Happy Family"), a grupy Mathieu – pierwszym pokoleniem (ang. "first generation").
"Dessins d’enfants".
Grupy Mathieu można skonstruować poprzez "dessins d'enfants", z formula_18 w roli "dessin" o sugestywnej nazwie „Monsieur Mathieu”.
Symetrie wielościanów.
Grupę formula_17 można skonstruować wychodząc od symetrii kwadryki Kleina (symetrie tesselacji powierzchni o genusie 3), mianowicie grupy formula_120 która może być powiększona o dodatkową permutację. Permutację tę można opisać wychodząc od parkietażu kwadryki Kleina 20 trójkątami (o 24 wierzchołkach – zbiorze 24-punktowym, na którym działa grupa), następnie tworząc kwadraty z pewnych dwóch trójkątów, sześciokąty z 6 trójkątów, z dołączoną permutacją będącą „zamianą dwóch końców dwusiecznych kwadratów i sześciokątów”. Można to przedstawić przez kolorowanie trójkątów – odpowiadający kafelkowanie jest topologicznie, ale nie geometrycznie i może być (wielościennie) zanurzony w euklidesowej przestrzeni trójwymiarowej jako szescioośmiościan mały (który również ma 24 wierzchołki).
Własności.
Grupy Mathieu mają fascynujące własności; grupy są wynikiem współwystępowania kilku anomalii w teorii grup.
Na przykład formula_18 zawiera egzemplarz wyjątkowego automorfizmu zewnętrznego grupy formula_122 Grupa formula_18 zawiera podgrupę izomorficzną z formula_124 działającą w różny sposób na dwóch zbiorach 6-elementowych. Z kolei formula_18 ma automorfizm zewnętrzny indeksu 2 i, jako podgrupa formula_5 działa w różny sposób na dwóch zbiorach 12-elementowych.
Należy zauważyć formula_127 jest rozszerzeniem nierozszczepiającym postaci formula_128 (rozszerzenie grupy rzędu 2 przez "A"6), i odpowiednio formula_129 może być oznaczana symbolem formula_130 gdyż jest to podgrupa indeksu 2 grupy formula_131
Grupa liniowa formula_132 ma izomorfizm wyjątkowy (ang. "exceptional isomorphism") w grupę alternującą formula_133 izomorfizm ten jest istotny ze względu na strukturę formula_81 Stabilizator punktowy formula_135 oktady jest grupą abelową rzędu 16 o wykładniku 2, a każda z jego inwolucji porusza wszystkie 16 punktów poza oktadę. Stabilizator oktady jest rozszczepieniem formula_135 przez formula_137 Istnieje 759 (= 3 · 11 · 23) oktad. Stąd rząd formula_17 wynosi 759 · 16 · 20160.
Reprezentacja macierzowa w GL(11, 2).
Kod binarny Golaya jest przestrzenią liniową wymiaru 12 nad formula_139 Punkty stałe ze względu na "M"24 tworzą podprzestrzeń złożoną z dwóch wektorów, których współrzędne złożone są z samych 0 bądź 1. Przestrzeń ilorazowa, wymiaru 11, rzędu 211, może być skonstruowana jako zbiór podziałów 24 bitów na pary słów kodowych Golaya. Intrygującą rzeczą jest to, że liczba niezerowych wektorów, 211−1 = 2047, jest najmniejszą liczbą Mersenne’a o wykładniku pierwszym, która nie jest liczbą pierwszą i ma rozkład 23 · 89. Następnie formula_103 dzieli formula_141
Grupa "M"23 również wymaga wymiaru 11.
Grupy "M"22, "M"12 oraz M11 mają reprezentację w GL(10, 2).
Podgrupa sekstetów grupy "M"24.
Tetradą nazywa się dowolny zbiór 4 punktów systemu Steinera formula_142 Oktada wyznaczona jest przez wybranie pięciu z pozostałych 20 punktów. Istnieje 5 możliwych oktad. Stąd dowolna tetrada wyznacza podział na 6 tetrad, nazywanych sekstetami, których stabilizator w formula_17 nazywany jest grupą sekstetów.
Całkowita liczba tetrad to 24 · 23 · 22 · 21/4! = 23 · 22 · 21. Podzielenie tej liczby przez 6 daje liczbę sekstetów, 23 · 11 · 7 = 1771. Więcej, grupa sekstetów to podgrupa splotu rzędu 6! · (4!)6, którego jedynymi dzielnikami pierwszymi są 2, 3 oraz 5. Są to dzielniki pierwsze formula_144 Dalsza analiza dałaby rząd grupy sekstetów, a stąd formula_144
Dogodnie jest umieścić 24 punkty w tablicy 6 × 4:
Wygodnie jest także użyć elementów ciała formula_75 do numerowania wierszy: 0, 1, u, u2.
Grupa sekstetów ma abelową podgrupę normalną formula_148 rzędu 64, izomorficzną z heksakodem, przestrzenią liniową długości 6 i wymiaru 3 nad formula_149 Niezerowy element H wykonuje podwójną transpozycję w 4 lub 6 kolumnach. Jego działanie może być postrzegane jako dodawanie współrzędnych wektora do liczb w wierszach.
Grupa sekstetów jest rozszczepieniem "H" przez grupę formula_150 (rozszerzenie "stem", ang. "stem extension"). Poniżej znajduje się przypadek w grupach Mathieu, gdzie grupa prosta ("A"6) jest podilorazem, ale nie podgrupą. formula_150 jest normalizatorem w formula_17 podgrupy generowanej przez
który może być interpretowany jako mnożenie liczb w rzędach przez u2. Podgrupa formula_154 jest centralizatorem formula_155 Generatorami formula_154 są:
Parzysta permutacja kolumn, np. formula_161 generuje formula_162
Grupa formula_154 jest izomorficzna z podgrupą formula_164 której obraz w formula_165 został opisany wyżej jako grupa hiperowali.
Aplet Moggie ma funkcję wyświetlania sekstetów w kolorze.
Struktura podgrup.
Grupa "M"24 zawiera nieabelowa podgrupy proste 13 typów izomorfizmów: pięć klas "A"5, cztery klasy PSL(3,2), dwie klasy "A"6, dwie klasy PSL(2,11), po jednej klasie "A"7, "PSL"(2,23), "M"11, "PSL"(3,4), "A"8, "M"12, "M"22, "M"23 oraz "M"24.
Podgrupy maksymalne "M"24.
Robert T. Curtis przedstawił pełny opis maksymalnych podgrup grupy "M"24 w 1977, co błędnie zaanonsowano wcześniej w 1972 roku.
Lista przedstawia się następująco:
Podgrupy maksymalne "M"22.
Nie istnieją podgrupy właściwe przechodnie na całym 22-elementowym zbiorze.
Podgrupy maksymalne "M"21.
Nie istnieją podgrupy właściwe przechodnie na całym 21-elementowym zbiorze.
Podgrupy maksymalne "M"12.
Istnieje 11 klas sprzężoności podgrup maksymalnych, 6 występujących w automorficznych parach.
Podgrupy maksymalne "M"11.
Istnieje 5 klas sprzężoności podgrup maksymalnych
Liczba elementów według rzędu.
Maksymalny rząd dowolnego elementu w "M"11 wynosi 11. Rzędy i rozmiary klas sprzężoności można znaleźć w ATLASie.
Maksymalny rząd dowolnego elementu w "M"12 wynosi 11. Rzędy i rozmiary klas sprzężoności można znaleźć w ATLASie.
Maksymalny rząd dowolnego elementu w "M"22 wynosi 11.
Maksymalny rząd dowolnego elementu w "M"23 wynosi 23.
Maksymalny rząd dowolnego elementu w "M"24 wynosi 23. Jest 26 klas sprzężoności. Zachodzi intrygująca zbieżność z liczbą 26 sporadycznych grup prostych. Grupa "M"24 zdaje się być szczególna, nawet jak na grupę sporadyczną, być może istnieje ciekawe połączenie tych faktów.

</doc>
<doc id="1751947" url="https://pl.wikipedia.org/wiki?curid=1751947" title="Kiss! Kiss! Kiss!">
Kiss! Kiss! Kiss!



</doc>
<doc id="1751948" url="https://pl.wikipedia.org/wiki?curid=1751948" title="Mick Pointer">
Mick Pointer

Michael James Pointer (ur. 22 lipca 1956 roku w Brill, w Buckinghamshire) – perkusista, znany głównie z gry w zespole Marillion. 
Swoją karierę muzyczną rozpoczął w 1976 roku w grupie Stockade. Wcześniej zarabiał na życie jako cieśla, wolny czas spędzając na słuchaniu płyt swoich idoli: Yes, Rush i Led Zeppelin. 
Ostatni raz zagrał 18 kwietnia 1983 r., w londyńskim Hammershmith Odeon, grając tam ostatni swój koncert dla zespołu Marillion. Powodem odejścia z grupy był konflikt z pozostałymi muzykami na tle niechęci Pointera do rozwijania warsztatu wykonawczego.
Po długiej przerwie i nieobecności na rynku muzycznym rozpoczął występy z zespołem Arena, z którym gra do dziś. Recenzenci zwracają uwagę na wyraźną poprawę technicznej strony jego gry.
Przypisy.
 

</doc>
<doc id="1751954" url="https://pl.wikipedia.org/wiki?curid=1751954" title="Haroldo Rodrigues Magalhães">
Haroldo Rodrigues Magalhães

Haroldo, właśc. Haroldo Rodrigues Magalhães Castro (ur. 20 grudnia 1931 w Rio de Janeiro, zm. 16 lipca 2010 w Rio de Janeiro) – brazylijski piłkarz, występujący na pozycji środkowego obrońcy.
Kariera klubowa.
Karierę piłkarską Haroldo zaczął w klubie Botafogo FR w 1950 roku. Dobra gra zaowocowała transferem do innego słynnego klubu CR Vasco da Gama w 1952 roku. Podczas gry w Vasco Haroldo wygrał z Vasco da Gama mistrzostwo Stanu Rio de Janeiro – Campeonato Carioca w 1952 roku. W latach 1954–1955 grał w SE Palmeiras, z której wrócił do Vasco da Gama, z którym ponownie wygrał z Vasco da Gama mistrzostwo Stanu Rio de Janeiro – Campeonato Carioca w 1956 i w którym skończył karierę w 1957 roku.
Kariera reprezentacyjna.
W reprezentacji Brazylii Haroldo zadebiutował 1 marca 1953 w meczu z reprezentacją Boliwii podczas Copa América 1953, na których Brazylia zajęła drugie miejsce, przegrywając w finale z reprezentacją Paragwaju. Właśnie finałowy mecz z Paragwajem był drugim i zarazem ostatnim meczem Haroldo w barwach "canarinhos".

</doc>
<doc id="1751958" url="https://pl.wikipedia.org/wiki?curid=1751958" title="Góry Przewalskiego">
Góry Przewalskiego

Góry Przewalskiego (chiń. 阿尓格山, "Ā'ěrgé Shān", ujg. "Arka taĝ") – pasmo górskie w środkowej części Kunlunu, w Azji Centralnej, na terytorium Chińskiej Republiki Ludowej. Długość około 650 km. Zbudowane z gnejsów, granitów i skał osadowych. Najwyższy szczyt to Muztag – 6973 m n.p.m. Pasmo zostało pierwszy raz zbadane i opisane przez rosyjskiego geografa i podróżnika Nikołaja Przewalskiego.

</doc>
<doc id="1751959" url="https://pl.wikipedia.org/wiki?curid=1751959" title="Parafia Świętej Trójcy w Leżajsku">
Parafia Świętej Trójcy w Leżajsku

Parafia Świętej Trójcy w Leżajsku – parafia rzymskokatolicka pod wezwaniem Trójcy Przenajświętszej w Leżajsku, należąca do dekanatu Leżajsk I w archidiecezji przemyskiej. Kościół został wybudowany w stylu późnorenesansowym w latach 1608–1619. Mieści się przy rynku.
Historia.
Parafia w Leżajsku powstała w drugiej połowie XIV wieku na terenie obecnej wsi Stare Miasto. W 1397 roku król Władysław Jagiełło uposażył parafię i nadał wsi Leżajsk prawa miejskie, a w 1400 roku wydał dokument fundacyjny dla istniejącego już kościoła.
Parafia została przekazana przez przemyskiego biskupa Macieja w zarząd zakonowi bożogrobców, którzy w Leżajsku założyli jedną z pierwszych placówek na tym terenie (inne to: Przeworsk, Urzejowice, Giedlarowa, Rudołowice, Tuligłowy, Gniewczyna).
Miasto było niszczone przez najazdy tatarskie w latach: 1498, 1500, 1503, 1509, 1519. W 1524 roku Leżajsk został zniszczony całkowicie, a mieszkańców uprowadzono w jasyr, potopiwszy wcześniej w pobliskich bagnach starców i dzieci. Następnie miasto zostało przeniesione na nowe obecne miejsce, a stary Leżajsk utracił prawa miejskie, zachowując jedynie nazwę „Stare Miasto”.
W 1587 roku starostą leżajskim został Andrzej Opaliński, marszałek wielki koronny. W latach 1593–1654 starostą był jego syn Łukasz, który do 1610 roku prowadził swoją prywatną wojnę z właścicielem Łańcuta – Stanisławem Stadnickim. 
Po rozebraniu drewnianego kościoła farnego w latach 1604–1606, rozpoczęto budowę murowanej, obronnej świątyni, ale kościół w 1606 roku został jednak spalony przez Stadnickiego. W 1616 roku ukończono odbudowę kościoła z fundacji ks. Feliksa ze Skaryszewa Skaryszewskiego, a w 1619 roku odbyła się konsekracja. Kościół został ufortyfikowany, w otaczającym murze i na dzwonnicy umieszczono otwory strzelnicze. W 1624 roku obronna fara i ufortyfikowany dwór starościński pozwoliły min. na obronę miasta przed ciężkim najazdem Tatarskim.
Od 1916 roku w parafii posługują Siostry Służebniczki Starowiejskie, które zajmują się katechizacją, oraz prowadzą ochronkę dla dzieci.
Na terenie parafii jest 6 754 wiernych, a także kościół filialny "pw. Jezusa Miłosiernego" (dawna cerkiew).

</doc>
<doc id="1751962" url="https://pl.wikipedia.org/wiki?curid=1751962" title="Sezony Arsenalu F.C.">
Sezony Arsenalu F.C.

Poniższa lista przedstawia szczegółowo wszystkie sezony angielskiego klubu Arsenal F.C. w krajowym i europejskim futbolu od 1889 roku (wtedy Royal Arsenal pierwszy raz wziął udział w FA Cup), aż do dnia dzisiejszego. Lista wyszczególnia również najlepszego strzelca klubu w danym sezonie oraz najwyższą rundę osiągniętą w poszczególnych zawodach.

</doc>
<doc id="1751964" url="https://pl.wikipedia.org/wiki?curid=1751964" title="Alan Feduccia">
Alan Feduccia

Alan Feduccia (ur. 25 kwietnia 1943) – amerykański paleontolog specjalizujący się w badaniu pochodzenia ptaków. Jest profesorem na University of North Carolina. Feduccia jest autorem dwóch popularnych książek, "The Age of Birds" (1980) i "The Origin and Evolution of Birds" (1996, 1999). Jest przeciwnikiem teorii o pochodzeniu ptaków od teropodów.

</doc>
<doc id="1751966" url="https://pl.wikipedia.org/wiki?curid=1751966" title="Parafia św. Jadwigi w Cambridge">
Parafia św. Jadwigi w Cambridge

Parafia św. Jadwigi w Cambridge (ang.) "St. Hedwig Parish") – parafia rzymskokatolicka położona w Cambridge w stanie Massachusetts w Stanach Zjednoczonych.
Ustanowiona w 1907 roku. Była jedną z wielu etnicznych, polonijnych parafii rzymskokatolickich w Nowej Anglii.
Nazwa parafii była związana z patronką św. Jadwigą Andegaweńską.
Parafia zamknięta 15 czerwca 1995 roku. Ostatnim proboszczem polonijnym, od 1964 roku, był ks. prałat Francis Chmaj.
W okresie po II wojnie światowej była miejscem skupiającym oficerów Polskich Sił Zbrojnych na Zachodzie osiedlonych w okolicach Bostonu.

</doc>
<doc id="1751968" url="https://pl.wikipedia.org/wiki?curid=1751968" title="Axel Holvoet">
Axel Holvoet

Axel Holvoet (ur. 1956 w Antwerpii) – polski filolog pochodzenia belgijskiego, slawista, bałtysta i niderlandysta.
Życiorys.
W latach 1973–1977 studiował slawistykę na Uniwersytecie Gandawskim, po czym odbył roczny staż naukowy w Polsce. W 1982 obronił w Gandawie pracę doktorską na temat aspektu i modalności w języku polskim. W międzyczasie studiował również język hebrajski i klasyczny arabski. W 1993 na Wydziale Polonistyki Uniwersytetu Warszawskiego uzyskał stopień doktora habilitowanego nauk humanistycznych w zakresie językoznawstwa na podstawie pracy pt. "Transitivity and Clause Structure in Polish. A Study in Case Marking". W 2007 uzyskał tytuł profesora.
Po ukończeniu studiów pracował m.in. jako nauczyciel języka rosyjskiego. W 1981 odbył służbę wojskową w armii belgijskiej. Po obronie pracy doktorskiej przyjechał do Polski, gdzie podjął pracę lektora języka niderlandzkiego w Instytucie Germanistyki Uniwersytetu Warszawskiego. Następnie został zatrudniony w pracowni fonetycznej Instytutu Słowianozawstwa Polskiej Akademii Nauk. W tym czasie zainteresował się również językami bałtyckimi, których znajomość zgłębiał w trakcie wyjazdów do krajów bałtyckich pod koniec lat 80.
W 1988 został zaproszony przez prof. Elżbietę Smułkową do współpracy na specjalizacji lituanistycznej na Wydziale Polonistyki UW, a w 1990 został pracownikiem nowo utworzonej Katedry Filologii Bałtyckiej. W 1998 zamieszkał w Wilnie, gdzie rozpoczął współpracę z młodymi językoznawcami litewskimi. W 2006 po kilkuletniej przerwie powrócił na Uniwersytet Warszawski. Jest pracownikiem Katedry Językoznawstwa Ogólnego, Wschodnioazjatyckiego Porównawczego i Bałtystyki.
Wybrane publikacje.
Axel Holvoet jest też autorem przekładów wierszy:

</doc>
<doc id="1751971" url="https://pl.wikipedia.org/wiki?curid=1751971" title="Chiaki Kon">
Chiaki Kon

 – japońska reżyserka anime.

</doc>
<doc id="1751974" url="https://pl.wikipedia.org/wiki?curid=1751974" title="Studnia O">
Studnia O

Studnia O. – grupa artystyczna zajmująca się sztuką opowiadania ("storytelling"). 
Grupa powstała w 1997 roku i jest pierwszym w Polsce stowarzyszeniem opowiadaczy. Zespół tworzą Beata Frankowska, Magda Lena Górska, Paweł Górski, Jarek Kaczmarek, Agnieszka Aysen Kaim, Dorota Maciejuk, Małgorzata Litwinowicz.
Źródłem opowieści Studni jest bogata i różnorodna tradycja literatury ustnej: bajki i baśnie, mity i eposy z różnych kultur a także historie autorskie. Działalność opowiadaczy nie jest jednak próbą rekonstrukcji dawnych praktyk opowiadania czy wiernym odtwarzaniem tradycyjnych narracji. Sztukę opowiadania traktują jako indywidualną twórczość artystyczną, inspirowaną tradycją, lecz wpisującą się w kontekst współczesności. Praktykę opowiadania historii łączą z rozległą działalnością animacyjną i edukacyjną.
Od 2006 roku Stowarzyszenie organizuje w Warszawie cykliczny Międzynarodowy Festiwal Sztuki Opowiadania. Inne projekty Studni O. to m.in.
Studnia O. współpracowała m.in. z Zamkiem Królewskim w Warszawie, Muzeum Narodowym w Warszawie, Państwowym Muzeum Etnograficznym, Centrum Edukacji Obywatelskiej, Muzeum Historii Żydów Polskich, Centre de Littérature Orale w Vendôme we Francji. Członkowie grupy uczestniczyli m.in. w festiwalu "Daję Słowo" w Lublinie, Jarmarku Dominikańskim w Gdańsku, Festiwalu Rytmu i Ognia FROG 2008, International Festival of Story and Song w Irlandii.

</doc>
<doc id="1751976" url="https://pl.wikipedia.org/wiki?curid=1751976" title="Kościół św. Józefa w Denver">
Kościół św. Józefa w Denver



</doc>
<doc id="1751982" url="https://pl.wikipedia.org/wiki?curid=1751982" title="Bazylika Sainte Clothilde w Paryżu">
Bazylika Sainte Clothilde w Paryżu



</doc>
<doc id="1751983" url="https://pl.wikipedia.org/wiki?curid=1751983" title="Parafia Zwiastowania Najświętszej Maryi Panny w Leżajsku">
Parafia Zwiastowania Najświętszej Maryi Panny w Leżajsku

Parafia Zwiastowania Najświętszej Maryi Panny w Leżajsku – parafia rzymskokatolicka pod wezwaniem Zwiastowania Najświętszej Maryi Panny w Leżajsku, należąca do dekanatu Leżajsk II w archidiecezji przemyskiej. Prowadzona jest przez zakon bernardynów.
Historia.
W 1608 roku przybyli do Leżajska bernardyni z Przeworska. W latach 1618–1628 został zbudowany kościół parafialny (bazylika mniejsza) w stylu późnorenesansowym, z fundacji Łukasza Opalińskiego. W 1630 roku odbyła się konsekracja kościoła, której dokonał bp Adam Nowodworski.
W 1657 roku kościół został częściowo zniszczony przez pożar spowodowany przez wojska Jerzego Rakoczego II. W latach 1891–1896 był gruntownie restaurowany. 10 lipca 1928 roku kościół został przez papieża Piusa XI, podniesiony do godności bazyliki mniejszej.
30 listopada 1969 roku dekretem biskupa Ignacego Tokarczuka została erygowana parafia, która obejmowała północną część Leżajska, Jelną, Maleniska, Judaszówkę, Hucisko i Łukową. Mieści się przy placu Mariackim.
W 1979 do parafii przyłączono Przychojec (wieś ta należała do parafii do roku 2003). Dwa lata później odłączono od parafii Jelną, Judaszówkę i Łukową, które utworzyły samodzielną parafię z siedzibą w Jelnej.
W latach 1977–1983 z inicjatywy gwardiana i proboszcza Bonawentury Misztala w lesie klasztornym założono Kalwarię Leżajską.
Liczebność i terytorium parafii.
Do parafii należy 5450 wiernych z Leżajska (ulice: Armii Krajowej, Bernardyńska, Borki, Broniewskiego, Fabryczna, Franciszkańska, Iwaszkiewicza, Kąty, Kilińskiego, Klasztorna, Kochanowskiego, Konopnickiej, Kossaka, Kościuszki, Narodowej Organizacji Wojskowej, Kraszewskiego, ks. Cz. Brody, ks. J. Popiełuszki, Leśna, 11-go Listopada, Matejki, Mickiewicza ("od nr 67 do końca i od nr 76 do końca"), Michałka, Opalińskiego, Orzeszkowej, Os. Leśników, Paderewskiego, plac Mariacki, Podleśna, Prusa, Przemysłowa, Puławskiego, Siedlanka, Sienkiewicza, Skłodowskiej ("prawa strona"), Słoneczna, Sosnowa, Szopena, św. Jana z Dukli, Tuwima, Wyspiańskiego, Zielona i Żeromskiego) oraz z miejscowości Hucisko (862 wiernych) i Maleniska (272 wiernych).

</doc>
<doc id="1751987" url="https://pl.wikipedia.org/wiki?curid=1751987" title="Benbulben">
Benbulben



</doc>
<doc id="1751989" url="https://pl.wikipedia.org/wiki?curid=1751989" title="Benbulbin">
Benbulbin



</doc>
<doc id="1751996" url="https://pl.wikipedia.org/wiki?curid=1751996" title="Inocencio González">
Inocencio González

Inocencio González (ur. 28 marca 1929, zm. 17 marca 2004) - piłkarz paragwajski, napastnik.
Jako piłkarz klubu Sportivo Luqueño wziął udział w turnieju Copa América 1953, gdzie Paragwaj zdobył tytuł mistrza Ameryki Południowej. González zagrał w dwóch meczach z Brazylią, które zadecydowały o zdobyciu mistrzowskiego tytułu. W obu spotkaniach wszedł na boisko, zastępując Antonio Gómeza.

</doc>
<doc id="1751999" url="https://pl.wikipedia.org/wiki?curid=1751999" title="Giovanni Bonzano">
Giovanni Bonzano

Giovanni Vincenzo Bonzano (ur. 27 września 1867 w Castelleto, zm. 26 listopada 1927 w Rzymie) – włoski duchowny katolicki, delegat apostolski do Stanów Zjednoczonych, kardynał.
Życiorys.
Ukończył seminarium w Vigevano, seminarium Mastai dla misji w Chinach i Ateneum "De Propaganda Fide" w Rzymie. Święcenia kapłańskie otrzymał 21 maja 1890 z rąk Wikariusza Generalnego Rzymu kardynała Lucido Parocchi. Pracował następnie jako misjonarz w Chinach. W 1897 powrócił do Włoch i został wikariuszem generalnym diecezji Vigevano. W lutym 1900 mianowany kanclerzem tejże diecezji.
2 lutego 1912 otrzymał nominację na tytularnego arcybiskupa Melitene i skierowany do USA jako delegat apostolski. 3 marca odbyła się jego konsekracja biskupia. Głównym konsekratorem był kardynał Rafael Merry del Val, ówczesny Sekretarz Stanu Stolicy Apostolskiej. Swą funkcję sprawował przez dziesięć lat, po czym został kreowany kardynałem na konsystorzu z 11 grudnia 1922 roku. Był papieskim legatem na dwudziesty ósmy Kongres Eucharystyczny w Chicago w 1926. 
Zmarł w Rzymie w wieku 60 lat. Pochowany został w kościele w Grottaferrata.

</doc>
<doc id="1752003" url="https://pl.wikipedia.org/wiki?curid=1752003" title="Zenon Kasprzak">
Zenon Kasprzak

Zenon Kasprzak (ur. 10 maja 1962 w Poniecu) – polski żużlowiec, ojciec Krzysztofa i Roberta Kasprzaków.
Życiorys.
Licencję żużlową zdobył w 1980. Do 1993 reprezentował barwy Unii Leszno, zdobywając 8 medali Drużynowych Mistrzostw Polski, w tym 3 złote (1987, 1988, 1989), 2 srebrne (1982, 1983) oraz 3 brązowe (1981, 1985, 1986). Był również wielokrotnym medalistą Mistrzostw Polski Par Klubowych, w tym czterokrotnie złotym (1984, 1987, 1988, 1989). Kolejnymi klubami, w których startował były: Polonia Piła (1995), Kolejarz Rawicz (1996–1998), Śląsk Świętochłowice (1999) oraz Iskra Ostrów Wielkopolski (2000).
Największy indywidualny sukces w karierze odniósł w 1990 w Lublinie, gdzie zdobył tytuł Indywidualnego Mistrza Polski. Na podium tych rozgrywek stawał jeszcze dwukrotnie, w 1987 w Toruniu (srebrny medal) oraz w 1988 w Lesznie (brązowy medal). Do innych jego sukcesów na arenie krajowej należały m.in.:
Z kolei jego największym sukcesem na arenie międzynarodowej był awans do finału Indywidualnych Mistrzostw Świata, rozegranego w Vojens w 1988 (w turnieju tym zajął XIV miejsce). W tym samym roku zajął VII m. w Indywidualnym Pucharze Mistrzów w Kršku.
W 2000 zakończył czynną karierę żużlową.

</doc>
<doc id="1752007" url="https://pl.wikipedia.org/wiki?curid=1752007" title="Parafia św. Stanisława Biskupa w Lubaczowie">
Parafia św. Stanisława Biskupa w Lubaczowie

Parafia Świętego Stanisława w Lubaczowie - parafia należąca do dekanatu Lubaczów diecezji zamojsko-lubaczowskiej. Została utworzona 30 listopada 1388. Kościół parafialny wybudowany w latach 1898-1899 w stylu neromańskim. Mieści się przy ulicy Kościuszki.

</doc>
<doc id="1752008" url="https://pl.wikipedia.org/wiki?curid=1752008" title="9 cm FK M.75/96">
9 cm FK M.75/96

9 cm armata polowa wz. 1875/1896 (niem. "9 cm Feldkanone M. 75/96") – austro-węgierska armata polowa.
Armata znajdowała się na uzbrojeniu artylerii Cesarskiej i Królewskiej Armii oraz Legionów Polskich w czasie I wojny światowej. Pod koniec 1918 znalazła się na uzbrojeniu 5 Pułku Artylerii Polowej Wojska Polskiego i była wykorzystywana w obronie Lwowa podczas wojny polsko-ukraińskiej oraz przez powstańców śląskich (1919–1921).

</doc>
<doc id="1752010" url="https://pl.wikipedia.org/wiki?curid=1752010" title="Towarzystwo Akcyjne Zakładów Żyrardowskich">
Towarzystwo Akcyjne Zakładów Żyrardowskich

Towarzystwo Akcyjne Zakładów Żyrardowskich – spółka akcyjna założona w 1885 r. w celu zdobycia funduszy na rozbudowę i modernizację zakładów lniarskich; założycielami Towarzystwa Akcyjnego byli zamieszkali w Żyrardowie: Karol Dittrich jr., Ludwik Marcelin – kupiec osiadły w Cesarstwie Rosyjskim, Piotr (Peter) Garvie – technik fabryczny pochodzenia szkockiego (syn Jamesa Garviego, ojciec dyrektora Thomasa Garviego), Mikołaj Wątróbski, Stefan Kossuth – technolog zatrudniony w fabryce, zamieszkały w Warszawie kupiec Klemens Opelt, kupiec Gustaw Dittrich oraz kupiec z Krasnej Lipy Ernest Messner oraz jeszcze dwóch akcjonariuszy. Założyciele Towarzystwa zapewnili sobie większościowy pakiet jego akcji. W listopadzie 1884 r. opracowano projekt statutu Towarzystwa, który został zatwierdzony osobiście przez cara Aleksandra III podczas jego pobytu w Gatczynie dnia 19 kwietnia 1885. Statut został wydrukowany w językach niemieckim (Statuten der Actien-Gesellschaft der Żyrardower-Manufacturen von Helle und Dittrich, Druck des „Dziennik Łódzki”, Łódź 1885), polskim (np. wydanie "Ustawa Towarzystwa Akcyjnego Zakładów Żyrardowskich Hiellego i Dittricha", Drukarnia Galewski i Dau, Warszawa 1908) oraz rosyjskim (np. wydanie "Ustaw Akcionernago Obszestwa Żirardowskich Manufaktur Gille i Ditricha", nakładem Władysława Szulca, Senatorska 10, Warszawa 1892). Kapitał nowo powołanego Towarzystwa Akcyjnego opiewał na kwotę 9 000 000 rb, dzięki czemu Towarzystwo Akcyjne Zakładów Żyrardowskich stały się jednym z największych i najbogatszych towarzystw w Królestwie Polskim. Towarzystwo wyemitowało 600 akcji wartych 1500 rb każda; pakiet większościowy w postaci 350 akcji (58,33%) o wartości 525 000 rb znalazł się w rękach Karola Dittricha jr, co zapewniło mu sprawowanie funkcji prezesa oraz faktyczną samodzielność w zarządzaniu fabryką i jej majątkiem. Akcje były wystawione imiennie i oznaczone numeracja ciągłą od 1 do 600. Zgodnie ze Statutem Towarzystwa Akcyjnego zmiana właściciela akcji wymagała specjalnego zawiadomienia zarządu Towarzystwa celem dokonania niezbędnych wpisów w dokumentach Towarzystwa. Na mocy statutu przeniesienie własności na osobę trzecią lub innego akcjonariusza mogło się odbywać drogą przelewu na samych akcjach. Za siedzibę Towarzystwa Akcyjnego obrano osadę Żyrardów; ustanowiono pięcioosobowy zarząd złożony z dyrektorów fabryki wybieranych na 3 lata przez zgromadzenie ogólne akcjonariuszy. Ponadto na wypadek przedłużającej się nieobecności lub śmierci któregoś z dyrektorów wchodzących w skład zarządu wybierano na okres dwóch lat dwóch zastępców dyrektorów. Wstąpienie do zarządu Towarzystwa Akcyjnego wymagało posiadania co najmniej trzech akcji (czyli pół procentu całości wyemitowanych), które na czas zasiadania danego akcjonariusza w zarządzie musiały zostać zdeponowane tytułem kaucji w kasie Towarzystwa Akcyjnego Zakładów Żyrardowskich. Ustalono także zasady rotacji członków zarządu. Statut przewidywał, że drogą losowania po upływie dwóch lat wybrani zostaną dwaj nowi dyrektorzy oraz jeden zastępca, co miało zapewnić ciągłość w kierowaniu i gospodarowaniu majątkiem i mocami przerobowymi zakładu. Następnie po upływie 1 roku mieli ustąpić dwaj z pozostałych trzech dyrektorów zasiadających w pierwszym składzie zarządu oraz drugi z zastępców piastujących funkcję od momentu wyłonienia pierwszego składu. Po upływie kolejnego roku ustąpić miał ostatni z pięciu dyrektorów z pierwszego składu oraz zastępca z drugiego wyboru, który pełnił obowiązki przez 2 lata. W ten sposób w ciągu 4 lat wszyscy dyrektorzy z pierwszego składu mieli zostać wymienieni wraz ze swoimi zastępcami. Po 4 latach od wyłonienia pierwszego składu wszyscy dyrektorzy i zastępcy mieli ustępować wraz z końcem swojej kadencji w zarządzie, z zastrzeżeniem jednak, że mogli być wybierani wielokrotnie. Zarząd Towarzystwa Akcyjnego w osobach 5 dyrektorów wybierał ze swojego grona prezesa Towarzystwa.
Pierwszymi dyrektorami-członkami zarządu zostali wybrani przez zgromadzenie ogólne akcjonariuszy: Karol Dittrich jr., Piotr (Peter) Garvie, Ludwik Marcelin, Mikołaj Wątróbki oraz Stefan Kossuth, z kolei zastępcami zostali Gustaw Dittrich oraz Klemens Opelt. W skład komisji rewizyjnej Towarzystwa weszło trzech założycieli, którzy nie weszli w skład zarządu.
Wybór Karola Dittricja jr. na prezesa tłumaczono nie tyle faktem posiadania przez niego pakietu większościowego akcji, lecz chęcią kierowania fabryką w „dawnym duchu”.
W skład majątku towarzystwa akcyjnego wchodziły zgodnie ze statutem:
Zasadą określoną przez ustawę Towarzystwa corocznie odpisywano z rocznego zysku nie mniej niż 5% wartości majątku ruchomego i nieruchomego fabryki na rzecz funduszu amortyzacyjnego; ponadto zarząd utworzył fundusz zapasowy, na który przeznaczano przynajmniej 10% pozostałej sumy czystego przychodu; fundusz ten miał być tworzony do momentu osiągnięcia wielkości 1/3 wartości kapitału zakładowego; celem funduszu było pokrywanie wydatków nadzwyczajnych, a w skrajnych wypadkach uzupełnienie dywidendy na wypadek, gdyby w danym roku nie przekroczyła ona 5% wniesionego kapitału. Po odliczeniu dwóch funduszy reszta miała być dzielona według uznania zgromadzenia ogólnego akcjonariuszy.
Zasadniczo struktura Towarzystwa Akcyjnego Zakładów Żyrardowskich nie zmieniła się aż do momentu zniszczenia fabryki w 1915 r.; w 1899 Karol Dittrich jr. sprzedał swoje udziały w Towarzystwie Akcyjnym spółce z udziałem kapitału petersburskiego i łódzkiego (udziały w niej posiadał współwłaściciel Zakładów Scheiblera w Łodzi Edward Herbst). Pomimo aktu sprzedaży udziałów Karol Dittrich jr. pozostał prezesem Towarzystwa Akcyjnego Zakładów Żyrardowskich. Wraz z zakupem akcji Edward Herbst objął funkcję wiceprezesa Towarzystwa, zaś głównym zarządcą zakładów został Karol Baeckemann. Wraz z wybuchem niepokojów społecznych podczas rewolucji 1905 r. Karol Dittrich jr opuścił ostatecznie Żyrardów i udał się na Austro-Węgry. W 1906 w skład nowego zarządu weszli: Edward Herbst – prezes, Herman Dernen – wiceprezes, Thomas Garvie, Julian Haack, Karol Baeckemann, Wilhelm Haupt i A. Grauschitz. W roku następnym nastąpiła zmiana na stanowisku prezesa zarządu, które to stanowisko objął hr. Władysław Wielopolski, zaś funkcję wiceprezesa objął dr Józef Petersmann. Pełnili oni swoje obowiązki aż do zniszczenia zakładów w 1915 r. Między 1907 a 1915 w skład zarządu weszli przedstawiciele wielkiej burżuazji polskiej, w tym spolonizowany Szkot Thomas Garvie, Tadeusz Popowski oraz Albin Żbikowski. W czasie istnienia Towarzystwa Akcyjnego Zakładów Żyrardowskich fabryka osiągnęła szczyt rozwoju oraz zdobyła status największego producenta wyrobów lnianych w Europie. Ostatecznie Towarzystwo Akcyjne Zakładów Żyrardowskich przestało istnieć w maju 1919, kiedy w wyniku żądań robotników zakłady przeszły pod przymusowy zarząd państwowy.

</doc>
<doc id="1752013" url="https://pl.wikipedia.org/wiki?curid=1752013" title="Inocencio Gonzalez">
Inocencio Gonzalez



</doc>
<doc id="1752014" url="https://pl.wikipedia.org/wiki?curid=1752014" title="Piramida Luwru">
Piramida Luwru

Piramida Luwru – konstrukcja ze stali i szkła, znajdująca się na dziedzińcu Luwru w Paryżu.
Budynek zapisał się w historii świata jako arcydzieło architektury nowoczesnej XX wieku.
Pomysłodawcą powstania piramidy był prezydent Francji François Mitterrand. Projekt konstrukcji wykonał Ieoh Ming Pei. Jej budowa została ukończona w 1989 roku. Piramida ma 21,65 m wysokości, a bok podstawy ma 35,42 m. W piramidzie znajdują się 603 tafle szklane o kształcie rombu i 70 tafli trójkątnych, co daje łącznie 673 elementy. Informacja o rzekomej liczbie 666 jest błędna i pochodzi jeszcze z lat 80 (media cytowały tę liczbę podczas budowy). Wykorzystał ją Dan Brown w powieści Kod Leonarda da Vinci. Nachylenie ścian wynosi 51° (wzorem proporcji była piramida Cheopsa, której nachylenie wynosi 51°50′). Cała konstrukcja waży 180 ton.
Pod piramidą znajduje się główny hall wejściowy do muzeum, z którego prowadzą trzy podziemne ścieżki do poszczególnych skrzydeł pałacu. Półpiętro każdej z nich zadaszone jest dodatkową małą piramidką.

</doc>
<doc id="1752015" url="https://pl.wikipedia.org/wiki?curid=1752015" title="Parafia św. Karola Boromeusza w Lubaczowie">
Parafia św. Karola Boromeusza w Lubaczowie

Parafia Świętego Karola Boromeusza w Lubaczowie – parafia należąca do dekanatu Lubaczów diecezji zamojsko-lubaczowskiej. 
Historia.
W 1979 roku została erygowana parafia pw. św. Mikołaja z wydzielonego terenu parafii św. Stanisława Biskupa, której kościołem parafialnym była dawna cerkiew. W czerwcu 1991 roku Lubaczów odwiedził papież Jan Paweł II, a po jego wizycie postanowiono wybudować pamiątkowy kościół. 4 listopada 1997 roku dokonano korekty granic parafii i patronem parafii został św. Karol Boromeusz. W latach 1995–1998 zbudowano nowy kościół jako votum dziękczynne za wizytę papieża Jana Pawła II w Lubaczowie. 2 czerwca 1999 roku kościół został poświęcony i konsekrowany przez biskupa Mariusza Leszczyńskiego.
Przy budowie kościoła wykorzystano projekt kościoła z parafii p.w. św. Józefa Sebastiana Pelczara w Przeworsku-Gorliczynie.

</doc>
<doc id="1752018" url="https://pl.wikipedia.org/wiki?curid=1752018" title="Obwód piński">
Obwód piński

Obwód piński (biał. Пінская вобласьць, ros. Пинская область) – jednostka administracyjna istniejąca w Białoruskiej SRR w latach 1939–1954 (de facto: 1940–1941; 1944–1954).
Historia.
Obwód utworzono 4 grudnia 1939 r. dekretem Prezydium Rady Najwyższej ZSRR po tym, jak doszło do tzw. zjednoczenia ziem białoruskich spowodowanego agresją sowiecką 17 września 1939. W jego skład weszła centralna i wschodnia część województwa poleskiego – powiaty: piński, drohiczyński, kosowski, łuniniecki i stoliński.
15 stycznia 1940 powiaty zostały zlikwidowane na mocy decyzji Prezydium Rady Najwyższej BSRR i przekształcone w rejony: hancewicki, dawidgródecki, drohiczyński, żabczycki, janowski, łohiszyński, leniński, łuniniecki, piński, stoliński i telechański.
W latach 1941–1944 obwód znajdował się pod administracja niemiecką jako część Komisariatów Rzeszy: Wschód i Ukraina.
8 stycznia 1954 roku dekretem Prezydium Rady Najwyższej ZSRR obwód został zlikwidowany a jego obszar włączono w skład obwodu brzeskiego.

</doc>
<doc id="1752019" url="https://pl.wikipedia.org/wiki?curid=1752019" title="Eleni Teocharus">
Eleni Teocharus

Eleni Teocharus, gr. Ελένη Θεοχάρους (ur. 24 czerwca 1953 w Amiandos) – cypryjska polityk i lekarz, posłanka do Parlamentu Europejskiego VII i VIII kadencji.
Życiorys.
W 1977 ukończyła studia medyczne na Uniwersytecie Arystotelesa w Salonikach. Kształciła się następnie w zakresie chirurgii dziecięcej w Manchesterze i Paryżu. W 1989 uzyskała doktorat z nauk medycznych na Trackim Uniwersytecie Demokryta. W 1978 podjęła praktykę w zawodzie lekarza. Od 1992 do 2001 była ordynatorem oddziału chirurgii i urologii dziecięcej w szpitalu dziecięcym w Nikozji, następnie została ordynatorem podobnej jednostki w szpitalu w Limassolu. Na początku lat 90. została także wykładowczynią akademicką, na Trackim Uniwersytecie Demokryta doszła do stanowiska profesora.
W 1982 pomagała ofiarom cywilnym w Bejrucie, zaangażowała się wówczas w działalność organizacji Lekarze bez Granic. W 1994 zainicjowała i do 2001 kierowała cypryjską delegacją Lekarzy Świata. Opublikowała szereg artykułów naukowych, a także kilka tomików poezji, tłumaczonej m.in. na język angielski, rosyjski i turecki.
W 2001 i 2006 uzyskiwała mandat posłanki do Izby Reprezentantów z listy centroprawicowej Zgromadzenia Demokratycznego (DISY). Z ramienia tego samego ugrupowania w wyborach w 2009 została wybrana deputowaną do Parlamentu Europejskiego VII kadencji. Przystąpiła do grupy Europejskiej Partii Ludowej, a także do Komisji Rozwoju. W 2014 z powodzeniem ubiegała się o reelekcję. W 2016 założyła własne ugrupowanie pod nazwą Ruch Solidarnościowy. W 2016 wybrana ponownie do krajowego parlamentu, zrezygnowała jednak z objęcia mandatu.

</doc>
<doc id="1752022" url="https://pl.wikipedia.org/wiki?curid=1752022" title="Ratusz w Aleksandrowie Łódzkim">
Ratusz w Aleksandrowie Łódzkim

Ratusz w Aleksandrowie Łódzkim – klasycystyczna budowla w Aleksandrowie Łódzkim, siedziba władz miejskich.
Ratusz znajduje się w rejestrze zabytków (nr. rej. A/625 z 25. 08. 1967 r.).
Historia.
Ufundowany przez Rafała Bratoszewskiego ratusz wybudowano w 1824 roku. Dwukondygnacyjny budynek powstał z cegły na rzucie zbliżonym do kwadratu. Kondygnacje budynku oddzielone są gzymsami. Na fasadzie znajduje się trzyosiowy środkowy ryzalit posiadający półkolisty balkon. Nad balkonem mieści się półkoliste okienko. Na szczycie budynku znajduje się maska Temidy z zasłoniętymi oczyma - symbol ślepej sprawiedliwości i data budowy ratusza - 1824. Dach ratusza jest czterospadowy.
Funkcja.
Obecnie ratusz pełni nadal swoją funkcję - jest siedzibą władz miejskich.

</doc>
<doc id="1752033" url="https://pl.wikipedia.org/wiki?curid=1752033" title="Bundesliga austriacka w piłce nożnej (2009/2010)">
Bundesliga austriacka w piłce nożnej (2009/2010)

Rozgrywki Bundesligi w sezonie 2009/2010, czyli najwyższego poziomu piłkarskiego w Austrii są 99. sezonem w historii. Rozpoczęto je 18 lipca 2009 a zakończenie przewidziano w maju 2010. był obrońcą tytułu mistrzowskiego i po raz kolejny dokonał tej sztuki zostając ponownie mistrzem Austrii.
Wyniki.
Każdy zespół gra z każdym po 4 spotkania – 2 w rundzie jesiennej i 2 w wiosennej.
Najlepsi strzelcy.
"Źródło:Bundesliga"

</doc>
<doc id="1752037" url="https://pl.wikipedia.org/wiki?curid=1752037" title="Ladislau Biernaski">
Ladislau Biernaski

Ladislau Biernacki CM (ur. 24 października 1937 w Almirante Tamandaré, zm. 13 lutego 2012) – brazylijski biskup katolicki polskiego pochodzenia, członek zakonu lazarystów, biskup diecezji São José dos Pinhais w latach 2006–2012.
Życiorys.
Święcenia prezbiteratu przyjął 6 czerwca 1963 w Zgromadzeniu Misji. Po święceniach i studiach w Paryżu został wykładowcą zakonnego seminarium w Kurytybie, a następnie pełnił funkcje kolejno zastępcy prowincjała oraz przełożonego brazylijskiej prowincji lazarystów.
6 kwietnia 1979 został prekonizowany biskupem pomocniczym Kurytyby oraz biskupem tytularnym "Tetci". Sakrę biskupią przyjął 27 maja 1979 w bazylice watykańskiej z rąk papieża Jana Pawła II.
6 grudnia 2006 otrzymał nominację na biskupa nowo utworzonej diecezji São José dos Pinhais.
Zmarł 13 lutego 2012.

</doc>
<doc id="1752038" url="https://pl.wikipedia.org/wiki?curid=1752038" title="Ratusz w Warce">
Ratusz w Warce

Ratusz w Warce – warecki ratusz mieści się przy południowej pierzei rynku.
Jest to budowla klasycystyczna wybudowana w 1805 według projektu Hilarego Szpilowskiego. Jest to budynek dwukondygnacyjny. Posiada namiotowy dach z blachy. Jego szczyt tworzy platformę widokową. Parter i piętro łączą się ze sobą gzymsami kordonowymi. Okna i drzwi mieszczą się we wgłębieniach arkadowych.
Obecnie siedziba władz miejskich.

</doc>
<doc id="1752039" url="https://pl.wikipedia.org/wiki?curid=1752039" title="Manuel Gonçalves Cerejeira">
Manuel Gonçalves Cerejeira

Manuel Gonçalves Cerejeira (ur. 29 listopada 1888 w Lousado, zm. 2 sierpnia 1977 w Lizbonie) – portugalski duchowny katolicki, kardynał, patriarcha Lizbony.
Życiorys.
Święcenia kapłańskie przyjął 1 kwietnia 1911 roku w miejscowości Braga. Był wykładowcą na Uniwersytecie Coimbra w latach 1911–1928. 23 marca 1928 roku otrzymał nominację na arcybiskupa tytularnego Mitilene i biskupa pomocniczego Lizbony. Sakrę biskupią otrzymał 17 czerwca 1928 roku w Coimbra z rąk bp. Luis Coelho da Silva biskupa Coimbra. 5 sierpnia 1929 roku wybrany wikariuszem kapitulnym Lizbony, a 18 listopada 1929 roku mianowany patriarchą Lizbony. Na konsystorzu 16 grudnia 1929 roku papież Pius XI wyniósł go do godności kardynalskiej z tytułem kardynała prezbitera SS. Marcellino e Pietro. Uczestnik konklawe w 1939 roku, które wybrało na papieża Piusa XII i również uczestnik konklawe w 1958 roku, które wybrało na papieża Jana XXIII. 6 sierpnia 1961 roku został kardynałem protoprezbiterem. Brał udział w obradach Soboru Watykańskiego II w latach 1962–1965. Uczestnik konklawe w 1963 roku, które wybrało na papieża Pawła VI. W 1966 roku mianowany wikariuszem apostolskim ordynariatu polowego w Portugalii. W związku z wprowadzeniem przez papieża Pawła VI w motu proprio Ingravescentem aetatem górnej granicy wieku dla kardynałów-elektorów z dniem 1 stycznia 1971 roku utracił uprawnienia elektorskie. 10 maja 1971 roku złożył rezygnację z pasterskiego zarządzania patriarchatem Lizbony, a w 1972 roku złożył także rezygnację z pasterskiego zarządzania ordynariatem polowym Portugalii. Zmarł 2 sierpnia 1977 roku w Lizbonie w wieku 89 lat, po 66 latach kapłaństwa, 49 biskupstwa i 48 kardynalatu. Był ostatnim żyjącym kardynałem z nominacji Piusa XI.

</doc>
<doc id="1752043" url="https://pl.wikipedia.org/wiki?curid=1752043" title="Literatura - przegląd chronologiczny">
Literatura - przegląd chronologiczny



</doc>
<doc id="1752048" url="https://pl.wikipedia.org/wiki?curid=1752048" title="Canal Street (Manchester)">
Canal Street (Manchester)

Canal Street – ulica w centralnej części Manchesteru, w północno-zachodniej Anglii, stanowiąca centrum gejowskiej dzielnicy tego miasta.
Ulica, biegnie wzdłuż brzegu Kanału Rochdale, i jest zabudowana w większości klubami i restauracjami dla osób LGBT. Wieczorami i nocą (a w ciągu dnia podczas ciepłych miesięcy) ulica jest wypełniona pijącymi i imprezującymi gejami i lesbijkami, wśród których są turyści z całego świata. Do części ulicy przylegają tereny Sackville Park.

</doc>
<doc id="1752051" url="https://pl.wikipedia.org/wiki?curid=1752051" title="Midnight Boom">
Midnight Boom

Midnight Boom to trzeci album zespołu The Kills, wydany 10 marca 2008 roku przez Domino Records (17 marca 2008 roku w Stanach Zjednoczonych). Został nagrany w Benton Harbor, MI. Tytuł "Midnight Boom" odnosi się do momentu wschodu księżyca. 

</doc>
<doc id="1752052" url="https://pl.wikipedia.org/wiki?curid=1752052" title="Wast Water">
Wast Water

Wast Water – jezioro w północno-zachodniej części Anglii w Wielkiej Brytanii położone na terenie Parku Narodowego Lake District w Krainie Jezior. Jego długość wynosi 4,6 km, a szerokość dochodzi do 600 metrów. Jest najgłębszym jeziorem w Anglii, jego głębokość dochodzi do 79 metrów.
Znajdujące się w dolinie jezioro jest na wysokości 61 m n.p.m., jest pochodzenia polodowcowego. Otaczają je granitowe góry, Great Gable (899 m n.p.m.), Illgill Head (609 m n.p.m.), Whin Rigg (535 m n.p.m.) i najwyższy szczyt w Anglii Scafell Pike (978 m n.p.m.). Woda odprowadzana jest przez rzekę River Irt do Morza Irlandzkiego w pobliżu miejscowości Ravenglass. 
Jezioro i otoczenie jest częstym miejscem pieszych wędrówek. W 2007 roku teren ten został wybrany jako "Ulubiony Widok Wielkiej Brytanii"
Mała wioska Wasdale Head stała się ulubionym miejscem i bazą dla miłośników wspinaczek górskich. Jednym z pionierów był Walter Parry Haskett Smith zwany "ojcem brytyjskiej wspinaczki", który w wiejskim zajeździe Williama Ritsona odnotowywał wspinaczki w księdze gości.

</doc>
<doc id="1752054" url="https://pl.wikipedia.org/wiki?curid=1752054" title="Albert Bielschowsky">
Albert Bielschowsky

Albert Bielschowsky (ur. 3 stycznia 1847 w Namysłowie, zm. 21 października 1902 w Berlinie) – niemiecki historyk literatury, biograf Goethego.

</doc>
<doc id="1752059" url="https://pl.wikipedia.org/wiki?curid=1752059" title="Kocioł radomski">
Kocioł radomski

Kocioł radomski - termin z okresu kampanii wrześniowej oznaczający okrążenie sił Południowego Zgrupowania Armii „Prusy” przez wojska III Rzeszy w okolicy Radomia wskutek przegranej przez Wojsko Polskie bitwy pod Iłżą (8–9 września 1939).
Wskutek kapitulacji „kotła radomskiego” 11 września 1939 wielu polskich żołnierzy dostało się do niewoli niemieckiej (stanowili sporą część 60.000 jeńców wziętych przez 10 Armię Waltera von Reichenau).
Ostatni polscy żołnierze z „kotła radomskiego” walczyli do 17 września 1939.

</doc>
<doc id="1752063" url="https://pl.wikipedia.org/wiki?curid=1752063" title="Obwód baranowicki">
Obwód baranowicki

Obwód baranowicki (biał. Баранавіцкая вобласць, ros. Барановичская область) – jednostka administracyjna istniejąca w latach 1939–1954 (de facto: 1940–1941, 1944–1954) utworzona na terenie dawnego województwa nowogródzkiego. 
Historia.
Obwód został utworzony jako obwód nowogródzki dekretem Prezydium Rady Najwyższej Białoruskiej SRR "O obwodach i centrach obwodowych Zachodniej Białorusi" z 19 listopada 1939 r. Obwód obejmował tereny województwa nowogródzkiego. Dzień później KC KP(b)B wydała postanowienie "o podziale administracyjnym na terenie zachodnich obwodów Białorusi" w wyniku którego w skład obwodu weszło 9 powiatów przedwojennej Polski: baranowicki, nowogródzki, słonimski, szczuczyński, lidzki, nieświeski, stołpecki, wołożyński i grodzieński (dwa ostatnie: częściowo). Utworzenie obwodu zostało zatwierdzone 4 grudnia 1939 r. dekretem Prezydium Rady Najwyższej ZSRR, już pod nazwą obwód baranowicki.
Na początku 1940 r. wprowadzono nowy podział na rejony, których utworzono 26. 
Od roku 1941 do 1944 obszar Nowogródczyzny znajdował się pod okupacją niemiecką i należał do Generalnego Komisariatu Wschód. Po ponownym zajęciu tych ziem przez Armię Czerwoną w 1944 r. część terytorium reaktywowanego obwodu (rejony: iwieniecki, lidzki, lubczański, mirski, mostowski, raduński, szczuczyński, wasiliszkowski, woronowski, zelwieński, żołudecki i mostowski), przekazano nowo utworzonemu obwodowi grodzieńskiemu, a część (rejony: iwiejski, juraciszkański i wołożyński) – mołodeckiemu. 
W 1952 r. w skład obwodu wchodziły następujące rejony:
8 stycznia 1954 roku dekretem Prezydium Rady Najwyższej ZSRR obwód został zlikwidowany, a jego rejony włączone w skład obwodów: brzeskiego i mińskiego.

</doc>
<doc id="1752065" url="https://pl.wikipedia.org/wiki?curid=1752065" title="Mysłowice Kosztowy">
Mysłowice Kosztowy

Mysłowice Kosztowy – stacja kolejowa w Mysłowicach, w dzielnicy Kosztowy, w województwie śląskim, w Polsce.
W roku 2021 stacja obsługiwała 10–19 pasażerów na dobę.

</doc>
<doc id="1752066" url="https://pl.wikipedia.org/wiki?curid=1752066" title="Kurr">
Kurr

Kurr (isl. gaworzenie) - debiutancki album islandzkiego żeńskiego kwartetu Amiina. Został wydany 21 marca 2007. Zawiera 12 utworów. Z tego albumu zostały wydane dwa single: Seoul (2006) i Hilli (At The Top of The World) 2007.

</doc>
<doc id="1752067" url="https://pl.wikipedia.org/wiki?curid=1752067" title="Amerykanie pochodzenia czeskiego">
Amerykanie pochodzenia czeskiego

Amerykanie pochodzenia czeskiego () – mieszkańcy USA pochodzący, bądź urodzeni na terenie Czech. Według spisu powszechnego z roku 2000 w Stanach Zjednoczonych żyło 1 262 527 Amerykanów pochodzenia czeskiego.
Populacja.
Stany z największymi populacjami czeskimi
Stany z największymi procentowymi udziałami ludności czeskiej

</doc>
<doc id="1752068" url="https://pl.wikipedia.org/wiki?curid=1752068" title="Mysłowice Brzezinka">
Mysłowice Brzezinka

Mysłowice Brzezinka – stacja kolejowa w Mysłowicach, w dzielnicy Brzezinka; w województwie śląskim. Znajdują się na niej 2 perony. Zatrzymują się tutaj tylko pociągi osobowe.
W roku 2021 stacja obsługiwała 20–49 pasażerów na dobę.
Budynek dworcowy został wyburzony w październiku 2016 roku

</doc>
<doc id="1752069" url="https://pl.wikipedia.org/wiki?curid=1752069" title="Football League Championship (2009/2010)">
Football League Championship (2009/2010)

Sezon 2009/2010 Football League Championship (nazywanej również Coca-Cola Football League Championship z powodu sponsora) – szósty sezon rozgrywek ligi pod tą nazwą oraz osiemnasty ogólnie. Sezon rozpoczął się 7 sierpnia 2009 roku.
Drużyny.
Po ostatnim sezonie z Championship awansowały do wyższej klasy rozgrywkowej (Premier League) trzy drużyny: Wolverhampton Wanderers (1. miejsce), Birmingham City (2. miejsce) oraz zwycięzca baraży drużyna Burnley (5. miejsce). 
Z ligi zostały relegowane najsłabsze drużyny to jest: Norwich City (22. miejsce), Southampton (23. miejsce), Charlton Athletic (24. miejsce). Te trzy drużyny rozpoczęły sezon 2009/2010 na trzecim poziomie rozgrywkowym to jest w League One.
Tabela.
Baraże o awans.
Półfinały.
"Blackpool wygrało w dwumeczu 6-4."
"Cardiff City wygrało po rzutach karnych 4-3."
Finał.
" Blackpool awansowało do Premier League."
Wyniki meczów.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Stadiony.
1 Klub ma siedzibę w Walii
2 Stadion ma również miejsca stojące

</doc>
<doc id="1752070" url="https://pl.wikipedia.org/wiki?curid=1752070" title="Mysłowice Brzęczkowice">
Mysłowice Brzęczkowice

Mysłowice Brzęczkowice – przystanek kolejowy w Mysłowicach, w dzielnicy Brzęczkowice; w województwie śląskim. Znajdują się na niej 2 perony. Zatrzymują się tutaj tylko pociągi osobowe.
W roku 2021 przystanek obsługiwał 10–19 pasażerów na dobę.

</doc>
<doc id="1752071" url="https://pl.wikipedia.org/wiki?curid=1752071" title="Hermann Winkler">
Hermann Winkler

Hermann Winkler (ur. 22 kwietnia 1963 w Grimmie) – niemiecki polityk i samorządowiec, deputowany do Parlamentu Europejskiego VII i VIII kadencji.
Życiorys.
Ukończył w 1988 studia inżynierskie na Uniwersytecie Technicznym w Magdeburgu. Dwa lata pracował w zakładach chemicznych w Lipsku. Następnie do 2001 pełnił funkcję zastępcy burmistrza Grimmy.
W 1988 wstąpił do Unii Chrześcijańsko-Demokratycznej. W latach 1990–1999 przewodniczył miejskim strukturom CDU w Grimmie, w latach 1992–1995 kierował saksońskim oddziałem chadeckiej młodzieżówki "Junge Union". Od 2005 stał na czele partii w powiecie Muldental, a po zmianach administracyjnych w 2007 objął przywództwo w powiecie Lipsk.
W okresie 1990–2009 wykonywał obowiązki posła do landtagu Saksonii. Od 2004 do 2007 był jednocześnie regionalnym ministrem stanu i szefem kancelarii.
W wyborach w 2009 z listy CDU uzyskał mandat posła do Parlamentu Europejskiego VII kadencji. Przystąpił do grupy Europejskiej Partii Ludowej, wszedł w skład Komisji Rozwoju Regionalnego. W 2014 z powodzeniem ubiegał się o europarlamentarną reelekcję.

</doc>
<doc id="1752072" url="https://pl.wikipedia.org/wiki?curid=1752072" title="Kulice Tczewskie">
Kulice Tczewskie

Kulice Tczewskie – przystanek kolejowy w Kulicach, położony w zachodniej części wsi.
W roku 2017 przystanek obsługiwał 100–149 pasażerów na dobę.
Historia.
Kolej dotarła do Majewa już w 1852 roku wraz z linią Bydgoszcz – Tczew, która łączyła Bydgoszcz z Królewską Koleją Wschodnią. W 1911 roku zbudowano drugi tor na odcinku Laskowice Pomorskie – Tczew.
W 1969 linia kolejowa nr 131 została zelektryfikowana.
W 2014 wykonano rewitalizację linii kolejowej na odcinku Bydgoszcz Główna – Kulice Tczewskie – Tczew. Celem inwestycji była poprawa bezpieczeństwa ruchu na przejeździe kolejowo-drogowym z jednoczesnym podniesieniem jego kategorii z C na B i podniesieniem prędkości rozkładowej na szlaku do 160 km/h.
Linia kolejowa.
Przez Kulice Tczewskie przebiega linia kolejowa nr 131, która jest magistralą znaczenia państwowego. Jest ona prawie w całości dwutorowa, zelektryfikowana, normalnotorowa.
Infrastruktura.
Na przystanku nie ma kas biletowych. Perony mają nawierzchnię z kostki brukowej, nie są kryte.

</doc>
<doc id="1752076" url="https://pl.wikipedia.org/wiki?curid=1752076" title="Nino Resegotti">
Nino Resegotti

Nino Resegotti (ur. 2 stycznia 1876 w Tromello, zm. 1 stycznia 1956 w Genui) – włoski trener piłkarski. W sezonie 1919/1920 był trenerem Interu Mediolan (wspólnie z Francesco Mauro). W 23 meczach prowadzona przez nich drużyna zwyciężyła 17 razy, 5 razy zremisowała, a raz przegrała i zdobyła mistrzostwo Włoch.

</doc>
<doc id="1752077" url="https://pl.wikipedia.org/wiki?curid=1752077" title="Piero Sicoli">
Piero Sicoli

Piero Sicoli (ur. 1954) – włoski astronom amator, współodkrywca 43 planetoid. Pracował w "Osservatorio Astronomico Sormano" w pobliżu Como.
W uznaniu jego pracy planetoida (7866) Sicoli została nazwana jego nazwiskiem.

</doc>
<doc id="1752079" url="https://pl.wikipedia.org/wiki?curid=1752079" title="Pionier (Świadkowie Jehowy)">
Pionier (Świadkowie Jehowy)

Pionier – ochrzczony głosiciel wyznania Świadków Jehowy, który na działalność ewangelizacyjną dobrowolnie zobowiązuje się przeznaczać określoną liczbę godzin w miesiącu lub roku.
Historia.
Pierwszych pionierów wówczas jeszcze Badacze Pisma Świętego nazywali kolporterami. W „Strażnicy Syjońskiej” z kwietnia 1881 roku zamieszczono artykuł pt. "Potrzeba 1000 kaznodziejów", w którym zachęcono osoby niemające nikogo na utrzymaniu do poświęcania tyle czasu, ile tylko mogą, na działalność kaznodziejską. W roku 1885 liczba kolporterów wynosiła 300 osób. W sprawie wyboru terenu do głoszenia na początku pozostawiano kolporterom pełną swobodę. W 1909 roku pionierów było 625. Liczbę 1000 kolporterów przekroczono dopiero w 1914 roku.
Po roku 1931 kolporterów zaczęto nazywać pionierami. Pierwszych pionierów specjalnych Towarzystwo Strażnica zaczęło wysyłać w 1937 roku. Ich zadanie polegało na odtwarzaniu w progach mieszkań wykładów biblijnych z płyt gramofonowych oraz na ponownym odwiedzaniu ludzi i prowadzeniu z nimi rozmów biblijnych. Na początku pionierzy specjalni skupiali się na dużych miastach, gdzie istniały już zbory Świadków Jehowy. Kilka lat później zaczęto kierować pionierów na tereny, gdzie Świadkowie Jehowy nie prowadzili działalności kaznodziejskiej. W 1939 roku trzystu pionierów specjalnych odtworzyło 4,5 minutowe przemówienie biblijne ponad pół miliona razy, dzięki czemu wysłuchało go przeszło milion osób. To zachęciło innych głosicieli do używania gramofonów i w rezultacie na ponad 47 000 urządzeń odtwarzano 92 różne wykłady biblijne. W 2015 roku w skład śpiewnika Świadków Jehowy weszła pieśń, która w treści nawiązuje do działalności pionierów. Pieśń nosi tytuł „Dzień z życia pioniera”.
Kurs Służby Pionierskiej.
Kurs Służby Pionierskiej – sześciodniowe szkolenie dla pionierów – pod koniec pierwszego roku służby – zapoczątkowane w grudniu 1977 roku w Stanach Zjednoczonych. Składa się z 40 godzinnych lekcji, na które składają się dyskusje, pokazy i warsztaty, mające lepiej wyposażyć do pełnienia służby pionierskiej. Obecnie na to szkolenie wraz z nowymi uczestnikami stopniowo zapraszani są też absolwenci, którzy nie byli na kursie w ostatnich pięciu latach pełnionej służby pionierskiej. Uczą się na nim jak prowadzić rozmowy z napotykanymi ludźmi, omawiają Biblię i zagadnienia organizacyjne oraz jak w życiu codziennym kierować się zasadami z Pisma Świętego i jak pielęgnować oraz okazywać chrześcijańskie cechy, takie jak np. pokora, miłość. Ma ono pomóc pionierowi wzmocnić więź z Jehową Bogiem, zachęcić do dalszej wiernej służby oraz podnieść kwalifikacje we wszystkich jej dziedzinach. Materiały źródłowe dla takiego kursu to Biblia i podręcznik „Dokładnie pełnij swoją służbę” (2 Tymoteusza 4:5).
W związku z pandemią COVID-19 w roku 2021 po raz pierwszy w historii odbył się w formie wideokonferencji (kurs w tej formie odbył się również w 2022 roku).

</doc>
<doc id="1752081" url="https://pl.wikipedia.org/wiki?curid=1752081" title="Bob Spottiswood">
Bob Spottiswood

Bob Spottiswood (ur. 1887 w Carlisle, zm. 1966) – angielski piłkarz i trener piłkarski.
Kariera piłkarska.
Bob Spottiswood karierę piłkarską rozpoczął w pierwszej dekadzie XX wieku w klubie Carlisle United. Następnym jego klubem był występujący w Southern Football League Croydon Common, z którego w 1909 trafił do występującego w tej samej lidze Crystal Palace. W Crystal Palace Spottiswood rozegrał 177 spotkań, w których zdobył dwie bramki.
Karierę Spottiswooda przerwała I wojna światowa. Po jej zakończeniu został zawodnikiem drugoligowego Clapton Orient, którym rozegrał tylko jedno spotkanie. Po odejściu z Clapton Orient Spottiswood występował jeszcze w paru klubach, karierę kończąc w klubie Elsecar Main w 1922.
Kariera trenerska.
W latach 1922–1924 Spottiswood był szkoleniowcem zespołu Inter Mediolan. W sezonie 1922/1923 poprowadził drużynę z Lombardii w 24 spotkaniach, z których 9 zakończyło się wygranymi, 6 remisami i 9 porażkami. W końcowej tabeli rozgrywek Inter zajął siódme miejsce. W następnym sezonie „Nerazzurri” z 23 spotkań wygrali 12, 5 zremisowali i 6 przegrali, co dało im 4. miejsce w tabeli.

</doc>
<doc id="1752083" url="https://pl.wikipedia.org/wiki?curid=1752083" title="Gliwice Kuźnica">
Gliwice Kuźnica

Gliwice Kuźnica – przystanek osobowy w Gliwicach, w województwie śląskim.
W roku 2017 przystanek obsługiwał 20–49 pasażerów na dobę.
Informacje ogólne.
Zatrzymują się tutaj tylko pociągi osobowe. Przystanek został zmodernizowany w 2010 roku.

</doc>
<doc id="1752086" url="https://pl.wikipedia.org/wiki?curid=1752086" title="Puchar Świata w saneczkarstwie 2009/2010">
Puchar Świata w saneczkarstwie 2009/2010

Sezon 2009/2010 Pucharu Świata w saneczkarstwie rozpoczął się 20 listopada 2009 roku w kanadyjskim mieście Calgary. Ostatnie zawody z tego cyklu rozegrano 31 stycznia 2010 roku na torze olimpijskim w Cesana Torinese. W porównaniu do poprzedniego sezonu nie odbyły się konkursy w Siguldzie. Pierwszy raz od sześciu lat zawodników gościło Lillehammer.
Puchar Świata rozegrany został w 8 miastach, 5 krajach, na 2 kontynentach. Najwięcej konkursów odbyło się w Niemczech. Były to konkursy w Winterbergu, Königssee, Oberhofie oraz w Altenbergu.
Wśród kobiet bezkonkurencyjne były Niemki. Po raz trzeci z rzędu najlepsza była Tatjana Hüfner, która pięciokrotnie wygrała zawody, a trzy razy była druga. Kolejne miejsca zajęły Natalie Geisenberger i Anke Wischnewski. Wśród mężczyzn już po raz dziewiąty w karierze (5 raz z rzędu) niepokonany był Włoch Armin Zöggeler, który w pokonanym polu zostawił Rosjanina Alberta Diemczenkę oraz Niemca Felixa Locha. Wśród dwójek mężczyzn po raz pierwszy triumfowali Niemcy André Florschütz i Torsten Wustlich. Na drugim miejscu sezon ukończyli ich rodacy Patric Leitner i Alexander Resch, a na trzecim włoska para Christian Oberstolz i Patrick Gruber. W klasyfikacji drużynowej zwyciężyli Niemcy, którzy tylko o 5 punktów pokonali Austriaków. Na najniższym miejscu podium uplasowała się Kanada.

</doc>
<doc id="1752087" url="https://pl.wikipedia.org/wiki?curid=1752087" title="Hans-Gert Pottering">
Hans-Gert Pottering



</doc>
<doc id="1752090" url="https://pl.wikipedia.org/wiki?curid=1752090" title="Odrodzenie narodowe na Ukrainie w latach 1985–1991">
Odrodzenie narodowe na Ukrainie w latach 1985–1991

Odrodzenie narodowe na Ukrainie w latach 1985–1991 – proces społeczny zachodzący w latach 1985–1991, w wyniku którego w Ukraińskiej Socjalistycznej Republiki Radzieckiej odradzała się ukraińska świadomość narodowa i pozycja języka ukraińskiego, oraz następowała samoorganizacja społeczeństwa ukraińskiego, co doprowadziło najpierw do ogłoszenia suwerenności USRR, a w końcu do uzyskania niepodległości przez Ukrainę.
Podwaliny pod ten proces stworzyła w latach 60.–70. XX wieku działalność "Szistdesiatnyków".
Sytuacja polityczna w Związku Radzieckim.
11 marca 1985 Michaił Gorbaczow objął stanowisko I sekretarza Komitetu Centralnego Komunistycznej Partii Związku Radzieckiego. Zainicjował on w Związku Radzieckim politykę "pieriestrojki" (przebudowy) i "głasnosti" (jawności), których podstawą były złagodzenie cenzury oraz ograniczona liberalizacja gospodarcza i polityczna. Za rzeczywisty początek "pieriestrojki" uznać należy jednak styczeń 1987, kiedy to Michaił Gorbaczow podczas obrad KC KPZR stwierdził potrzebę większej kontroli oddolnej i stworzenia szans także dla kandydatów wysuniętych oddolnie. Od tego momentu rozpoczęło się zwalnianie z łagrów więźniów politycznych, liberalizacja cenzury, wydawanie publikacji o zbrodniach okresu stalinowskiego.
Gospodarka radziecka była jednak zbyt zniszczona, a reformy w tym zakresie zbyt nieśmiałe, więc z każdym rokiem sytuacja gospodarcza pogarszała się, co potęgowało niezadowolenie mieszkańców ZSRR.
Sytuacja polityczna w USRR w latach 1985–1989.
4 września 1985 w gułagu koło Permu zmarł Wasyl Stus – ukraiński poeta i opozycjonista, więziony od 1965. Był jedną z ostatnich ofiar Gułagu.
26 kwietnia 1986 w północnej części USRR miała miejsce awaria elektrowni jądrowej w Czarnobylu. W wyniku awarii skażeniu promieniotwórczemu uległ obszar od 125 000 do 146 000 km² terenu na pograniczu Białorusi, Ukrainy i Rosji. W wyniku katastrofy skażeniu uległo 9% terytorium Ukrainy. Wskutek blokady informacyjnej nie powiadomiono o awarii ludności Ukrainy, i nie podjęto żadnych czynności w celu zmniejszenia zagrożenia skażeniem. W przyszłości rocznica katastrofy stała się okazją do organizacji demonstracji oraz tworzenia organizacji ekologicznych.
W dniach 15–16 kwietnia 1987 odbył się Zjazd Nauczycieli Ukraińskich, na którym podniesiono problem dyskryminacji języka ukraińskiego i wnioskowano zmianę tego stanu rzeczy. W czerwcu tego samego roku odbyło się plenum zarządu Związku Pisarzy Ukrainy, które wyraziło troskę o stan narodu i kultury ukraińskiej, oraz wskazało zagrożenia ekologiczne zagrażające narodowi. Związek zwrócił się również do prezydium Rady Najwyższej ZSRR z wnioskiem o wprowadzenie nauczania języka ukraińskiego we wszystkich szkołach na terenie USRR, oraz nadanie mu praw języka państwowego.
W lecie 1987 w Kijowie powstał Ukraiński Klub Kulturologiczny, utworzony m.in. przez Serhija Nabokę, Jewhena Swerstiuka, Ołesia Szewczenkę. Klub prowadził aktywną działalność odczytową, próbował odbudowywać poczucie tradycji kulturalnych i historycznych oraz przywracać pamięć o represjach stalinowskich. Od sierpnia rozpoczęła się akcja na rzecz legalizacji Cerkwi greckokatolickiej w USRR.
5 sierpnia 1987 Wiaczesław Czornowił skierował do Michaiła Gorbaczowa memoriał opisujący sytuację w USRR i wskazujący na potrzebę zmian polityki narodowościowej. 3 października ukazało się pierwsze oświadczenie Ukraińskiej Grupy Inicjatywnej na rzecz Uwolnienia Więźniów Sumienia, żądające uwolnienia więźniów politycznych. Jednocześnie we Lwowie (od 20 września) i Kijowie (od 4 października) rozpoczęły się wiece i demonstracje uliczne w celu upamiętnienia ofiar komunistycznego terroru.
Również w październiku powstało Ukraińskie Stowarzyszenie Niezależnej Inteligencji Twórczej (które zorganizowali Mychajło Osadczyj i Iwan Sokulskyj), które przystąpiło do wydawania 4 nieoficjalnych czasopism literackich oraz zorganizowało wykłady Latającego Uniwersytetu.
W grudniu 1987 powstało Stowarzyszenie Ekologiczne „Zielony Świat”, które zapoczątkowało istnienie na Ukrainie ruchów ekologicznych, oraz zaczęło występować z wieloma inicjatywami ekologicznymi.
Rok 1988 przyniósł ożywienie życia politycznego na Ukrainie. Do połowy roku ogłoszona w Moskwie pieriestrojka omijała tę republikę. Było to spowodowane z jednej strony tym, że u władzy na Ukrainie pozostawał jeden z najbardziej konserwatywnych przywódców komunistycznych z czasów Breżniewa, Wołodymyr Szczerbycki; z drugiej zaś ciągle w więzieniach bądź łagrach pozostawali najbardziej aktywni ukraińscy działacze polityczni. 5 czerwca rozpoczęły się obchody Tysiąclecia Chrztu Rusi. Oprócz obchodów oficjalnych rocznica ta pozwoliła na wiele nieoficjalnych spotkań i odczytów, oraz nielegalnych mszy greckokatolickich.
Po częściowym zwolnieniu z łagrów działaczy opozycyjnych doszło 7 lipca do przekształcenia Ukraińskiej Grupy Helsińskiej w Ukraiński Związek Helsiński (UZH), który zapoczątkował swoje istnienie programem politycznym nazwanym „Deklaracją zasad”. W deklaracji jako główny cel ruchu określono odrodzenie państwowości ukraińskiej oraz przebudowę ZSRR na zasadzie konfederacji niezależnych państw. Wbrew zamierzeniom dysydentów nie doszło na Ukrainie w 1988 do powołania, na wzór krajów nadbałtyckich, masowego ruchu na rzecz reform.
Na przełomie lat 1988/1989 szok w społeczeństwie ukraińskim wywołało odkrycie masowych grobów w Bykowni. Sprawa została szeroko nagłośniona w prasie całego ZSRR. 6 marca 1989 KC KPU podjął uchwałę o usuwaniu „białych plam” z historii USRR.
W marcu 1989 odbyły się wybory do Zjazdu Deputowanych Ludowych ZSRR. Zaktywizowało to mieszkańców Ukrainy, szczególnie zachodnich obwodów oraz Kijowa. Wielu startujących komunistycznych dygnitarzy partyjnych odpadło w wyborach. Pod koniec kwietnia, w rocznicę katastrofy czarnobylskiej, w wielu miastach odbyły się nielegalne wiece. Największy, w Kijowie, zgromadził 40 tysięcy uczestników.
17 lipca 1989 wybuchły pierwsze strajki górników, najpierw w Zagłębiu Kuźnieckim, a następnie w Donieckim.
29 września 1989 Plenum KC KPU odwołało Wołodymyra Szczerbyckiego ze stanowiska I sekretarza KPU (na którym działał od 1972). Na jego miejsce wybrano Wołodymyra Iwaszko.
Powołanie „Ruchu”.
Pierwszym masowym ruchem na rzecz reform na Ukrainie został Ludowy Ruch Ukrainy na rzecz Przebudowy (w skrócie „Ruch”).
Organizacja ta powstała dzięki połączeniu byłych dysydentów (m.in. Łewko Łukjanenko, Wiaczesław Czornowił, bracia Mychajło i Bohdan Horyniowie) z kijowską inteligencją twórczą (najczęściej należącą do KPZR), przede wszystkim pisarzami (m.in. Iwan Dracz, Dmytro Pawłyczko, Wołodymyr Jaworiwśkyj). Zjazd założycielski „Ruchu” odbył się w dniach 8–10 września 1989 w Kijowie.
Wybory parlamentarne i samorządowe w 1990 roku.
27 października 1989 Rada Najwyższa zdecydowała, że wybory odbędą się w marcu 1990, będą bezpośrednie, i na każde miejsce będzie kandydować co najmniej dwie osoby.
Temu zadaniu Ruch sprostał na terenach zachodniej i – częściowo – centralnej Ukrainy. Wbrew wysiłkom Bloku Demokratycznego (do którego obok Ruchu wchodziły m.in. Towarzystwo Języka Ojczystego im. Tarasa Szewczenki i ukraiński „Memoriał”) nic udało się w tamtych wyborach zaktywizować społeczeństwa wschodniej Ukrainy. W ten sposób opozycja musiała się zadowolić 25% miejsc w parlamencie i nastawić się na długotrwałą pracę zmierzającą do przebudzenia narodowego wschodniej Ukrainy. Praca ta zresztą po wyborach była już znacznie łatwiejsza, ponieważ przemilczani do tej pory politycy pojawili się w sprawozdaniach z obrad Rady Najwyższej w radiu i telewizji, i swoimi wystąpieniami mogli skutecznie przeciwdziałać propagandzie komunistycznej.
Jednak problem podstawowy ukraińskiego ruchu odrodzeniowego – zaktywizowanie wschodniej Ukrainy – pozostawał otwarty. O ile szybko doszło do opanowania Kijowa przez ruch demokratyczny, o tyle wydawało się, że politycy ukraińscy nie mają koncepcji na dotarcie ze swoimi ideami do mieszkańców wschodnich regionów republiki.
Pasywność wobec tej części Ukrainy zaczęto przełamywać latem 1990, kiedy to zorganizowano w Zaporożu i Nikopolu wielkie obchody 500-lecia powstania Siczy Zaporoskiej. Obchody te dały demokratom ukraińskim klucz do wschodniej Ukrainy; kluczem tym okazało się wskrzeszenie kozackich tradycji tego regionu Ukrainy (na Ukrainie Zachodniej ten sam proces dokonywał się przez odwołanie się do tradycji Ukraińskich Strzelców Siczowych, i wojennej oraz powojennej partyzantki ukraińskiej).
Jednocześnie oczywiste było, że za wszelką cenę należy „zukrainizować” strajkowy ruch Donbasu – największego centrum przemysłowego Ukrainy. Ze zdwojoną energią zaczęli kursować do komitetów strajkowych Donbasu wysłannicy Kijowa. Proces ten, chociaż rozwijał się nie bez przeszkód, doprowadził ostatecznie do powstania w czerwcu 1991 Ogólnoukraińskiego Komitetu Solidarności Pracujących, którego przewodniczący Wołodymyr Iwaszczenko ściśle współpracował z opozycją Kijowa. Pomimo tego względnego sukcesu bazą odrodzenia ukraińskiego była przede wszystkim inteligencja.
Uchwalenie Deklaracji o suwerenności Ukrainy.
Tuż po wyborach 1990 okazało się, że w koalicji pisarsko-dysydenckiej rysują się zdecydowane podziały. Niemniej najwybitniejszym osiągnięciem tego okresu było doprowadzenie do uchwalenia przez Radę Najwyższą Deklaracji o Suwerenności Państwowej Ukrainy.
Powstawanie partii politycznych.
Punktem różnicującym pisarzy i dysydentów stał się problem tempa zmian politycznych na Ukrainie. Dysydenci (Łukianenko, Czornowił, Chmara) byli niecierpliwi, chcieli doprowadzić do szybszego zradykalizowania Ruchu, zaś kijowscy pisarze (Pawłyczko, Dracz, Jaworiwśkyj), przywykli do nagłych zakrętów oficjalnego życia politycznego, uważali, że odpowiednia do sytuacji jest taktyka małych kroków. W efekcie sporów nieunikniony był konflikt dwóch najpoważniejszych grup politycznych w Ruchu. Aby sporem o taktykę działania nie osłabić największej organizacji ukraińskiej (Ruch liczył wówczas pół miliona członków i co najmniej trzy miliony sympatyków), obie zainteresowane strony postanowiły utworzyć własne partie polityczne.
Jako pierwsza w kwietniu 1990 powstała Ukraińska Partia Republikańska (URP) będąca spadkobierczynią w prostej linii Ukraińskiego Związku Helsińskiego. Jej przewodniczącym został dotychczasowy przewodniczący UZH Łewko Łukjanenko. Z najbardziej znanych działaczy UZH nie przeszedł do URP Wiaczesław Czornowił, który zarzucił nowo powstałej partii niedookreślenie ideowe (sam Czornowił najchętniej przyznawał się do opcji narodowo-demokratycznej). Mimo wewnętrznych sporów URP zjawiła się jako partia o orientacji wyraźnie niepodległościowej i antykomunistycznej (jej antykomunistyczny charakter został złagodzony na II Zjeździe w lutym 1991).
W tym samym czasie grupa kijowska (Pawłyczko, Dracz, Jaworiwśkyj) wystąpiła z KPZR i utworzyła Komitet Inicjatywny na rzecz powołania partii demokratycznej. Wkrótce też skupiła wokół siebie wielu wpływowych działaczy ukraińskich o orientacji socjaldemokratycznej, by wczesną zimą 1990 powołać już formalnie do istnienia Demokratyczną Partię Ukrainy. Jej kierownictwo objął wieloletni więzień obozów sowieckich, publicysta, historyk Jurij Badzio.
Powstanie Ukraińskiej Partii Republikańskiej zainicjowało tworzenie się na Ukrainie dużej liczby mniej lub bardziej wpływowych partii politycznych. Pod koniec września 1990 luźna asocjacja „Zełenyj Swit” przekształciła się w Partię Zielonych. Jej liderem pozostał animator ruchu ekologicznego na Ukrainie Jurij Szczerbak. Sama partia stawiała sobie za cel realizację idei ruchu ekologicznego w niepodległym państwie ukraińskim, w tym również przekształcenie Ukrainy w strefę bezatomową.
Na początku grudnia 1990 odbył się zjazd założycielski Partii Demokratycznego Odrodzenia Ukrainy. Partia ta powstała z przekształcenia się tzw. "platformy demokratycznej" Komunistycznej Partii Ukrainy. W odróżnieniu od Ukraińskiej Partii Republikańskiej czy Demokratycznej Partii Ukrainy była to partia przede wszystkim wschodnioukraińska, a jej najmocniejszy ośrodek znajdował się w Charkowie. Skupiała ona przede wszystkim inteligencję techniczną. Na jej czele stała Rada Koordynacyjna, do najbardziej znanych liderów tej partii należeli: Wołodymyr Fiłenko, Ołeksandr Jemeć, Myrosław Popowycz i Władimir Griniow. Partia Demokratycznego Odrodzenia Ukrainy była partią o charakterze socjaldemokratycznym, stawiającą sobie za cel (podobnie jak URP i DPU) zbudowanie niepodległego państwa ukraińskiego drogą parlamentarną. Opowiadała się za federacyjnym ustrojem Ukrainy.
Wiele partii politycznych (w tym Ukraińska Partia Ludowo-Demokratyczna, Ukraińska Partia Chłopsko-Demokratyczna, Ukraińska Partia Chrześcijańsko-Demokratyczna oraz Ukraińska Partia Narodowa) weszło w skład Ukraińskiego Zgromadzenia Międzypartyjnego, które powstało 1 lipca 1990 jako forum zrzeszające partie, które odrzucają parlamentarną drogę odzyskania niepodległości. Ukraińskie Zgromadzenie Międzypartyjne nie uznało legalności Ukraińskiej Socjalistycznej Republiki Radzieckiej, traktując ją jako twór okupacyjny. Zrzeszało partie polityczne o odcieniu nacjonalistycznym. Jego przewodniczącym był Jurij Szuchewycz.
Marginesem, jednak bardzo krzykliwym, ukraińskiego życia politycznego były ugrupowania skrajnie nacjonalistyczne: najbardziej aktywny wśród nich był Ukraiński Związek Nacjonalistyczny, którego liderem był były działacz Związku Ukraińskiej Młodzieży Niezależnej – Ołeh Witowycz.
Zmiany w rządzie.
Jesienią 1990 opozycja osiągnęła pewne sukcesy polityczne. Dzięki głodówce studentów kijowskich doprowadzono do zmiany ukraińskiego rządu. Miejsce konserwatywnego premiera Witalija Masoła zajął zwolennik daleko posuniętej autonomii gospodarczej i politycznej Ukrainy – Witold Fokin. Również w wyniku studenckiego protestu Rada Najwyższa przyjęła uchwałę, że Ukraina dopiero po uchwaleniu nowej konstytucji będzie mogła podpisać nowy układ związkowy. Jednocześnie rząd Fokina zaczął prowadzić bardzo aktywną politykę na szczeblu międzyrepublikańskim. W efekcie tej polityki doszło do podpisania wielu umów międzyrepublikańskich, z których najważniejsze znaczenie posiadała umowa o stosunkach międzypaństwowych pomiędzy Federacją Rosyjską a Ukrainą z 19 listopada 1990. W umowie tej znalazł się zapis potwierdzający nienaruszalność terytorialną stron układu.
Aktywnie zajęto się również polityką zagraniczną. Jej efektem było podpisanie m.in. wspólnej deklaracji polsko-ukraińskiej oraz nawiązanie stosunków dyplomatycznych z Węgrami.
Zwrot Gorbaczowa w kierunku sił konserwatywnych na jesieni 1990 znalazł swoje odzwierciedlenie na Ukrainie. Wykorzystując sprowokowany incydent z deputowanym Stepanem Chmarą (rzekome pobicie przez niego podpułkownika milicji Grigoriewa), komuniści przeszli do ofensywy. Opozycja zepchnięta do obrony utraciła inicjatywę polityczną, którą częściowo udało się odzyskać przed marcowym referendum na temat przyszłości ZSRR. Dzięki działaniom opozycji oraz przewodniczącego Rady Najwyższej Krawczuka i skupionych wokół niego komunistów wprowadzono do referendum drugie, obok ogólnoradzieckiego, pytanie ukraińskie – o to, czy obywatele republiki pragną wejścia do nowego Związku na zasadach Deklaracji o Suwerenności Państwowej Ukrainy.
Twierdząca odpowiedź 70% mieszkańców Ukrainy na ogólnoradzieckie pytanie i 80% na republikańskie, umożliwiła Ukrainie prowadzenie własnej polityki w pertraktacjach o podpisanie nowej umowy związkowej.
Objęcie władzy przez Leonida Krawczuka.
W czas negocjacji tekstu nowego układu związkowego w 1991 opozycja ukraińska wchodziła podzielona. Postacią numer jeden ukraińskiego życia politycznego tego roku stał się przewodniczący Rady Najwyższej Ukrainy Leonid Krawczuk. Z chwilą objęcia tego stanowiska Krawczuk z jednej strony starał się zdystansować od władzy centralnej, z drugiej zaś dbał o to, aby nie popaść w otwarty konflikt z Moskwą.
Ta strategia, która była również strategią jego najbliższego współpracownika, premiera Witolda Fokina, doprowadziła do umocnienia się pozycji Ukrainy jako jednego z najważniejszych elementów nowego Związku. Ukraina zdecydowała się na samodzielną drogę reform gospodarczych, nie włączając się w ogólnoradziecki program reform premiera Pawłowa. Zdecydowana postawa Ukrainy i Rosji doprowadziła do wymuszenia na Gorbaczowie zgody na jednopoziomowy system podatkowy. Z kolei samotna już walka Ukrainy doprowadziła do tego, że wcześniej ustalony w Nowo-Ogariowie tekst traktatu związkowego nie został podpisany przed lipcową wizytą Gorbaczowa w Londynie na szczycie „siódemki”. Ukraina bowiem zdecydowała, że będzie rozpatrywać układ związkowy dopiero w połowie września. Tajemnicą poliszynela było, że opozycja zrobi wszystko, co możliwe, aby układ nie został podpisany przed uchwaleniem nowej konstytucji Ukrainy, po jej uchwaleniu zaś podpisanie tego traktatu stawało się jeszcze mniej realne. Pośrednim sposobem podkreślenia ważności Ukrainy w nowym układzie sił w Związku Radzieckim była wizyta w Kijowie prezydenta George’a Busha.
Wprawdzie Bush, przyjeżdżając do Kijowa z Moskwy, nie poparł dążeń niepodległościowych Ukrainy, niemniej tak gorąco zachęcał parlamentarzystów ukraińskich do tego, aby Ukraina weszła do nowego Związku, że mogło się wydawać, iż prezydent Stanów Zjednoczonych przemawia do przedstawicieli republiki, która ogłosiła już secesję.
Krawczuk w trakcie prac nad nowym układem związkowym operował strategią małych kroków i dzięki niej uzyskał dla siebie i dla Ukrainy jedno z głównych miejsc na radzieckiej scenie politycznej. Należy przypuszczać, że gdyby sytuacja rozwijała się bez zawirowań, Krawczuk zrobiłby wszystko, aby odwlec moment podpisania układu związkowego, oficjalnie jednak nie odrzucając go. Tym samym zapewniłby sobie pozycję bezkonkurencyjnego kandydata na stanowisko prezydenta republiki przed wyborami, które miały się odbyć 1 grudnia 1991. Kandydata, chociaż oficjalnie nie popieranego, to jednak akceptowanego przez opozycję.
Sytuacja zmieniła się radykalnie pod wpływem wydarzeń związanych z sierpniowym moskiewskim zamachem stanu. Krawczuk wprawdzie zdystansował się od zamachowców, jednak nie miał odwagi zdecydowanie potępić przewrotu. Na oficjalne stanowisko Prezydium Rady Najwyższej Ukrainy trzeba było czekać do godzin wieczornych 20 sierpnia. W oświadczeniu Prezydium nie uznało wprawdzie, że obowiązują na terytorium Ukrainy dekrety Komitetu Stanu Wyjątkowego, lecz równocześnie nie stwierdzono, że Komitet jest nielegalny. Opozycja zareagowała na tę kunktatorską politykę oburzeniem. Nie złagodziło tego oburzenia demonstracyjne podkreślanie suwerenności Ukrainy. W związku z tym burzliwy przebieg miała nadzwyczajna sesja parlamentu zwołana na 24 sierpnia, na której Krawczuk został oskarżony przez opozycję o podwójną grę.
Uchwalenie Aktu niezależności Ukrainy.
Uchwalenie Aktu Niezależności Ukrainy na tym samym posiedzeniu parlamentu było ze strony komunistów (mieli oni 2/3 miejsc w Radzie Najwyższej Ukrainy) próbą dogonienia wypadków, chociaż jednocześnie uchwalenie tego Aktu obwarowano warunkiem potwierdzenia go w ogólnorepublikańskim referendum. Postawienie tego warunku było ze strony komunistycznej większości w parlamencie rodzajem szantażu pod adresem demokratów ukraińskich. Demokraci byli zmuszeni do złagodzenia swej antykomunistycznej propagandy, aby nie doprowadzić do zantagonizowania wschodniej Ukrainy (gdzie sprawowała ciągle władzę komunistyczna nomenklatura). Była w tym również rachuba, że dojdzie do bułgaryzacji sytuacji w republice (to znaczy, że nawet po ogłoszeniu niepodległości komunistyczna nomenklatura zachowa swoją pozycję i wpływy na poziomie republikańskim).
Jednak po nadzwyczajnym posiedzeniu parlamentu ukraińskiego z 24 sierpnia stało się oczywistym, że Ukraina może zgodzić się na współistnienie z republikami byłego ZSRR tylko na zasadzie bądź konfederacji, bądź jakiegoś rodzaju wspólnoty regionalnej. Dziedzinami, w których była ona gotowa na taką współpracę, były międzyrepublikańskie kontakty gospodarcze, wspólny system obronny (bez rezygnacji z utworzenia własnej armii), być może również ekologia i badania kosmosu.
1 grudnia 1991 odbyło się ogólnoukraińskie referendum, w którym ponad 90% wyborców (przy frekwencji około 84%) poparło ogłoszenie Aktu.
Reakcja Moskwy.
O obecnej i przyszłej roli Ukrainy w ramach byłego ZSRR świadczyła nerwowa reakcja Moskwy na ogłoszony 24 sierpnia Akt Niezależności Ukrainy. Już w dwa dni po ogłoszeniu przez Ukrainę niepodległości rzecznik prasowy Jelcyna Paweł Woszczanow zapowiedział, że Rosja pozostawia sobie prawo do rewizji granic w stosunku do tych republik (z wyjątkiem krajów nadbałtyckich), które zdecydują się na opuszczenie składu Związku Radzieckiego. Następnie wysłano do Kijowa, bez uprzednich uzgodnień, dwie delegacje: rosyjską, z wiceprezydentem Aleksandrem Ruckojem, i radziecką, pod przewodnictwem Anatolija Sobczaka. Delegacje te, w zamian za potwierdzenie nienaruszalności terytorialnej Ukrainy uzyskały gwarancje, że ta ostatnia nie opuści w sposób gwałtowny struktur Związku Radzieckiego.

</doc>
<doc id="1752091" url="https://pl.wikipedia.org/wiki?curid=1752091" title="LGM-30 Minuteman II">
LGM-30 Minuteman II



</doc>
<doc id="1752092" url="https://pl.wikipedia.org/wiki?curid=1752092" title="Harold Spencer Jones">
Harold Spencer Jones

Sir Harold Spencer Jones (ur. 29 marca 1890 w Londynie, zm. 3 listopada 1960 tamże) – brytyjski astronom. Dziesiąty Astronom Królewski w Anglii, który przyczynił się do dokładniejszego wyznaczenia średniej odległości pomiędzy Ziemią i Słońcem.
Życiorys.
W roku 1913, po studiach w Jesus College na Uniwersytecie Cambridge, zatrudnił się jako asystent w Obserwatorium w Greenwich. Pracował też w obserwatorium na Przylądku Dobrej Nadziei. W latach 1933–1955 był jego dyrektorem (piastował tytuł Astronoma Królewskiego), a od 1945 do 1948 roku przewodniczył Międzynarodowej Unii Astronomicznej.
Prowadził badania nad ruchem własnym i paralaksami gwiazd. Koncentrował się przede wszystkim na dokładniejszym określeniu fundamentalnych stałych astronomicznych, w szczególności paralaksy słonecznej – kąta pod jakim promień Ziemi byłby widoczny ze Słońca. Wykazał, że drobne rozbieżności w obserwowanym ruchu planet wywoływane są nieregularnym ruchem Ziemi. W latach 1930–1931 wykonał ponad 1200 zdjęć planetoidy (433) Eros, aby metodą triangulacji wyznaczyć odległość do Słońca. W 1941, na podstawie obserwacji planetoidy Eros podczas jej przejścia w pobliżu Ziemi w 1931, obliczył paralaksę słoneczną, a z niej średnią odległość od Słońca, wynoszącą ok. 149 mln km. Zajmował się też różnymi aspektami pomiaru czasu.
Wyróżnienia i nagrody.
Obiekty nazwane jego imieniem:

</doc>
<doc id="1752093" url="https://pl.wikipedia.org/wiki?curid=1752093" title="Zdzisław Dobrucki">
Zdzisław Dobrucki

Zdzisław Dobrucki (ur. 26 listopada 1944 w Szymanowie, zm. 21 maja 2021 w Lesznie) – polski żużlowiec i trener sportu żużlowego. Ojciec Rafała.
Dwukrotny Młodzieżowy Indywidualny Mistrz Polski (Leszno 1968, Lublin 1969) oraz Młodzieżowy Indywidualny Wicemistrz Polski (Bydgoszcz 1967). Złoty medalista Indywidualnych Mistrzostw Polski (Gorzów Wielkopolski 1976). Brązowy medalista Drużynowych Mistrzostw Świata (Olching 1972). Trzykrotny zwycięzca (1969, 1971, 1976) oraz dwukrotny zdobywca II miejsca (1970, 1974) w Memoriałach Alfreda Smoczyka w Lesznie. Uczestnik finału kontynentalnego Indywidualnych Mistrzostw Świata (Ufa 1969, XVI miejsce).
W rozgrywkach o Drużynowe Mistrzostwo Polski startował w latach 1963–1978 reprezentując klub Unia Leszno. Był trzykrotnym medalistą DMP: srebrnym (1977) oraz dwukrotnie brązowym (1975, 1976). W 1978 r. zdobył Drużynowy Puchar Polski
Pochowany na cmentarzu przy ulicy Kąkolewskiej w Lesznie.

</doc>
<doc id="1752095" url="https://pl.wikipedia.org/wiki?curid=1752095" title="Aleksander Szemiot">
Aleksander Szemiot

Aleksander Szemiot (poległ 13 stycznia 1919 pod Nowosiółką k. Mościsk) – podpułkownik piechoty Wojska Polskiego.
Życiorys.
8 grudnia 1918 został przyjęty do Wojska Polskiego z byłych Korpusów Wschodnich i byłej armii rosyjskiej, z zatwierdzeniem posiadanego stopnia podpułkownika i przydzielony do Szkoły Oficerskiej w Dęblinie. 3 stycznia 1919 na czele II batalionu 24 Pułku Piechoty wyruszył z Radomia na odsiecz Lwowa. W Przemyślu uzupełnił wyposażenie i uzbrojenie swojego pododdziału. Poległ 13 stycznia 1919 pod wsią Nowosiółka, w czasie pierwszej walki II/24 pp. Pośmiertnie awansowany na pułkownika.

</doc>
<doc id="1752096" url="https://pl.wikipedia.org/wiki?curid=1752096" title="Pyskowice (stacja kolejowa)">
Pyskowice (stacja kolejowa)

Pyskowice – stacja kolejowa w miejscowości Pyskowice, w województwie śląskim, w powiecie gliwickim, w Polsce. Obok stacji mieści się Skansen kolejowy w Pyskowicach oraz stacja kolei piaskowej.
Na przestrzeni 2010-2014 r. przeprowadzono rewitalizację stacji, w ramach prac prowadzonych w ciągu korytarza kolejowego E30. Zwiększono prędkość przelotową pociągów przez stację, wyłączono z użytku nastawnię wykonawczą Pk6 i gruntownie przebudowano nastawnię dysponującą PkA (po remoncie Pk). Uproszczono układ torowy, oraz odcięto możliwość wjazdu na peron 1, co stało się równoznaczne z ostatecznym wycofaniem peronu z eksploatacji. Wyremontowano perony drugi i trzeci, wiaty, oraz przejście podziemne dla pasażerów (przywrócono do użytku).
W roku 2017 stacja obsługiwała 50–99 pasażerów na dobę. W 2018 r. własność budynku dworca została przejęta od PKP przez gminę Pyskowice, w celu utworzenia w nim filii Miejskiego Domu Kultury pn. "Stacja Kultury". Projekt uzyskał finansowanie z Unii Europejskiej. W 2021 r. rozpoczęto przebudowę budynku.

</doc>
<doc id="1752097" url="https://pl.wikipedia.org/wiki?curid=1752097" title="Swiss Super League (2009/2010)">
Swiss Super League (2009/2010)

Swiss Super League 2009-10 – 113 edycja najwyższych w hierarchii rozgrywek piłkarskich w Szwajcarii. Oficjalna nazwa "AXPO Super League" pochodzi od głównego sponsora. Sezon rozpoczęto 11 lipca 2009, a zakończono w maju 2010. Tytułu mistrzowskiego broni drużyna FC Zürich.
Drużyny.
W Axpo Super League 2009/2010 występuje 10 zespołów, które walczą o tytuł Mistrza Szwajcarii w piłce nożnej 2010:
Rozgrywki.
Baraże o Super League.
Drużyna, która zajmie 9 pozycję Super League, zagra dwumecz przeciwko wicemistrzowi drugiej ligi szwajcarskiej.
Wyniki.
Pierwsza część sezonu.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga część sezonu.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Najlepsi strzelcy.
"Źródło: Liga szwajcarska"

</doc>
<doc id="1752098" url="https://pl.wikipedia.org/wiki?curid=1752098" title="Pyskowice Miasto">
Pyskowice Miasto

Pyskowice Miasto – nieczynna stacja kolejowa w Pyskowicach, w województwie śląskim, w Polsce.

</doc>
<doc id="1752099" url="https://pl.wikipedia.org/wiki?curid=1752099" title="Podnoszenie ciężarów na Letnich Igrzyskach Olimpijskich 2000">
Podnoszenie ciężarów na Letnich Igrzyskach Olimpijskich 2000

Podnoszenie ciężarów na Letnich Igrzyskach Olimpijskich 2000 zostało rozegrane w dniach 16-26 września 2000 w hali Sydney Convention and Exhibition Centre. Tabelę medalową wygrali sztangiści z Chińskiej Republiki Ludowej, którzy sięgnęli po pięć złotych medali, jedne srebrny i jeden brązowy. W zawodach wzięło udział 246 sztangistów z 76 krajów. Po raz pierwszy w historii w tej dyscyplinie sportu o medale olimpijskie rywalizowały kobiety. 

</doc>
<doc id="1752104" url="https://pl.wikipedia.org/wiki?curid=1752104" title="Bieruń Stary (stacja kolejowa)">
Bieruń Stary (stacja kolejowa)

Bieruń Stary – nieczynny przystanek kolejowy w Bieruniu, w dzielnicy Bieruń Stary, w województwie śląskim, w Polsce.

</doc>
<doc id="1752105" url="https://pl.wikipedia.org/wiki?curid=1752105" title="António Mendes Bello">
António Mendes Bello

António Mendes Bello (ur. 18 czerwca 1842 w Gouveia, zm. 5 sierpnia 1929 w Lizbonie) – portugalski duchowny katolicki, kardynał, patriarcha Lizbony. 
Życiorys.
Święcenia kapłańskie przyjął 10 czerwca 1865 roku w Funchal. Był profesorem teologii w seminarium duchownym w Pinhel. Od 1874 roku wikariusz generalny diecezji Pinhel i od 1881 roku diecezji Aveiro, a w latach 1881 - 1884 wikariusz generalny Lizbony. 24 marca 1884 roku otrzymał nominację na arcybiskupa tytularnego Mitylene i biskupem pomocniczym Lizbony. Sakrę biskupią przyjął 27 kwietnia 1884 roku w Lizbonie z rąk kard. José Sebastião Neto patriarchy Lizbony. 13 listopada 1884 roku mianowany biskupem Faro i zachowując godność arcybiskupa "ad personam". 19 grudnia 1907 roku przeniesiony na urząd patriarchy Lizbony. Na konsystorzu 27 listopada 1911 roku papież Pius X kreował go kardynałem "in pectore". Usunięty z Lizbony na okres dwóch lat 1911 - 1913 za naruszenie prawa o rozdziale między Państwem a Kościołem. Rezydował w Gouveia. Publicznie ogłoszony kardynałem na konsystorzu 25 maja 1914 roku i przydzielając mu tytuł kardynała prezbitera SS. Marcellino e Pietro. Uczestnik konklawe w 1914 roku, które wybrało na papieża Benedykta XV i uczestniczył także na konklawe w 1922 roku, które wybrało na papieża Piusa XI. Zmarł 5 sierpnia 1929 roku w Lizbonie.

</doc>
<doc id="1752106" url="https://pl.wikipedia.org/wiki?curid=1752106" title="Regulaminy wojskowe">
Regulaminy wojskowe

Regulaminy wojskowe – zbiory przepisów, postanowień, nakazów i zakazów określające wewnętrzne życie wojskowe jednostek wojskowych oraz działanie żołnierzy w czasie wykonywania zadań służbowych. Regulaminy te uszczegóławiają przepisy zawarte w aktach prawa wyższego rzędu (rozporządzenia, ustawy, decyzje).
W Wojsku Polskim obowiązywały regulaminy (lista niepełna):
Z dniem 30 czerwca 2009 został wprowadzony „Regulamin Ogólny Sił Zbrojnych Rzeczypospolitej Polskiej”, sygn. Szt. Gen. 1613/2009. Znowelizowany „Regulamin …” zapewniał funkcjonowanie Sił Zbrojnych RP w warunkach armii zawodowej oraz w wypadku odwieszenia obowiązkowej służby wojskowej.
14 stycznia 2014 został wprowadzony nowy „Regulamin Ogólny Sił Zbrojnych Rzeczypospolitej Polskiej”.
Ponadto w Siłach Zbrojnych RP jest stosowany Regulamin Musztry. Dodatkowym dokumentem o randze regulaminu jest Ceremoniał Wojskowy.

</doc>
<doc id="1752107" url="https://pl.wikipedia.org/wiki?curid=1752107" title="Philippe Gomès">
Philippe Gomès

Philippe Gomès (ur. 27 października 1958 w Algierze) – francuski i nowokaledoński polityk oraz prawnik, prezydent rządu Nowej Kaledonii od 5 czerwca 2009 do 3 marca 2011, poseł do Zgromadzenia Narodowego.
Życiorys.
Philippe Gomès urodził się w 1958 w Algierze jako syn policjanta. Do Nowej Kaledonii przybył wraz z rodziną w latach 70. Po ukończeniu szkoły średniej na wyspie wyjechał do Europy na studia prawnicze na Université Nice-Sophia-Antipolis. Po uzyskaniu licencjatu podjął pracę w administracji publicznej.
W latach 80. zaangażował się w działalność publiczną. W 1989 objął stanowisku mera miasta La Foa, które zajmował do 2008. Jako burmistrz zapoczątkował w mieście znany festiwal filmowy z udziałem gwiazd francuskiego kina.
W latach 1988–1999 wchodził w skład rady terytorialnej (ówczesnego parlamentu Nowej Kaledonii), a następnie od 1999 do 2004 w skład Kongresu Nowej Kaledonii. Od 1999 do 2001 był członkiem rządu, odpowiadając za resort pracy. Do 2004 był członkiem RPCR, ugrupowania związanego z UMP. W 2004 wstąpił do utworzonej partii Przyszłość Razem. Od maja 2004 do maja 2009 zajmował stanowisko prezydenta Prowincji Południowej. W październiku 2008 wystąpił z Wspólnej Przyszłości i stanął na czele własnego ugrupowania Kaledonia Razem, ugrupowania sprzeciwiającego się tendencjom niepodległościowym.
5 czerwca 2009 Philippe Gomès został wybranym na nowego prezydenta rządu Nowej Kaledonii. Zastąpił na tym stanowisku Harolda Martina. Urząd ten sprawował do 3 marca 2011, gdy ponownie objął go jego poprzednik. Przez ponad półtora roku Philippe Gomès ponownie był członkiem rządu.
W międzyczasie, w wyborach w 2012, uzyskał mandat deputowanego do Zgromadzenia Narodowego XIV kadencji. Wraz ze swoim ugrupowaniem przystąpił do frakcji Unii Demokratów i Niezależnych. W 2017 z powodzeniem ubiegał się o reelekcję do niższej izby francuskiego parlamentu.

</doc>
<doc id="1752108" url="https://pl.wikipedia.org/wiki?curid=1752108" title="Rezultaty Rajdowych Mistrzostw Świata 2006">
Rezultaty Rajdowych Mistrzostw Świata 2006



</doc>
<doc id="1752109" url="https://pl.wikipedia.org/wiki?curid=1752109" title="Rezultaty Rajdowych Mistrzostw Świata 2007">
Rezultaty Rajdowych Mistrzostw Świata 2007



</doc>
<doc id="1752111" url="https://pl.wikipedia.org/wiki?curid=1752111" title="Górki-Ściernie">
Górki-Ściernie

Górki-Ściernie – nieczynna stacja kolejowa w Lędzinach, w dzielnicy Górki, w województwie śląskim, w Polsce.

</doc>
<doc id="1752118" url="https://pl.wikipedia.org/wiki?curid=1752118" title="Knurów (stacja kolejowa)">
Knurów (stacja kolejowa)

Knurów – stacja kolejowa w Knurowie, w województwie śląskim, w Polsce.
24 czerwca 2000 roku zlikwidowano połączenie Zabrze Makoszowy – Leszczyny, na trasie którego była stacja Knurów. Stacja została reaktywowana 9 grudnia 2018 roku wraz z nowym połączeniem z Gliwic do Wisły Głębce.

</doc>
<doc id="1752119" url="https://pl.wikipedia.org/wiki?curid=1752119" title="Agata Bednarek">
Agata Bednarek

Agata Bednarek-Krawczuk (ur. 28 czerwca 1988) – polska lekkoatletka, sprinterka. Uczestniczka Letnich Igrzysk Olimpijskich 2012.
Życiorys.
Zawodniczka AZS Łódź (2008–2016). jest pięciokrotną mistrzynią Polski w biegu na 400 metrów (w tym raz w hali). Wielokrotna reprezentantka kraju. Uczestniczka Mistrzostw Europy (2010, 2012 i 2014). Zajęła 5. miejsce na Letniej Uniwersjadzie w Kazaniu w sztafecie 4 × 400 metrów (2013). Reprezentantka Polski na drużynowych mistrzostwach Europy oraz podczas IAAF World Relays.
W sierpniu 2018 wzięła ślub z Łukaszem Krawczukiem, przyjmując nazwisko Bednarek-Krawczuk.
Jej siostra – Agnieszka także jest lekkoatletką.

</doc>
<doc id="1752120" url="https://pl.wikipedia.org/wiki?curid=1752120" title="Knurów Kopalnia">
Knurów Kopalnia

Knurów Kopalnia – nieczynny przystanek kolejowy w Knurowie, w województwie śląskim, w Polsce. Przystanek znajdował się bliżej centrum miasta aniżeli stacja Knurów. Został zamknięty w 1995 roku.
Obecnie w ramach programu budowy/modernizacji przystanków kolejowych na lata 2020–2025 planowana jest budowa nowego przystanku Knurów Szpital w miejscu dawnego przystanku Knurów Kopalnia.

</doc>
<doc id="1752124" url="https://pl.wikipedia.org/wiki?curid=1752124" title="José Santos Zelaya">
José Santos Zelaya

José Santos Zelaya (ur. 1 listopada 1853 w Managui, zm. 17 maja 1919 w Nowym Jorku) – generał i prezydent Nikaragui, podjął próbę podporządkowania sobie krajów Ameryki Środkowej.
Życiorys.
Urodził się w zamożnej rodzinie plantatorów kawy. Ukończył szkołę w Granadzie, następnie kontynuował edukację we Francji. Po powrocie do Nikaragui w 1876 roku rozpoczął aktywną działalność polityczną, występując przeciwko rządzącym krajem konserwatystom. Na początku lat dziewięćdziesiątych XIX-tego wieku w łonie Partii Konserwatywnej zaczęły nasilać się konflikty wewnętrzne, doprowadzając do upadku rządu Roberto Sacasy. W rezultacie konserwatyści stracili władzę i w lipcu 1893 roku Zelaya objął urząd prezydenta. Nowy prezydent przystąpił do realizacji ambitnego planu robót publicznych, budowy nowych szkół i podniesienia wynagrodzenia nauczycieli. Podjęto prace nad rozbudową sieci dróg i połączeń kolejowych. Wiele uwagi poświęcił Zelaya poprawie sytuacji rolnictwa i rozbudowie Managui.
W swoich działaniach politycznych Zelaya nie krępował się zbytnio regułami demokracji. Za pomocą fałszerstw i nadużyć zapewniał sobie regularne zwycięstwa w kolejnych wyborach prezydenckich. Od zagranicznych przedsiębiorców bez skrępowania pobierał łapówki w zamian za przyznawanie im różnych koncesji i przywilejów. Na arenie międzynarodowej podjął próbę podporządkowania innych krajów Ameryki Środkowej. W 1906 roku odmówił wzięcia udziału w konferencji państw środkowoamerykańskich w San José i rozpoczął działania wojenne przeciwko Hondurasowi. Jego wojska zajęły stolicę Hondurasu Tegucigalpę i obaliły rząd tego kraju. Następnie Zelaya skierował się przeciwko Salwadorowi, próbując wywołać w tym kraju rewolucję. Posunięcia te doprowadziły do interwencji Stanów Zjednoczonych, które w 1907 roku zwołały w Waszyngtonie kolejną konferencję państw Ameryko Środkowej, która podjęła rezolucję nakazującą zakończenie wszelkich sporów. Zelaya jednak złamał to porozumienie. Wówczas władze amerykańskie postanowiły poprzeć w Nikaragui konserwatystów i doprowadzić do jego obalenia. W 1909 roku po rozstrzelaniu przez władze nikaraguańskie dwóch amerykańskich najemników, Stany Zjednoczone zerwały stosunki dyplomatyczne z Nikaraguą. W grudniu 1909 roku wsparta przez Stany Zjednoczone koalicja państw środkowoamerykańskich zmusiła Zelayę do ustąpienia ze stanowiska. Były prezydent wyjechał z Nikaragui. Początkowo schronił się w Meksyku, potem zamieszkał w Nowym Jorku.

</doc>
<doc id="1752125" url="https://pl.wikipedia.org/wiki?curid=1752125" title="Piaski (jezioro na Wysoczyźnie Łobeskiej)">
Piaski (jezioro na Wysoczyźnie Łobeskiej)

Piaski – jezioro na Wysoczyźnie Łobeskiej, położone w gminie Radowo Małe, w powiecie łobeskim, w woj. zachodniopomorskim.
Powierzchnia zbiornika wynosi według różnych źródeł od 26,90 ha do 28,5 ha. Maksymalna głębokość jeziora sięga 4,0 m.
Piaski w typologii rybackiej są jeziorem sandaczowym.
Od zachodniego brzegu Piasków wypływa struga Piaskowa. 
Na południe od wypływu Piaskowej z jeziora, w 1976 roku został utworzony rezerwat przyrody Mszar nad jeziorem Piaski, którego celem jest utrzymanie procesu torfotwórczego z siedliskami typowymi dla torfowiska przejściowego.
Administratorem wód Piasków jest Regionalny Zarząd Gospodarki Wodnej w Szczecinie. Utworzył on obwód rybacki, który obejmuje wody Piasków oraz wody strugi Piaskowej na odcinku 50 metrów od jej wypływu z jeziora.

</doc>
<doc id="1752129" url="https://pl.wikipedia.org/wiki?curid=1752129" title="Knurów Szczygłowice">
Knurów Szczygłowice

Knurów Szczygłowice – nieczynna stacja kolejowa w Knurowie, w dzielnicy Szczygłowice; w województwie śląskim, w Polsce.

</doc>
<doc id="1752130" url="https://pl.wikipedia.org/wiki?curid=1752130" title="Wu Wang">
Wu Wang



</doc>
<doc id="1752133" url="https://pl.wikipedia.org/wiki?curid=1752133" title="Goon Moon">
Goon Moon

Goon Moon to amerykański zespół utworzony przez Jeordiego White'a (znanego także jako Twiggy Ramirez z zespołu Marilyn Manson) i Chrisa Gossa. Zespół wydał dwie płyty: "I Got a Brand New Egg Layin' Machine" oraz longplay "Licker's Last Leg".
Album zawiera współpracę z takimi artystami jak Josh Homme, Josh Freese czy Dave Catching.
Historia.
Jeordie i Chris spotkali się wkrótce po odejściu White'a z Marilyn Manson, natrafiając na siebie na Coachella Festival w 2004 r. W 2005 zaczęli współpracować, wymieniając się pierwszymi samplami. W ten sposób powstała EP "I Got A Brand New Egg Layin' Machine". Zawarła ona dźwięki od psychodeliki stylu lat 60. do beztroskich, folkowych ballad. Podczas gdy można byłoby z łatwością zrzucić Goon Moon do rangi przypisu u dołu strony, wiedząc, że Chris i Jeordie sprzedali po ponad 15 milionów płyt w poprzedniej dekadzie, oboje wzięli nowe przedsięwzięcie całkiem poważnie. "Ta niepowtarzalna współpraca nie jest tylko chwilowym pobocznym projektem dwóch znudzonych hipsterów z L.A.", tłumaczy Goss. "Byłem wychowywany na rock and rollowych płytach, które zabrały umysł i ciało na ukochane podróże, a Jeordie i ja chcieliśmy kontynuować tradycję sztuki oraz innowację muzyki jak Kraftwerk, Warhol, Bowie i Mahavishnu. To nie jest coś, co bierzemy przypadkowo, widzimy to jak naszą ODPOWIEDZIALNOŚĆ do szukania nowej muzyki". Ta miłość do eksperymentowania i zamazywania granic jest na pierwszy rzut oka widoczna na obecnym wydaniu "Licker's Last Leg", inspirowana przez ruch "nowa dziwna Ameryka", którego pionierami byli artyści tacy jak Devendra Banhart i Joanna Newsom.
Gościnne występy w Goon Moon obejmują takich artystów jak Zach Hill (Hella, Team Sleep), Josh Homme (Queens of the Stone Age), Dave Catching (Eagles of Death Metal), Josh Freese (A Perfect Circle, Nine Inch Nails, The Vandals), Whitey Kirst (Iggy Pop) i Pete Perdichizzi (The Flys). Duet stał się pełnym zespołem wraz z dojściem Freda Sablana oraz Davida Hendersona.

</doc>
<doc id="1752135" url="https://pl.wikipedia.org/wiki?curid=1752135" title="Szczygłowice Kopalnia">
Szczygłowice Kopalnia

Szczygłowice Kopalnia – nieczynny przystanek kolejowy w Knurowie, w dzielnicy Szczygłowice; w województwie śląskim, w Polsce.

</doc>
<doc id="1752139" url="https://pl.wikipedia.org/wiki?curid=1752139" title="Szczygłowice (posterunek odgałęźny)">
Szczygłowice (posterunek odgałęźny)

Szczygłowice – posterunek odgałęźny w Knurowie, w dzielnicy Szczygłowice; w województwie śląskim, w Polsce.

</doc>
<doc id="1752144" url="https://pl.wikipedia.org/wiki?curid=1752144" title="Mark Sołonin">
Mark Sołonin

Mark Siemionowicz Sołonin, ros. Марк Семёнович Солонин (ur. 29 maja 1958 w Kujbyszewie) – rosyjski pisarz i publicysta historyczny. W latach 1987–1991 działacz opozycji demokratycznej w ZSRR.
Twórczość.
Jego twórczość jest związana z frontem wschodnim II wojny światowej, na którym walczył w randze szeregowego jego ojciec, Siemion Markowicz. Specjalizuje się zwłaszcza w pierwszym okresie wielkiej wojny ojczyźnianej po rozpoczęciu 22 czerwca 1941 przez Wehrmacht operacji Barbarossa. Przebieg walk w tym okresie uznaje za katastrofę Armii Czerwonej. Dokonał między innymi zestawienia gotowości bojowej Związku Radzieckiego w 1941, wykazując, że w rzeczywistości było to państwo dużo lepiej uzbrojone od hitlerowskich Niemiec, zaś jego polityka zagraniczna w latach 1939–1941 była prowojenna. Przyczynę klęski Armii Czerwonej w pierwszych tygodniach wojny z Niemcami upatrywał w panice, masowych dezercjach i błędach w dowodzeniu, a także w nieprzychylnej stalinowskiemu państwu postawie jego obywateli.
Jego twórczość, uważana za kontynuację pionierskich, w zakresie podważania mitów propagandy ZSRR, prac Wiktora Suworowa, stoi w opozycji do wielu tez oficjalnej historiografii radzieckiej, jak i tez Suworowa.
31 stycznia 2020 roku na serwisie Youtube zadebiutował jego kanał pod tytułem Mark Solonin. Pisarz publikuje tam podcasty na temat historii Ii wojny światowej, historii XX w. oraz cykl zwany "Technikum" poświęcony głównie technice lotniczej i wojskowej. Szczególną popularność zdobyły cykle analiz, między innymi o blokadzie Leningradu, historii OUN/UPA, operacji dezinformacyjnej towarzyszącej śledztwu w sprawie zestrzelena Boeinga 777 malezyjskich linii lotniczych MH17 czy kontrowersji w sprawie raportów o przyczynach Katastrofy Smoleńskiej w 2010r.

</doc>
<doc id="1752145" url="https://pl.wikipedia.org/wiki?curid=1752145" title="Lampre">
Lampre



</doc>
<doc id="1752148" url="https://pl.wikipedia.org/wiki?curid=1752148" title="Janet Guthrie">
Janet Guthrie

Janet Guthrie (ur. 7 marca 1938 roku w Iowa City) – amerykańska zawodniczka startująca w wyścigach samochodowych. 
Pierwsza kobieta, która wystartowała w wyścigu Indianapolis 500.
Wczesne lata.
Uzyskała tytuł inżyniera astronautyki na Uniwersytecie Michigan. Od 1963 roku pracę zawodową dzieliła z występami na torze wyścigowym; ostatecznie w 1972 roku skoncentrowała się wyłącznie na karierze sportowej. 
NASCAR.
W latach 1976-1980 wzięła udział w 33 wyścigach serii NASCAR. Debiutowała na torze w Charlotte, gdzie została pierwszą kobietą w historii cyklu, która wystartowała na owalu typu "super speedway".
Jej najlepszym wynikiem w tym okresie było szóste miejsce na torze Bristol Motor Speedway w stanie Tennessee w 1977 roku.
USAC / CART.
W 1977 roku, przy drugim podejściu, jako pierwsza kobieta w historii zakwalifikowała się do Indianapolis 500. Do chwili obecnej jej śladem podążyły tylko sześć innych zawodniczek (Lyn St. James, Sarah Fisher, Danica Patrick, Milka Duno, Simona de Silvestro oraz Ana Beatriz).
Łącznie wzięła udział w trzech edycjach Indianapolis 500. W 1978 roku zajęła sensacyjne, dziewiąte miejsce, które do 2005 roku było najlepszym wynikiem w tym wyścigu, osiągniętym przez kobietę.
Generalnie, swój najlepszy występ zaliczyła na torze Milwaukee w 1979 roku, gdzie zajęła piąte miejsce (wyścig pod auspicjami USAC).
Życie prywatne.
W 1989 roku wyszła za mąż za pilota Warrena Levine'a.
Jej kombinezon wyścigowy oraz kask został przekazany do Instytutu Smithsona.
W 2005 roku wydała autobiografię pt. "Janet Guthrie: A Life At Full Throttle".
W 2006 została przyjęta do International Motorsports Hall of Fame.

</doc>
<doc id="1752153" url="https://pl.wikipedia.org/wiki?curid=1752153" title="Les filles">
Les filles

Les filles – singiel wydany we Francji, promujący płytę DVD "Routes". Piosenka pochodzi z albumu Reviens. Utwór napisał Jean Jacques Goldman.

</doc>
<doc id="1752155" url="https://pl.wikipedia.org/wiki?curid=1752155" title="Wojkowice (przystanek kolejowy)">
Wojkowice (przystanek kolejowy)

Wojkowice – dawny przystanek kolejowy w Wojkowicach, w woj. śląskim, w Polsce. Znajdował się tu 1 peron z 1 krawędzią.

</doc>
<doc id="1752156" url="https://pl.wikipedia.org/wiki?curid=1752156" title="Stephen Hughes (polityk)">
Stephen Hughes (polityk)

Stephen Hughes (ur. 19 sierpnia 1952 w Sunderlandzie) – brytyjski polityk, deputowany do Parlamentu Europejskiego II, III, IV, V, VI i VII kadencji.
Życiorys.
Kształcił się w zakresie administracji lokalnej, dyplom uzyskał w 1975. Pracował jako urzędnik samorządowy i asystent jednego z europosłów. Od początku lat 70. zaangażowany w działalność Partii Pracy, zajmował różne stanowiska w oddziałach okręgowych tego ugrupowania.
W 1984 z listy laburzystów po raz pierwszy uzyskał mandat posła do Parlamentu Europejskiego. Z powodzeniem ubiegał się o reelekcję w każdych kolejnych wyborach europejskich (w 1989, 1994, 1999, 2004 i 2009). Od 1994 do 1999 przewodniczył Komisji ds. Socjalnych i Zatrudnienia. Po wyborach w 2009 objął stanowisko wiceprzewodniczącego grupy Postępowego Sojuszu Socjalistów i Demokratów. W trakcie VII kadencji zadeklarował, że nie będzie ubiegał się o ponowny wybór.

</doc>
<doc id="1752161" url="https://pl.wikipedia.org/wiki?curid=1752161" title="Strzelce Krajeńskie Osiedle">
Strzelce Krajeńskie Osiedle

Strzelce Krajeńskie Osiedle – nieczynny przystanek kolejowy w Strzelcach Krajeńskich, w województwie lubuskim, w Polsce.

</doc>
<doc id="1752162" url="https://pl.wikipedia.org/wiki?curid=1752162" title="Kodeks Complutensis I">
Kodeks Complutensis I



</doc>
<doc id="1752165" url="https://pl.wikipedia.org/wiki?curid=1752165" title="Nathan Followill">
Nathan Followill

Ivan Nathan Followill (ur. 26 czerwca 1979) – amerykański perkusista i wokalista wspierający. Followill wraz z braćmi Jaredem i Calebem oraz kuzynem Matthew występuje w rockowej grupie muzycznej Kings of Leon.
Dyskografia.
Kings of Leon

</doc>
<doc id="1752166" url="https://pl.wikipedia.org/wiki?curid=1752166" title="Gorzów Wielkopolski Zamoście">
Gorzów Wielkopolski Zamoście

Gorzów Wielkopolski Zamoście – przystanek kolejowy na Zawarciu w Gorzowie Wielkopolskim (województwie lubuskim). W 2012 roku wyremontowano nasyp i wymieniono drewniane belki na betonowe podpory. Obecnie w budynku stacji mieści się prywatny zakład.
W roku 2017 przystanek obsługiwał 20–49 pasażerów na dobę.

</doc>
<doc id="1752169" url="https://pl.wikipedia.org/wiki?curid=1752169" title="Oddział Szkolny Służby Weterynaryjnej">
Oddział Szkolny Służby Weterynaryjnej

 
Oddział Szkolny Służby Weterynaryjnej – komórka organizacyjna Wołyńskiej Szkoły Podchorążych Rezerwy Artylerii im. Marcina Kątskiego przeznaczona do przeszkolenia lekarzy weterynarii, w zakresie szkoły pochorążych rezerwy.
1 października 1932 roku komendant szkoły wydał rozkaz o sformowaniu odrębnego plutonu weterynaryjnego o oddzielnym programie nauczania. Decyzja o rozdzieleniu kształcenia podchorążych artylerii i lekarzy weterynarzy wynikała z prozaicznego powodu, a mianowicie "okazało się, że głowy lekarzy weterynarii niestety nie nadawały się do ścisłych nauk artyleryjskich i nadszedł dzień pamiętny, utworzenia na terenie SPRA, ku ogólnemu zadowoleniu, plutonu weterynarii."
18 września 1935 na podstawie zarządzenia szefa Departamentu Artylerii Ministerstwa Spraw Wojskowych, w miejsce plutonu weterynaryjnego powołano Oddział Szkolny Służby Weterynaryjnej.
Dowódcy.
Dowódcy plutonu szkolnego i Oddziału Szkolego Służby Weterynaryjnej:
Podchorążowie weterynarii.
I kurs 1932-1933.
Pełny wykaz 55 absolwentów I kursu. Gwiazdką przy nazwisku oznaczono absolwentów mianowanych na stopień podporucznika rezerwy ze starszeństwem z 1 stycznia 1935 w korpusie oficerów weterynaryjnych, grupa lekarzy, dwiema gwiazdkami absolwentów mianowanych na stopień podporucznika rezerwy ze starszeństwem z 1 stycznia 1936 w korpusie oficerów weterynaryjnych, grupa lekarzy, natomiast trzema gwiazdkami absolwentów mianowanych na stopień podporucznika rezerwy ze starszeństwem z 1 stycznia 1937 w korpusie oficerów weterynaryjnych, grupa lekarzy.
Podchorążowie Michał Lechosław Tadeusz Karaszkiewicz, Stefan Przyrembel, Wiktor Józef Worowski i Jerzy Marcin Żebrowski zostali mianowani podporucznikami rezerwy ze starszeństwem z 1 stycznia 1935 w korpusie oficerów piechoty, natomiast Aleksander Wyglądała podporucznikiem rezerwy ze starszeństwem z 1 stycznia 1936 w korpusie oficerów artylerii.
II kurs 1933-1934.
Pełny wykaz 21 absolwentów II kursu.
III kurs 1934-1935.
15 i 16 marca 1935 uczniowie plutonu weterynaryjnego złożyli egzaminy końcowe, na podstawie których zostali awansowani na stopnie kaprali podchorążych. Pożegnanie nowo mianowanych odbyło się 20 marca, po czym podchorążowie odjechali do pułków. Pełny wykaz 25 absolwentów:
IV kurs 1935-1936.
Pełny wykaz 55 absolwentów IV kursu:
V kurs 1936-1937.
Pełny wykaz 43 absolwentów V kursu:
VI kurs 1937-1938.
Pełny wykaz 40 absolwentów VI kursu:
VII kurs 1938-1939.
Pełny wykaz 52 absolwentów VII kursu:

</doc>
<doc id="1752170" url="https://pl.wikipedia.org/wiki?curid=1752170" title="Gorzów Wielkopolski Zieleniec">
Gorzów Wielkopolski Zieleniec

Gorzów Wielkopolski Zieleniec – stacja kolejowa w Zieleńcu; w Gorzowie Wielkopolskim, w województwie lubuskim.
W roku 2017 stacja obsługiwała 0–9 pasażerów na dobę.

</doc>
<doc id="1752171" url="https://pl.wikipedia.org/wiki?curid=1752171" title="Gorzów Wielkopolski Karnin">
Gorzów Wielkopolski Karnin

Gorzów Wielkopolski Karnin – stacja kolejowa w Karninie; w Gorzowie Wielkopolskim, w województwie lubuskim.
W roku 2017 przystanek obsługiwał 0–9 pasażerów na dobę.

</doc>
<doc id="1752172" url="https://pl.wikipedia.org/wiki?curid=1752172" title="Michael Cashman">
Michael Cashman

Michael Maurice Cashman, baron Cashman (ur. 17 grudnia 1950 w Londynie) – brytyjski polityk, aktor,deputowany do Parlamentu Europejskiego V, VI i VII kadencji, par dożywotni.
Życiorys.
Posiada wykształcenie średnie. Od 1963 do 1999 pracował głównie jako aktor w produkcjach telewizyjnych (głównie brytyjskich serialach) i teatralnych. Przez kilka lat pełnił funkcję skarbnika w Związku Zawodowym Aktorów Brytyjskich. Wykonywał też zawód biegłego rewidenta.
W 1975 wstąpił do Partii Pracy, od 1998 wchodzi w skład komitetu wykonawczego tego ugrupowania. W 1999 z listy laburzystów po raz pierwszy uzyskał mandat posła do Parlamentu Europejskiego. Z powodzeniem ubiegał się o reelekcję w kolejnych wyborach europejskich w 2004 i w 2009. Od 2004 do 2009 był wiceprzewodniczącym Komisji Petycji. Po wyborach w 2009 wraz z LP przystąpił do grupy Postępowego Sojuszu Socjalistów i Demokratów. W 2012 zapowiedział, że nie będzie ubiegał się o reelekcję.
Po odejściu z PE otrzymał nominację na para dożywotniego, zasiadając w Izbie Lordów. W 2019 zrezygnował z członkostwa w Partii Pracy.
Jest jawnym homoseksualistą. W 1989 był wśród założycieli organizacji Stonewall Group, zajmującej się działaniami na rzecz praw gejów, lesbijek i biseksualistów. W 2006 zawarł związek partnerski ze swoim wieloletnim partnerem.

</doc>
<doc id="1752179" url="https://pl.wikipedia.org/wiki?curid=1752179" title="Gorzów Wielkopolski Chróścik">
Gorzów Wielkopolski Chróścik

Gorzów Wielkopolski Chróścik – nieczynny przystanek kolejowy w Chróściku; w Gorzowie Wielkopolskim, w województwie lubuskim.

</doc>
<doc id="1752184" url="https://pl.wikipedia.org/wiki?curid=1752184" title="Adolf Taube">
Adolf Taube

Adolf Taube (ur. 25 września 1908 w Rudelsdorfie, zm. ?) – zbrodniarz nazistowski, SS-Unterscharführer, członek załogi niemieckiego obozu koncentracyjnego Auschwitz-Birkenau.
W trakcie II wojny światowej pełnił służbę w kompleksie obozowym Auschwitz, gdzie należał do Wydziału III załogi obozu. W tym okresie sprawował między innymi funkcję "Rapportführera" w obozie kobiecym ("Frauenlager") w Birkenau (odcinki BIa i BIb) oraz kierownika podobozu "Hindenberg".
Według byłych więźniarek Taube był najokrutniejszym z esesmanów, którzy pełnili służbę w obozie kobiecym w Birkenau. Brał on udział zarówno w licznych selekcjach Żydów na rampie obozowej, jak i wśród więźniarek podczas apeli, w szpitalu i blokach oraz w trakcie ich powrotu z pracy. Następnie nadzorował on ich transport do komór gazowych. Oprócz tego dopuszczał się indywidualnych morderstw (przykładowo rozstrzeliwał więźniarki, które spóźniły się do pracy) i maltretował więźniarki na każdym kroku, przy czym specjalizował się w długotrwałych apelach i urządzaniu tzw. „sportu”.
O jego powojennych losach nic nie wiadomo.

</doc>
<doc id="1752186" url="https://pl.wikipedia.org/wiki?curid=1752186" title="Nagroda Satelita za najlepsze kostiumy">
Nagroda Satelita za najlepsze kostiumy

Laureaci Satelity w kategorii najlepsze kostiumy:
Lata 90.
1996: Penny Rose – "Evita"
nominacje:
1997: Deborah Lynn Scott – "Titanic"
nominacje:
1998: Alexandra Byrne – "Elizabeth"
nominacje:
1999: Colleen Atwood – "Jeździec bez głowy"
nominacje:
2000–2009.
2000: Rita Ryack – ""
nominacje:
2001: Catherine Martin, Angus Strathie – "Moulin Rouge!"
nominacje:
2002: Julie Weiss – "Frida"
nominacje:
2003: Ngila Dickson – "Ostatni samuraj"
nominacje:
2004: Beatrix Aruna Pasztor – "Vanity Fair. Targowisko próżności"
nominacje:
2005: Jacqueline Durran – "Duma i uprzedzenie"
nominacje:
2006: Patricia Field – "Diabeł ubiera się u Prady"
nominacje:
2007: Alexandra Byrne – ""
nominacje:
2008: Michael O’Connor – "Księżna"
nominacje:
2009: Monique Prudhomme – ""
nominacje:
2010–2019.
2010: Colleen Atwood – "Alicja w Krainie Czarów"
nominacje:

</doc>
<doc id="1752187" url="https://pl.wikipedia.org/wiki?curid=1752187" title="Zielona Góra Dworzec Szprotawski">
Zielona Góra Dworzec Szprotawski

Zielona Góra Dworzec Szprotawski – nieczynna stacja kolejowa w Zielonej Górze, w województwie lubuskim. Stacja położona jest na linii Zielona Góra – Szprotawa.

</doc>
<doc id="1752188" url="https://pl.wikipedia.org/wiki?curid=1752188" title="Lawendowe wzgórze">
Lawendowe wzgórze

Lawendowe wzgórze (ang. "Ladies in Lavender") – dramat filmowy produkcji brytyjskiej z 2004 roku. Debiut reżyserski Charlesa Dance’a oparty na opowiadaniu "Ladies in Lavender" ze zbioru "Faraway Stories" Williama J. Locka.
Fabuła.
Film "Lawendowe wzgórze" opowiada historię dwóch starszych sióstr Janet (Maggie Smith) i Ursuli (Judi Dench) Widdington mieszkających nad brzegiem morza w Kornwalii. Pewnego dnia w 1936 roku na plaży w pobliżu swojego domu znajdują rozbitka. Ocalonym okazuje się Andrzej Marowski (Daniel Brühl), młody Polak w podróży do Ameryki. Kobiety przygarniają go do swojego domu, kontakt między nimi jest jednak utrudniony, gdyż chłopak mówi po polsku i trochę po niemiecku, a starsze panie tylko po angielsku. Kobiety odkrywają u rozbitka talent muzyczny: potrafi on bardzo pięknie grać na skrzypcach. Pomimo bariery językowej i dużej różnicy wieku Ursula zakochuje się w pełnym wdzięku młodzieńcu. Niespodziewanie na kornwalijskiej wsi pojawia się malarka, Olga Daniłow (Natascha McElhone), która zaczyna się interesować Andrzejem i jego talentem muzycznym. Ponieważ jej brat będący sławnym skrzypkiem akturat niespodziewanie przyjeżdża do Londynu, Olga namawia Andrzeja na wyjazd, który może okazać się dla niego szansą kariery muzycznej.
Produkcja.
Pierwowzorem filmu jest opowiadanie Williama J. Locke’a wydane w 1916 roku. Akcja filmu w porównaniu z oryginałem została przesunięta w czasie do roku 1936. Charles Dance również zmienił wiek bohaterek – postarzył je (w opowiadaniu siostry miały 40 lat). Kolejną różnicą między filmem a nowelą jest fakt, że w pierwowzorze kobiety już nigdy nie spotkały Andrzeja.
Charles Dance powierzył główne role kobiece dwóm słynnym brytyjskim aktorkom: w postać Ursuli wcieliła się zdobywczyni Oscara i nagrody BAFTA Judi Dench, zaś rolę starszej siostry odegrała Maggie Smith znana z roli profesor Minerwy McGonagall z serii o Harrym Potterze. Prywatnie obie panie są od lat przyjaciółkami.
W roli Andrzeja reżyser obsadził Daniela Brühla, niemieckiego aktora urodzonego w Hiszpanii, w Polsce znanego zwłaszcza z głównej roli w "Good bye, Lenin!". Do roli polskiego skrzypka musiał się on nauczyć ruchów imitujących grę na skrzypcach oraz kilku polskich zwrotów.
Zdjęcia plenerowe nakręcono w Cadgwith, Helston, St Ives, Prussia Cove w Kornwalii, zaś wnętrza zostały sfilmowane w Pinewood Studios w Buckinghamshire. Utwory skrzypcowe zagrał amerykański skrzypek Joshua Bell. W filmie wykorzystano kompozycje Felixa Mendelssohna, Niccolò Paganiniego, Jules’a Masseneta, Claude’a Debussy’ego, Pabla Sarasate’a i Johanna Sebastiana Bacha.

</doc>
<doc id="1752189" url="https://pl.wikipedia.org/wiki?curid=1752189" title="Referendum na Ukrainie w 1991 roku">
Referendum na Ukrainie w 1991 roku

Ogólnoukraińskie referendum na temat ogłoszenia niepodległości Ukrainy odbyło się 1 grudnia 1991. Na referendum postawiono tylko jedno pytanie – "„Czy zgadza się Pan/Pani z Aktem ogłoszenia niepodległości Ukrainy?”". Tekst Aktu został przyjęty przez Radę Najwyższą Ukrainy 24 sierpnia 1991 i ogłoszony w biuletynie wyborczym.
Obywatele Ukrainy opowiedzieli się za utrzymaniem niepodległości Ukrainy. W referendum wzięło udział 31 891 742 (84,18%) wyborców, z których 28 804 071 (90,32%) głosowało „zа”.
Jednocześnie z referendum odbyły się wybory Prezydenta Ukrainy, w których zwyciężył Łeonid Krawczuk.
Wyniki referendum.
Akt został poparty przez wszystkie 27 jednostek administracyjnych Ukrainy.

</doc>
<doc id="1752193" url="https://pl.wikipedia.org/wiki?curid=1752193" title="Pic de Cerbillona">
Pic de Cerbillona

Pic de Cerbillona – szczyt w Pirenejach. Leży na granicy między Hiszpanią (prowincja Huesca, w regionie Aragonia) a Francją (departament Pireneje Wysokie). Należy do podgrupy Pireneje Środkowo-Zachodnie w Pirenejach Centralnych.

</doc>
<doc id="1752194" url="https://pl.wikipedia.org/wiki?curid=1752194" title="Pic de Montferrat">
Pic de Montferrat

Pic de Montferrat – szczyt w Pirenejach. Leży na granicy między Hiszpanią (prowincja Huesca, w regionie Aragonia) a Francją (departament Pireneje Wysokie). Należy do podgrupy Pireneje Środkowo-Zachodnie w Pirenejach Centralnych.
Pierwszego wejścia dokonał Louis-Philippe Reinhart Junker 1 sierpnia 1792 r.

</doc>
<doc id="1752203" url="https://pl.wikipedia.org/wiki?curid=1752203" title="Odwrócona piramida">
Odwrócona piramida

Odwrócona piramida (fr. "La Pyramide Inversée") – konstrukcja ze stali i szkła, znajdująca się w podziemnym pasażu handlowym na dziedzińcu Luwru w Paryżu. Jest odwróconą kopią głównej piramidy na dziedzińcu pałacu. Podstawa piramidy, zwrócona ku górze, zlokalizowana jest na środku wysepki ronda na dziedzińcu Luwru.
Masa piramidy wynosi 30 ton. Jej wierzchołek zawieszony jest około 140 cm nad ziemią, a pod nim znajduje się mała piramida kamienna. Wierzchołki piramid prawie dotykają do siebie. Tafle szklane o grubości 3 cm łatwo rozszczepiają światło słoneczne dając tęczowe refleksy na posadzce.
Jednym z głównych projektantów piramidy jest Ieoh Ming Pei. Ukończono ją w 1993 roku.
W powieści Kod Leonarda da Vinci odwrócona piramida odgrywa kluczową rolę - jest symbolem kobiecości, zaś mała piramidka pod spodem - wierzchołkiem dużej piramidy, w której znajduje się tajne pomieszczenie z sarkofagiem św. Marii Magdaleny. Jest to fikcja literacka, a mała piramidka jest regularnie przenoszona podczas sprzątania za pomocą specjalnego wózka.

</doc>
<doc id="1752205" url="https://pl.wikipedia.org/wiki?curid=1752205" title="Pointe Chausenque">
Pointe Chausenque

Pointe Chausenque – szczyt w Pirenejach. Leży w południowej Francji, w departamencie Pireneje Wysokie, blisko granicy z Hiszpanią. Należy do podgrupy Pireneje Środkowo-Zachodnie w Pirenejach Centralnych.
Pierwszego wejścia dokonał Vincent de Chausenque 30 czerwca 1822 r.

</doc>
<doc id="1752207" url="https://pl.wikipedia.org/wiki?curid=1752207" title="Piton Carré">
Piton Carré

Piton Carré – szczyt w Pirenejach. Leży w południowej Francji, w departamencie Pireneje Wysokie, blisko granicy z Hiszpanią. Należy do podgrupy Pireneje Środkowo-Zachodnie w Pirenejach Centralnych.

</doc>
<doc id="1752208" url="https://pl.wikipedia.org/wiki?curid=1752208" title="Ulica Królowej Jadwigi">
Ulica Królowej Jadwigi



</doc>
<doc id="1752209" url="https://pl.wikipedia.org/wiki?curid=1752209" title="Piłkarze">
Piłkarze

 – manga o tematyce piłkarskiej stworzona przez Noriakiego Nagai wydawana przez Shōgakukan w magazynie CoroCoro Comic w latach 1985-1989 oraz japoński serial anime wyprodukowany w latach 1986-1987 przez Studio Pierrot w reżyserii Akiry Torino. W Polsce serial był emitowany na kanale TVP2 w 1992 roku.
Seria zdobyła Nagrodę Shōgakukan Manga w 1987 roku za najlepszą mangę dla dzieci.
Fabuła.
Serial anime opowiada o chłopcu zwanym Rudi (jap. "Kakeru"), który wstępuje do szkolnej drużyny piłki nożnej.

</doc>
<doc id="1752210" url="https://pl.wikipedia.org/wiki?curid=1752210" title="Godfrey Bloom">
Godfrey Bloom

Godfrey Bloom (ur. 22 listopada 1949 w Londynie) – brytyjski polityk, poseł do Parlamentu Europejskiego VI i VII kadencji.
Życiorys.
Do 1986 pracował jako doradca emerytalnego funduszu powierniczego, w tym samym roku poślubił Katrynę Skowronek, córkę polskiego emigranta. Od 1986 do 1992 był dyrektorem funduszu Mercury Asset Management. W latach 1992–2004 zajmował się jako ekonomista badaniem rynków finansowych. Od 1987 do 1999 był radnym parafialnym.
W 2004 i w 2009 uzyskiwał mandat posła do Parlamentu Europejskiego z ramienia Partii Niepodległości Zjednoczonego Królestwa, reprezentując okręg Yorkshire and the Humber. W VI kadencji PE zasiadał w grupie Niepodległość i Demokracja. W 2009 przystąpił do nowo powstałej frakcji Europa Wolności i Demokracji. W 2013 został posłem niezrzeszonym. Był przewodniczącym Europejskiego Sojuszu na rzecz Wolności. W październiku 2014 odszedł z Partii Niepodległości Zjednoczonego Królestwa.
Został również przewodniczącym klubu krykieta w Horsehouse, a także wiceprzewodniczącym klubu rugby w Pocklington.

</doc>
<doc id="1752211" url="https://pl.wikipedia.org/wiki?curid=1752211" title="Royal Rumble (2000)">
Royal Rumble (2000)



</doc>
<doc id="1752213" url="https://pl.wikipedia.org/wiki?curid=1752213" title="Pic de Campbieil">
Pic de Campbieil

Pic de Campbieil – szczyt w Pirenejach Centralnych. Położony jest w południowej Francji, w departamencie Pireneje Wysokie, na terenie gminy Aragnouet, przy granicy z Hiszpanią. Usytuowany jest w Parku Narodowym Pirenejów. 
Pierwszego wejścia dokonał Loupot w 1848 roku.

</doc>
<doc id="1752214" url="https://pl.wikipedia.org/wiki?curid=1752214" title="Wybory prezydenckie na Ukrainie w 1991 roku">
Wybory prezydenckie na Ukrainie w 1991 roku

Wybory prezydenckie na Ukrainie w 1991 roku – pierwsze wybory Prezydenta Ukrainy po odzyskaniu niepodległości przez Ukrainę odbyły się 1 grudnia 1991, wraz z ogólnoukraińskim referendum na temat ogłoszenia niepodległości Ukrainy.
Prezydentem został Łeonid Krawczuk  który zwyciężył w pierwszej turze wyborów w większości obwodów Ukrainy, z wyjątkiem trzech obwodów Galicji, gdzie zwyciężył Wjaczesław Czornowił.

</doc>
<doc id="1752217" url="https://pl.wikipedia.org/wiki?curid=1752217" title="Pic Badet">
Pic Badet

Pic Badet – szczyt w Pirenejach. Leży na granicy między Hiszpanią (prowincja Huesca, w regionie Aragonia) a Francją (departament Pireneje Wysokie). Należy do podgrupy Pireneje Środkowo-Zachodnie w Pirenejach Centralnych.

</doc>
<doc id="1752225" url="https://pl.wikipedia.org/wiki?curid=1752225" title="Lubin Baugin">
Lubin Baugin

Lubin Baugin (ur. ok. 1610-1612 w Pithiviers, zm. 1663 w Paryżu) – francuski malarz.
Uczył się w Fontainebleau. Tytuł mistrzowski otrzymał w Paryżu w 1629 roku (tym samym, co Antoine Le Nain). Następnie wyjechał do Rzymu, skąd powrócił w 1641. W 1653 został członkiem Akademii. 
Na jego dorobek składają się dwie grupy dzieł. Pierwsza to martwe natury, uważane za dzieła młodzieńcze, wykonane przed wyjazdem malarza do Włoch. Znane są cztery takie obrazy: "Martwa natura z waflami" ("Deser"), "Pięć zmysłów" (oba w Luwrze), "Martwa natura ze świecą" (Galleria Spada, Rzym) i "La coupe de fruits" (Musée des Beaux-Arts, Rennes). Dzieła te odznaczają się harmonią oraz wyważoną i wysublimowaną kompozycją.
Przedstawione na obrazie "Pięć zmysłów" przedmioty mają obrazować właśnie zmysły: lustro – wzrok, chleb i wino – smak, goździki – węch, mandora (fr."mandore"- lutnia sopranowa, bardzo popularna na początku XVII wieku we Francji) – słuch, karty i sakiewka – dotyk. Wszystkie cztery obrazy sygnowane są nazwiskiem „Baugin” i początkowo (czyli od ok. 1930, gdy dzieła zostały odkryte) historycy sztuki nie wiązali ich ze znanym z dzieł religijnych malarzem Lubinem Bauginem. Dopiero Michel Faré przedstawił powszechnie przyjmowaną dziś hipotezę, że autorem obu grup dzieł jest ten sam artysta.
Podczas pobytu we Włoszech Baugin uległ wpływowi twórczości Guido Reniego do tego stopnia, że zwany jest "petit Guido" ("małym Guidem"). Dzieła Baugina powstałe w Rzymie i po powrocie do Francji znacząco różnią się od wcześniejszych dzieł, zarówno pod względem tematu, jak i stylu, stanowiąc odrębną, drugą grupę. Zamiast rygorystycznie komponowanych martwych natur, Baugin zaczął tworzyć dzieła religijne o charakterze dekoracyjnym. Malował zarówno niewielkie przedstawienia Świętej Rodziny (np. "Święta Rodzina" w Luwrze), jak i duże obrazy ołtarzowe (takie jak obrazy dla kościoła Notre-Dame w Paryżu). Wpływ na twórczość Baugina wywarł jednak nie tylko Guido Reni, ale i inni włoscy mistrzowie, tacy jak Correggio, Federico Barocci, Pietro da Cortona czy Andrea Sacchi. Natomiast dzieła powstałe po powrocie do Paryża (np. "Martwy Chrystus", Musée des Beaux-Arts, Orlean) noszą znamiona oddziaływania szkoły z Fontainebleau.
Pierwsza wystawa dzieł artysty miała miejsce w 1958 roku w Musée des Beaux-Arts w Orleanie. Druga, licząca 15 dzieł z prywatnych kolekcji, została zorganizowana przez Erica Coatalema w jego paryskiej galerii w 1994 roku. Ostatnia miała miejsce ponownie w Musée des Beaux-Arts w Orleanie oraz Musée des Augustins w Tuluzie w 2002 roku.
Postać Baugina, grana przez Michela Bouqueta, pojawia się w filmie "Wszystkie poranki świata" w reż. Alaina Corneau z 1991. Przedstawiony jest tam jako jedyny przyjaciel Sainte-Colombe’a i maluje obraz "Pięć zmysłów".
Wybrane dzieła.
Martwe natury
Malarstwo religijne
Malarstwo mitologiczne
Bibliografia.
Literatura dodatkowa

</doc>
<doc id="1752227" url="https://pl.wikipedia.org/wiki?curid=1752227" title="Zbigniew Adamek">
Zbigniew Adamek

Zbigniew Adamek (ur. 28 lutego 1946 w Nowym Sączu) – polski duchowny rzymskokatolicki, homiletyk, polonista, publicysta (pseudonim Cyprian Bynior) i reżyser teatralny.
Młodość.
Jest pierwszym z szóstki dzieci Marcina Adamka i Ireny z domu Milewskiej. Uczęszczał do Szkoły Podstawowej im. Adama Mickiewicza w Nowym Sączu. W 1964 roku ukończył I Liceum Ogólnokształcące im. Jana Długosza w Nowym Sączu (jego szkolnym kolegą był zakopiański architekt Zenon Andrzej Remi).
Wykształcenie.
W latach 1964-1970 był alumnem Wyższego Seminarium Duchownego w Tarnowie. Święcenia kapłańskie przyjął z rąk biskupa tarnowskiego Jerzego Ablewicza w katedrze tarnowskiej 31 maja 1970 roku. Naukę w seminarium zwieńczyła praca dyplomowa napisana pod kierunkiem ks. prof. Michała Hellera pod tytułem "Tradycyjna koncepcja stworzenia wobec teorii stanu stałego. Studium porównawcze". W latach 1972-1977 odbył specjalistyczne studia polonistyczne na Wydziale Polonistyki Katolickiego Uniwersytetu Lubelskiego i pod kierunkiem prof. dr hab. Marii Jasińskiej-Wojtkowskiej napisał pracę "Polskie współczesne opowiadania biblijne".
Działalność.
Duszpasterska.
W pierwszych latach pracował jako wikariusz w Ropczycach (1970-1972), w Mielcu-Osiedlu (1972) i w parafii Matki Bożej Anielskiej w Dębicy (1977-1978).
W latach 1979-1999 wchodził w skład Komitetu Kaznodziejskiego Diecezji Tarnowskiej (w latach 1985-1987 był jego przewodniczącym). Przez wiele lat był konsultantem Komisji Episkopatu Polski ds. Duszpasterstwa Ogólnego.
W roku 1999 był członkiem Komisji do spraw Środków Społecznego Przekazu Diecezjalnego Zespołu Przygotowania Pielgrzymki Ojca Świętego Jana Pawła II do Starego Sącza.
W latach 1998-2004 zasiadał w Radzie Kapłańskiej oraz Kolegium Konsultorów Diecezji Tarnowskiej.
Dydaktyczna.
W latach 1978-1999 był wykładowcą homiletyki, literatury i języka polskiego w Wyższym Seminarium Duchownym w Tarnowie. Piastował tam również funkcję prefekta. Był wykładowcą teorii i historii kultury w Instytucie Wyższej Kultury Religijnej w Tarnowie (1981-1991) oraz Instytucie Teologicznym Papieskiej Akademii Teologicznej w Tarnowie (1991-1999). W latach 1991-1999 był kierownikiem sekretariatu Instytutu Teologicznego w Tarnowie i kierownikiem studiów teologii dla świeckich.
Artystyczna.
Już w czasie studiów w Wyższym Seminarium Duchownym w Tarnowie ks. Zbigniew Adamek prowadził klerycki kabaret "Wielokropek". Był autorem tekstów, reżyserem programów oraz ich wykonawcą (słynne monologi wygłaszane jako "Scepon Blascok"). W latach 1978-1996 sprawował artystyczną pieczę nad Teatrem Seminaryjnym, jako kierownik i reżyser. Był również założycielem, kierownikiem artystycznym, scenarzystą i reżyserem diecezjalnego teatru słowa "DABAR". Teatr ten działał w latach 1978-1999. Realizował spektakle poetyckie, monodramy, misteria, moralitety, dramaty w oparciu o utwory Sofoklesa, Romana Brandstaettera, Antoine de Saint-Exupéry, Cypriana Kamila Norwida. W 1980 r. stworzył Diecezjalny Konkurs Recytatorski. Był jednym z organizatorów jego kolejnych edycji, corocznie opracowując i wydając zbiory wierszy poetów, którym poświęcona była ówczesna edycja.
Jest autorem słów "Ballady zimowej" wykonywanej przez Pawła Orkisza. Wiersz ten został przez ks. Adamka wysłany na konkurs Programu III Polskiego Radia w latach 70. Wiersz zwyciężył w konkursie, skomponowana została do niego muzyka i po paru latach znalazł się w repertuarze Pawła Orkisza.
Publicystyczna.
Autor ogólnopolskich programów homiletycznych. Na początku lat 90. wydał nowatorski i oryginalny podręcznik homiletyki. Swoje teksty publikował w wielu periodykach, m.in. "Współczesna Ambona", "Tarnowskie Studia Teologiczne", "Currenda", "Wzrastanie". Był jednym z inicjatorów wydawania czasopisma teologiczno-kulturalnego "Religioni et Litteris" (w latach 1992-1999 był członkiem redakcji i rotacyjnie redaktorem naczelnym). W 1993 r. z polecenia ówczesnego biskupa tarnowskiego Józefa Życińskiego został organizatorem i pierwszym redaktorem naczelnym tarnowskiej edycji "Gościa Niedzielnego". W roku 1995 został dyrektorem oddziału "Tarnowskiego Gościa Niedzielnego". Obie funkcje sprawował do roku 2000. Jest stałym współpracownikiem "Tarnowskiego Gościa Niedzielnego", gdzie od 1993 r. publikuje felietony pt. "Warto się zastanowić" (początkowo podpisywane pseudonimem "Cyprian Bynior") oraz pisma alumnów WSD w Tarnowie "Poślij mnie" – prowadzi tam rubrykę poświęconą tematyce filmowej.
Od 2000 r. przebywa jako emeryt w Domu Księży im. Św. Józefa w Tarnowie.

</doc>
<doc id="1752232" url="https://pl.wikipedia.org/wiki?curid=1752232" title="Bielawa (Międzyodrze)">
Bielawa (Międzyodrze)

Bielawa (do 1945 niem. "Bleichholm") – wyspa rzeczna na Międzyodrzu w Szczecinie, w akwatorium portu morskiego Szczecin. Leży w widłach Odry i Duńczycy "vis-a-vis" Wałów Chrobrego.
Charakterystyka.
Powstała w sztuczny sposób – przez wykonanie kanału „odcinającego” południowy kraniec obecnej Wyspy Grodzkiej. Pojawia się już na planie miasta autorstwa Matthäusa Meriana wydanym pośmiertnie w 1652 roku. W 2007 roku na wyspie wzniesiono Centrum Zarządzania Bezpieczeństwem (m.in. rzeczny komisariat policji i centrum łączności) początkowo do zabezpieczenia finałów The Tall Ships' Races 2007, a docelowo ma być to stanowisko dowodzenia w czasie organizowanych na Wałach Chrobrego czy Łasztowni imprez masowych. Wykorzystywane będzie szczególnie w czasie sezonu wodnego – od wiosny do późnej jesieni.

</doc>
<doc id="1752235" url="https://pl.wikipedia.org/wiki?curid=1752235" title="Civil List">
Civil List



</doc>
<doc id="1752242" url="https://pl.wikipedia.org/wiki?curid=1752242" title="Petit Vignemale">
Petit Vignemale

Petit Vignemale – szczyt w Pirenejach. Leży w południowej Francji, w departamencie Pireneje Wysokie, przy granicy z Hiszpanią. Należy do podgrupy Pireneje Środkowo-Zachodnie w Pirenejach Centralnych.
Pierwszego wejścia dokonał La Baumelle w sierpniu 1798 r.

</doc>
<doc id="1752245" url="https://pl.wikipedia.org/wiki?curid=1752245" title="Pic de Bugarret">
Pic de Bugarret

Pic de Bugarret – szczyt w Pirenejach. Leży w południowej Francji, w departamencie Pireneje Wysokie, blisko granicy z Hiszpanią. Należy do podgrupy Pireneje Środkowo-Zachodnie w Pirenejach Centralnych.
Pierwszego wejścia dokonali Henri Brulle, Célestin Passet i Francois Brenat-Salles w 1890 r.

</doc>
<doc id="1752249" url="https://pl.wikipedia.org/wiki?curid=1752249" title="Pic Ramougn">
Pic Ramougn

Pic Ramougn – szczyt w Pirenejach. Leży w południowej Francji, w departamencie Pireneje Wysokie, przy granicy z Hiszpanią. Należy do podgrupy Pireneje Środkowo-Zachodnie w Pirenejach Centralnych.

</doc>
<doc id="1752250" url="https://pl.wikipedia.org/wiki?curid=1752250" title="Geoffrey Van Orden">
Geoffrey Van Orden

Geoffrey Charles Van Orden (ur. 10 kwietnia 1945 w Waterlooville) – brytyjski polityk i wojskowy, deputowany do Parlamentu Europejskiego V, VI, VII, VIII i IX kadencji.
Życiorys.
Kształcił się w Mons Officer Cadet School. W 1969 ukończył studia licencjackie z zakresu politologii na Uniwersytecie Sussex.
Od 1964 do 1999 służył w British Army. W 1988 awansował na stopień pułkownika, a trzy lata później generała brygady. Przez około dwadzieścia lat służył w jednostkach w różnych krajach. W drugiej połowie lat 80. był instruktorem w szkole wojskowej w Hamburgu. W latach 1988–1990 kierował sztabem w wywiadzie wojskowych w sektorze brytyjskim Berlina. W okresie 1991–1994 stacjonował w Kwaterze Głównej NATO, od 1995 do 1999 był urzędnikiem w Komisji Europejskiej.
W 1999 z ramienia Partii Konserwatywnej po raz pierwszy został wybrany do Parlamentu Europejskiego. W 2004 i w 2009 z powodzeniem ubiegał się o reelekcję. W VII kadencji przystąpił wraz z torysami do nowej grupy pod nazwą Europejscy Konserwatyści i Reformatorzy. Został też członkiem Komisji Spraw Zagranicznych oraz Podkomisji Bezpieczeństwa i Obrony. W 2014 i 2019 po raz czwarty i piąty z rzędu uzyskiwał mandat eurodeputowanego.
Odznaczony Orderem Imperium Brytyjskiego, wyróżniony tytułem honorowego obywatela Londynu.

</doc>
<doc id="1752251" url="https://pl.wikipedia.org/wiki?curid=1752251" title="Sumina Wieś">
Sumina Wieś

Sumina Wieś – przystanek kolejowy we wsi Sumina w powiecie rybnickim (województwo śląskie). Według klasyfikacji PKP ma kategorię dworca lokalnego. Uruchomiony został już w 1986 roku (bądź w 1985 roku).
W roku 2017 przystanek obsługiwał 20–49 pasażerów na dobę.

</doc>
<doc id="1752252" url="https://pl.wikipedia.org/wiki?curid=1752252" title="Pinus cembroides">
Pinus cembroides

Pinus cembroides Zucc. – gatunek drzewa iglastego z rodziny sosnowatych ("Pinaceae"). Występuje w USA (południowo-wschodnia Arizona, południowo-zachodni Nowy Meksyk, zachodni Teksas) i w Meksyku (w większości stanów na północ od 20° szerokości geograficznej północnej).
Biologia i ekologia.
Drzewo wiatropylne. Szyszki nasienne dojrzewają 2 lata, następnie otwierają się uwalniając nasiona i opadają wkrótce potem. Jedna wiązka przewodząca w liściu. Igły pozostają na drzewie przez 3–4 lata.
Występuje w górach, na średnich wysokościach, głównie 1600–2400 m n.p.m..
Jest gospodarzem rośliny pasożytniczej "Arceuthobium divaricatum" (pasożyt pędowy). Zainfekowane są populacje na północny zasięgu, w górach Davis, w hrabstwie Jeff Davis, w zachodnim Teksasie.
Systematyka.
Pozycja gatunku w obrębie rodzaju "Pinus":
Podział tego taksonu jest ciągle dyskutowany. Gatunek ma spory zasięg i jest zmienny morfologicznie, co doprowadziło do wyróżnienia szeregu podgatunków i odmian, z których niektóre podniesione zostały do rangi odrębnych gatunków:
Pozostałe taksony niższego rzędu:
Zagrożenia.
Międzynarodowa Unia Ochrony Przyrody przyznała temu gatunkowi (włączając do niego "P. johannis") kategorię zagrożenia LR/lc ("lower risk/least concern") w skali całego świata, uznając za gatunek najmniejszej troski, nie spełniający kryteriów gatunków zagrożonych. Klasyfikacja ta została utrzymana w kolejnych latach jako LC ("least concern"). Podgatunek "P. c." subsp. "lagunae" (Robert-Passini) D.K. Bailey został uznany za narażony na wyginięcie i otrzymał kategorię VU ("vulnerable").

</doc>
<doc id="1752253" url="https://pl.wikipedia.org/wiki?curid=1752253" title="Ireneo Hermosilla">
Ireneo Hermosilla

Ireneo Hermosilla - piłkarz paragwajski, pomocnik.
Jako piłkarz klubu Club Libertad wziął udział w turnieju Copa América 1953, gdzie Paragwaj zdobył tytuł mistrza Ameryki Południowej. Hermosilla zagrał we wszystkich siedmiu meczach - z Chile, Ekwadorem, Peru, Urugwajem, Boliwią, Brazylią oraz w decydującym o mistrzostwie barażu z Brazylią.
Wziął też udział w turnieju Copa América 1956, gdzie Paragwaj zajął piąte miejsce. Hermosilla zagrał w czterech meczach - z Urugwajem, Brazylią, Argentyną i Peru (wszedł na boisko za Eligio Echagüe).

</doc>
<doc id="1752254" url="https://pl.wikipedia.org/wiki?curid=1752254" title="Henryk Świdziński">
Henryk Świdziński

Henryk Świdziński (ur. 8 września 1905 w Strzyżowie, zm. 23 czerwca 1969 w Naucznoje pod Symferopolem na Krymie) – polski geolog, specjalista geologii regionalnej Karpat oraz geologii złóż ropy naftowej i gazu ziemnego.
Ojciec, January, chemik w tamtejszej cukrowni, po studiach na Uniwersytecie Petersburskim, matka, Maria Wołłk-Łaniewska, studiowała filozofię na tym uniwersytecie.
Życiorys.
Do szkoły H. Świdziński uczęszczał początkowo we Włocławku, następnie w Skierniewicach. Maturę uzyskał w 1922 w kieleckim Gimnazjum Matematyczno-Przyrodniczym im. Jana Śniadeckiego. W tym samym roku wstąpił na Wydział Filozoficzny Uniwersytetu Warszawskiego, do sekcji przyrodniczej. Geologię i geografię fizyczną studiował pod kierunkiem Jana Lewińskiego, Romana Kozłowskiego i Stanisława Lencewicza.
Podczas studiów, w latach 1925, 1926 i 1927, badał utwory jurajskie między Małogoszczą a Czarną Nidą. W 1927 wyjechał też na praktykę karpacką. Aż do jesieni prowadził badania geologiczne formacji solnej przedgórza Karpat (arkusz Bolechów). Latem 1928 przygotowywał mapę geologiczną SW części arkusza Sanok, w okolicach Beska-Rymanowa, jako tymczasowy współpracownik Państwowego Instytutu Geologicznego.
Od stycznia 1928 do czerwca 1929 pełnił obowiązki asystenta w Katedrze Geologii Uniwersytetu Warszawskiego. W lutym 1929 otrzymał promocję na doktora filozofii w zakresie geologii (promotor – Jan Lewiński). W latach 1929–1930 odbył jednoroczną służbę wojskową w Szkole Podchorążych Rezerwy Kawalerii w Grudziądzu.
W grudniu 1930 został zatrudniony w Wydziale Naftowym Państwowego Instytutu Geologicznego. Do 1939 zajmował się opracowaniem i przygotowaniem do druku przeglądowej mapy geologicznej Karpat polskich w skali 1:200 000. W 1937 pełnił funkcję kierownika sekcji karpackiej i kartografii w Wydziale Geologii Regionalnej PIG. W 1938 był kierownikiem pracowni kartograficznej PIG i redaktorem jego wydawnictw kartograficznych.
Jednocześnie w 1932 i 1933 pełnił obowiązki asystenta w Katedrze Paleontologii Uniwersytetu Warszawskiego. W 1937 otrzymał tam stopień docenta w zakresie geologii w oparciu o rozprawę habilitacyjną "Uwagi o budowie Karpat fliszowych", a w roku akademickim 1938/1939 prowadził kurs "Geologii naftowej".
Zmobilizowany w kwietniu 1939 odbył kampanią wrześniową, z której wrócił do Warszawy w październiku tego roku. Wraz z innymi pracownikami zabezpieczał materiały i zbiory Państwowego Instytutu Geologicznego. Podczas okupacji pracował nadal w Instytucie w Warszawie zajmując się geologią karpacką (rejony Stróż, Gorlic i Krosna). Podczas powstania 1944 został we wrześniu wywieziony z kilkunastoosobową grupą pracowników PIG do obozu pracy w Halle (Saksonia). Stamtąd udało mu się przedostać do Wrocławia, a następnie dzięki pomocy E. W. Petraschka, profesora tamtejszego uniwersytetu, powrócił do Krakowa, gdzie doczekał się wyzwolenia.
Na początku 1945, pod kierunkiem dyrektora Państwowego Instytutu Geologicznego, Karola Bohdanowicza, organizował Państwowy Instytut Geologiczny z siedzibą w Krakowie, jako zastępca dyrektora PIG i naczelnik Wydziału Geologii Regionalnej. Po przeniesieniu siedziby PIG do Warszawy objął kierownictwo krakowskiej placówki Instytutu. Po jej zreorganizowaniu w latach 1946–1947 został kierownikiem "Regionu Karpackiego".
Na wiosnę 1945 rozpoczął wykłady i ćwiczenia z geologii ogólnej i geologii ziem polskich na Uniwersytecie Jagiellońskim. W latach 1948–1951 wykładał geologię złóż węgli i nafty.
W latach 1948–1949 prowadził zlecone zajęcia z kartografii geologicznej w Akademii Górniczo-Hutniczej w Krakowie. We wrześniu 1949 został profesorem nadzwyczajnym na Wydziale Geologiczno-Mierniczym AG-H i objął Katedrę Geologii Ogólnej II, przemianowanej w 1951 na Zakład Kartowania Geologicznego. Wiosną 1951 został prodziekanem Wydziału Geologiczno-Mierniczego, a nieco później organizatorem Wydziału Geologiczno-Poszukiwawczego i jego pierwszym dziekanem. Był nim do końca 1952. W czerwcu 1957 został profesorem zwyczajnym, a w 1960 (do śmierci) kierownikiem Katedry Geologii. Wychowankiem i następcą na stanowisku kierownika katedry był Kazimierz Bogacz.
Jego prace były także związane z występowaniem, genezą i wykorzystaniem wód mineralnych w rejonie Karpat. Był specjalistą w dziedzinie geologii uzdrowiskowej (stworzył szkołę badania wód mineralnych), doradcą naukowym Uzdrowiska Krynica-Żegiestów. Pod jego kierunkiem wykonano w 1953 pierwszą dokumentację wód mineralnych Krynicy. Do jego osiągnięć należało wykonanie projektów i wierceń: w 1951 "Zuber III", a w 1966 "Zuber IV", dzięki czemu Krynica zyskała kolejne wody lecznicze.
Henryk Świdziński zmarł nagle 23 czerwca 1969 roku w miejscowości Naucznoje pod Symferopolem na Krymie gdzie wykonywał badania naukowe w celu porównania karpackich i krymskich osadów fliszowych w Górach Krymskich.
H. Świdziński pełnił szereg ważnych funkcji społeczno-zawodowych: był Przewodniczącym Zarządu Głównego Polskiego Towarzystwa Geologicznego, członkiem Zarządu Głównego Polskiego Towarzystwa Przyrodników im. Kopernika, członkiem Rady Naukowej Instytutu Geologicznego. W 1965 r. został członkiem korespondentem Polskiej Akademii Nauk. Był członkiem Prezydium Komitetu Geologicznego PAN.
Został pochowany na Cmentarzu Salwatorskim w Krakowie (sektor SC4-B-5).

</doc>
<doc id="1752255" url="https://pl.wikipedia.org/wiki?curid=1752255" title="Pic Palas">
Pic Palas

Pic Palas – szczyt w Pirenejach. Leży na granicy między Hiszpanią (prowincja Huesca, w regionie Aragonia) a Francją (departamenty Pireneje Wysokie i Pireneje Atlantyckie). Należy do podgrupy Pireneje Środkowo-Zachodnie w Pirenejach Centralnych.
Pierwszego wejścia dokonali Peytier i Hossard w czerwcu 1825 r.

</doc>
<doc id="1752257" url="https://pl.wikipedia.org/wiki?curid=1752257" title="Apollonia (Libia)">
Apollonia (Libia)

Apollonia – starożytne miasto założone przez Greków, położone w pobliżu Cyreny, obecnie na terenie Susy w Libii. Starożytna Apollonia służyła Cyrenie jako port przez ponad 1000 lat, a jej ruiny stanowią obecnie znaczącą część całego kompleksu stanowisk archeologicznych.
„Droga królewska”.
Z terenu wykopalisk w Cyrenie prowadzi do Apollonii nowoczesna szosa asfaltowa długości 20 km, którą wytyczono na miejscu drogi łączącej miasto z portem w starożytności. Pierwszą drogę na tym odcinku wytyczyli Grecy z Cyreny, a wiązało się to z rozwojem portu i floty handlowej. W roku 100 n.e. za cesarza Trajana (98-117) doszło do modernizacji traktu. Przy realizacji robót zatrudniono legionistów zwerbowanych w Cyrenajce. Zaledwie 15 lat później część drogi uległa zniszczeniu w czasie powstania żydowskiego. Po odbudowie była używana do najazdu Arabów. Na jej miejscu wytyczono nowoczesną drogę asfaltową w czasie I wojny światowej, w celu ulepszenia dojazdu do portu. Począwszy od terenu wykopalisk w Cyrenie droga opada malowniczymi serpentynami aż do samego wybrzeża.
Marsa Susa.
Nowożytne miasteczko portowe Marsa Susa założono w roku 1897 z myślą o uchodźcach tureckich z Krety. Do migracji Turków do Cyrenajki doszło w następstwie scedowania kreteńskich posiadłości Wysokiej Porty na rzecz nowożytnego Królestwa Grecji. Do dziś miejscowa ludność wyróżnia się od reszty mieszkańców Cyrenajki niespotykanymi w innych częściach Afryki Północnej rysami twarzy. Miasteczko rozbudowano w okresie międzywojennym: Włosi powiększyli port na potrzeby żeglugi przybrzeżnej i podnieśli miasto do rangi ośrodka administracyjnego. Na szczęście nowożytne domy mieszkalne leżą niemal zupełnie poza murami obronnymi starożytnego portu: ten ostatni jeszcze u schyłku starożytności mocno nadszarpnęły fale przypływów wdzierające się głęboko w ląd.
Aby dotrzeć na teren wykopalisk należy przejechać przez skwer miejski, przy którym mieści się lokalne muzeum. Zbiory są bardzo skromne: muzeum może się pochwalić stosunkowo niewielką ekspozycją zabytków odkrytych na terenie Apollonii oraz działem etnograficznym.
Apollonia – zarys dziejów.
W źródłach historycznych zachowało się stosunkowo niewiele relacji o dziejach Apollonii. Dzieliła swoje losy z pobliską Cyreną, o której wiadomo o wiele więcej. Nazwę nadano miastu na cześć boskiego patrona, Apollina z Delf, który poradził osadnikom greckim zbudować kolonię w Libii. Jednak po raz pierwszy wymienia Apollonię z nazwy dopiero Strabon za czasów cesarza Augusta (27 p.n.e.–14 n.e.). W okresie hellenistycznym miasto figuruje w źródłach jako “port Cyreny”. Należało wówczas do królestwa Ptolemeuszy (Lagidów) (300-30 p.n.e.). W czasach chrześcijańskich zaczęto je coraz częściej określać mianem “Sozusa”, od którego pochodzi obecna nazwa arabska. Dobrobyt Apollonii, która pierwotnie była portem obsługującym Cyrenę, zaczął się z chwilą przyznania miastu samorządu przez władze rzymskie. Zaliczona przez Rzymian w poczet miast Pentapolisu Apollonia miała w VI wieku przejąć wiodącą rolę w regionie, w ślad za Cyreną i Ptolemais. O wysokiej pozycji miasta u schyłku starożytności świadczą pozostałości po kilku kościołach bizantyjskich. Bizantyjczycy wznosząc swoje kościoły rozebrali część budynków z okresu hellenistycznego i rzymskiego, aby pozyskać materiał do budowy nowych obiektów w ciągu VI w. Spośród wcześniejszych obiektów w Apollonii zachowały się jedynie mury miejskie, pozostałości teatru i urządzeń portowych.
Teren wykopalisk.
Trzeba zaznaczyć, że krajobraz okolic Apollonii do złudzenia przypomina krajobraz Grecji, z malowniczymi wzniesieniami, porośniętymi tu i ówdzie karłowatymi drzewkami oliwnymi i figowymi, oraz czystą, niebieską taflą morza. Zapewne to zadecydowało, że Grecy z Thery zdecydowali się tu osiedlić, gdyż musieli się tu poczuć całkiem swojsko. Ogólnie rzecz biorąc na terenie Apollonii zachowały się przede wszystkim pozostałości po murach z okresu hellenistycznego, na całym niemal ich przebiegu, oraz budowle głównie z okresu bizantyjskiego. Najwyżej położony fragment ruin fortyfikacji mieści się na apollońskim akropolu – i tam robi największe wrażenie na zwiedzających. Na uwagę zasługuje teatr z okresu hellenistycznego, późniejszy jednak od murów. Teatr poddano gruntownej przebudowie za cesarza Domicjana (81-96). I ten obiekt rozebrali częściowo Bizantyjczycy. Najlepiej zachowała się widownia (cavea), o 28 rzędach miejsc siedzących. W pobliżu na uwagę zasługują komory kute w skale, które służyły najprawdopodobniej za magazyny towarów odbieranych w porcie.
Ponadto zachowały się ruiny trzech okazałych kościołów bizantyjskich, oraz pałacu namiestnika z okresu bizantyjskiego, fortyfikacji z tzw. bramą zachodnią (nazwa nadana przez archeologów) oraz urządzeń portowych. Najbardziej charakterystycznym obiektem w całej Apollonii jest tzw. „kąpielisko Kleopatry”. Jest to widoczne z daleka skaliste wzniesienie, które od północnego zachodu oskrzydla szerokim łukiem przystań, dziś pogrążone częściowo w morzu. Pierwotnie mieścił się tam bez wątpienia kamieniołom. Niewykluczone, że w pewnym okresie krawędzie skał służyły starożytnym żeglarzom za pochylnię do remontu okrętów.
Starożytne nekropolie Apollonii leżą na wschód i zachód od murów miejskich, przy czym od strony zachodniej przykryła je współczesna zabudowa Marsa Susa.
W pobliskim Ras al-Hamama mieścił się w starożytności port o nazwie Physcon, który w pewnym okresie przejął funkcję Apollonii. Physcon to zapewne nawiązanie do przezwiska, jakie nadano Ptolemeuszowi VIII Euergetesowi II, wielkorządcy Cyreny, w latach 163-145 p.n.e.

</doc>
<doc id="1752259" url="https://pl.wikipedia.org/wiki?curid=1752259" title="(19224) Orosei">
(19224) Orosei

(19224) Orosei – planetoida z pasa głównego asteroid okrążająca Słońce w ciągu 3 lat i 139 dni w średniej odległości 2,25 j.a. Została odkryta 15 września 1993 roku w obserwatorium "Cima Ekar" przez Andrea Boattiniego. Nazwa planetoidy pochodzi od "Roberto Orosei" (ur. 1968), który brał udział w wielu międzynarodowych projektach związanych z Europejską Agencją Kosmiczną. Przed nadaniem nazwy planetoida nosiła oznaczenie tymczasowe (19224) 1993 RJ3.

</doc>
<doc id="1752260" url="https://pl.wikipedia.org/wiki?curid=1752260" title="Łuków Śląski (przystanek kolejowy)">
Łuków Śląski (przystanek kolejowy)

Łuków Śląski – przystanek kolejowy we wsi Łuków Śląski w powiecie rybnickim, województwo śląskie. Trasa z przystanku w stronę Rydułtów prowadzi przez tunel kolejowy w Rydułtowach.
W roku 2017 przystanek obsługiwał 20–49 pasażerów na dobę.

</doc>
<doc id="1752261" url="https://pl.wikipedia.org/wiki?curid=1752261" title="Pic de Bugatet">
Pic de Bugatet

Pic de Bugatet – szczyt w Pirenejach Centralnych. Położony jest w południowej Francji, w departamencie Pireneje Wysokie, na terenie gminy Aragnouet, przy granicy z Hiszpanią. Usytuowany jest na skraju Parku Narodowego Pirenejów.
Przypisy.
 

</doc>
<doc id="1752262" url="https://pl.wikipedia.org/wiki?curid=1752262" title="Pinus lagunae">
Pinus lagunae



</doc>
<doc id="1752266" url="https://pl.wikipedia.org/wiki?curid=1752266" title="Arbizon">
Arbizon

Arbizon – szczyt w Pirenejach Centralnych. Położony jest w południowej Francji, w departamencie Pireneje Wysokie, na terenie gminy Aulon, przy granicy z Hiszpanią.
Przypisy.
 

</doc>
<doc id="1752267" url="https://pl.wikipedia.org/wiki?curid=1752267" title="Obraz Matki Bożej w Trokach">
Obraz Matki Bożej w Trokach

Matka Boża Trocka – obraz znajdujący się w głównym ołtarzu kościoła farnego w Trokach na Litwie, przedstawiający Matkę Bożą, która prawą ręką podtrzymuje siedzące na Jej kolanach Dzieciątko Jezus, a w lewej trzyma gałązkę z trzema kwiatami.
Historia.
Obraz pochodzi z II połowy XVI wieku, choć według legendy jest darem cesarza Bizancjum Manuela II dla Witolda z okazji jego chrztu.
4 września 1718, w rok po koronacji Matki Bożej Częstochowskiej, na mocy aktu papieża Klemensa XI biskup wileński Konstanty Kazimierz Brzostowski dokonał koronacji obrazu Matki Bożej Trockiej. Był to drugi wizerunek Matki Bożej koronowany papieskimi koronami na ziemiach Rzeczypospolitej. 
Przed trockim obrazem Matki Bożej modlili się: Stefan Czarniecki, król Jan Kazimierz, król Jan III Sobieski.

</doc>
<doc id="1752268" url="https://pl.wikipedia.org/wiki?curid=1752268" title="Pic d’Arriel">
Pic d’Arriel

Pic d’Arriel – szczyt w Pirenejach. Leży na granicy między Hiszpanią (prowincja Huesca, w regionie Aragonia) a Francją (departament Pireneje Atlantyckie). Należy do podgrupy Pireneje Środkowo-Zachodnie w Pirenejach Centralnych.
Pierwszego wejścia dokonał Henri Saget w 1851 r.

</doc>
<doc id="1752271" url="https://pl.wikipedia.org/wiki?curid=1752271" title="TOP Oss">
TOP Oss



</doc>
<doc id="1752272" url="https://pl.wikipedia.org/wiki?curid=1752272" title="Kwestie medyczne LGBT">
Kwestie medyczne LGBT



</doc>
<doc id="1752276" url="https://pl.wikipedia.org/wiki?curid=1752276" title="Pic du Piméné">
Pic du Piméné

Pic du Piméné – szczyt w Pirenejach. Leży w południowej Francji, w departamencie Pireneje Wysokie, przy granicy z Hiszpanią. Należy do podgrupy Pireneje Środkowo-Zachodnie w Pirenejach Centralnych.

</doc>
<doc id="1752278" url="https://pl.wikipedia.org/wiki?curid=1752278" title="Burkhard Balz">
Burkhard Balz

Burkhard Balz (ur. 24 lipca 1969 w Lemgo) – niemiecki polityk i finansista, deputowany do Parlamentu Europejskiego VII i VIII kadencji.
Życiorys.
Po odbyciu służby wojskowej studiował prawo na Uniwersytecie w Getyndze. Odbył w trakcie studiów staże zagraniczne w branży finansowej w Tokio i Londynie. Zawodowo pozostawał związany z Commerzbankiem. W latach 2001–2002 był przedstawicielem banku w biurze w Brukseli. Następnie pracował jako kierownik wydziału w Hanowerze.
W latach 1990–1996 przewodniczył miejskim strukturom chadeckiej młodzieżówki Junge Union. Od 2002 do 2006 kierował oddziałem Unii Chrześcijańsko-Demokratycznej w powiecie Schaumburg. Zasiada w radzie tego powiatu, a także w radzie miasta Stadthagen.
W wyborach w 2009 z listy CDU uzyskał mandat posła do Parlamentu Europejskiego VII kadencji. Przystąpił do grupy Europejskiej Partii Ludowej, wszedł w skład Komisji Gospodarczej i Monetarnej. W 2014 z powodzeniem ubiegał się o europarlamentarną reelekcję. W 2018 odszedł z Europarlamentu w związku z powołaniem na członka zarządu Niemieckiego Banku Federalnego.

</doc>
<doc id="1752280" url="https://pl.wikipedia.org/wiki?curid=1752280" title="Gatunki siostrzane">
Gatunki siostrzane



</doc>
<doc id="1752281" url="https://pl.wikipedia.org/wiki?curid=1752281" title="Grupa siostrzana">
Grupa siostrzana

Grupa siostrzana – w systematyce kladystycznej grupa organizmów powstała z jednej linii ewolucyjnej (grupy macierzystej) po jej rozszczepieniu. Dwie grupy siostrzane wraz ze swym wspólnym przodkiem stanowią grupę monofiletyczną. Gatunki należące do grupy siostrzanej charakteryzują się pewnymi specyficznymi, wspólnymi cechami (synapomorfiami), które nie występują jednak w grupie macierzystej (są ewolucyjnie nowe).

</doc>
<doc id="1752283" url="https://pl.wikipedia.org/wiki?curid=1752283" title="Pergo Gorzów Wielkopolski">
Pergo Gorzów Wielkopolski



</doc>
<doc id="1752284" url="https://pl.wikipedia.org/wiki?curid=1752284" title="Peña Telera">
Peña Telera

Peña Telera – szczyt w Pirenejach. Leży w Hiszpanią, w prowincji Huesca, w regionie Aragonia przy granicy z Francją. Należy do podgrupy Pireneje Środkowo-Zachodnie w Pirenejach Centralnych.
Pierwszego wejścia dokonał E. Wallon w 1877 r.

</doc>
<doc id="1752286" url="https://pl.wikipedia.org/wiki?curid=1752286" title="Moun Né">
Moun Né

Moun Né – szczyt w Pirenejach, w masywie Barbat. Położony jest w południowej Francji, na terenie gminy Cauterets, w pobliżu granicy z Hiszpanią.
Przypisy.
 

</doc>
<doc id="1752287" url="https://pl.wikipedia.org/wiki?curid=1752287" title="Lenquo de Capo">
Lenquo de Capo

Pic de Cerbillona – szczyt w Pirenejach. Leży w południowej Francji, w departamencie Pireneje Wysokie, przy granicy z Hiszpanią. Należy do podgrupy Pireneje Środkowo-Zachodnie w Pirenejach Centralnych.

</doc>
<doc id="1752290" url="https://pl.wikipedia.org/wiki?curid=1752290" title="Polska kontra Europa">
Polska kontra Europa

Polska kontra Europa - drużynowe zawody siłaczy, rozgrywane w zespołach złożonych z zawodników reprezentujących Polskę oraz inne kraje europejskie.
Polska kontra Europa 2006.
Data: 23 lipca 2006 r.
Miejsce: Borne Sulinowo 
WYNIKI ZAWODÓW:
Polska kontra Europa 2008.
Data: 19 lipca 2008 r.
Miejsce: Cieszanów 
WYNIKI ZAWODÓW:

</doc>
<doc id="1752291" url="https://pl.wikipedia.org/wiki?curid=1752291" title="Dęba (gmina)">
Dęba (gmina)

Dęba (od 9 XII 1973 "Nowa Dęba") – dawna gmina wiejska istniejąca w latach 1949–1954 ("de facto" 1944–1954) "oraz" w innej postaci, lecz o tejże nazwie w 1973 roku, w woj. lwowskim i rzeszowskim (dzisiejsze woj. podkarpackie). Siedzibą władz gminy była wieś Dęba (obecnie część miasta Nowa Dęba).
Gmina Dęba powstała "de facto" w 1944 roku. W 1946 roku liczyła 3616 mieszkańców. Formalnie, gminę Dęba utworzono jednak dopiero 1 stycznia 1949 roku w województwo rzeszowskim, w powiecie tarnobrzeskim, z części obszaru gminy Chmielów: Alfredówka, Dęba, Poręby Dębskie, Rozalin, Tarnowska Wola. 1 lipca 1951 do gminy Dęba przyłączono część terenów z gminy Tarnobrzeg.
Gmina została zniesiona 29 września 1954 roku wraz z reformą wprowadzającą gromady w miejsce gmin. Z obszaru zniesionej gminy Dęba powstały trzy gromady:
Należy zwrócić uwagę, że w 1954 roku w powiecie tarnobrzeskim powstały dwie odrębne jednostki wiejskie o nazwie "gromada Dęba"; gromada Dęba i gromada Dęba, z siedzibą w starej wsi Dęba, którą w następstwie utworzenia dwóch gromad podzielono na dwie odrębne wsie: „wiejską” i „osiedlową” (składającą się z nowo wybudowanego osiedla "Dęba"). Wieś osiedlowa była już w założeniach reformy z 1954 predestynowana na awans do formalnego statusu osiedla, do czego doszło już w listopadzie tego samego roku. Osiedlu Dęba w 1961 zmieniono nazwę na "Nowa Dęba" i nadano status miasta.
W związku z reaktywowaniem gmin 1 stycznia 1973 roku, utworzono gminę Dęba z siedzibą we wsi Dęba i składającą się z 6 sołectw: Alfedówka, Dęba, Jadachy, Poręby Dębskie, Rozalin i Tarnowska Wola, a więc rekonstruując obszar gminy Dęba z 1954 roku (łącznie z Jadachami, które w 1954 należały do gminy Chmielów, natomiast bez obszaru, który wszedł w skład miasta Nowa Dęba).
9 grudnia 1973 nazwę gminy Dęba zmieniono na "Nowa Dęba", równocześnie powołując wspólne rady narodowe dla gminy Nowa Dęba i miasta Nowa Dęba z siedzibą w Nowej Dębie. W związku z tym powstała współczesna gmina Nowa Dęba. 1 sierpnia 1977 do Nowej Dęby włączono wsie Dęba i połowę Poręb Dębskich. Drugą połowę Poręb Dębskich (299 ha) do Nowej Dęby włączono 1 stycznia 1992.

</doc>
<doc id="1752292" url="https://pl.wikipedia.org/wiki?curid=1752292" title="Marbot">
Marbot



</doc>
<doc id="1752298" url="https://pl.wikipedia.org/wiki?curid=1752298" title="Sophie Auconie">
Sophie Auconie

Sophie Briard-Auconie (ur. 19 sierpnia 1963 w Dugny) – francuska polityk, posłanka do Parlamentu Europejskiego VII kadencji, deputowana do Zgromadzenia Narodowego.
Życiorys.
Absolwentka École supérieure de commerce et de management. Z zawodu menedżer działający w branży nieruchomości. Pracowała dla izby handlowo-przemysłowej w Turenii. W 2008 uzyskała mandat radnej Tours. Należała do Demokracji Liberalnej, od 2008 działała w partii Nowe Centrum, później dołączyła do ugrupowania FED.
W wyborach w 2009 uzyskała mandat posłanki do Parlamentu Europejskiego z ramienia koalicji prezydenckiej, opartej na Unii na rzecz Ruchu Ludowego. W PE VII kadencji przystąpiła do grupy Europejskiej Partii Ludowej, została członkinią Komisji Rozwoju Regionalnego. Wstąpiła także do Unii Demokratów i Niezależnych. W PE zasiadała do 2014.
W 2017 została wybrana na deputowaną do Zgromadzenia Narodowego XV kadencji, pokonując byłą minister Marisol Touraine. W trakcie kadencji zdiagnozowano u niej chorobę nowotworową. Z powodu problemów zdrowotnych w 2021 zrezygnowała z mandatu poselskiego. W tymże roku mianowana wiceprezesem Autorité de régulation des transports, organu publicznego zajmującego się regulacjami w branży transportowej.

</doc>
<doc id="1752301" url="https://pl.wikipedia.org/wiki?curid=1752301" title="BEC Tero Sasana FC">
BEC Tero Sasana FC

BEC Tero Sasana Football Club (th. สโมสรฟุตบอลบีอีซี เทโรศาสน) – tajlandzki profesjonalny klub piłkarski mający swoją siedzibę w Bangkoku. W 2003 roku został wicemistrzem Azjatyckiej Ligi Mistrzów. Bec Tero Sasana zakończył sezon Thailand Premier League na trzecim miejscu, zaś w swoim składzie posiada ośmiu reprezentantów Tajlandii. Gra tam również Polak Mateusz Dziankowski.
Piłkarze.
Obecny skład.
"Aktualny na 21 stycznia 2009"
"* Piłkarze wyróżnieni pogrubioną czcionką brali udział w seniorskich turniejach międzynarodowych."
Transfery w sezonie 2009.
Odeszli
Sztab szkoleniowy.
Aktualne na luty 2009:
Trenerzy.
"Trenerzy od sezonu 1996/97"
Znani gracze.
AZJA
AFRYKA
EUROPA

</doc>
<doc id="1752304" url="https://pl.wikipedia.org/wiki?curid=1752304" title="Kamillus">
Kamillus



</doc>
<doc id="1752305" url="https://pl.wikipedia.org/wiki?curid=1752305" title="Janusz Popławski (śpiewak)">
Janusz Popławski (śpiewak)

Janusz Popławski (ur. 26 października 1898 w Ostrowcu Świętokrzyskim, zm. 10 marca 1971 w Gliwicach) – polski śpiewak operowy, operetkowy i filmowy.
W czasie wojny występował w oficjalnych, dopuszczonych przez okupanta, teatrzykach rewiowych. Janusz Popławski wrócił po wojnie w 1946 roku do Warszawy i występował na Scenie Muzyczno-Operowej Miejskich T. Dramatycznych w Warszawie, w latach 1949–1952 śpiewał w Teatrze Nowym w Warszawie. Od 1953 aż do śmierci w Operetce Śląskiej w Gliwicach. Przez dwa lata był kierownikiem jej artystycznym. Oprócz występów operowych i operetkowych nagrywał także w wytwórniach płytowych: Cristal-Electro, Columbia i w końcu Odeon, a tuż po wojnie w „Muzie”. Tam nagrał tango "Violetta" oparte na motywach "Traviaty" Verdiego. Tango to, napisane przez Othmara Klosego w latach 1938–1939, święciło tryumfy w całej Europie. Pieśniarz nazywany „słonecznym tenorem” nagrał też wiele innych przebojów, m.in. "Złociste chryzantemy", "Czy pamiętasz tę noc w Zakopanem", "Granadę", "Morfina", "Kwiat paproci" itd. Ważnym wydarzeniem w życiu artystycznym śpiewaka było zaproszenie go do USA w 1934 roku przez Polsko-Amerykańskie Towarzystwo Operowe. W Chicago Civic Opera Home wystąpił w partii Jontka w operze "Halka" Stanisława Moniuszki. Pierwszą żoną Janusza Popławskiego była znana ze sceny śpiewaczka Maryla Karwowska, a drugą, z którą ożenił się w 1953, była Janina Mikulska.
W czasie swej kariery posługiwał się pseudonimami: Jan Bolesta i Marian Olszewski.

</doc>
<doc id="1752306" url="https://pl.wikipedia.org/wiki?curid=1752306" title="Nerkowiec">
Nerkowiec



</doc>
<doc id="1752310" url="https://pl.wikipedia.org/wiki?curid=1752310" title="Obraz Matki Bożej Podkamieńskiej">
Obraz Matki Bożej Podkamieńskiej

Matka Boża Podkamieńska – obraz według wzoru słynnego wizerunku Matki Bożej Śnieżnej "Salus Populi Romani" z bazyliki Santa Maria Maggiore w Rzymie.
Historia obrazu łączy się z dziejami oo. dominikanów, którzy osiedlili się w Podkamieniu za czasów św. Jacka w XIII w. 15 sierpnia 1464 arcybiskup lwowski Grzegorz z Sanoka poświęcił murowany klasztor i kościół. Koronacja obrazu Matki Bożej z Podkamienia odbyła się 15 sierpnia 1727. Była to piąta na prawie papieskim koronacja na ziemiach Rzeczypospolitej. Złote korony, poświęcone przez papieża Benedykta XIII, przywiózł z Rzymu Michał Potocki. Aktu koronacji dokonał biskup łucki Stefan Bogusław Rupniewski przy udziale m.in. biskupa kamienieckiego Stanisława Józefa Hozjusza, biskupa kijowskiego Jana Samuela Ożgi.
"Do obrazu Niepokalanej Dziewicy w Podkamieniu przywiązane są liczne legendy"– pisał w 1866 r. warszawski „Tygodnik Illustrowany”. "Lud w Podkamieniu dotychczas prawi o świetlanej pani, która w jaśniejszej od księżyca bieli, płynęła ponad miejscem wybranem przez siebie. To znowu zstępywała w orszaku anielskim na gruzy rozwalonego w czasie napadu tatarskiego kościołka, a na dowód swej bytności na ziemi, wycisnęła raz na kamieniu ślad swej stopy."
W roku 1870 złote korony zostały zrabowane (skradziono złote korony wysadzone diamentami). 15 sierpnia 1927 staraniem dominikanów obraz został powtórnie koronowany przez arcybiskupa lwowskiego Bolesława Twardowskiego.
Po II wojnie światowej uratowany ze sprofanowanego w czasie napadu UPA na Podkamień klasztoru obraz przewieziono do oo. dominikanów we Lwowie, potem do Krakowa, a w 1959 do Wrocławia, gdzie znajduje się w kościele dominikanów pw. św. Wojciecha.

</doc>
<doc id="1752312" url="https://pl.wikipedia.org/wiki?curid=1752312" title="Avia B-35">
Avia B-35

Avia B-35 – czechosłowacki myśliwiec z czasów II wojny światowej.
Historia.
Avia B-35 był myśliwcem skonstruowanym w II poł. lat 30. XX wieku w Czechosłowacji. Praca nad tym myśliwcem rozpoczęto 22 maja 1936 roku z nakazu Ministerstwa Obrony, które kazało skonstruować trzy prototypy. Prototypy miała przygotować wytwórnia Avia, a głównym projektantem został inż. František Novotný. Po roku prac był gotowy model samolotu.
Jako napęd użyto silników Hispano Suiza 12 T-1000 (wytwórnia Avia produkowała je na licencji). 28 września 1938 toku miał miejsce pierwszy lot prototypu B-35/1. Dalsze loty wstrzymano po katastrofie samolotu pod Hloubetin – 22 listopada 1938 roku. W katastrofie zginął pilot Arnost Kavalec. Drugi prototyp B-35/2 został ulepszony. Pomniejszono wymiary, zmodyfikowano kadłub. 30 grudnia 1938 roku rozpoczęto badania z drugim prototypem.
Po zajęciu Czechosłowacji przez III Rzeszę w marcu 1939 roku kontynuowano pracę nad B-35, czego efektem był trzeci prototyp B-35/3. W odróżnieniu od dwóch poprzednich prototypów B-35/3 miał chowane podwozie, uzbrojenie: działko Oerlikon kal. 20 mm i 2 karabiny maszynowe MG kal. 7,92 mm. Oblot prototypu nastąpił 20 czerwca 1939 roku. Wyprodukowane 3 egzemplarze wyeksportowano do Bułgarii.
Opis techniczny.
Avia B-35 była samolotem o konstrukcji mieszanej. Kadłub zbudowany ze stalowych rur spawanych ze sobą. W okolicy kokpitu i silnika pokryty blachą aluminiową, natomiast reszta była pokryta płótnem. Skrzydła eliptyczne o konstrukcji drewnianej wykończone aluminiową ramką. Ster pokryty tkaniną. Podwozie chowane w locie.

</doc>
<doc id="1752317" url="https://pl.wikipedia.org/wiki?curid=1752317" title="Obwód poleski">
Obwód poleski

Obwód poleski (biał. Палеская вобласць, ros. Полесская область) – białoruska jednostka administracyjna istniejąca w latach 1938–1954 (de facto: 1938–1941; 1944–1954) na wschodnim Polesiu.
Historia.
Obwód powstał na mocy decyzji Prezydium Rady Najwyższej Białoruskiej SRR z 15 stycznia 1938 i obejmował tereny wschodniego Polesia należącego do BSRR. W styczniu 1941 w skład obwodu wchodziło 17 rejonów: azarycki, brahiński, chojnicki, hłuski, jelski, kalinkowicki, komaryński, kopatkiewicki, karpiłowski, lelczycki, mozyrski, narowelski, parycki, petrykowski, turowski, wasilewicki, żytkowicki. Stolica jednostki był Mozyrz.
W czasie okupacji niemieckiej 1941–1944 większa część obwodu razem z Mozyrzem została włączona w skład Komisariatu Rzeszy Ukrainy, reszta została częścią Komisariatu Wschód (okręgu Białoruś).
8 stycznia 1954 roku dekretem Prezydium Rady Najwyższej ZSRR obwód zlikwidowano i przyłączono do homelskiego (niewielkie terytoria również do mohylewskiego i mińskiego).

</doc>
<doc id="1752318" url="https://pl.wikipedia.org/wiki?curid=1752318" title="Parafia św. Stanisława Biskupa i Męczennika w Chelsea">
Parafia św. Stanisława Biskupa i Męczennika w Chelsea

Parafia św. Stanisława Biskupa i Męczennika (ang. "St. Stanislaus Bishop &amp; Martyr's Parish") – dawna parafia rzymskokatolicka położona w Chelsea w stanie Massachusetts w Stanach Zjednoczonych. 
Parafia podlegała terytorialnie pod Region Północny w Archidiecezji Boston. 
Nazwa parafii związana była z patronem, Św. Stanisławem Biskupem i Męczennikiem.
Historia parafii.
Polscy imigranci, którzy przybyli do Massachusetts pod koniec XIX i na początku XX wieku rozpoczęli działania na rzecz utworzenia własnej parafii w 1903 roku. W 1905 roku zebrali wystarczającą ilość pieniędzy, by sfinansować budowę. . Pierwszym proboszczem został o. Jerzy Jaskólski.
12 sierpnia 1908 roku kościół i plebania spłonęły w dużym pożarze w Chelsea. Nowy kościół poświęcono w 1912 roku.
Parafię zlikwidowano 30 sierpnia 2020 roku.

</doc>
<doc id="1752320" url="https://pl.wikipedia.org/wiki?curid=1752320" title="Kanał Grodzki">
Kanał Grodzki

Kanał Grodzki – sztuczny kanał wodny na obszarze Międzyodrza w Szczecinie; część akwatorium portu morskiego Szczecin.
Powstał jako pierwszy ze sztucznych kanałów podczas rozbudowy szczecińskiego portu w celu poprawienia dostępności od strony Bałtyku nabrzeży Łasztowni leżących na wschodnim brzegu Duńczycy przez przekopanie w osi N-S kanału o szerokości 40 metrów łączącego Duńczycę z Odrą i odcinającego południowo-zachodni fragment nieistniejącej obecnie wyspy Fette Ort, tworząc obecną Wyspę Grodzką. Kanał oddano do żeglugi w 1881 roku. W późniejszym czasie pełnił również rolę kanału wejściowego do szczecińskiego portu wolnocłowego otwartego w 1898 roku.
Na wschodnim brzegu kanału na Łasztowni znajdują się nabrzeża Węgierskie, Polskie, Angielskie, Luksemburskie, Holenderskie, Belgijskie i Zbożowe z największym na polskim wybrzeżu 64-metrowej wysokości (18 pięter) elewatorem zbożowym „Ewa” o pojemności 75 tys. m3 a na zachodnim Bułgarskie i Starówka.
Do 1945 r. stosowano niemiecką nazwę "Oder-Dunzig Kanal" (dosłownie Kanał Odra-Duńczyca). W 1949 r. ustalono urzędowo polską nazwę "Kanał Grodzki".

</doc>
<doc id="1752326" url="https://pl.wikipedia.org/wiki?curid=1752326" title="Monsterseed">
Monsterseed

Monsterseed – gra komputerowa z gatunku jRPG, wyprodukowana przez NK System i wydana przez firmę Sunsoft w 1998 roku. W 2001 roku ukazała się jej reedycja pod nazwą "Monsterseed: Value 1500".
Akcja gry toczy się w fikcyjnym mieście Len Ball. Gracz wciela się w niej w rolę podróżnika Daniela, który dowiaduje się o spisku organizacji Black Rope Gang zmierzającej do panowania nad światem. Daniel, dotkliwie pobity przez przywódców gangu, decyduje się na pokrzyżowanie ich planów. Pojedynki w "Monster Seed" toczą się w systemie turowym. W walce można wykorzystać wyklute z jaj potwory.

</doc>
<doc id="1752330" url="https://pl.wikipedia.org/wiki?curid=1752330" title="Małgorzata Szyszka">
Małgorzata Szyszka

Małgorzata Szyszka – reżyserka i animatorka kultury.
Jest absolwentką Wydziału Wiedzy o Teatrze Akademii Teatralnej w Warszawie. W 2004 roku uzyskała dyplom reżysera. Prowadzi warsztaty teatralne dla dzieci i młodzieży, pisze dramaty, reżyseruje. Stworzyła i prowadzi Stowarzyszenie "Grupa Przedsięwzięć Teatralno-Medialnych".
Stworzyła spektakle:
Wyreżyserowała filmy dokumentalne:
Zajmuje się również prowadzeniem warsztatów teatralnych i różnymi działaniami animacyjnymi – jest autorką projektu "Dziwierz", cyklu warsztatów artystycznych przeznaczonych głównie dla młodzieży z ośrodków szkolno-wychowawczych, lecz także dla dzieci na prowincji. Realizowała również projekt "Kolorowe podwórka". Pięciokrotnie współtworzyła program artystyczny Brunonaliów w Klimontowie.

</doc>
<doc id="1752331" url="https://pl.wikipedia.org/wiki?curid=1752331" title="Yoshino (1892)">
Yoshino (1892)

 – krążownik pancernopokładowy japońskiej marynarki wojennej z przełomu XIX i XX wieków, zbudowany w Wielkiej Brytanii. Jedyny okręt swojego typu. Służył aktywnie podczas wojny chińsko-japońskiej oraz wojny japońsko-rosyjskiej, podczas której został utracony w 1904 w kolizji.
Historia.
Krążownik pancernopokładowy „Yoshino” został zamówiony przez Japonię w brytyjskiej stoczni Armstrong w Elswick (Newcastle upon Tyne) i był typowym przedstawicielem tzw. „elswickich krążowników” – średniej wielkości, lecz szybkich i silnie uzbrojonych w szybkostrzelne działa średniego kalibru. Projekt stanowił rozwinięcie zbudowanego dla Argentyny krążownika „25 de Mayo” („Veinticinco de Mayo”), głównym projektantem był Sir Philip Watts. Po zbudowaniu, „Yoshino” był najszybszym krążownikiem na świecie – na próbach udało się przekroczyć projektową prędkość 23 w i osiągnąć 23,4 w, przy mocy 15 750 indykowanych KM (przy wymuszonym ciągu kotłowni; przy naturalnym ciągu osiągał 21,6 w). Dalszym rozwinięciem typu „Yoshino” był krążownik „Takasago” i dwa krążowniki typu Kasagi. Na bazie „Yoshino” opracowano także krążownik „Tone”. „Yoshino” zamówiony był w ramach budżetu na 1891 rok i klasyfikowany był w Japonii jako krążownik II klasy.
Opis.
Okręt miał typową dla krążowników tego okresu architekturę kadłuba, z podniesionym zarówno pokładem dziobowym, jak i rufowym. Dziób miał formę taranową. Spaliny z kotłów odprowadzane były przed dwa wysokie, pochylone kominy na śródokręciu; sylwetkę uzupełniały dwa pochylone, palowe maszty. Uzbrojenie główne stanowiły 4 szybkostrzelne działa 152 mm i 8 dział 120 mm, w pojedynczych stanowiskach na pokładzie, chronione maskami pancernymi. Dwa działa 152
mm umieszczone były w osi symetrii okrętu, na pokładzie dziobowym i rufowym, z szerokim polem ostrzału, a pozostałe dwa działa 152 mm umieszczone były na sponsonach pokładu górnego, po obu stronach małej nadbudówki dziobowej. Dzięki wcięciu burt, mogły strzelać bezpośrednio do przodu. Działa 120 mm rozmieszczone były także na sponsonach pokładu górnego na śródokręciu i w części rufowej, po 4 na burtę (salwę burtową stanowiły 3 działa 152 mm i 4 – 120 mm). Uzbrojenie uzupełniały aż 22 działa 47 mm oraz 5 nadwodnych wyrzutni torpedowych. Opancerzenie kadłuba ograniczało się do wewnętrznego pokładu pancernego, który miał grubość aż 114 mm (4,5 in) na bocznych skosach i 51 mm w części płaskiej. Opancerzone pancerzem do 114 mm były też maski dział.
Historia służby.
Wojna japońsko-chińska.
„Yoshino” odegrał istotną rolę w wojnie chińsko-japońskiej (1894-1895), w bitwach pod Pungdo, a przede wszystkim u ujścia Yalu 17 września 1894. Był wówczas okrętem flagowym 1. Eskadry kontradmirała Kōzō Tsuboi i jedynym tak szybkim krążownikiem po obu stronach konfliktu. Podczas bitwy u ujścia Jalu poniósł straty 1 zabitego i 11 rannych (jeszcze jeden oficer zmarł potem z ran). Brał też udział w japońskiej inwazji na Tajwan; był jednym z okrętów, które wysadziły desant w Gaoxiongu 13 października 1895, wcześniej ostrzeliwując i zmuszając do milczenia chińskie forty.
Następnie „Yoshino” wziął udział w wojnie japońsko-rosyjskiej w 1904. Wchodził wówczas w skład 3. Dywizjonu krążowników 1. Floty, dowodzonego przez kontradmirała Shigetō Dewa; dywizjon ten służył m.in. jako szybki zespół rozpoznawczy floty (oprócz „Yoshino”, zbliżone do niego krążowniki „Takasago”, „Kasagi” i „Chitose”). Brał udział głównie w działaniach pod Port Arturem. 15 maja 1904, w nocy i mgle, gdy siły japońskie powracały spod Port Artur, „Yoshino” został staranowany i zatopiony przez płynący za nim krążownik pancerny „Kasuga” w rejonie półwyspu Szantung, na pozycji . Uderzony został ok. godziny 3.30 w lewą burtę w rejonie maszynowni. Zginęło 319 ludzi, uratowano tylko 19 (tego dnia flota japońska utraciła też dwa pancerniki na minach).
Dane techniczne.
Uzbrojenie:
Opancerzenie (stal Harveya):

</doc>
<doc id="1752333" url="https://pl.wikipedia.org/wiki?curid=1752333" title="Obwód wileński (Litewska SRR)">
Obwód wileński (Litewska SRR)

Obwód wileński (ros. Вильнюсская область, lit. Vilniaus sritis) – jednostka administracyjna istniejąca w latach 1950–1953 na terenie Litewskiej SRR z siedzibą władz w Wilnie.
Historia.
Obwód utworzono 20 czerwca 1950 r. w wyniku reformy administracyjnej dzielącej republiki bałtyckie na obwody. Obwód rozwiązano 28 maja 1953 r.
Podział administracyjny.
Obwód dzielił się na 24 rejony:

</doc>
<doc id="1752335" url="https://pl.wikipedia.org/wiki?curid=1752335" title="Post-metal">
Post-metal

Postmetal – muzyczny gatunek łączący post-rock z heavy metalem. Charakteryzują go przesterowane gitary, przytłaczająca atmosfera oraz minimalistyczny wokal. W odróżnieniu od tradycyjnego dla rocka i metalu schematu „zwrotka-refren-zwrotka” odmianę tę cechuje stopniowe budowanie napięcia, a także kontrast spokojnych, melodyjnych pasaży z agresywną kulminacją utworu. Postmetal jest ulubioną nazwą nowego gatunku muzycznego, nazywanego niekiedy również "metalgaze" – aluzja do muzyki typu shoegaze.
Za płytę definiującą postmetal uważa się album "Oceanic" zespołu Isis z 2002 roku, jednak pewne charakterystyczne elementy można odnaleźć u prekursorów gatunku, takich jak Godflesh, Neurosis czy Melvins.
Obecnie za głównych przedstawicieli gatunku uważa się między innymi:

</doc>
<doc id="1752339" url="https://pl.wikipedia.org/wiki?curid=1752339" title="Parafia św. Wojciecha w Hyde Park">
Parafia św. Wojciecha w Hyde Park

Parafia św. Wojciecha w Hyde Park (ang. "St. Adalbert's Parish") – parafia rzymskokatolicka położona w Hyde Park w stanie Massachusetts w Stanach Zjednoczonych.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest związana z patronem, św. Wojciechem.
Zamknięta w 2011 roku, po śmierci ostatniego proboszcza, ks. Stanisław Sypka.

</doc>
<doc id="1752342" url="https://pl.wikipedia.org/wiki?curid=1752342" title="Post metal">
Post metal



</doc>
<doc id="1752344" url="https://pl.wikipedia.org/wiki?curid=1752344" title="Obwód kowieński (Litewska SRR)">
Obwód kowieński (Litewska SRR)

Obwód kowieński (ros. Каунасская область, lit. Kauno sritis) – jednostka administracyjna z siedzibą w Kownie istniejąca w latach 1950–1953 w Litewskiej SRR. 
Historia.
Obwód utworzono 20 czerwca 1950 r. w wyniku reformy administracyjnej dzielącej republiki bałtyckie na obwody. Obwód rozwiązano 28 maja 1953 r.
Podział administracyjny.
Obwód dzielił się na 23 rejony:

</doc>
<doc id="1752345" url="https://pl.wikipedia.org/wiki?curid=1752345" title="Taegak Ŭich’ŏn">
Taegak Ŭich’ŏn

Taegak Ŭich'ŏn (ur. 28 września 1055, zm. 5 października 1101) – koreański buddysta, propagator i odnowiciel tradycji szkoły ch'ŏnt'ae.
Życiorys.
Jego nazwiskiem było Hu. Urodził się w Kaesŏngu. Był czwartym synem króla Koryŏ Munjonga (pan. 1046-1083). Według prawa Koryŏ tylko jeden z trzech synów w jednej rodzinie mógł zostać mnichem. Pewnego dnia, gdy król spytał swoich synów, który z nich chce zostać mnichem, zgłosił się Ŭich'ŏn. Król-ojciec wyraził zgodę i Ŭich'ŏn przyjął wskazania u Narodowego Nauczyciela Kyŏngdŏka i rozpoczął studia buddyjskie w klasztorze Yŏngt'ong.
Wykazał się wielkimi zdolnościami i opanował sutry, wskazania i traktaty buddyjskie. Szczególnie wykazywał się w badaniach nad sŏnem i doktryną, zwłaszcza naukami hwaŏm. Bardzo szanował Wŏnhyo i Ŭisanga. Głównym problemem dla niego było rozbicie buddyzmu Koryŏ na sŏn i doktrynę. Uważał, że problem leży w różnych sposobach przekazywania buddyzmu, dlatego myślał, że mogą stanowić jedność. Otrzymał stanowisko "hoguk sungt'ong" (Nadzorcy Sanghi, który Broni Narodu).
W celu zrealizowania swojej idei pragnął udać się do Chin, jednak nie otrzymywał zgody od ojca, ze względu na swoje bardzo słabe zdrowie. Gdy po śmierci ojca na tron wstąpił brat jako król Sŏnjong (pan. 1049–1094) także nie zezwolił Ŭich'ŏnowi na podróż do Chin. Mimo zakazu, Ŭich'ŏn tylko w towarzystwie 2 służących, udał się w 1085 r. do tego kraju.
W Chinach przebywał tylko blisko czternaście miesięcy, ale wykorzystał ten czas maksymalnie. Spotkał ponad pięćdziesięciu mnichów, wśród których byli liderzy najbardziej aktywnych tradycji buddyjskich okresu dynastii Song, takich jak winaja (Zhanran Yuanzhao), tiantai, huayan i chan. Najpierw przebywał w klasztorze Jiaoyan, gdzie studiował nauki szkół tiantai i huayan pod kierunkiem mistrza huayan Youchenga. W Mingzhou i Hangzhou pobierał nauki u nauczycieli tiantai Mingzhi Zhongli (1046-1114) i Cibiana Congjiana (1035-1109), rozmawiał z mistrzem chan Yuanzhao Zongbenem (1019-1089) oraz radykalnym mistrzem chan Foyinem Liaoyuanem (1032-1098). W klasztorze Xingguo studiował sutry sanskryckie u indyjskiego mistrza Śri (chiń. Jixiang; kor. Gilsang). W tym okresie nauki szkoły tiantai dominowały nad wszystkimi innymi ze szkół doktryny. Ŭich'ŏn właśnie w naukach tej szkoły znalazł ogólną podstawę do zjednoczenia sŏnu i doktryny. Udał się do stupy Tiantaia Zhizhe, gdzie wyraził pragnienie przeniesienia jego nauk do Wschodniego Sae czyli Koryŏ.
Po kilku poselstwach wysłanych przez króla i królową, domagających się jego powrotu, postanowił wrócić do kraju. Przed powrotem złożył wizyty wielu wielkim mistrzom buddyjskim. W ciągu roku pobytu w Chinach stał się bardzo znany i ogólnie szanowany.
Do kraju powrócił w 1086 r. z wieloma tłumaczeniami "Tripitaki" i innymi tekstami. Podarował królowi 1000 tekstów buddyjskich i król pozwolił mu przebywać w klasztorze Hŭngwang. Podczas pobytu w nim prowadził badania naukowe, gromadził teksty Tripitaki z Japonii i Liao. Posługując się wieloma wydaniami Tripitaki z wielu krajów, uzupełniał brakujące teksty, których brakowało w pewnych wydaniach. Opublikował olbrzymi tom buddyjskich indeksów "Sinp'yŏn chejong kyojang ch'ongnok" (Nowy katalog tekstów buddyjskich sekt). Jest on uważany za najlepszy katalog tekstów buddyjskich. Publikował także książki porównawcze buddyjskich tekstów, które przyniósł do Hŭngwang sa. Katalog, który opublikował w 1090 r. zawierał 1010 książek w 4740 tomach. Niewytłumaczalną wadą jest całkowity brak tekstów związanych z chanem.
Po tej olbrzymiej pracy odbudował klasztor Sŏnam i założył klasztor Kukch'ŏng w Kaesŏng, w których wykładał teorię ch'ŏnt'ae. Naciskał na pogodzenie się szkół sŏnu ze szkołami doktryny. Krytykował nastawienie sŏnu do pomniejszania ważności doktryny. Zauważał, że jeśli sŏn jest umysłem buddy, a doktryna jego naukami Buddy, to każdy umysł może być wyrażony słowami.
Szczególnie cenił "Sutrę Lankawatarę" i "Traktat o przebudzeniu wiary w mahajanie". Podkreślał także wagę Dziesięciu wskazań bodhisattwy i udzielał wykładów na temat wskazań zawartych w "Sutrze sieci Brahmy".
Ŭich'ŏn z powodu swojego wątłego zdrowia zmarł w wieku 46 lat w 1101 roku.
Otrzymał honorowe imię Taegak i tytuł Narodowego Nauczyciela (kor. "kuksa").
Z jego uczniów ponad 160 stało się bardzo znanych. Najbardziej wybitnymi byli Kyeŭng, Hyeso i Kyoung.
Dzieła.
Napisał m.in.:

</doc>
<doc id="1752347" url="https://pl.wikipedia.org/wiki?curid=1752347" title="Taegak Uich'on">
Taegak Uich'on



</doc>
<doc id="1752350" url="https://pl.wikipedia.org/wiki?curid=1752350" title="Czerwona Wieża">
Czerwona Wieża

Czerwona Wieża (tr. "Kızılkule") - ośmiokątna wieża, znajdująca się na wschodniej stronie cyplu zamkowego, w pobliżu portu, jest symbolem miasta Alanya, pochodzącym z okresu seldżuckiego. 
Wybudowana została na życzenie Sułtana Alaeddina Keykubata w 1226 roku przez twórcę Zamku w Synopi, architekta Ebu Ali Reha el Kettani, pochodzącego z Halepi. W związku z trudami napotkanymi przy budowie wyższych części wieży, użyto do jej wykończenia czerwonej cegły, której zawdzięcza ona swą nazwę. Niektóre ze ścian budowane były z marmuru, pochodzącego z pozostałości antycznego miasta. 
Wieża wybudowana była w celach obronnych portu i stoczni przed atakami od strony morza. Przez setki lat wykorzystywana była przez wojsko. Po renowacjach w latach 1950 i 1979 pierwsze piętro zostało otwarte dla zwiedzających jako Muzeum Etnograficzne.
Architektura.
Każda ze ścian ośmiokątnej wieży ma 12,5 m szerokości, wysokość wieży to 33 m, a średnica - 29 m. 
Wieża ma pięć kondygnacji (wliczając parter). Na samą górę prowadzi 85 kamiennych schodów, na środku wieży znajduje się cysterna na wodę deszczową.

</doc>
<doc id="1752351" url="https://pl.wikipedia.org/wiki?curid=1752351" title="Obraz Matki Bożej Łaskawej Ślicznej Gwiazdy Lwowa">
Obraz Matki Bożej Łaskawej Ślicznej Gwiazdy Lwowa

Matka Boża Łaskawa – Śliczna Gwiazda Lwowa – łaskami słynący obraz Matki Bożej z 1598 przedstawiający Matkę Bożą w czerwonej sukni i w zielonym płaszczu, siedzącą na tronie wśród obłoków i trzymającą na prawym kolanie stojącego małego Pana Jezusa. Obraz namalowany przez lwowskiego mieszczanina Józefa Wolfowicza dla ławnika lwowskiego Wojciecha Domagalicza z okazji śmierci jego córki Katarzyny i umieszczony na zewnątrz kościoła, w pobliżu jej grobu. Z czasem, wraz ze wzrostem kultu wybudowano kapliczkę.
W 1648 po nieudanym zdobyciu miasta przez Chmielnickiego, mieszkańcy Lwowa ofiarowali Matce Bożej dziękczynne wotum.
Król Jan Kazimierz w kaplicy przed tym obrazem dziękował Matce Bożej za zwycięstwo pod Beresteczkiem, natomiast 1 kwietnia 1656 sam przeniósł obraz do katedry lwowskiej, umieścił w głównym ołtarzu i w obecności nuncjusza papieskiego Pietro Vidoniego i całego swojego dworu, z rycerstwem, senatorami i duchowieństwem złożył śluby królewskie oddając Jej swoje państwo i ogłaszając Ją Królową Korony Polskiej.
Wobec wzrastającego kultu obrazu arcybiskup lwowski Wacław Hieronim Sierakowski przeniósł w 1765 roku obraz na stałe do katedry łacińskiej a 12 maja 1776 koronował go koronami papieskimi.
Po II wojnie światowej, w 1946 abp Eugeniusz Baziak opuszczając Lwów przywiózł ze sobą obraz do Krakowa. W 1974 umieszczono go w głównym ołtarzu prokatedry w Lubaczowie. W 1980 obraz poddano gruntownej konserwacji w Krakowie, wykonano dwie wierne kopie, a oryginał złożono w skarbcu katedry na Wawelu. Pierwszą kopię wizerunku przeznaczoną do prokatedry w Lubaczowie ukoronował na Jasnej Górze 19 czerwca 1983 Jan Paweł II, drugą kopię wizerunku przeznaczoną do katedry we Lwowie, Jan Paweł II ukoronował we Lwowie w 2001 roku.
Matka Boża Łaskawa nazywana Śliczną Gwiazdą miasta Lwowa jest główną patronką archidiecezji lwowskiej, jej święto obchodzone jest 1 kwietnia na pamiątkę ślubów króla Jana Kazimierza. Bardzo popularny hymn ku jej czci był śpiewany przez lwowian podczas różnych uroczystości kościelnych i patriotycznych. Zaczynał się od słów:

</doc>
<doc id="1752355" url="https://pl.wikipedia.org/wiki?curid=1752355" title="Obwód kłajpedzki (Litewska SRR)">
Obwód kłajpedzki (Litewska SRR)

Obwód kłajpedzki (ros. Клайпедская область; lit. Klaipėdos sritis) – obwód istniejący w latach 1950–1953 na terenie Litewskiej SRR (z siedzibą w Kłajpedzie). Obejmował tereny tzw. Małej Litwy oraz część Żmudzi. 
Historia.
Obwód utworzono na mocy postanowienia z 20 czerwca 1950 r. Istniał do 28 maja 1953 r. Obejmował 12.387 km² i 16 rejonów, a jego centrum była Kłajpeda. 
Podział administracyjny (rejony).
Obwód dzielił się na 16 rejonów:
Miasta Kłajpeda i Połąga były bezpośrednio podporządkowane obwodowi. 

</doc>
<doc id="1752356" url="https://pl.wikipedia.org/wiki?curid=1752356" title="Czesław Lewandowski (drogista)">
Czesław Lewandowski (drogista)

Czesław Lewandowski (ur. 1 lipca 1878 w Radomierzu, zm. 31 grudnia 1923 w Inowrocławiu) – polski przedsiębiorca i samorządowiec, radny miasta Inowrocławia.
Był synem właściciela gospodarstwa w Radomierzu Karola Lewandowskiego oraz Rozalii z Grześkowiaków. Po osiągnięciu pełnoletniości uczył się zawodu drogisty u swojego brata Jana Nepomucena Lewandowskiego we Wrześni.
W Inowrocławiu zamieszkał przed 1907. Po 1909 nabył Centralną Drogerię przy Rynku 2, a kilka lat później drugą drogerię przy ul. Królowej Jadwigi. W 1916 powołany został do wojska pruskiego i wysłany na front wschodni. W tym czasie jego drogerie prowadził brat Ludwik Lewandowski, a po nim siostrzeniec Kazimierz Bajerlein. Czesław Lewandowski został ciężko ranny i już nigdy nie odzyskał pełni sił.
Był członkiem rady nadzorczej Drukarni i Wydawnictwa „Dziennika Kujawskiego”, Towarzystwa Kupców i Młodzieży Kupieckiej, które przemianowano na Towarzystwo Samodzielnych Polsko-Chrześcijańskich Kupców. Od 1913 był w nim bibliotekarzem, a od 1919 skarbnikiem. W 1920 wybrano go do Rady Powiatowej Kasy Oszczędności. Współzakładał w 1921 Kurkowe Bractwo Strzeleckie w Inowrocławiu, a także klub wioślarski Vistula. Był również pierwszym prezesem Polskiego Czerwonego Krzyża w Inowrocławiu. Współorganizował lokalne koło Związku Ludowo-Narodowego. Został radnym miejskim II kadencji, jednak ze względu na coraz gorszy stan zdrowia, w październiku 1923 mandat złożył.
W 1910 poślubił Joannę z Suszczyńskich, córkę dyrektora Fabryki Cegielskiego w Poznaniu. W 1921 adoptowali Annę, osieroconą wcześnie dziewczynkę urodzoną w 1919 w polskiej rodzinie w Harbinie w Chinach (dziecko dotarło do Polski, wraz z innymi sierotami, przez japońską ochronkę, a następnie Stany Zjednoczone).
Czesław Lewandowski zmarł nagle i został pochowany na inowrocławskim cmentarzu.

</doc>
<doc id="1752357" url="https://pl.wikipedia.org/wiki?curid=1752357" title="Gila Almagor">
Gila Almagor

Gila Almagor (hebr. גילה אלמגור; ur. 22 lipca 1939) – izraelska aktorka i pisarka.
Biografia.
Gila Almagor urodziła się w Izraelu kilka miesięcy po tym, jak arabski snajper zastrzelił jej ojca, emigranta z Niemiec. Od urodzenia była więc wychowywana przez samotną matkę, która, wskutek narastającej choroby psychicznej stopniowo traciła poczucie rzeczywistości, uważając się za ofiarę Holocaustu. Kiedy konieczna okazała się stała hospitalizacja chorej matki, dziewczynka musiała zamieszkać w sierocińcu. Trudne doświadczenia z dzieciństwa Almagor już jako znana aktorka opisała w dwóch powieściach: "Ha-kaitz shel Aviya" ("Lato Avii") i "Etz hadomim tafus", które zostały później przeniesione na ekran – autorka wystąpiła w obu filmach w roli własnej matki.
W wieku 15 lat przeprowadziła się do Tel Awiwu i zgłosiła do szkoły aktorskiej przy teatrze Habima. Mimo młodego wieku została przyjęta i wkrótce dołączyła do zespołu teatru. Obecnie uważana jest za jedną z najwybitniejszych aktorek izraelskich. Wystąpiła w wielu spektaklach teatralnych i ponad czterdziestu filmach. Rola w na poły autobiograficznym filmie "Lato Aviyi" przyniosła jej międzynarodowe uznanie i nagrodę na festiwalu w Berlinie.
Almagor jest również założycielką fundacji pomagającej chorym dzieciom.

</doc>
<doc id="1752358" url="https://pl.wikipedia.org/wiki?curid=1752358" title="Resko Górne">
Resko Górne

Resko Górne – jezioro na Pojezierzu Drawskim, położone w gminie Połczyn-Zdrój, w powiecie świdwińskim, w woj. zachodniopomorskim.
Powierzchnia jeziora wynosi według różnych źródeł od 50,7 ha poprzez 50,89 ha do 51,1 ha. Objętość wody w zbiorniku wyliczono na 1358,4 tys. m³. Głębokość maksymalna Reska Górnego wynosi 5,0 m. Zwierciadło wody jeziora znajduje się na wysokości 144,8 m n.p.m.
W 1994 roku dokonano badań jakości wód Resko Górnego, dzięki którym stwierdzono III klasę czystości wód jeziora oraz III kategorię podatności na degradację biologiczną.
Od północnego brzegu Reska Górnego wypływ ciek wodny zwany "Dopływem z jeziora Resko Górne", który nieopodal uchodzi do początkowego biegu rzeki Regi biegnącej dalej na zachód. Według innej wersji to z Reska Górnego wypływa rzeka Rega i łączy się z dopływem płynącym od północy.
Nad wschodnim brzegiem ulokowana jest osada Stare Resko, a nad północno-zachodnim brzegiem wieś Kapice. W pobliżu północnego brzegu jeziora przebiega droga powiatowa Gawroniec–Bierzwnica.
Przy wschodnim brzegu w Starym Resku znajduje się dworek „50 Dębów”, będący rozbudowanym ośrodkiem wypoczynkowym z pokojami, salami konferencyjnymi, własnym parkiem.
Na półwyspie Reska Górnego, w zabytkowym parku w Starym Resku znajduje się duża ilość głazów narzutowych.
Gospodarka rybacka.
Według danych RZGW Szczecin, Resko Górne w typologii rybackiej jest jeziorem linowo-szczupakowym, natomiast według danych UMiG w Połczynie-Zdroju jezioro jest typu sandaczowego.
Administratorem wód Reska Górnego jest RZGW Szczecin. Utworzył on obwód rybacki, który obejmuje wody Reska Górnego, Jeziora Klęckiego wraz z wodami cieków Dopływ z Jeziora Klęckiego oraz Dopływ z jeziora Resko Górne – łączących te jeziora z rzeką Regą. 
Gospodarzem wód jeziora jest spółka Przedsiębiorstwo Rybackie „Złocieniec”, która prowadzi gospodarkę rybacką na jeziorze. W 2003 roku utworzyło ono łowisko specjalne na jeziorze, które zarybia oraz pobiera opłaty za połów ryb.
Według danych regionalnego zarządu gospodarki wodnej dominującymi gatunkami ryb w wodach Reska Górnego są: płoć, leszcz, okoń europejski, szczupak. Pozostałymi gatunkami ryb występującymi w jeziorze są sandacz i węgorz europejski.
Hydronimia.
Językoznawca Mikołaj Rudnicki przedstawił iż derywatami do nazwy rzeki Rega są "Resko (jezioro)" ≤ "*Režъsko jezero", podobnie jak Łeba i Łebsko. Nazwa jeziora została zniemczona na "Ritziger See". 
W 1948 roku wprowadzono urzędowo nazwę Resko Górne, zastępując poprzednią niemiecką nazwę jeziora – "Ritziger See".

</doc>
<doc id="1752359" url="https://pl.wikipedia.org/wiki?curid=1752359" title="Obwód szawelski (Litewska SRR)">
Obwód szawelski (Litewska SRR)

Obwód szawelski (ros. Шяуляйская область; lit. Šiaulių sritis) – obwód istniejący w latach 1950–1953 w Litewskiej SRR. Obejmował terytorium Żmudzi i Auksztoty wielkości 18.393 km² dzielące się na 26 rejonów. 
Historia.
Obwód utworzono 20 czerwca 1950 r. w wyniku reformy administracyjnej dzielącej republiki bałtyckie na obwody. Obwód rozwiązano 28 maja 1953 r.
Podział administracyjny.
Obwód dzielił się na 24 rejony:
Miasta Szawle i Poniewież były podporządkowane bezpośrednio administracji obwodu. 

</doc>
<doc id="1752360" url="https://pl.wikipedia.org/wiki?curid=1752360" title="Des Plaines (rzeka)">
Des Plaines (rzeka)

Des Plaines – rzeka w USA w południowej części stanu Wisconsin i północnej stanu Illinois. Ma długość 150 mil (241 km) na obszarze środkowego zachodu Stanów Zjednoczonych, uchodząc do rzeki Kankakee na zachód od miejscowości Channahon, tworząc wraz z nią rzekę Illinois, dopływ Missisipi. "Des Plaines" w języku francuskim oznacza "pola" lub "prerie". Rzeka była drogą wodną Indian, którzy – wykorzystując przenoskę na obszarze dzisiejszej metropolii chicagowskiej – przemieszczali się z jeziora Michigan na zachód, do rzek Missisipi i Missouri. Nazwa pochodzi z czasów francuskiej eksploracji i kolonizacji Nowego Świata.
Bieg rzeki.
Wolno płynąca Des Plaines ma swe źródła w południowym Wisconsin na zachód od miasta Kenosha, skąd kieruje się na południe, poprzez bagniste obszary na granicy stanu Illinois. Tam zmienia kierunek na wschodni przepływając przez zalesione obszary pasa ochronnego hrabstw Lake i Cook, a także przez miasteczko Des Plaines na północny zachód od Chicago. Następnie rzeka skręca na południowy zachód, by (jako kanał sanitarny metropolii chicagowskiej) w pobliżu miejscowości Joliet połączyć się z rzeką Kankakee, tworząc wraz z nią rzekę Illinois.
Des Plaines po części zachowała swój naturalny stan i na tych odcinkach służy zarówno ochronie krajobrazowej, jak i rekreacji, podczas gdy na innych, znacznie zmodyfikowanych odcinkach, służy celom przemysłowym, transportowym, a także jako kanał drenujący.
W roku 1905 oryginalne koryto rzeki zostało – na wysokości Lockport – skierowane na zachód, co wiązało się z budową chicagowskiego kanału sanitarnego.
Według "Chicago Wilderness Magazine" Des Plaines, przemierzając na swej drodze cztery hrabstwa stanu Illinois, "zmienia się z preriowego potoku w podmiejski strumień, następnie w sporą miejską rzekę, aż wreszcie w ważną dla przemysłu drogę wodną".
Odcinki rzeki w hrabstwach Lake i Cook to pas ochronny przyrody w postaci "niemal ciągłej zielonej drogi biegnącej przez całe hrabstwo Lake i północną część hrabstwa Cook". Nie brak wprawdzie pochylni dla kajaków i canoe, ale "brak pochylni dla łodzi motorowych czyni tę długą rzekę cichą i przyjazną". Ta droga wodna wchodzi w skład szlaku Des Plaines, wielofunkcyjnego szlaku biegnącego wzdłuż rzeki Des Plaines przez wymienione hrabstwa.
Des Plaines River Bridge.
Des Plaines River Bridge w Joliet jest mostem wspornikowym, sześciopasmowym (trzy pasma ruchy w kierunku wschodnim i trzy w kierunku zachodnim) i stanowi element autostrady międzystanowej nr 80.
Most znajduje się na południowych obrzeżach Joliet i łączy drogi stanowe nr 6 i nr 53 (tzw. Illinois Route 53).
Próby zapobiegania wylewom.
Na terenie hrabstw Lake i Cook wzniesiono na rzece szereg niewielkich zapór, lecz nie zapobiega to w sposób skuteczny powtarzającym się wylewom. Współczesny raport nt zapobiegania powodziom podkreśla, że wylewy rzeki Des Plaines River powodują poważne zniszczenia i szkody gospodarcze. Największa z dotychczas odnotowanych powodzi przyniosła – we wrześniu 1986 – szkody obliczane na 35 milionów USD w odniesieniu do 10,000 budynków i 263 biznesów. Faza I Projektu Kontroli Rzeki Des Plaines została wdrożona zgodnie z ustawą "Water Resources Development Act" z roku 1999. Projekt przewidywał pogłębianie koryta, wzniesienie dalszych zapór i zbiorników retencyjnych, zaś koszt przedsięwzięcia obliczano na 50.5 miliona USD (w 2002 roku). Wykonanie całości (w tym głębokiego tunelu) przewidziano na rok 2011.
Tymczasem 24 sierpnia 2007, rzeka wystąpiła z brzegów do wysokości około 3 metrów, a 14 września 2008 rzeka wylała ponownie po dwudniowej ulewie, która przyniosła 250 mm opadu

</doc>
<doc id="1752366" url="https://pl.wikipedia.org/wiki?curid=1752366" title="Obraz Matki Bożej Łaskawej – Patronki Warszawy">
Obraz Matki Bożej Łaskawej – Patronki Warszawy

Matka Boża Łaskawa – Patronka Warszawy – słynący łaskami wizerunek Matki Bożej patronującej Warszawie.
Matka Boża Łaskawa przedstawiona jest w różowej sukni i niebieskim płaszczu, z rozłożonymi szeroko rękoma, w dłoniach trzyma połamane strzały. Obraz znajduje się w kościele oo. jezuitów na Starym Mieście w Warszawie. Jest kopią wizerunku Matki Bożej Łaskawej z Faenzy we Włoszech.
Historia i kult obrazu.
Namalowany został przez nieznanego warszawskiego artystę na zamówienie rektora pierwszego konwentu pijarów na ziemiach polskich, ks. Hiacynta Orsellego, z przeznaczeniem na ołtarz kościoła pijarów przy ul. Długiej (obecna katedra polowa). 24 marca 1651 w obecności nuncjusza papieskiego arcybiskupa Jana de Torres został uroczyście wprowadzony do świątyni i ukazany ludowi Warszawy. Nuncjusz odczytał bullę papieża Innocentego X ustanawiającą święto "Mater Gratiarum Varsaviensis" na drugą niedzielę maja.
W 1662 magistrat miasta wobec szerzącej się zarazy, zarządził szczególne modlitwy przebłagalne przed wizerunkiem Matki Bożej, niosąc obraz wzdłuż wewnętrznych murów miasta, a po ustaniu epidemii podjął uchwałę w której ogłoszono Matkę Bożą Łaskawą Patronką Warszawy. Włodarze miasta udekorowali wizerunek Matki Bożej Łaskawej wotywną koroną. Jednocześnie powierzono Jej opiekę nie tylko nad stolicą Rzeczypospolitej, lecz także nad całym Królestwem Polskim obwołując Maryję "Mater Gratiarum Varsaviensis" - "Strażniczką Polski-Custos Poloniae".
Obraz otaczany był niezwykłą czcią wiernych w kościele pijarów do Powstania Listopadowego. Po jego upadku, gdy w 1834 kościół został zamieniony na cerkiew, pijarzy z ul. Długiej przenieśli się wraz z obrazem Matki Bożej do zrujnowanego, pojezuickiego kościoła na ul. Świętojańską. Po upadku Powstania Styczniowego, wspierający akcję zbrojną pijarzy zostali wygnani z Warszawy. Obraz przeszedł w ręce księży diecezjalnych.
Po I wojnie światowej pieczę nad kościołem i obrazem przejęli jezuici. Podczas powstania warszawskiego obraz Matki Bożej Łaskawej ukrywany był w kościele św. Andrzeja Boboli na Rakowieckiej. Na mocy papieskiego dekretu z 1968 ustanowiono Matkę Bożą Łaskawą Patronką Warszawy, a w 1970 Stolica Apostolska zatwierdziła uroczyście tytuł Matki Bożej Łaskawej - Patronki Warszawy. Dla ożywienia i upowszechnienia kultu 7 października 1973 kard. Stefan Wyszyński dokonał uroczystej koronacji obrazu papieskimi koronami.
Dwukrotnie podczas pielgrzymek do Polski przed obrazem Matki Bożej Łaskawej modlił się Jan Paweł II: 2 czerwca 1979 i 16 czerwca 1983.
W Warszawie święto NMP Łaskawej – Patronki Warszawy obchodzone jest w drugą sobotę maja w randze uroczystości.

</doc>
<doc id="1752374" url="https://pl.wikipedia.org/wiki?curid=1752374" title="Avia b35">
Avia b35



</doc>
