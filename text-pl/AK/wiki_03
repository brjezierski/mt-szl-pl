<doc id="1752375" url="https://pl.wikipedia.org/wiki?curid=1752375" title="Kazimierz Bajerlein">
Kazimierz Bajerlein

Kazimierz Pantaleon Bajerlein ur. 21 lipca 1892 w Przemęcie, powiat Wolsztyn, zm. 1 sierpnia 1961 w Krotoszynie. Był synem kupca Kazimierza Bolesława Bajerleina i Brygidy z Lewandowskich. Początkowo uczęszczał do szkoły powszechnej w Radomierzu koło Przemętu, następnie do progimnazjum w Kruszwicy, a ostatecznie do ośmioklasowej szkoły wydziałowej w Poznaniu, z której ukończył sześć klas. W naukę kupiecką wstąpił do firmy włókienniczej Nova i Hirschbruch w Poznaniu (1 lutego 1908 roku). Naukę tę ukończył pod koniec stycznia 1911 roku. Równocześnie uczęszczał do Miejskiej Szkoły Kupieckiej w Poznaniu. W latach 1911-1914 pracował w firmie bławatniczej Stoiński i Drożyński jako pracownik handlowy. Po wczesnej śmierci ojca, jego kształceniem zajęli się trzej bracia matki, którzy byli znanymi drogistami – Jan Nepomucen Lewandowski, Ludwik Lewandowski oraz Czesław Lewandowski. Po wybuchu pierwszej wojny światowej, gdy wuja Czesława powołano pod broń, Kazimierz udał się do Inowrocławia do jego drogerii, gdzie przez dwa lata pracował jako wolontariusz pod kierownictwem drugiego wuja – Ludwika. W 1916 roku ukończył naukę drogistowską i od tego momentu samodzielnie kierował drogerią aż do powrotu wuja Czesława z wojny w 1919 roku.
W 1919 roku Kazimierz Bajerlein przeniósł się do Krotoszyna, gdzie wykupił niemiecką "Hohenzollern Drogerie" i prowadził ją pod nazwą "Zielona Drogeria – Kazimierz Bajerlein". 15 listopada 1919 roku poślubił poznaną w Inowrocławiu poznaniankę Halinę Klimaszewską (1897-1972). W 1924 roku przeniósł drogerię do własnej kamienicy.
Kazimierzowi i Halinie urodziła się trójka dzieci: Kazimierz Bogdan (1921-1990), Lechosław (1924-2004) oraz Zofia (1926-1999).
Kazimierz Bajerlein prowadził w Krotoszynie bogate życie zawodowe i społeczne. Został sekretarzem, a już po kilku latach prezesem Towarzystwa Kupców Samodzielnych, od 1925 roku zasiadał w Radzie Miasta. W 1926 roku założył Szkołę Drogeryjną i został jej kierownikiem. Było to o tyle niezwykłe, że do tej pory szkoły takie działały wyłącznie w dużych miastach, jak Poznań, Katowice czy Warszawa. Był członkiem Bractwa Kurkowego – w latach 30. został prezesem zarządu. Zasiadał we władzach Sekcji Automobilistów Klubu Sportowego "Astra" (jako jeden z pierwszych mieszkańców Krotoszyna posiadał samochód). Był delegatem Związku Drogistów RP, Izby Przemysłowo – Handlowej w Poznaniu, zasiadał w radzie nadzorczej Komunalnej Kasy Oszczędnościowej, w zarządzie Towarzystwa Przeciwgruźliczego. Ponadto był członkiem Towarzystwa Przyjaciół Harcerstwa, Ligi Morskiej i Kolonialnej, Polskiego Związku Zachodniego, miejskich komitetów do walki z ubóstwem, bezrobociem, obchodów Imienin Marszałka Piłsudskiego. W 1936 roku został odznaczony przez Premiera Sławoja Składkowskiego Srebrnym Krzyżem Zasługi za zasługi na polu zawodowym.
Okupację spędził na wygnaniu w Łowiczu wraz z żoną, synem Lechosławem i córką Zofią – najstarszy syn był w niewoli sowieckiej, a następnie niemieckiej. W Łowiczu Bajerlein prowadził mały zakład fotograficzny. W 1944 roku Gestapo aresztowało syna Lechosława za działalność w tajnej podchorążówce AK – osadzono go na Pawiaku, a następnie w KL Stutthof (po wojnie znalazł się w Szwecji, gdzie pozostał).
Rodzina powróciła do Krotoszyna w marcu 1945 roku. Bajerlein zastał zrujnowaną drogerię, zniszczone wyposażenie Szkoły Drogeryjnej. Od razu przystąpił do działania i jesienią 1945 roku ruszyły pierwsze kursy drogistowskie. Ponadto założył komitety odbudowy Poznania, Warszawy, Odbudowy Kraju, pomocy powodzianom, zorganizował Premiową Pożyczkę Odbudowy Kraju. Został ławnikiem Ubezpieczalni Społecznej w Poznaniu, radcą Izby Przemysłowo – Handlowej. W 1948 roku odznaczono go Złotą Odznaką Drogistowską.
Zmarł w Krotoszynie i został pochowany na miejscowym cmentarzu.
W listopadzie 2009 roku w Muzeum Regionalnym im. Hieronima Ławniczaka w Krotoszynie czynna była wystawa "Czas odnaleziony – rodzina Bajerleinów".

</doc>
<doc id="1752377" url="https://pl.wikipedia.org/wiki?curid=1752377" title="Joseph Schacht">
Joseph Schacht

Joseph Schacht (ur. 15 marca 1902 w Raciborzu, zm. 1 sierpnia 1969 w Englewood, New Jersey) – orientalista, znawca prawa muzułmańskiego.
Urodził się w rodzinie katolickiej. Już jako uczeń raciborskiego gimnazjum pobierał nauki hebrajskiego. Studiował we Wrocławiu i Lipsku filologię klasyczną i orientalną, m.in. u Gotthelfa Bergsträssera. W 1925 r. objął swoją pierwszą posadę uniwersytecką na Albert-Ludwigs-Universität we Fryburgu Bryzgowijskim. Dwa lata później został profesorem nadzwyczajnym a w 1929 r. profesorem zwyczajnym języków orientalnych. W 1932 r. otrzymał angaż w Królewcu w Prusach Wschodnich (ob. Kaliningrad), jednak już w 1934 r. opuścił Niemcy i wyjechał do Kairu, gdzie wykładał na uczelni do 1939 r. Następnie wyjechał do Anglii, gdzie pracował dla BBC. W 1947 r. otrzymał obywatelstwo brytyjskie.
Od 1946 r. wykładał na uniwersytecie w Oksfordzie. W 1954 r. wyjechał do Holandii, gdzie pracował na Uniwersytecie w Lejdzie. W roku akademickim 1957/1958 wyjechał do USA, wykładał na Columbia University, gdzie w 1959 r. uzyskał tytuł profesora zwyczajnego Arabistyki i Islamistyki. W 1969 r. przeszedł na emeryturę.
Najważniejszym wkładem Schachta do badań nad historią wczesnego islamu, jest odkrycie, że dysponując zachowanymi źródłami nie da się udowodnić w sposób naukowy, że hadisy tradycyjnie uważane za pochodzące od proroka Mahometa, rzeczywiście powstały za jego życia. Prawdopodobnie w pierwszych wiekach islamu istniały autorytety ważniejsze od proroka Mahometa. W Polsce pogląd ten podziela J. Danecki. Wyniki swoich badań opublikował w "Origins of Muhammadan Jurisprudence" (1950) "The Legacy of Islam", "An Introduction to Islamic Law" (1964). Jest również autorem haseł do "Encyclopaedia of Islam".

</doc>
<doc id="1752381" url="https://pl.wikipedia.org/wiki?curid=1752381" title="Uniwersytet w Lund">
Uniwersytet w Lund

Uniwersytet w Lund (szw. "Lunds universitet") – publiczna szkoła wyższa znajdująca się w szwedzkim mieście Lund. Jest jedną z największych placówek edukacyjnych i badawczych w Szwecji i całej Skandynawii. Często uznawany za jeden ze stu najlepszych uniwersytetów na świecie. Uniwersytet w Lund został założony w 1666 roku jako najstarszy po Uniwersytecie w Uppsali szwedzki uniwersytet, jednak studium generale powstało w Lund już w 1438 roku. Uniwersytet założono po wyparciu Duńczyków ze Szwecji jako demonstrację odzyskania przez Szwedów kontroli nad ziemiami szwedzkimi. Początkowo Uniwersytet przeżywał trudności ze względu na polityczne animozje pomiędzy studentami oraz niepewną sytuację finansową. W XVII wieku zaczął rozkwitać, głównie dzięki przejęciu jego finansowania przez państwo szwedzkie. Pod koniec XX wieku przybrał obecną formę. Uniwersytet składa się z ośmiu wydziałów, ma również dodatkowy kampus w pobliskim Helsingborgu. W 2009 na Uniwersytecie w Lund kształciło się ponad 24 tys. studentów.

</doc>
<doc id="1752385" url="https://pl.wikipedia.org/wiki?curid=1752385" title="Di Goldene Kejt">
Di Goldene Kejt

„Di Goldene Kejt” (, dosł. „Złoty łańcuch”) – izraelski kwartalnik literacko-artystyczny, ukazujący się w języku jidysz, powstały w 1949 r. w Tel Awiwie z inicjatywy znanego poety Abrahama Suckewera.
Gazeta powstała w odpowiedzi na politykę państwową dążącą do marginalizacji języka jidysz na rzecz języka hebrajskiego. W tym okresie język hebrajski został uznany za oficjalny język państwowy. Działacze państwowi oraz ludzie pióra agitowali na rzecz języka hebrajskiego, jednocześnie atakując język jidysz, którym posługiwała się większość przyjezdnych. Właśnie im naprzeciw wyszedł ze swoją inicjatywą Suckewer, cieszący się wielkim autorytetem jako twórca. Kwartalnik otrzymał nazwę „Di Goldene Kejt” na cześć poematu Icchoka Lejba Pereca z 1909 r. o tymże tytule. Mimo ciężkiej sytuacji w kraju (wojna z krajami arabskimi) udało się Suckewerowi uzyskać fundusze na wydawanie kwartalnika, jego finansowania podjęły się izraelskie związki zawodowe Histadrut.
Ukazanie się kwartalnika było wielkim wydarzeniem, a gazeta szybko uzyskała miano centrum literatury żydowskiej. Nowojorski miesięcznik żydowski „Jidisze Kultur” nazwał „Di Goldene Kejt” małym Jawne (od nazwy miasteczka, w którym po zburzeniu Jerozolimy powstała z inicjatywy Jochanana Ben Zakkaja słynna uczelnia). W kwartalniku publikowali między innymi: Szalom Asz, Nachum Bomze, Aron Cajtlin, Jakub Glatsztejn, Chaim Grade, Aron Lejeles, H. Lejwik, Szmuel Niger, Josef Opatoszu, Melech Rawicz, Hadasa Rubin, Dow Sadan, Abraham Suckewer, Aleksander Szpigelblat. W dziewiątym numerze kwartalnika ukazały się wiersze Marca Chagalla.
Wiele miejsca w „Di Goldene Kejjt” poświęcono pamięci poetów i pisarzy pomordowanych w ZSRR, publikując utwory oraz analizy twórczości Dawida Bergelsona, Icyka Fefera, Dawida Hofsztejna, Moszego Kulbaka, Lejba Kwitki, Pereca Markisza i innych. Ukazywały się również przekłady twórców piszących w innych językach, jak Czesław Miłosz. Pojawiały się także publikacje na temat dawnych i współczesnych prądów w malarstwie i rzeźbie. Omawiano twórczość Jankiela Adlera i Marka Antokolskiego.
W 1989 r. w czterdziestolecie istnienia kwartalnik otrzymał prestiżową Nagrodę im. Icyka Mangera jako "wyraz uznania za przedłużenie złotego łańcucha żydowskiej literatury i wzbogacenie jej wieloma osiągnięciami we wszystkich dziedzinach". Kwartalnik ukazywał się przez blisko 50 lat.

</doc>
<doc id="1752386" url="https://pl.wikipedia.org/wiki?curid=1752386" title="Lejb Kwitko">
Lejb Kwitko

Lejb Kwitko (; , "Lew Moisiejewicz Kwitko"; ur. 1893 (?) w Oleskowie na dzisiejszej Ukrainie, zm. 12 sierpnia 1952 w Moskwie) – żydowski poeta piszący w języku jidysz.
Życiorys.
We wczesnym dzieciństwie został sierotą, był zmuszony do pracy od dziesiątego roku życia parając się pracą szewca i bagażowego. Debiutował jako poeta w 1917 roku. Angażował się w działania Ligi Kultury Żydowskiej (Liga Kultury Proletariackiej). 
Od 1921 roku mieszkał w Berlinie. Do Kijowa wrócił w 1925 jako zdeklarowany komunista. Później mieszkał w Charkowie, a od 1936 roku w Moskwie. W 1937 jeden ze swoich tomików dedykował Józefowi Stalinowi. W swoich utworach często używał satyry.
Aresztowany w 1949 podczas akcji wymierzonej w żydowskich intelektualistów i działaczy Żydowskiego Komitetu Antyfaszystowskiego.
W 1952 (wraz z poetami Icykiem Feferem, Dawidem Hofsztajnem, Perecem Markiszem, pisarzem Dawidem Bergelsonem oraz aktorem Wieniaminem Zuskinem) został oskarżony o działalność wywiadowczą na rzecz krajów zachodnich, propagandę antysowiecką i żydowski nacjonalizm. Został skazany na śmierć, a wyrok wykonano na Łubiance 12 sierpnia 1952. W roku 1954 został zrehabilitowany.
Twórczość.
Lejb Kwitko opublikował m.in.:
Pisał także liczne wiersze dla dzieci.

</doc>
<doc id="1752387" url="https://pl.wikipedia.org/wiki?curid=1752387" title="Lajb Kwitko">
Lajb Kwitko



</doc>
<doc id="1752392" url="https://pl.wikipedia.org/wiki?curid=1752392" title="Liga Północna (ujednoznacznienie)">
Liga Północna (ujednoznacznienie)



</doc>
<doc id="1752393" url="https://pl.wikipedia.org/wiki?curid=1752393" title="Chu X-PO">
Chu X-PO

Chu X-PO – chiński samolot myśliwski produkowany w wytwórni AFAMF. Wyprodukowano zaledwie 1 egzemplarz.
Historia.
Przed wybuchem II wojny światowej w chińskim lotnictwie podstawowym myśliwcem był Curtiss F11C Goshawk, który w 1937 roku był przestarzałą maszyną i poszukiwano jego następcy. Po długich negocjacjach z wytwórnią Curtiss i zakupie dwóch prototypów Curtiss P-36 Hawk postanowiono w sierpniu 1938 roku zakupić dalsze 30 maszyn.
W fabryce CAMCO w Loiwing (Birma) na licencji produkowano m.in. samolot Curtiss P-36 Hawk"75A-5". Złożono 40 maszyn.
W 1941 roku Curtiss P-36 Hawk był jednak gorszy od japońskich myśliwców używanych przez japońskie lotnictwo. Ponadto USA nie wykazywało zainteresowania wspieraniem Chin militarnie, wobec dalszej agresji japońskiej (brak dostaw nowoczesnych myśliwców). M.in. z tego względu generał brygady Zhu Jiaren, szef projektu technicznego z chińskich sił powietrznych, zajął się projektowaniem pierwszego chińskiego samolotu myśliwskiego. Pracę nad maszyną miała przyspieszyć nowo powstała wytwórnia AFAMF.
Lecz dopiero na początku 1943 roku ukończono prototyp w miejscowości Yangling. Seryjna produkcja powinna ruszyć w AFAMF No.1. w Kunming. Pierwszy lot w Yangling był udany, jednak pilot źle wylądował i uszkodził maszynę na tyle że nie była już zdolna do dalszych prób w powietrzu.
W związku z tym że USA przystąpiły do wojny przeciwko Japonii, zwiększyło się zainteresowanie USA Chinami. Amerykanie dostarczyli m.in. samolot Curtiss P-40 Warhawk. Z tego względu przerwano prace nad "Chu X-PO".
Budowa.
Projekt zdecydowanie przypominał Curtiss P-36 Hawk. Budowano go z dostępnych na miejscu surowców. Dlatego zdecydowano się na konstrukcję mieszaną. Skrzydła i ogon były wykonane z drewna natomiast kadłub był wykonany ze stalowych rurek. A całości pokryto drewnianą sklejką, podczas gdy stery zostały pokryte tkaniną.
Napęd stanowił 14-cylindrowy silnik Pratt&amp;Whitney R-1830-S1C3-G Twin Wasp.
Uzbrojenie miało stanowić cztery karabiny maszynowe Hispano-Suiza kal. 20 mm umieszczone w skrzydłach. Dodatkowo pod kadłub przewidywano podwieszenie bomb, gdyż samolot miał również służyć do niszczenia celów na ziemi.

</doc>
<doc id="1752395" url="https://pl.wikipedia.org/wiki?curid=1752395" title="Liga Północna (1699)">
Liga Północna (1699)

Liga Północna – sojusz wojskowy zawarty w 1699 roku przez Danię, Saksonię i Rosję przeciwko Szwecji i Imperium osmańskiemu. W 1704 roku do Ligi Północnej dołączyła Rzeczpospolita Obojga Narodów (traktat narewski), a w 1718 Królestwo Prus i Hanower.

</doc>
<doc id="1752401" url="https://pl.wikipedia.org/wiki?curid=1752401" title="Jong Soung Kimm">
Jong Soung Kimm

Jong Soung Kimm (kor. 김종성; ur. 1935 w Seulu) – koreański architekt, laureat honorowych nagród Koreańskiego Instytutu Architektów (KIA) w 1983, 1992, 1999 i 2000, w 1986 Grand Prix Architektury Seulu, w 1988 Srebrnej Nagrody Architektury Seulu, w 2000 Grand Prix Architektury Koreańskiej i nagrody Korean Society of Steel Construction KSSC (Seul).
Przedstawiciel neomodernizmu w architekturze, kontynuator tradycji modernizmu inspirowanej dorobkiem Miesa van der Rohe. Założyciel SAC International, Ltd. Współtwórca różnorodnych, rozpoznawalnych na świecie obiektów jak: Hala podnoszenia ciężarów na igrzyska olimpijskie w Seulu 1988; Muzeum Sztuki Współczesnej Sonje w Kyongju; Centrum Badań Systemów Energetycznych na Uniwersytecie Ajou w Suwon; Hotel Hilton International w Seulu, czy niedawno ukończona siedziba korporacji SK w Seulu.
Życiorys.
Dyplom architekta uzyskał na Narodowym Uniwersytecie w Seulu. Studia i tytuł magistra otrzymał także na Illinois Institute of Technology – IIT. W latach 60. pracował w biurze Miesa van der Rohe. Równolegle uczył na IIT do roku 1978, w którym założył w Seulu biuro doradztwa architektonicznego SAC International, Ltd, z jakim związany jest od 30 lat.
Udział w międzynarodowych wydarzeniach architektonicznych: 1990 Kongres UIA w Montrealu; 1995 Konferencja ANYWISE w Seulu; 1998 obrady Instytutu Badawczego Historii Sztuki i Nauk Humanistycznych Getty w Los Angeles; 2001 Rada Budownictwa Wysokiego i kongres Urban Habitat World w Melbourne. 2002 komisarz pawilonu koreańskiego na Biennale Architektury w Wenecji. Członek jury w wielu międzynarodowych konkursach architektonicznych, w tym, w 2002–03 przewodniczący jury konkursu na Wielkie Muzeum Egipskie, a w 2009 na Muzeum Historii Polski.
Jest członkiem:

</doc>
<doc id="1752405" url="https://pl.wikipedia.org/wiki?curid=1752405" title="Aron Lejeles">
Aron Lejeles

Aron Lejeles, właściwie Aron Glanc (ur. 1889 we Włocławku, zm. 1966 w Nowym Jorku) – żydowski poeta i dramaturg, krytyk literacki i myśliciel piszący w języku jidysz, uważany za najwybitniejszego przedstawiciela modernizmu w poezji jidysz i za jednego z najwybitniejszych twórców piszących w tym języku w Stanach Zjednoczonych.
W 1920 razem z Jakubem Glatsztejnem opublikował deklarację o poezji introspektywnej i założył nowojorską grupę poetycką "In zich" (, "W sobie") oraz elitarne czasopismo o tej samej nazwie, którego został redaktorem naczelnym. W 1935 nawiązał kontakt listowny z początkującym poetą Abrahamem Suckewerem. Po II wojnie światowej publikował między innymi w znanym izraelskim kwartalniku „Di Goldene Kejt”. W swojej twórczości podejmował problematykę historyczną i filozoficzną.

</doc>
<doc id="1752410" url="https://pl.wikipedia.org/wiki?curid=1752410" title="Fusō (1877)">
Fusō (1877)

 – japoński okręt pancerny (pancernik centralnobateryjny) zbudowany w 1875 r., jedyny okręt tego typu. Brał udział w bitwach na frontach wojny chińsko-japońskiej.
Historia.
"Fusō" został zamówiony w Wielkiej Brytanii w ramach programu rozwoju floty japońskiej na 1875 rok, w związku z przewidywanym konfliktem z Chinami. Głównym projektantem był Sir Edward Reed i projekt stanowił pomniejszoną wersję brytyjskiego HMS "Iron Duke", z rozmieszczeniem artylerii zapożyczonym z francuskiego "Redoutable". Początkowo posiadał pomocnicze ożaglowanie typu bark trzymasztowy. Był jednym z pierwszych japońskich pancerników i po ukończeniu najsilniejszym okrętem floty japońskiej.
Uzbrojenie okrętu zgrupowane było w centralnej opancerzonej baterii na śródokręciu. Stanowiły je pierwotnie 4 działa kalibru 240 mm Krupp L/30 umieszczone na rogach pancernej cytadeli (po 2 na burtę) oraz 2 działa 170 mm Krupp L/25 w odkrytych barbetach na burtach nad cytadelą. Uzupełniało je 6 dział 75 mm i poczwórny karabin maszynowy Nordenfelta.
W 1894 - tuż przed wojną z Chinami - okręt został zmodernizowany. Usunięto jeden z trzech masztów, a pozostałe dwa przesunięto i wyposażono w platformy dla lekkich dział. Stare działa 170 mm zostały zastąpione przez dwa nowoczesne szybkostrzelne 152 mm oraz dodano dwa dalsze, na podstawach z maskami przeciwodłamkowymi, w osi podłużnej okrętu, na pokładzie dziobowym i rufowym. Działa 75 mm zastąpiono przez 11 dział 47 mm i dodano 2 nadwodne wyrzutnie torped kal. 457 mm w burtach. 
Po remoncie w latach 1898-1899 stare działa 240 mm zostały zastąpione przez 4 działa 152 mm (razem miał 8) i dodatkowe działa 47 mm. Już jednak w 1903 okręt z powodu małej wartości bojowej został częściowo rozbrojony. Jego uzbrojenie stanowiły odtąd 2 działa 152 mm w centralnej baterii i 4 działa 120 mm na pokładzie górnym oraz działa 47 mm.
Opancerzenie z pancerza typu "compound" stanowił główny pas burtowy na całej długości linii wodnej i wysokości 2,52 m o maksymalnej grubości na śródokręciu 230 mm, zmniejszającej się w kierunku krańców do 102-178 mm. Grubsza część pasa, obejmująca m.in. kotłownie i maszynownie, zamknięta była od przodu i tyłu grodziami grubości 178 mm, tworząc cytadelę. Nad pasem była centralna bateria długości 14,5 m, osłonięta pancerzem 203-178 mm.
Służba.
"Fusō" brał aktywny udział w wojnie chińsko-japońskiej (1894-1895), przede wszystkim w bitwie u ujścia Yalu 17 września 1894, w której został uszkodzony. 
29 października 1897 na skutek kolizji z krążownikiem "Matsushima" wpadł na mieliznę koło wyspy Sikoku. Został z niej ściągnięty dopiero 5 czerwca 1898, po czym był remontowany do 1899. W tym czasie 21 marca 1898 został przeklasyfikowany na pancernik II klasy.
Służył podczas wojny rosyjsko-japońskiej, lecz nie brał już czynnego udziału w walkach. 12 grudnia 1905 został przeklasyfikowany na pancernik obrony wybrzeża II klasy.
Został skreślony z listy floty 1 kwietnia 1908, po czym złomowany w 1910.

</doc>
<doc id="1752411" url="https://pl.wikipedia.org/wiki?curid=1752411" title="Marboré">
Marboré



</doc>
<doc id="1752413" url="https://pl.wikipedia.org/wiki?curid=1752413" title="Pic du Taillon">
Pic du Taillon

Pic du Taillon – szczyt w Pirenejach. Leży na granicy między Francją (departament Pireneje Wysokie) a Hiszpanią (prowincja Huesca, w regionie Aragonia). Należy do podgrupy Ordesa i Monte Perdido w Pirenejach Centralnych.
Pierwszego wejścia dokonał Vicente de Heredia w 1792 r.

</doc>
<doc id="1752416" url="https://pl.wikipedia.org/wiki?curid=1752416" title="Epidemiologia LGBT">
Epidemiologia LGBT



</doc>
<doc id="1752417" url="https://pl.wikipedia.org/wiki?curid=1752417" title="Wacław Sierakowski (ujednoznacznienie)">
Wacław Sierakowski (ujednoznacznienie)



</doc>
<doc id="1752420" url="https://pl.wikipedia.org/wiki?curid=1752420" title="Turon de Néouvielle">
Turon de Néouvielle

Turon de Néouvielle – szczyt w Pirenejach. Leży w południowej Francji, w departamencie Pireneje Wysokie, przy granicy z Hiszpanią. Należy do podgrupy Ordesa i Monte Perdido w Pirenejach Centralnych.
Pierwszego wejścia dokonali Vidal i Reboul 2 sierpnia 1797 r.

</doc>
<doc id="1752422" url="https://pl.wikipedia.org/wiki?curid=1752422" title="216 Dywizja Piechoty (III Rzesza)">
216 Dywizja Piechoty (III Rzesza)

216 Dywizja Piechoty - niemiecka dywizja z czasów II wojny światowej, sformowana przez dowództwo Landwehry w Hanowerze na mocy rozkazu z 26 sierpnia 1939 roku, w 3. fali mobilizacyjnej w XI Okręgu Wojskowym.

</doc>
<doc id="1752423" url="https://pl.wikipedia.org/wiki?curid=1752423" title="(7103) Wichmann">
(7103) Wichmann

(7103) Wichmann – planetoida z grupy pasa głównego asteroid okrążająca Słońce w ciągu 5 lat i 84 dni w średniej odległości 3,01 j.a. Została odkryta 7 kwietnia 1953 roku w "Landessternwarte Heidelberg-Königstuhl" w Heidelbergu przez Karla Reinmutha. Nazwa planetoidy pochodzi od Moritza Ludwiga Georga Wichmanna (1821-1859), niemieckiego astronoma, studenta Friedricha Bessela. Nazwa została zaproponowana przez Lutza Schmadela. Przed nadaniem nazwy planetoida nosiła oznaczenie tymczasowe (7103) 1953 GH.

</doc>
<doc id="1752424" url="https://pl.wikipedia.org/wiki?curid=1752424" title="Éverton Santos">
Éverton Santos

Éverton Santos, właśc. Éverton Leandro dos Santos Pinto (ur. 12 października 1986 w São José dos Campos) – brazylijski piłkarz występujący na pozycji napastnika.
Życiorys.
Piłkarską karierę rozpoczął w São José EC w 2005 roku, w którego przeszedł do EC Santo André w 2005 roku. Z Santo André został wypożyczony do São Bernardo. Kolejnym etapem kariery było Bragantino skąd przeszedł do Corinthians Paulista.
Pierwszą część 2008 roku spędził we francuskim Paris Saint-Germain, z którym zdobył Puchar Ligi Francuskiej. W PSG nie zdołał wywalczyć miejsca w składzie i na sezon 2008-2009 został wypożyczony do Fluminense FC.
Od lipca do grudnia 2009 był wypożyczony z PSG do japońskiego Albirex Niigata. W 2010 powrócił do Brazylii do Goiás EC, dokąd został wypożyczony z PSG. Z Goiás Everton spadł do drugiej ligi. Na początku 2011 był krótko wypożyczony do AA Ponte Preta.
17 marca 2011 został w końcu wykupiony z PSG przez południowokoreański Seongnam FC. Z Seongnam zdobył Puchar Korei Południowej w 2011.

</doc>
<doc id="1752426" url="https://pl.wikipedia.org/wiki?curid=1752426" title="217 Dywizja Piechoty (III Rzesza)">
217 Dywizja Piechoty (III Rzesza)

217 Dywizja Piechoty - niemiecka dywizja z czasów II wojny światowej, sformowana przez dowództwo Landwehry w Olsztynie na mocy rozkazu z 17 sierpnia 1939 roku, w 3. fali mobilizacyjnej w I Okręgu Wojskowym.
Dywizja niszczyła m.st. Warszawa w czasie wojny obronnej Polski w 1939 roku.

</doc>
<doc id="1752427" url="https://pl.wikipedia.org/wiki?curid=1752427" title="Parafia św. Michała Archanioła w Haverhill">
Parafia św. Michała Archanioła w Haverhill

Parafia św. Michała Archanioła w Haverhill (ang. "St. Michael the Archangel Parish") – parafia rzymskokatolicka położona w Haverhill w stanie Massachusetts w Stanach Zjednoczonych.
Była jedną z wielu etnicznych polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Parafia była pod wezwaniem św. Michała Archanioła.
Parafia ustanowiona 13 stycznia 1901, została zamknięta 29 sierpnia 1998 roku.

</doc>
<doc id="1752431" url="https://pl.wikipedia.org/wiki?curid=1752431" title="Parafia św. Michała w Haverhill">
Parafia św. Michała w Haverhill



</doc>
<doc id="1752433" url="https://pl.wikipedia.org/wiki?curid=1752433" title="Dmitrij Jekimow">
Dmitrij Jekimow

Dmitrij Jekimow (ur. 5 lutego 1971 w Moskwie) – białoruski piłkarz grający na pozycji bramkarza.
Kariera.
Swoją karierę zaczynał w klubie Dynama Mińsk. Na początku 2000 roku trafił do Tomu Tomsk, w którym rozegrał 30 meczów. W latach 2001–2004 występował w Sojuz-Gazprom Iżewsku, gdzie rozegrał 108 meczów. W 2008 roku trafił do Podlasia Biała Podlaska.

</doc>
<doc id="1752436" url="https://pl.wikipedia.org/wiki?curid=1752436" title="218 Dywizja Piechoty (III Rzesza)">
218 Dywizja Piechoty (III Rzesza)

218 Dywizja Piechoty - niemiecka dywizja z czasów II wojny światowej, sformowana przez dowództwo Landwehry w Berlinie na mocy rozkazu z 26 sierpnia 1939 roku, w 3. fali mobilizacyjnej w III Okręgu Wojskowym.

</doc>
<doc id="1752441" url="https://pl.wikipedia.org/wiki?curid=1752441" title="Moritz Ludwig George Wichmann">
Moritz Ludwig George Wichmann

Moritz Ludwig George Wichmann (ur. 1821, zm. 1859) – niemiecki astronom, student Friedricha Bessela. Zajmował się obserwacjami planetoid. W 1853 roku opublikował obliczenia paralaksy gwiazdy Groombridge 1830.
Jego nazwiskiem zostały nazwane:

</doc>
<doc id="1752442" url="https://pl.wikipedia.org/wiki?curid=1752442" title="Patrick Wolff">
Patrick Wolff

Patrick Gideon Wolff (ur. 15 lutego 1968) – amerykański szachista i trener szachowy, arcymistrz od 1990 roku.
Kariera szachowa.
W szachy gra od 5. roku życia. W latach 1982, 1984, 1987 i 1988 reprezentował Stany Zjednoczone na mistrzostwach świata juniorów do 20 lat, w 1987 zajmując w Baguio IV m. (za Viswanathanem Anandem, Wasilijem Iwanczukiem i Grigorijem Serperem). Dwukrotnie (1984, 1987) zdobył tytuł mistrza USA juniorów z tej samej kategorii wiekowej. W 1991 zdobył dwa medale (srebrny wraz z drużyną oraz złoty za indywidualny wynik na I szachownicy) na drużynowych mistrzostwach świata studentów, rozegranych w Marindze. Największe sukcesy w karierze odniósł w latach 1992 i 1995, zwyciężając (w 1995 wspólnie z Nickiem de Firmianem i Aleksandrem Iwanowem) w mistrzostwach Stanów Zjednoczonych.
W 1988 w Nowym Jorku pokonał w partii symultanicznej ówczesnego mistrza świata Garriego Kasparowa po zaledwie 25 posunięciach. W 1989 zwyciężył w kołowym turnieju w Toronto oraz podzielił II m. (za Michaelem Adamsem, wspólnie z Ivanem Sokolovem) w Preston, na przełomie 1989 i 1990 podzielił II m. (za Anthony Kostenem, wspólnie z m.in. Siergiejem Smaginem) w turnieju "Challenger" festiwalu w Hastings, a w 1990 był drugi w Londynie (za Bentem Larsenem). W 1991 zajął II m. (za Eugenio Torre) w San Francisco, natomiast w 1992 powtórzył to osiągnięcie w Wijk aan Zee (turniej B, za Władimirem Tukmakowem). W 1993 uczestniczył w dwóch turniejach międzystrefowych (w Groningen – FIDE oraz w Biel/Bienne – PCA). W 1995 był w Nowym Jorku trenerem i sekundantem Viswanathana Ananda podczas jego meczu z Garrim Kasparowem o tytuł mistrza świata organizacji PCA. W 1996 odniósł jeden z ostatnich szachowych sukcesów, zwyciężając (wspólnie z Ivánem Moroviciem Fernándezem) w otwartym turnieju w North Bay. W 1997 zakończył starty w turniejach klasyfikowanych przez Międzynarodową Federację Szachową.
Najwyższy ranking w karierze osiągnął 1 stycznia 1994, z wynikiem 2595 punktów dzielił wówczas 57-63. miejsce na światowej liście FIDE, jednocześnie zajmując 6. miejsce wśród amerykańskich szachistów.

</doc>
<doc id="1752443" url="https://pl.wikipedia.org/wiki?curid=1752443" title="Pulkovo Airlines">
Pulkovo Airlines

Pulkovo Aviation Enterprise – rosyjska linia lotnicza z siedzibą w Petersburgu. Eksploatowała Port lotniczy Sankt Petersburg-Pułkowo i była w 100% własnością państwa. Była to 3. pod względem wielkości linia lotnicza w Rosji. 29 października 2006 przerwano połączenia z Russia State Transport Company w celu utworzenia nowej spółki pod nazwą Rossiya.
Historia.
Linie lotnicze zostały nazwane od miejscowości, w której mieściła się ich siedziba (Pułkowo). Działalność rozpoczęły 24 czerwca 1932 z 2 samolotami lądującymi na nowo wybudowanym Shosseynaya Airport na południu Leningradu. Linie rozwijały się bardzo szybko, a w 1939 roku lotnisko Shosseynaya obsługiwało 29 tras, przewożąc 6305 pasażerów, 708 ton ładunku, i ponad 333 tony listów.
Lotnisko stało się znane jako Pulkovo pod koniec lat 50. Składało się z dwóch terminali, które znajdowały się tak daleko od siebie, że mogłyby być klasyfikowane jako oddzielne lotniska. Pulkovo Airlines dołączyło do IATA w czerwcu 2000.
W 2003 roku linie zatrudniały około 7000 pracowników, przewiozło 911 563 pasażerów oraz 3753,6 ton ładunku.
W 2006 roku przeprowadziło fuzję z Rossiya.

</doc>
<doc id="1752448" url="https://pl.wikipedia.org/wiki?curid=1752448" title="Wystawa „Europa to nasza historia”">
Wystawa „Europa to nasza historia”

Europa to nasza historia – wystawa o historii zjednoczenia Europy prezentowana we Wrocławiu w dniach od 1 maja do 5 sierpnia 2009 roku w Hali Stulecia. Wystawę zwiedziło 85 tysięcy gości z Polski i zagranicy, wśród których znalazły się takie znane nazwiska świata polityki, mediów i kultury jak Tadeusz Mazowiecki, Václav Havel, Bogdan Zdrojewski, Paweł Adamowicz, Tomasz Lis, Adolf Juzwenko, Adam Michnik, Jerzy Borowczak, Krzysztof Pomian, Benoit Remiche (Dyrektor Generalny Muzeum Europy) obecni ambasadorzy Belgii i Czech, Stanisłau Stanisławawicz Szuszkiewicz czy Krzysztof Zanussi.
Historia powstania wystawy.
Ekspozycja pierwotna.
Pierwotna ekspozycja powstała w Brukseli pół wieku po podpisaniu traktatów rzymskich w celu uczczenia tej rocznicy jako zalążek stałej ekspozycji powstającego w Brukseli. Pomysłodawcą wystawy znanej w Polsce pod nazwą „Europa – to nasza historia” było belgijskie stowarzyszenie non-profit Muzeum Europy, a wykonawcą firma Tempora S.A. Pierwotna ekspozycja zatytułowana „To nasza historia! 50 lat przygody europejskiej” była pokazywana w Brukseli w Site Tour &amp; Taxi przez 8 miesięcy – od 26 października 2007 do 12 maja 2008.
Treść wystawy.
Treścią wystawy jest historia powstawania zjednoczonej Europy (od 1945 do 2007 roku) przeplatana osobistymi przeżyciami i wrażeniami dwudziestu siedmiu obywateli z 27 krajów europejskich. Historia Europy została pokazana nie tylko jako historia zarówno instytucji, znanych osobistości, jaki historia wszystkich Europejczyków.
Adaptacja polska.
Wystawa w podstawowej wersji składała się z dziesięciu, a w wersji polskiej z 12 przestrzeni tematycznych. 
Z oryginalną wersją w Brukseli zapoznał się Rafał Dutkiewicz, ówczesny prezydent Wrocławia i pomysłodawca zaprezentowania wystawy w Hali Stulecia, z okazji 5 rocznicy wstąpienia Polski do Unii Europejskiej. Zwrócił on wtedy uwagę na umieszczenie Stalina jako jednego z "ojców pośrednich" zjednoczonej Europy - obok Churchilla, Trumana, Marshalla i Keynesa. Na wrocławskiej wystawie Stalin został więc odizolowany od ojców założycieli i wylądował w oddzielnej sali oświetlonej na czerwono. 
Nad przystosowaniem wystawy do warunków Polskich czuwał profesor Krzysztof Pomian, dyrektor naukowy Muzeum Europy i jednocześnie przewodniczący komitetu naukowego powołanego w tym celu w porozumieniu z Miastem Wrocław. W komitecie znaleźli się: prof. Włodzimierz Borodziej z Uniwersytetu Warszawskiego, Mariusz Hermansdorfer Dyrektor Muzeum Narodowego we Wrocławiu, prof. Tomasz Shramm z Uniwersytetu Adama Mickiewicza w Poznaniu, prof. Wojciech Wrzesiński z Uniwersytetu Wrocławskiego. Celem adaptacji było zwrócenie uwagi na rolę Polski, jako inicjatora zmiany układu sił i wszelkich następujących po tym fakcie przemian politycznych na świecie. Wystawa we Wrocławiu została uzupełniona o elementy, odnoszące się do „środkowoeuropejskiej Jesieni Ludów”, a przede wszystkim ukazane zostały źródła czerwca ’89, w szczególności powstanie i działalność Solidarności i rola Jana Pawła II w kształtowaniu wolnej Polski i Europy.
27 bohaterów.
Jednym z największych atutów wystawy było ukazanie bardzo osobistej, emocjonalnie opowiedzianej historii 27 uczestników najważniejszych wydarzeń. Ci ludzie to „zwyczajni” obywatele wszystkich krajów należących dziś do Unii Europejskiej, każdy z nich opowiedział swoją „niezwyczajną” historię. Wśród nich znaleźli się między innymi Inga i Klaus Stuermer, którzy wykopali tunel pod murem berlińskim i uciekli do Niemiec Zachodnich; Gyuli Csicsa z Węgier, który jako 12-latek prowadził dziennik podczas węgierskiej rewolucji. Polskim narratorem został Jerzy Borowczak – działacz Solidarności, uczestnik strajku w Stoczni Gdańskiej.
Tysiąc eksponatów z całej Europy.
Ekspozycję stworzyły plansze informacyjne, zdjęcia, projekcje filmowe, symulacje komputerowe, przedmioty życia codziennego, obrazy – łącznie ok. 1000 oryginalnych eksponatów i obiektów, pochodzących z blisko 80 muzeów Europy, USA i Polski. Zwiedzający wkroczyli w świat instalacji i eksponatów: mogli zobaczyć symbol podziału Europy – Checkpoint Charlie – przejście graniczne między wschodnią i zachodnią częścią Berlina, gigantyczne makiety pocisków, w tym prezentowanego w skali 1:1 amerykańskiego Pershinga oraz sowieckiego SS20 z trzema głowicami jądrowymi. Bardzo sugestywnym elementem wystawy była makieta pomnika „Zniszczone miasto”. Pomnik ten, jak głosi legenda, zaprojektowany został dla Warszawy przez wybitnego rzeźbiarza Osipa Zadkina, ale trafił do Rotterdamu, po tym jak władze Polski Ludowej odmówiły jego przyjęcia.
Przykładowe eksponaty, które można było zobaczyć na wystawie:
Wystawa w liczbach.
dodatkowo:

</doc>
<doc id="1752450" url="https://pl.wikipedia.org/wiki?curid=1752450" title="Kiriakos Karataidis">
Kiriakos Karataidis

Kiriakos Karataidis (gr. Κυριάκος Καραταΐδης, ur. 4 lipca 1965) – piłkarz grecki grający na pozycji środkowego obrońcy.
Kariera klubowa.
Karierę piłkarską Karataidis rozpoczął w klubie AGS Kastoria. W sezonie 1982/1983 zadebiutował w jego barwach w drugiej lidze greckiej, a od lata 1983 grał w podstawowym składzie Kastorii. Jej piłkarzem był przez 6 sezonów, jednak nie odniósł znaczących sukcesów i grał z nią tylko w Beta Ethniki.
W 1988 roku Karataidis przeszedł Olympiakosu Pireus. W pierwszym sezonie gry w Olympiakosie został wicemistrzem Grecji, jednak dopiero od następnego stał się podstawowym zawodnikiem tej drużyny. W 1991 i 1992 roku wywalczył kolejne dwa wicemistrzostwa, a w tym drugim przypadku także pierwszy Puchar Grecji (drugi zdobył w 1999 roku). W 1995 roku ponownie został wicemistrzem, a w 1997 roku po raz pierwszy mistrzem kraju. Od 1997 roku do 2001 roku pięciokrotnie z rzędu wraz z Olympiakosem wywalczył tytuł mistrzowski. W klubie z Pireusu grał do końca sezonu 2000/2001 i wtedy też zakończył karierę piłkarską.
Kariera reprezentacyjna.
W reprezentacji Grecji Karataidis zadebiutował 17 stycznia 1990 w wygranym 2:0 towarzyskim spotkaniu z Belgią. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił w jednym spotkaniu, przegranym 0:4 z Bułgarią. Do 1997 roku rozegrał w kadrze narodowej 34 mecze.

</doc>
<doc id="1752452" url="https://pl.wikipedia.org/wiki?curid=1752452" title="9M32 Strzała-2">
9M32 Strzała-2



</doc>
<doc id="1752454" url="https://pl.wikipedia.org/wiki?curid=1752454" title="GRID">
GRID



</doc>
<doc id="1752458" url="https://pl.wikipedia.org/wiki?curid=1752458" title="Grand Prix Polski Strongman 2008">
Grand Prix Polski Strongman 2008

Grand Prix Polski Strongman 2008 - indywidualne zawody siłaczy.
Data: 2 sierpnia 2008 r.
Miejsce: Radom 
WYNIKI ZAWODÓW:

</doc>
<doc id="1752460" url="https://pl.wikipedia.org/wiki?curid=1752460" title="Raport Taylora">
Raport Taylora

Raport Taylora – dokument sporządzony po tragedii na Hillsborough przez lorda Petera Taylora. Jego początkowa wersja opublikowana została w sierpniu 1989 r., zaś wersja finalna w styczniu 1990 r.. Początkowa wersja opierała się na przyczynach katastrofy; końcowa próbowała natomiast poprawić bezpieczeństwo na stadionach.
Według raportu, na trybunach wszystkich większych obiektów sportowych w Wielkiej Brytanii powinny być trwale zamontowane wyłącznie indywidualne miejsca siedzące w postaci krzesełek, wykonanych z niepalnych materiałów. The Football League z Anglii oraz Scottish Football League ze Szkocji wprowadziły te regulacje - jako obowiązkowe - dla klubów z dwóch najwyższych lig piłkarskich.
Niektóre kluby już wcześniej przebudowały swoje stadiony, np. St. Johnstone, które nowy obiekt zainaugurowało w sezonie 1989/90. 
Raport Taylora regulował także inne kwestie, m.in. sprzedaży alkoholu na stadionach, konsekwencji za niszczenie barierek, ogrodzeń, czy kołowrotków oraz ceny biletów.
Koszty przebudowy stadionów oszacowano na 700–800 milionów funtów. Uboższe kluby otrzymały na to dotacje. Początkowo fanom nie podobała się ta zmiana, ponieważ nowe obiekty mogły pomieścić mniej widzów niż stare oraz podniesiono ceny biletów.

</doc>
<doc id="1752462" url="https://pl.wikipedia.org/wiki?curid=1752462" title="(7449) Döllen">
(7449) Döllen

(7449) Döllen – planetoida z grupy pasa głównego asteroid okrążająca Słońce w ciągu 3 lat i 113 dni w średniej odległości 2,23 j.a. Została odkryta 21 sierpnia 1949 roku w "w Landessternwarte Heidelberg-Königstuhl" w Heidelbergu przez Karla Reinmutha. Nazwa planetoidy pochodzi od Johanna Döllena (1820-1897), niemieckiego astronoma, współpracownika Wilhelma Struvego. Nazwa została zaproponowana przez Lutza Schmadela. Przed nadaniem nazwy planetoida nosiła oznaczenie tymczasowe (7449) 1949 QL.

</doc>
<doc id="1752466" url="https://pl.wikipedia.org/wiki?curid=1752466" title="Apollo Belwederski">
Apollo Belwederski

Apollo Belwederski – rzymska rzeźba pochodząca prawdopodobnie z II wieku, będąca kopią wykonanego w IV wieku p.n.e. greckiego oryginału dłuta Leocharesa. Posąg wykonany jest z marmuru i mierzy 2,24 metra wysokości. Obecnie znajduje się w Muzeach Watykańskich ("Museo Pio-Clementino").
Rzeźbę odkryto w 1489 roku w posiadłości rodziny Della Rovere pod Anzio. Zakupioną przez papieża Juliusza II, umieszczono na stałe w krużganku zwanym „Belvedere”, skąd wzięła się jej umowna nazwa. Podobnie jak w przypadku "Grupy Laokoona", konserwacji posągu dokonał Giovanni Angelo di Montorsoli, który dodał do niego brakujące partie. Dodatki te usunięto na początku XX wieku. W 1798 roku rzeźba została wywieziona przez Francuzów do Paryża jako zdobycz wojenna; do Rzymu wróciła po upadku Napoleona.
Apollo pierwotnie dzierżył w dłoni łuk, co pozwala przypuszczać, że przedstawiono go jako boga łowów lub boga Słońca. W prawej ręce trzymał przypuszczalnie strzałę lub wieniec (albo gałąź wawrzynu). Górną część ciała okrywa spięta na prawym ramieniu i odrzucona do tyłu chlamida, z prawego ramienia na lewy bok zachodzi pas podtrzymujący kołczan na plecach. Ujęta w kontrapoście postać bóstwa wspiera się na kamiennym pniu drzewa, po którym wije się wąż, i gdzie widoczne są też resztki listków. Poza tą podporą (późniejszym dodatkiem kopisty), wspomniane atrybuty przypuszczalnie występowały na brązowym oryginale. Apollo Belwederski był prawdopodobnie kopią rzeźby stojącej naprzeciw świątyni Apollina Patroosa na agorze ateńskiej.
Niemal do końca XVIII stulecia posąg uchodził za grecki oryginał ze świątyni delfickiej, co ostatecznie wykluczyły chemiczne badania marmuru pochodzącego z kamieniołomów Toskanii. Odnoszona do czasów Hadriana cięższa kamienna kopia oryginalnej statuy z brązu została dla stabilności uzupełniona podporą pod lewą stopą postaci oraz pniem drzewa, na którym bocznie jest wsparta. 
Apollo Belwederski początkowo nie wywołał podobnego zachwytu jak np. "Grupa Laokoona". Rzeźba zyskała uznanie dopiero w okresie klasycystycznym. Johann Joachim Winckelmann uznał ją wówczas za najwspanialsze dzieło rzeźbiarskie czasów antycznych i nowożytnych. Natomiast u amerykańskiego malarza Benjamina Westa wywołała ona (1760) prozaiczne skojarzenie z uzbrojonym w łuk wojownikiem indiańskim (Mohikaninem).

</doc>
<doc id="1752469" url="https://pl.wikipedia.org/wiki?curid=1752469" title="Tunel kolejowy w Rydułtowach">
Tunel kolejowy w Rydułtowach

Tunel kolejowy w Rydułtowach – obiekt inżynieryjny w Rydułtowach, położony między przystankiem Łuków Śląski a stacją w Rydułtowach, na linii kolejowej nr 140. Ciągnie się od osiedla Orłowiec aż do łąk niedaleko Czernicy, przechodząc m.in. pod drogą wojewódzką nr 935.
Historia.
Powstanie tunelu wiąże się z budową linii kolejowej łączącej Nędzę z Rybnikiem. Do końca 1854 roku zbudowano odcinek z Nędzy do Czernicy (oficjalne otwarcie tej części trasy miało miejsce 1 stycznia 1855). Na przeszkodzie ku dalszej budowie linii stanęło jednak wzniesienie, pod którym zdecydowano się przebić tunel. Prace przy jego budowie rozpoczęto już pod koniec 1854 roku. Wykonawcą była prywatna spółka akcyjna Wilhelmsbahn. W celu usprawnienia prac utworzono roboczą linię obejściową biegnącą przez wzgórze. Do budowy użyto cegieł klinkierowych ze specjalnie zbudowanych na miejscu, cegielni. Pierwsze 200 m tunelu zbudowano metodą odkrywkową, natomiast kolejne 500 metodą górniczą. Tunel drążono tzw. metodą niemiecką, tj. drążono dwa tunele po obu stronach, nadbudowywano ściany, po tym podwyższano wykop o kilka metrów i wznoszono ścianę wyżej. Kolejnym etapem było wydrążenie tunelu łączącego dwa symetryczne i nadbudowywano sklepienie tunelu. Gdy te etapy budowy zostały zakończone, następowało wybranie „rdzenia tunelu”. Ze względu na duży napór wód gruntowych, ściany zostały uszczelnione 20 000. ton słoniny i łoju. Drążenie tunelu utrudniała kurzawka, na którą natrafiono w trakcie kopania. Również ciśnienie powodowane przez masy ziemne dawało się we znaki budowniczym, parokrotnie będąc przyczyną zawalenia się sklepienia. Napotkane trudności spowodowały opóźnienia w budowie i, aby dotrzymać terminu, 1 października 1856 roku oddano tymczasowo do użytku odcinek biegnący po wzniesieniu, zbudowany wcześniej jako roboczy. Przejazd tą trasą był kłopotliwy, gdyż trzeba było w tym celu użyć aż dwóch lokomotyw. Ostatecznie tunel oddano do użytku z początkiem 1857 roku. Był on jak na owe czasy sporym osiągnięciem technicznym, miał długość 727 m, wysokość 7,5 m i szerokość 8,7 m, przystosowany do umieszczenia w nim dwóch torów a położony był na głębokości dochodzącej do 28 m.
Niestety, już po pięciu miesiącach eksploatacji, w przeciągu jednego tygodnia (od 3 do 10 maja), na skutek tąpnięcia doszło do zgniecenia tunelu na odcinku o długości około 100. m. Dzięki interwencji górników z pobliskich kopalń, tunel przed całkowitym zawaleniem udało się zabezpieczyć drewnianą obudową. Interwencja państwa i pomoc finansowa górnictwa, pozwoliły na odbudowę tunelu. Na czas odbudowy, ponownie uruchomiono odcinek tymczasowy. Zmniejszony został przekrój tunelu, przez co mógł on zmieścić zaledwie jeden tor (a nie dwa, jak pierwotnie planowano). Odbudowę ukończono 20 grudnia 1858 roku a w tym samym dniu ukończony został również odcinek między Mikołowem, a Ligotą i tym samym Racibórz połączono z Katowicami.
1 września 1939 roku, w dniu wybuchu II wojny światowej (dokładnie o godz. 5.09), polscy żołnierze wysadzili tunel. Olbrzymia eksplozja spowodowała zniszczenie dwóch budynków nad tunelem, a na drodze z Raciborza do Rybnika powstała szczelina o długości 2 m. Po zajęciu Rydułtów przez Niemców, już 8 września przystąpiono do prac naprawczych. Odbudowę ukończono jednak dopiero w połowie 1942 roku.
W dniu 28 marca 1999 roku przed wjazdem do tunelu od strony Rydułtów doszło do pożaru pociągu osobowego. Został spowodowany przez zetknięcie nadwozia pociągu z przewodem zrzuconym znad wjazdu do tunelu na sieć trakcyjną przez nieznanego do dzisiaj sprawcę.

</doc>
<doc id="1752471" url="https://pl.wikipedia.org/wiki?curid=1752471" title="Kizil Kule">
Kizil Kule



</doc>
<doc id="1752472" url="https://pl.wikipedia.org/wiki?curid=1752472" title="Parafia Trójcy Przenajświętszej w Borkowie">
Parafia Trójcy Przenajświętszej w Borkowie

Parafia pw. Trójcy Przenajświętszej w Borkowie – rzymskokatolicka parafia należąca do dekanatu Kolno, diecezji łomżyńskiej, metropolii białostockiej.
Historia.
Parafia pw. Trójcy Przenajświętszej została erygowana w 1918, wy­dzielona z parafii Mały Płock. Początkowo wierni modlili się w domu pochodzącym z 1894, gdzie obecnie jest plebania. Budowę kościoła pod wezwaniem Trójcy Przenajświętszej zaczęto w 1923, a ukończono w 1932.
Obszar parafii.
Miejscowości i ulice.
W granicach parafii znajdują się miejscowości:
Miejsca święte.
Kościół parafialny.
Kościół murowany pw. Trójcy Przenajświętszej został wybudowany w latach 1923–1932 staraniem ks. prob. Juliana Łosiewskiego.
Cmentarz parafialny.
W odległości ok. 400 m od kościoła znajduje się cmentarz parafialny o powierzchni ok. 1,4 ha.

</doc>
<doc id="1752474" url="https://pl.wikipedia.org/wiki?curid=1752474" title="Wiek (dziennik)">
Wiek (dziennik)

Wiek – warszawska gazeta polityczna, literacka i społeczna. Wychodziła od 1873 do 1906 roku. 
Pierwszym redaktorem naczelnym był Fryderyk Henryk Lewestam, od 1875 stanowisko przejął Kazimierz Zalewski. W roku 1901 gazeta zmieniła nazwę na „Wiek ilustrowany polityczny, literacki i społeczny”, a od 1905 ukazywała się jako „Kurier Narodowy”. W 1906 zaprzestano wydawania czasopisma.
W drukarni dziennika, działającej w domach 59 i 61 przy ulice Nowy Świat w latach 1880–1902 zostały drukowane 15 tomów geograficznego słownika encyklopedycznego „Słownik geograficzny Królestwa Polskiego”.

</doc>
<doc id="1752479" url="https://pl.wikipedia.org/wiki?curid=1752479" title="Mikołaj (Ziorow)">
Mikołaj (Ziorow)

Nikołaj, imię świeckie Michaił Zacharowicz Ziorow (ur. 21 maja 1851 w Nowomyrhorodzie, zm. 20 grudnia 1915 w Piotrogrodzie) – biskup Rosyjskiego Kościoła Prawosławnego. 
Życiorys.
Urodził się w rodzinie kapłana prawosławnego. Uczył się w gimnazjum w Złatopolu, a następnie ukończył seminarium duchowne w Odessie. Po uzyskaniu dyplomu kontynuował studia teologiczne w Moskiewskiej Akademii Duchownej, gdzie uzyskał tytuł kandydata teologii. Natychmiast po ukończeniu nauki w 1875 został nauczycielem w seminarium duchownym w Riazaniu. W latach 1883–1885 zastępował inspektora seminarium duchownego w Wołogdzie, zaś w latach 1885–1887 był inspektorem seminarium w Mohylewie. 25 września 1887 złożył wieczyste śluby zakonne, zaś 1 października tego samego roku został hieromnichem. 16 listopada mianowany rektorem seminarium w Mohylewie, sześć lat później otrzymał godność archimandryty. Dwa lata później został przeniesiony na stanowisko rektora seminarium w Tyflisie.
14 września 1891 został biskupem Aleutów i Alaski, na której to katedrze pozostawał do 1898, kiedy otrzymał godność biskupa taurydzkiego i symferopolskiego. Przyczynił się do znacznego rozwoju struktur prawosławnych w Stanach Zjednoczonych. Szczególnie rozwinął działalność misyjną Kościoła wśród emigrantów rusińskich w USA, popierając proces masowych konwersji grekokatolików na prawosławie. 
26 marca 1905 został wyświęcony na arcybiskupa twerskiego i kaszyńskiego, jednak z powodu choroby nigdy nie objął swoich obowiązków. Przebywał w tym czasie w jednym z monasterów eparchii taurydzkiej. 15 czerwca 1906 został wybrany jednym z reprezentantów duchowieństwa w Radzie Państwa, w 1912 wybrany na drugą kadencję. Wcześniej, 5 kwietnia 1908, opuścił monaster i został arcybiskupem warszawskim i nadwiślańskim. 
Ewakuowany z Warszawy na fali bieżeństwa w 1915, nie udał się razem z konsystorzem eparchii warszawskiej do Moskwy, lecz zamieszkał w Piotrogrodzie, w monasterskiej placówce filialnej Świątobliwego Synodu Rządzącego przy ul. Podjaczeskiej i tam zmarł w grudniu tego samego roku.

</doc>
<doc id="1752480" url="https://pl.wikipedia.org/wiki?curid=1752480" title="Tour du Marboré">
Tour du Marboré

Tour du Marboré lub Tour de Gavarnie – szczyt w Pirenejach. Leży na granicy między Francją (departament Pireneje Wysokie) a Hiszpanią (prowincja Huesca, w regionie Aragonia). Należy do podgrupy Ordesa i Monte Perdido w Pirenejach Centralnych.

</doc>
<doc id="1752482" url="https://pl.wikipedia.org/wiki?curid=1752482" title="Grid">
Grid



</doc>
<doc id="1752484" url="https://pl.wikipedia.org/wiki?curid=1752484" title="Piłkarzyki na sprężynkach">
Piłkarzyki na sprężynkach

Piłkarzyki na sprężynach – zręcznościowa gra rozgrywana na miniaturowym boisku. Gra się w nią przy pomocy figurek umieszczonych na sprężynkach w specjalnych zagłębieniach oraz odpowiedniej piłeczki do gry. Mechanika ta umożliwia rozgrywanie partii meczowych. Pierwsze egzemplarze były już wydawane w latach 60 XX wieku.
Plansze do gry mogą być różnego rodzaju (zmienia się m.in. liczba figurek, wymiary boiska, ustawienie zawodników, mechanika bramkarza).
Gra obecnie może być również wykorzystywana w postaci komputerowych gier zręcznościowych i mieć w nich swoje rygorystyczne zasady.

</doc>
<doc id="1752485" url="https://pl.wikipedia.org/wiki?curid=1752485" title="Alternata">
Alternata

Alternata (z łac. "alter" - inny; daw. kolejna zmiana, odmiana, na przemian, w zmiennej kolejności, w zmiennym następstwie) – sposób rozwiązywania sporów prestiżowych pomiędzy poszczególnymi prowincjami Korony lub pomiędzy Koroną i Wielkim Księstwem Litewskim. Alternata mogła dotyczyć poszczególnych urzędów lub całych instytucji, na przykład sejmu.
W przypadku alternaty sejmowej istniały dwie zasady: miejsca obrad i osoby marszałka. Według zasad alternaty miejsca obrad, obowiązującej od 1673, co trzeci sejm musiał odbywać się w Grodnie na Litwie (z wyłączeniem konwokacyjnych, elekcyjnych i koronacyjnych). Natomiast alternata dotycząca osoby marszałka mówiła, że ma on być wybierany naprzemiennie z trzech głównych prowincji Rzeczypospolitej: Małopolski (do której wówczas wliczano Ruś Czerwoną, a od 1569 także Kijowszczyznę), Wielkopolski (do której zaliczano Mazowsze i Prusy Królewskie) oraz Litwy.
Alternata mogła dotyczyć także pierwszeństwa pomiędzy senatorami. Pod koniec XV wieku wojewodzie poznańskiemu przyznano alternatywnie drugie miejsce wśród senatorów świeckich z wojewodą krakowskim. Po unii lubelskiej w 1569 biskup wileński otrzymał alternatę z biskupem poznańskim, a biskup łucki z biskupem warmińskim.
Urzędy w Inflantach obsadzane były kolejno przez przedstawicieli Korony, Litwy i Inflant, podatki stamtąd wnoszono co roku na przemian do skarbu koronnego i litewskiego.
Zawarta w 1658 ugoda hadziacka przewidywała alternatę religijną, w województwach bracławskim i czernihowskim urzędy senatorskie miały być przyznawane na przemian szlachcie prawosławnej i katolickiej, "zaszczyty senatorskie na przemian conferowane być mają: tak iż po ustąpieniu senatora obrządku greckiego ma następować senator obrządku rzymskiego".

</doc>
<doc id="1752486" url="https://pl.wikipedia.org/wiki?curid=1752486" title="Casque du Marboré">
Casque du Marboré

Casque du Marboré, Casque de Gavarnie lub po prostu Casque (hiszp. "Casco de Marboré", "Casco de Gavarnie", "El Casco") – szczyt w Pirenejach. Leży na granicy między Francją (departament Pireneje Wysokie) a Hiszpanią (prowincja Huesca, w regionie Aragonia). Należy do podgrupy Ordesa i Monte Perdido w Pirenejach Centralnych.

</doc>
<doc id="1752488" url="https://pl.wikipedia.org/wiki?curid=1752488" title="(7542) Johnpond">
(7542) Johnpond

(7542) Johnpond – planetoida z pasa głównego asteroid okrążająca Słońce w ciągu 3 lat i 142 dni w średniej odległości 2,26 j.a. Została odkryta 7 kwietnia 1953 roku w "w Landessternwarte Heidelberg-Königstuhl" w Heidelbergu przez Karla Reinmutha. Nazwa planetoidy pochodzi od Johna Ponda (1767-1836), 6. Astronoma Królewskiego. Nazwa została zaproponowana przez Lutza Schmadela. Przed nadaniem nazwy planetoida nosiła oznaczenie tymczasowe (7542) 1953 GN.

</doc>
<doc id="1752490" url="https://pl.wikipedia.org/wiki?curid=1752490" title="Karl von Terzaghi">
Karl von Terzaghi

Karl Anton von Terzaghi (ur. 2 października 1883 w Pradze, zm. 25 października 1963 w Winchester, hrabstwo Middlesex) – austriacki inżynier budownictwa i geolog nazywany ojcem mechaniki gruntów. 
Życiorys.
Zajmował się m.in. geotechniką. W 1912 po raz pierwszy odwiedził Stany Zjednoczone. Od 1924 pracował w Massachusetts Institute of Technology, aby po czterech latach wrócić do Europy. Od 1938 związany był z Harvard University (wtedy ostatecznie pozostał w USA).
Znany jest m.in. jako twórca podstaw teorii konsolidacji (wraz z R. E. Gibsonem), określenia "naprężenie efektywne" (1936) czy ogólnego wzoru na nośność posadowień bezpośrednich z 1943.

</doc>
<doc id="1752493" url="https://pl.wikipedia.org/wiki?curid=1752493" title="Gruczoł Cowpera">
Gruczoł Cowpera



</doc>
<doc id="1752494" url="https://pl.wikipedia.org/wiki?curid=1752494" title="Where?">
Where?

Where? – utwór kanadyjskiego zespołu rockowego Nickelback, pochodzący z debiutanckiego EP „Hesher” wydanego niezależnie w lutym 1996 roku. Utwór został zamieszczony na pierwszej pozycji na krążku, trwa 4 minuty i 25 sekund i jest trzecim utworem co do najdłuższych na płycie. Dłuższe są tylko „D.C” (4:45), oraz „In Front of Me” (5:32). Utwór trafił potem także na debiutancki album długogrający „Curb”, wydany 3 marca 1996 roku w Kanadzie. Tam został zamieszczony na piątej pozycji.
Znaczenie tekstu.
Tekst utworu opowiada o kochaniu pewnej osoby, która nie odwzajemnia tych uczuć. Fragment „He keeps waiting for her to come and comfort him, but she never comes and he is tired of waiting for her to come” mówi o tym iż on wciąż czeka na nią aby przyszła do niego i go pocieszyła, ale ona nie przychodzi i chłopak ma dość czekania na nią.
Utwór zaczyna się od delikatnego wstępu gitarowego trwającego nieco ponad 50 sekund, po czym zaczyna się pierwsza zwrotka, gdzie prócz śpiewu słychać jest jedynie grę gitary basowej. W refrenach słychać jest brzmienie gitar. W połowie utwór zwalnia nieco tempo, po czym rozpoczyna się krótkie solo gitarowe.
Utwór „Where?” regularnie grany był podczas trasy „Curb Tour” w 1997 roku. Pojawiał się także w setlistach podczas trasy „The State Tour” na przełomie 1999, oraz 2000 roku. Od tamtej pory utwór nie został już zagrany na żywo w całości. Podczas trasy koncertowej „All the Right Reasons Tour” na przełomie 2005 oraz 2006 roku wszedł w skład „Curb Medley” wraz z utworami „Curb” oraz „Sea Groove”.
Twórcy.
Nickelback
Produkcja

</doc>
<doc id="1752495" url="https://pl.wikipedia.org/wiki?curid=1752495" title="Nagroda Satelita za najlepszą muzykę">
Nagroda Satelita za najlepszą muzykę

Laureaci Satelity w kategorii najlepsza muzyka filmowa:
Lata 90.
1996: Gabriel Yared – Angielski pacjent
nominacje:
1997: James Horner – Titanic
nominacje:
1998: Hans Zimmer – Cienka czerwona linia
nominacje:
1999: Danny Elfman – Jeździec bez głowy
nominacje:
2000–2009.
2000: Hans Zimmer, Lisa Gerrard – Gladiator
nominacje:
2001: Craig Armstrong – Moulin Rouge!
nominacje:
2002: Elliot Goldenthal – Frida
nominacje:
2003: Hans Zimmer – Ostatni samuraj
nominacje:
2004: John Swihart – Napoleon Wybuchowiec
nominacje:
2005: Harry Gregson-Williams – Królestwo niebieskie
nominacje:
2006: Gustavo Santaolalla – Babel
nominacje:
2007: Alberto Iglesias – Chłopiec z latawcem
nominacje:
2008: A.R. Rahman – Slumdog. Milioner z ulicy
nominacje:
2009: Rolfe Kent – W chmurach
nominacje:
2010–2019.
2010: Hans Zimmer – Incepcja
nominacje:
2011: Marco Beltrami – Surferka z charakterem
nominacje:
2012: Alexandre Desplat – Operacja Argo
nominacje:
2013: Steven Price – Grawitacja
nominacje:
2014: Antonio Sánchez – Birdman
nominacje:
2015: Carter Burwell – Carol
nominacje:
2016: Justin Hurwitz – La La Land
nominacje:
2017: Rupert Gregson-Williams – Wonder Woman
nominacje:
2018: Justin Hurwitz – Pierwszy człowiek
nominacje:

</doc>
<doc id="1752496" url="https://pl.wikipedia.org/wiki?curid=1752496" title="Gustaw Michał Różycki">
Gustaw Michał Różycki



</doc>
<doc id="1752497" url="https://pl.wikipedia.org/wiki?curid=1752497" title="Zamek Piszczałowski">
Zamek Piszczałowski

Zamek Piszczałowski (biał. Пішчалаўскі замак у Менску; ros. Замок Пищаловский) – zabytkowe więzienie w stylu klasycystycznym z elementami neogotyku, zbudowane w I połowie XIX wieku i znajdujące się w Mińsku przy ul. Wołodarskiego.
Historia.
Więzienie zostało zbudowane w 1825 roku w stylu klasycystycznym z elementami neogotyku według projektu architekta Piszczały na ówczesnym Przedmieściu Romanowskim. Dwupiętrowy budynek powstał na planie prostokąta i został nakryty czterospadowym dachem. Z czterech stron do głównego korpusu dobudowano masywne cylindryczne ząbkowane wieże z szatrowym dachem.
Przeznaczeniem budynku było więzienie, w którym w latach 1830–1831 i 1863–1865 przebywali powstańcy listopadowi i styczniowi, a później również rewolucjoniści. Byli tu również więzieni Wincenty Dunin Marcinkiewicz oraz Jakub Kołas. Po wejściu do miasta wojsk bolszewickich w grudniu 1917 z więźniów sformowano milicję miejską. Po nastaniu władzy radzieckiej na Białorusi budynek nadal funkcjonował jako więzienie (również w okresie okupacji niemieckiej 1941–1944); przed II wojną światową i po niej był więzieniem NKWD. W czerwcu 1941 roku przeprowadzono ewakuację więzienia (zob. droga śmierci Mińsk-Czerwień).
Więzienie – nazywane przez mińszczan „wołodarką” – mieści nadal więzienie, jednak nie jest wykluczona zmiana jego przeznaczenia, np. na muzeum. W 2008 na skutek prac remontowych zawaliła się jedna z wież narożnych budynku. W więzieniu dokonuje się egzekucji skazanych na karę śmierci.

</doc>
<doc id="1752498" url="https://pl.wikipedia.org/wiki?curid=1752498" title="Rising Sun Blues">
Rising Sun Blues



</doc>
<doc id="1752499" url="https://pl.wikipedia.org/wiki?curid=1752499" title="Pic Bazillac">
Pic Bazillac

Pic Bazillac lub Pointe Bazillac – szczyt w Pirenejach. Leży na granicy między Francją (departament Pireneje Wysokie) a Hiszpanią (prowincja Huesca, w regionie Aragonia). Należy do podgrupy Ordesa i Monte Perdido w Pirenejach Centralnych.
Pierwszego wejścia dokonali Jean Bazillac i Célestin Passet w 1887 r.

</doc>
<doc id="1752502" url="https://pl.wikipedia.org/wiki?curid=1752502" title="Radio Eska Trójmiasto">
Radio Eska Trójmiasto



</doc>
<doc id="1752503" url="https://pl.wikipedia.org/wiki?curid=1752503" title="Giovanni Angelo di Montorsoli">
Giovanni Angelo di Montorsoli

Giovanni Angelo Montorsoli (ur. ok. 1506, zm. 1563 roku), znany również jako Fra Montorsoli, Michele Agnolo lub Angelo di Michele d 'Angelo da Poggibonsi – włoski rzeźbiarz, uczeń Michała Anioła.
Urodził się we Florencji. W latach 1521-1534 był uczniem a później asystentem Michała Anioła przy pracach prowadzonych w Kaplicy Medyceuszów w San Lorenzo we Florencji. Tam wykonał rzeźbę świętego Kosmy wraz z innym pomocnikiem mistrza Raffaello da Montelupo. W 1533 roku wykonał rzeźbę znaną jako "Pijany Satyr". Była ona przeznaczona na ścianę weneckiej fontanny lub miała stanąć w niszy w miejscu, gdzie miała przelewać się woda.
W 1532 roku został wezwany przez papieża Klemensa VII do pałacu papieskiego w celu przywrócenia do stanu świetności znajdujących się tam rzeźb. Odrestaurował m.in. rzeźby Grupa Laokoona i Apollo Belwederski oraz Tors Belwederski.
W 1547 roku wyjechał do Florencji, do Mesyny, gdzie wyrzeźbił fontanny "Fontanna Oriona" (1551) i "Fontanna Neptuna" (1557).

</doc>
<doc id="1752506" url="https://pl.wikipedia.org/wiki?curid=1752506" title="(7460) Julienicoles">
(7460) Julienicoles

(7460) Julienicoles – planetoida z pasa głównego asteroid okrążająca Słońce w ciągu 3 lat i 285 dni w średniej odległości 2,43 j.a. Została odkryta 9 maja 1984 roku w "Palomar Observatory" przez Jamesa Gibsona. Nazwa planetoidy pochodzi od "Julie Laine Nicoles" (ur. 1986), studentki "Chaffey College". Przed nadaniem nazwy planetoida nosiła oznaczenie tymczasowe (7460) 1984 JN.

</doc>
<doc id="1752507" url="https://pl.wikipedia.org/wiki?curid=1752507" title="Pic de la Munia">
Pic de la Munia

Pic de la Munia – szczyt w Pirenejach. Leży na granicy Francji (departament Pireneje Wysokie) i Hiszpanii (prowincja Huesca, w regionie Aragonia). Usytuowany jest w Parku Narodowym Pirenejów. 
Pierwszego wejścia dokonali Victor Paget i Charles Packe w 1864 roku.

</doc>
<doc id="1752508" url="https://pl.wikipedia.org/wiki?curid=1752508" title="Astazou">
Astazou

Astazou lub Grand Astazou – szczyt w Pirenejach. Leży na granicy między Francją (departament Pireneje Wysokie) a Hiszpanią (prowincja Huesca, w regionie Aragonia). Należy do podgrupy "Pineta i Bielsa" w Pirenejach Centralnych.
Pierwszego wejścia dokonali H.Russell i Célestin Passet 21 lipca 1879 r.

</doc>
<doc id="1752509" url="https://pl.wikipedia.org/wiki?curid=1752509" title="Rybnik Niewiadom">
Rybnik Niewiadom

Rybnik Niewiadom – stacja kolejowa w Rybniku w (województwo śląskie), w dzielnicy Niewiadom.
W roku 2017 stacja obsługiwała 20–49 pasażerów na dobę.

</doc>
<doc id="1752511" url="https://pl.wikipedia.org/wiki?curid=1752511" title="Spisek Pazzich">
Spisek Pazzich

Spisek Pazzich () – nieudany zamach stanu we Florencji przeprowadzony 26 kwietnia 1478 r. w celu odsunięcia od władzy Wawrzyńca Wspaniałego.
Przyczyny.
Inspiratorem spisku był papież Sykstus IV, który chciał odsunąć Medyceuszy od rządów we Florencji i zastąpić Wawrzyńca Wspaniałego swoim siostrzeńcem Girolamem Riario, seniorem Forlì. Było to wynikiem narastającego już od lat konfliktu papieża z Wawrzyńcem, który przejawiał się m.in. sporem o Imolę czy o obsadę arcybiskupstw Florencji i Pizy. Wykonawcami spisku byli przedstawiciele potężnego florenckiego rodu patrycjuszowskiego Pazzich, którzy w 1474 r. zostali papieskimi bankierami w miejsce Medyceuszy, kiedy ci odmówili papieżowi pożyczki na zakup Imoli. W 1476 r. doszło do sporu Pazzich z Wawrzyńcem na tle majątkowym. Pazzi, u boku Riaria, mieli objąć władzę we Florencji; wspierał ich m.in. inny powinowaty papieża, arcybiskup Pizy Francesco Salviati.
Przebieg.
Zamach miał zostać dokonany w wiejskim pałacu Medyceuszy podczas powitania kardynała Raffaele Sansoniego Riaria, kolejnego krewnego papieża. Jednak z uwagi na nieobecność tam młodszego brata Wawrzyńca Wspaniałego, Juliana, zamach został opóźniony o kilka godzin. Przeprowadzono go w niedzielę wielkanocną, 26 kwietnia 1478 r., podczas mszy we florenckiej katedrze. Wyznaczony do zamordowania Wawrzyńca kondotier Giovanni Montesicco odmówił dokonania tego, jego zdaniem bezbożnego czynu w kościele, wobec czego został zastąpiony przez dwóch księży. Spiskowcy zaatakowali obu Medyceuszy podczas mszy. Julian został zasztyletowany przez dwóch spiskowców, kolejnych dwóch zaledwie zraniło Wawrzyńca, który zdołał schronić się w zakrystii. 
Nie powiodła się też próba opanowania budynków władz miejskich, czego miał dokonać Salviati. Oddzielony od reszty zamachowców, sam znalazł się w pułapce, został zamordowany i powieszony na balkonie Pałacu Vecchio. Jacopo de’ Pazzi, który próbował podburzyć mieszkańców miasta przeciwko Medyceuszom, także nie odniósł sukcesu. Co więcej, na ulicach miasta doszło do masowego krwawego polowania na uczestników spisku, w którym obok spiskowców zginęło także wiele niewinnych osób. Sam Wawrzyniec uratował od śmierci kardynała Riaria, który zapewniał go, że nie brał udziału w spisku i nie został o nim uprzedzony. Jacopo de’ Pazzi został następnego dnia złapany przez chłopów podczas ucieczki pod Florencją, zrzucony przez okno pałacu, a następnie włóczony ulicami, jego ciało ostatecznie wrzucono do rzeki Arno. Księży, którzy mieli zabić Wawrzyńca, odnaleziono po trzech dniach i zabito. Morderca Juliana, Bernardo Bandini, zbiegł do Konstantynopola, ale po kilku miesiącach został odesłany Wawrzyńcowi przez sułtana osmańskiego.
Skutki.
Efektem spisku było wygnanie pozostałych przy życiu członków rodziny Pazzich z Florencji i konfiskata ich majątku. Z drugiej strony papież ekskomunikował Wawrzyńca Wspaniałego, a Florencję obłożył interdyktem jako karą za mordowanie duchownych podczas tłumienia spisku (w tym arcybiskupa Salviatego). Namówił też do ataku na Florencję swojego sprzymierzeńca, Ferdynanda I, króla Neapolu, który podjął kroki wojenne i skonfiskował aktywa Medyceuszy w swoich granicach. Jednak ostatecznie Wawrzyniec udał się osobiście do Neapolu i zdołał skłonić króla do wycofania swych wojsk i pokoju w 1480 r.
Spisek Pazzich w kulturze.
Wizerunki najważniejszych spiskowców – Francesca de’ Pazziego, Bernarda di Bandino Baroncellego, Salviatiego, Renata de’ Pazziego, Jacopa de’ Pazziego, Antonia Maffeia i Stefana de Bagnone – zostały uwiecznione przez Botticellego na ścianie florenckiego budynku rządowego. W roku 1494 zostały zniszczone na rozkaz papieża Aleksandra VI, nie wiadomo więc dokładnie, czy zdobiły one Palazzo del Bargello, czy Doganę.
O spisku Pazzich opowiada opera "I Medici" Ruggiera Leoncavallo. Jest on również jednym z tematów wielu utworów osadzonych we Florencji drugiej połowy XV wieku, w tym m.in. gry "Assassin’s Creed II" i serialu "Demony da Vinci".

</doc>
<doc id="1752512" url="https://pl.wikipedia.org/wiki?curid=1752512" title="Menedżerowie Rangers F.C.">
Menedżerowie Rangers F.C.

Menedżerowie Rangers F.C. – wykaz osób, które od czasu założenia Rangers w 1872 roku pełniły w klubie funkcję menedżera. Trzech z nich stanowisko to piastowało jedynie przez kilka dni, w charakterze tymczasowego opiekuna „The Gers”, a dwóch dwukrotnie mianowano szkoleniowcem klubu z Ibrox.
Historia menedżerów.
Do 1899 roku w klubie nie było stanowiska menedżerskiego – w XIX wieku drużynę prowadzili sekretarze – James Gossland (1885-1889) i William Wilton (1889-1899). Bilans Rangers z tego okresu przedstawia się następująco: 275 meczów, 177 zwycięstw, 42 remisy, 56 porażek, 896 bramek strzelonych, 377 bramek straconych, 64,36% wygranych.
Osobą, która na stanowisku menedżera Rangers zdobyła najwięcej trofeów był najdłużej pracujący szkoleniowiec w klubie – Bill Struth. Za jego kadencji „The Gers” osiemnastokrotnie wygrywali Scottish Premier League, dziesięciokrotnie Puchar Szkocji i dwukrotnie Puchar Ligi Szkockiej. Dodatkowo Rangers zdobyli wówczas siedem nieoficjalnych mistrzostw z okresu II wojny światowej, dziewiętnaście Pucharów Glasgow, siedemnaście Glasgow Merchant Charity Cup, a także wiele innych wyróżnień.
Średnio klub zatrudnia nowego menedżera co siedem i pół roku, a w ciągu całej historii Rangers zwolnieni zostali tylko trzej – Scot Symon, David White i Jock Wallace (podczas swojego pierwszego pobytu). W pozostałych przypadkach szkoleniowcy odchodzili z Ibrox za obustronnym porozumieniem, z wyłączeniem Williama Willtona, który będąc menedżerem „The Gers” uległ śmiertelnemu wypadkowi.
Statystyki.
Mecze.
"Stan na 20 lutego 2017 roku (ostatni mecz sezonu 2016/2017). Uwzględnione są jedynie mecze oficjalne."

</doc>
<doc id="1752513" url="https://pl.wikipedia.org/wiki?curid=1752513" title="Francesco Salviati (biskup)">
Francesco Salviati (biskup)

Francesco Salviati (zm. 26 kwietnia 1478) – arcybiskup Pizy, uczestnik spisku Pazzich. 
Francesco Salviati był powinowatym papieża Sykstusa IV, który obsypywał rodzinę Riario licznymi godnościami. W 1474 podczas sporu między papieżem a rządzącym we Florencji Wawrzyńcem Wspaniałym, ten pierwszy wysunął kandydaturę Salviatiego na nieobsadzone wówczas stanowisko arcybiskupa Florencji. Sprzeciwił się temu Wawrzyniec, a papież ostatecznie ustąpił z forsowania Salviatiego i zgodził się na wybór jednego z sojuszników Medyceuszy.
Jeszcze w tym samym roku kandydatura Salviatiego stała się przedmiotem kolejnego sporu między Wawrzyńcem i papieżem: tym razem papież mianował Salviatiego arcybiskupem Pizy (miasta znajdującego się także na terenach kontrolowanych przez Wawrzyńca). Pomimo otrzymania nominacji papieskiej Salviati nie mógł jednak objąć swego urzędu, niewpuszczany przez Wawrzyńca do Pizy. Sytuacja ta trwała trzy lata, do czasu osiągnięcia kompromisu (Wawrzyniec zgodził się na objęcie stanowiska przez Salviatiego w zamian za papieską obietnicę uzyskiwania zgody Florencji odnośnie do kandydatów obejmujących stanowiska kościelne w Toskanii oraz przyznania kapelusza kardynalskiego jednemu z florenckich duchownych). 
26 kwietnia 1478 Salviati był jednym z przywódców wymierzonego w Wawrzyńca Wspaniałego spisku Pazzich. Próba zabójstwa Wawrzyńca oraz przejęcia władzy nad Florencją jednak się nie powiodła, a Salviati został schwytany i powieszony w oknie pałacu Vecchio.

</doc>
<doc id="1752514" url="https://pl.wikipedia.org/wiki?curid=1752514" title="Rybnik Niedobczyce">
Rybnik Niedobczyce

Rybnik Niedobczyce – przystanek kolejowy w Rybniku, w dzielnicy Niedobczyce. Według klasyfikacji PKP ma kategorię dworca aglomeracyjnego.
W roku 2017 przystanek obsługiwał 50–99 pasażerów na dobę.

</doc>
<doc id="1752515" url="https://pl.wikipedia.org/wiki?curid=1752515" title="(8209) Toscanelli">
(8209) Toscanelli

(8209) Toscanelli – planetoida z pasa głównego asteroid okrążająca Słońce w ciągu 4 lat i 80 dni w średniej odległości 2,61 au. Została odkryta 28 lutego 1995 roku w obserwatorium w "Sormano" przez Piero Sicoliego i Pierangelo Ghezziego. Nazwa planetoidy pochodzi od Paolo Toscanelliego (1397–1482), włoskiego matematyka, astronoma i kosmografa. Przed nadaniem nazwy planetoida nosiła oznaczenie tymczasowe (8209) 1995 DM2.

</doc>
<doc id="1752517" url="https://pl.wikipedia.org/wiki?curid=1752517" title="Pic Schrader">
Pic Schrader

Pic Schrader lub Grand Batchimale – szczyt w Pirenejach. Leży na granicy między Francją (departament Pireneje Wysokie) a Hiszpanią (prowincja Huesca, w regionie Aragonia). Należy do podgrupy "Gistaín/Chistau" w Pirenejach Centralnych.
Pierwszego wejścia dokonali Franz Schrader i Henri Passet 11 sierpnia 1878 r.

</doc>
<doc id="1752518" url="https://pl.wikipedia.org/wiki?curid=1752518" title="Nagroda Satelita dla najlepszego aktora drugoplanowego">
Nagroda Satelita dla najlepszego aktora drugoplanowego

Laureaci Satelity w kategorii najlepszy aktor drugoplanowy:
Lata 90.
Najlepszy aktor drugoplanowy w dramacie.
1996: Armin Mueller-Stahl – Blask jako Peter
nominacje:
1997: Burt Reynolds – Boogie Nights jako Jack Horner
nominacje:
1998: Donald Sutherland – Przed metą jako Bill Bowerman
nominacje:
1999: Harry Lennix – Tytus Andronikus jako Aaron
nominacje:
Najlepszy aktor drugoplanowy w komedii/musicalu.
1996: Cuba Gooding Jr. – Jerry Maguire jako Rod Tidwell
nominacje:
1997: Rupert Everett – Mój chłopak się żeni jako George Downes
nominacje:
1998: Bill Murray – Rushmore jako Herman Blume
nominacje:
1999: William H. Macy – Happy, Texas jako szeryf Chappy Dent
nominacje:
2000–2009.
2000: Bruce Greenwood – Trzynaście dni jako John F. Kennedy
nominacje:
2001: Ben Kingsley – Sexy Beast jako Don Logan
nominacje:
2002: Dennis Haysbert – Daleko od nieba jako Raymond Deagan
nominacje:
2003: Djimon Hounsou – Nasza Ameryka jako Mateo
nominacje:
2004: Christopher Walken – Na zakręcie jako Turner Lair
nominacje:
2005: Danny Huston – Wierny ogrodnik jako Sandy Woodrow
nominacje:
2000: Willem Dafoe – Cień wampira jako Max Schreck
nominacje:
2001: Jim Broadbent – Moulin Rouge! jako Harold Zidler
nominacje:
2002: Michael Constantine – Moje wielkie greckie wesele jako Gus Portokalos
nominacje:
2003: Eugene Levy – Koncert dla Irwinga jako Mitch Cohen
nominacje:
2004: Thomas Haden Church – Bezdroża jako Jack
nominacje:
2005: Val Kilmer – Kiss Kiss Bang Bang jako Gay Perry
nominacje:
Najlepszy aktor drugoplanowy.
2006: Leonardo DiCaprio – Infiltracja jako Billy Costigan
nominacje:
2007: nagroda ex aequo:
nominacje:
2008: Michael Shannon – Droga do szczęścia jako John Givings
nominacje:
2009: Christoph Waltz − Bękarty wojny jako pułkownik Hans Landa
nominacje
2010–2019.
2010: Christian Bale – Fighter jako Dicky Eklund
nominacje:

</doc>
<doc id="1752519" url="https://pl.wikipedia.org/wiki?curid=1752519" title="Punta Sabre">
Punta Sabre

Punta Sabre – szczyt w Pirenejach. Leży w Hiszpanii, w prowincji Huesca, w regionie Aragonia, przy granicy z Francją. Należy do podgrupy "Gistaín/Chistau" w Pirenejach Centralnych.

</doc>
<doc id="1752520" url="https://pl.wikipedia.org/wiki?curid=1752520" title="Kąt tarcia wewnętrznego">
Kąt tarcia wewnętrznego

Kąt tarcia wewnętrznego (symbol: "φ") – parametr wytrzymałości gruntów i skał na ścinanie (pokrewnym parametrem jest spójność). Zależy on od składu mineralnego, stopnia obtoczenia i wysortowania ziaren, a także ich wzajemnego ułożenia, czyli stopnia zagęszczenia.
Tangens kąta tarcia wewnętrznego jest równy stosunkowi składowej stycznej do powierzchni (ześlizgowa) i składowej prostopadłej do powierzchni z siły działającej pionowo. Dla ciała zsuwającego się po równej powierzchni jest równy współczynnikowi tarcia ślizgowego zsuwającego się materiału. Kąt tarcia wewnętrznego jest wynikiem oddziaływania między ziarnami gruntu. Czasami określany jest on jako kąt naturalnego zsypu i oznacza kąt tworzony przez stok suchego gruntu niespoistego (na przykład piasku), po przekroczeniu którego ziarna tracą równowagę i zaczynają się osuwać w dół stoku. Kąt naturalnego zsypu jest wariantem kąta tarcia wewnętrznego przy spoistości równej zero.
W mechanice gruntów kąt tarcia wewnętrznego pełni ważną rolę, na przykład przy wyznaczaniu naprężeń poziomych. Jedną z metod jego określania jest badanie aparatem trójosiowego ściskania.

</doc>
<doc id="1752523" url="https://pl.wikipedia.org/wiki?curid=1752523" title="Impedancja doziemna">
Impedancja doziemna

Impedancja doziemna - termin z zakresu elektrotechniki odnoszący się do uziomu (dowolnego przewodzącego elementu znajdującego się w gruncie), który oznacza wartość impedancji mierzoną między uziomem a tzw. ziemią odniesienia. Ziemia odniesienia jest to umowny termin oznaczający takie miejsce w gruncie, w którym potencjał elektryczny równy jest 0. W praktyce przyjmuje się, iż jest to punkt odpowiednio oddalony od uziomu, w którym przy dalszym oddalaniu impedancja doziemna miałaby stałą wartość.

</doc>
<doc id="1752524" url="https://pl.wikipedia.org/wiki?curid=1752524" title="Erchembod">
Erchembod

Erchembod (zm. 12 kwietnia 742 w Thérouanne) – święty katolicki, biskup.
Życiorys.
Po dziesięciu latach pobytu w klasztorze Sithiu (Saint-Omer) został wybrany opatem (ok. 717 roku). Aktywnie uczestniczył we wprowadzaniu w życie reformy Kolumbana. Wzmacniał niezależność klasztorów dokonując zakupów ziemi. W kierowanym przez siebie klasztorze wprowadził regułę benedyktyńską. Po śmierci Ravengerusa został powołany na stanowisko biskupa Thérouanne. Pochowany został w Saint-Omer.
Jego wspomnienie w Kościele katolickim obchodzone jest w dzienną rocznicę śmierci.

</doc>
<doc id="1752531" url="https://pl.wikipedia.org/wiki?curid=1752531" title="Wilhelm Claussen">
Wilhelm Claussen

Wilhelm Edmund Claussen (ur. 16 grudnia 1915 w Hamburgu, zm. 6 grudnia 1948 w Krakowie) – zbrodniarz nazistowski, członek załogi niemieckiego obozu koncentracyjnego Auschwitz-Birkenau i SS-Oberscharführer.
Urodzony w dzielnicy Altona (od 1937 część Hamburga). Od 1929 do 1930 należał do Hitlerjugend. Podczas II wojny światowej pełnił służbę w kompleksie obozowym Auschwitz-Birkenau. Początkowo był członkiem Wydziału Politycznego (obozowego gestapo) i kierował biurem zajmującym się przyjmowaniem i zwalnianiem więźniów z obozu. Następnie sprawował stanowisko podoficera raportowego ("Rapportführera"). Pełnił również funkcję kierownika ("Lagerführera") podobozu "Tschechowitz". Dopuścił się licznych zbrodni na więźniach obozu. Między innymi 11 października 1943 osobiście rozstrzelał 54 więźniów narodowości polskiej podejrzanych o przynależność do obozowego ruchu oporu. W styczniu 1944 z kolei przeprowadził selekcję (wraz z Franzem Johannem Hofmannem i Oswaldem Kadukiem) w starej pralni między blokami 1 i 2 obozu głównego, na skutek której 600 więźniów (w tym dzieci) posłano do komór gazowych.
Po zakończeniu wojny został ekstradowany do Polski celem osądzenia. Zmarł w areszcie w trakcie postępowania przygotowawczego.

</doc>
<doc id="1752532" url="https://pl.wikipedia.org/wiki?curid=1752532" title="Ekstraklasa w piłce nożnej (2009/2010) - wyniki spotkań">
Ekstraklasa w piłce nożnej (2009/2010) - wyniki spotkań



</doc>
<doc id="1752533" url="https://pl.wikipedia.org/wiki?curid=1752533" title="(35334) Yarkovsky">
(35334) Yarkovsky

(35334) Yarkovsky – planetoida z grupy pasa głównego asteroid okrążająca Słońce w ciągu 5 lat i 91 dni w średniej odległości 3,02 au. Została odkryta 31 marca 1997 w obserwatorium w "Sormano" przez Piero Sicoliego i Francesco Mancę. Nazwa planetoidy pochodzi od nazwiska Jana Jarkowskiego, polskiego inżyniera, odkrywcy efektu Jarkowskiego. Przed nadaniem nazwy planetoida nosiła oznaczenie tymczasowe (35334) 1997 FO1.

</doc>
<doc id="1752534" url="https://pl.wikipedia.org/wiki?curid=1752534" title="Karwedilol">
Karwedilol

Karwedilol, karwedylol – organiczny związek chemiczny stosowany jako nieselektywny lek blokujący receptory β1 i β2-adrenergiczne. Na skutek zablokowania receptorów β, zmniejsza pojemność wyrzutową i minutową serca, zmniejsza zużycie tlenu przez mięsień sercowy, zmniejsza aktywność reninową osocza oraz hamuje uwalnianie noradrenaliny. Jego dodatkowe działanie polega na blokowaniu receptora α1.
Farmakokinetyka.
Lek wchłania się w ok. 25–35% z przewodu pokarmowego (pokarm nie wpływa na jego wchłanianie). W 98% wiąże się z białkami osocza. Biologiczny okres półtrwania wynosi 7–10 godzin. Wydalanie karwedilolu następuje głównie z kałem w postaci metabolitów.
Dawkowanie.
Wielkość dawki jest ustalana przez lekarza, indywidualnie dla każdego pacjenta. Pacjentom z niewydolnością serca zaleca się przyjmowanie tabletek w trakcie posiłku. W każdym przypadku należy podawać najmniejszą dawkę skuteczną. Nie wolno nagle przerywać podawania karwedilolu. U chorych z niewydolnością serca zaleca się rozpoczęcie leczenia od dawki 3,125 mg dwa razy na dobę. Pacjenci z nadciśnieniem tętniczym oraz chorobą niedokrwienną serca początkowo 12,5 mg dwa razy na dobę. Dawkę można odpowiednio zwiększać co ok. dwa tygodnie.
Karwedilol dostępny jest w postaci preparatów: "Atram", "Avedol", "Carvedilol", "Carvedilol-Pfizer", "Coryol", "Dilatrend", "Vivacor".
Uwagi.
Bezpieczeństwo stosowania leku u dzieci i młodzieży przed 18 rokiem życia nie zostało ustalone.
Na początku leczenia może wystąpić upośledzenie zdolności do prowadzenia pojazdów i obsługi maszyn.
Preparatu nie należy podawać kobietom w ciąży z wyjątkiem sytuacji, gdy korzyści dla matki przewyższają potencjalne zagrożenie dla płodu. Kobiety leczone karwedilolem nie powinny karmić piersią.

</doc>
<doc id="1752537" url="https://pl.wikipedia.org/wiki?curid=1752537" title="Radio Brawo">
Radio Brawo

Radio Brawo – lokalna rozgłośnia radiowa, działająca w latach 2002–2006 na obszarze Ciechocinka i okolic. Właścicielem radia była spółka medialna Ad.point.
Historia.
Radio Brawo powstało w 2002 roku na bazie Radia Las Vegas, wykupionego przez spółkę medialną Ad.point, Nadawało na częstotliwości 92,8 MHz, prezentując piosenki z poprzednich dekad. Grupą docelową stacji byli słuchacze w wieku 25–49 lat. Siedziba rozgłośni mieściła się w ciechocińskiej wieży ciśnień na ostatnim piętrze. W 2003 roku siedziba została przeniesiona do Torunia, zaś rok później ponownie do Ciechocinka. 1 czerwca 2006 roku rozgłośnia na podstawie umowy franczyzowej została włączona do sieci Radia Plus. W 2007 roku Radio Plus zostało oficjalnie przeniesione do Torunia.

</doc>
<doc id="1752547" url="https://pl.wikipedia.org/wiki?curid=1752547" title="Syrynia (stacja kolejowa)">
Syrynia (stacja kolejowa)

Syrynia – nieczynna stacja kolejowa w Syryni, w powiecie wodzisławskim (województwo śląskie).

</doc>
<doc id="1752549" url="https://pl.wikipedia.org/wiki?curid=1752549" title="Flawian (Gorodiecki)">
Flawian (Gorodiecki)

Flawian, imię świeckie Nikołaj Nikołajewicz Gorodiecki (ur. 26 czerwca 1840 w Orle, zm. 4 listopada 1915 w Kijowie) – metropolita Rosyjskiego Kościoła Prawosławnego. W latach 1898–1915 członek Świętego Synodu Rosyjskiej Cerkwi.
Życiorys.
Młodość. Życie mnisze.
Pochodził ze starej rodziny szlacheckiej związanej z gubernią symbirską. Jego ojciec Nikołaj Gorodiecki służył w pułku huzarów, a po złożeniu dymisji osiadł w guberni orłowskiej. Matka pochodziła z ziemiańskiej rodziny Puszkariewów. Chrztu przyszłego hierarchy dokonano w parafii Spotkania Pańskiego w Orle. Chłopiec wcześnie stracił rodziców, w źródłach występują jednak rozbieżności, kiedy to nastąpiło. Podawane są wersje o śmierci jego ojca, gdy Nikołaj Gorodiecki miał cztery, sześć lub siedem lat, zaś matki – w dziesiątym lub jedenastym roku życia. Wychowaniem chłopca zajęła się głęboko religijna ciotka. Nikołaj Gorodiecki początkowo kształcił się prywatnie, co pozwoliło mu w 1853 rozpocząć naukę w gimnazjum w Orle od razu od IV klasy. Będąc uczniem gimnazjum, wyróżniał się religijnością.
W 1857 rozpoczął studia prawnicze na Uniwersytecie Moskiewskim, które porzucił, będąc na IV roku; postanowił bowiem wstąpić do monasteru. Został posłusznikiem w Monasterze Nikoło-Piesznoskim. O wyborze klasztoru zdecydował fakt, że wyróżniał się on szczególnie surową regułą wewnętrzną. Jako posłusznik pracował w kuchni i w refektarzu. Dwa lata później musiał opuścić monaster, gdyż z powodu ciężkiej pracy zapadł na zdrowiu. Wstąpił wówczas do innego klasztoru – Monasteru Simonowskiego. Jego przełożony, archimandryta Porfiry (Popow), docenił jego dążenie do ascezy i skierował go do Pustelni Optyńskiej. Nikołaj Gorodiecki znalazł się w tym klasztorze pod opieką duchową mnicha Hilariona, a wśród jego obowiązków była praca w warsztacie wyplatania, piekarni i refektarzu. W 1863 wrócił do Monasteru Simonowskiego i złożył śluby mnisze w riasofor. Od tego momentu wykonywał w klasztorze obowiązki sługi cerkiewnego, klucznika, bibliotekarza, pomocnika zakrystiana, pracował także w warsztacie wyrobu świec cerkiewnych. Następnie został dodatkowo katechetą w nowo otwartym przytułku dla małoletnich przestępców.
W 1866 przełożony klasztoru, archimandryta Guriasz, objął stanowisko proboszcza cerkwi św. Mikołaja w Rzymie i wyznaczył Nikołaja Gorodieckiego na swojego sekretarza. O decyzji tej przesądziła znajomość języków obcych, jaką posiadał posłusznik. W związku z tą decyzją 17 lutego 1866 Nikołaj Gorodiecki został postrzyżony na mnicha, przyjmując imię zakonne Flawian, zaś następnego dnia został wyświęcony na hierodiakona. Obrzęd postrzyżyn przeprowadził archimandryta German w cerkwi Ducha Świętego w kompleksie Ławry Aleksandra Newskiego w Petersburgu.
Niemal natychmiast po przybyciu do Rzymu archimandryta Guriasz musiał opuścić miasto w związku z zerwaniem stosunków dyplomatycznych między Imperium Rosyjskim a papiestwem. Początkowo udał się razem ze swoim sekretarzem do Neapolu. Następnie został nominowany na biskupa czeboksarskiego, wikariusza eparchii kazańskiej. Hierodiakon Flawian wrócił razem z nim do Rosji i zamieszkał w monasterze Przemienienia Pańskiego w Kazaniu. Tam też 9 kwietnia 1867 został wyświęcony na hieromnicha. W roku następnym, gdy biskup Guriasz został przeniesiony na katedrę symferopolską, hieromnich Flawian wyjechał razem z nim na Krym. Został zaliczony do grupy mnichów służących przy domu biskupim, był początkowo spowiednikiem, a następnie ekonomem. Ponadto służył w cerkwi św. Teodora w Ałuszcie, a od 1871 do 1873 pracował jako katecheta, nauczyciel geografii i inspektor w eparchialnej szkole żeńskiej. Dwa lata później mianowano go przełożonym skitu Zaśnięcia Matki Bożej w Bakczysaraju. Za swoją pracę duszpasterską w eparchii symferopolskiej trzykrotnie otrzymywał błogosławieństwo Świętego Synodu.
Praca duszpasterska w Chinach.
Jeszcze w tym samym roku, 1873, hieromnich Flawian został skierowany na misję do Chin. Został również nagrodzony złotym krzyżem kapłańskim. Na miejscu podjął naukę języka chińskiego pod kierunkiem archimandryty Palladiusza. Na polecenie naczelnika misji tłumaczył na chiński (we współpracy z innymi członkami misji oraz chińskim nauczycielem) prace o tematyce religijno-moralnej, w tym "Wskazanie drogi do Królestwa Niebieskiego" metropolity moskiewskiego Innocentego i "Krótki wykład wiary chrześcijańskiej" ks. N. Wołobujewa. Sam opracował komentarz do nabożeństw prawosławnych przeznaczony dla chińskich wiernych. Przełożył również psałterz, horologion, oktoich, nabożeństwo panichidy, nabożeństwa Wielkiego Tygodnia, nabożeństwa dwunastu wielkich świąt, ułożył także krótki modlitewnik i komentarz do treści Ewangelii. Wielokrotnie głosił kazania, uczył rosyjskiego w szkółce dla chłopców. Porządkował także materiały do słownika chińsko-rosyjskiego, nad którym pracował archimandryta Palladiusz, doprowadzając ostatecznie do jego publikacji. Po sześciu latach pracy duszpasterskiej w Chinach został mianowany naczelnikiem misji rosyjskiej i otrzymał godność archimandryty. Wprowadził do nabożeństw prawosławnych organizowanych przez misję język chiński, rozpoczął również wyświęcanie Chińczyków na kapłanów. W 1882 odwiedził misję rosyjską w Japonii, by kierujący nią biskup Mikołaj mógł wyświęcić pierwszego duchownego narodowości chińskiej; wziął ponadto udział w zjeździe misjonarzy i katechizatorów rosyjskich i zapoznał się z funkcjonowaniem misji.
W Chinach pozostał do 1883, gdy z powodu pogorszenia się stanu zdrowia został na własną prośbę zwolniony z dotychczasowych obowiązków i skierowany do Ławry św. Aleksandra Newskiego w Petersburgu.
Biskup.
2 lutego 1885 archimandryta został wyświęcony na biskupa aksajskiego, wikariusza eparchii dońskiej. Chirotonia odbyła się w Petersburgu, w soborze Trójcy Świętej w kompleksie Ławry. W eparchii dońskiej biskup Flawian zdołał jedynie dokonać wizytacji parafii w dekanacie chopiorskim, ponieważ już 29 czerwca tego samego roku Świątobliwy Synod Rządzący skierował go do eparchii chełmsko-warszawskiej jako jej wikariusza z tytułem biskupa lubelskiego. Oznaczało to powierzenie mu bezpośredniego nadzoru nad parafiami, które dziesięć lat wcześniej zostały włączone do Rosyjskiego Kościoła Prawosławnego wskutek likwidacji unickiej diecezji chełmskiej. Był bliskim współpracownikiem arcybiskupa chełmskiego i warszawskiego Leoncjusza. Szczególnie angażował się w rozwój prawosławnego szkolnictwa Gdy ten w 1891 został metropolitą moskiewskim, biskup Flawian objął po nim katedrę. Rok później otrzymał godność arcybiskupa.
Arcybiskup Flawian kontynuował zwalczanie typowych dla Chełmszczyzny tradycji liturgicznych o unickich korzeniach, wbrew woli wiernych zastępując je nieznanymi na tym terenie tradycjami rosyjskimi. Przymusowe umacnianie prawosławia, wspierane przez carską administrację, przynosiło niejednokrotnie efekty odmienne od zamierzonych – byli unici odmawiali uczęszczania do świątyń. Równocześnie Flawian kontynuował wznoszenie nowych cerkwi, przy których następnie otwierał szkoły parafialne. W okresie sprawowania przez niego urzędu do użytku oddane zostały m.in. świątynie w Lubartowie, Węgrowie, Miechowie, Tomaszowie, Rypinie, Rawie Mazowieckiej, Łęczycy, Sokołowie, Sierpcu, Łukowie, Włodawie, rozpoczęta została budowa soboru św. Aleksandra Newskiego w Warszawie. Hierarcha pozostawał w konflikcie z generał-gubernatorem warszawskim Aleksandrem Imeretyńskim (sprawującym urząd w latach 1896–1900). Nie zgadzał się z jego polityką pozornej liberalizacji i starał się doprowadzić do jego usunięcia z urzędu, oskarżając go o opuszczanie galowych prawosławnych nabożeństw. W 1897 publicznie skrytykował Imeretyńskiego w kazaniu wygłoszonym na uroczystościach w Chełmie.
Działalność arcybiskupa została wysoko oceniona przez Świątobliwy Synod Rządzący. Arcybiskup chełmski i warszawski dwukrotnie (w 1892 i 1894) był zapraszany jako członek kadencyjny na sesje Synodu, zaś w 1895 otrzymał order św. Włodzimierza II stopnia. W 1896 asystował przy koronacji cara Mikołaja II.
Fakt, iż polityka arcybiskupa Flawiana dodatkowo zniechęcała do prawosławia byłych unitów, prawdopodobnie stał się ostatecznie przyczyną przeniesienia go na inną katedrę. 21 lutego 1898 hierarcha został mianowany egzarchą Gruzji, arcybiskupem kartlińskim i kachetyńskim, co oznaczało także prawo do stałego uczestnictwa w obradach Świątobliwego Synodu Rządzącego. W tym samym roku otrzymał prawo noszenia brylantowego krzyża na kłobuku. Ponownie jego działalność została wysoko oceniona przez władze cerkiewne i państwowe. W 1900 arcybiskup został odznaczony orderem św. Aleksandra Newskiego.
Po trzech latach zarządzania Egzarchatem Gruzińskim arcybiskup Flawian został przeniesiony na katedrę charkowską i achtyrską, zachował jednak prawo do uczestnictwa w obradach Synodu. Na nowej katedrze szybko zyskał szacunek duchowieństwa i wiernych.
Metropolita kijowski.
3 lutego 1903 został metropolitą kijowskim i halickim. W czasie rewolucji 1905, gdy wielu duchownych prawosławnych dołączyło do antyrządowych manifestacji, buntowali się studenci seminarium duchownego i Kijowskiej Akademii Duchownej, metropolita zachował całkowitą wierność wobec caratu i wzywał kapłanów, by postępowali tak samo.
Brał udział w posiedzeniu Synodu w dniu 22 marca 1905, na którym uchwalony został tekst memorandum do cesarza Mikołaja II, w którym hierarchowie na czele z metropolitą petersburskim i ładoskim Antonim apelowali o zmianę położenia prawnego Rosyjskiego Kościoła Prawosławnego, zgodę na zwołanie soboru lokalnego i wybór patriarchy. 31 marca Mikołaj II zgodził się z głównymi tezami dokumentu, lecz ulegając wpływowi Konstantina Pobiedonoscewa stwierdził, że natychmiastowa organizacja soboru, z uwagi na skomplikowaną sytuacją wewnętrzną kraju, nie jest właściwym rozwiązaniem. Równocześnie władca zezwolił na przystąpienie do wstępnych prac przygotowujących przebieg przyszłego Soboru Biskupów, bez ustalenia jego daty. 27 grudnia 1905 pod patronatem cara powstał komitet przygotowujący oficjalny ukaz informujący o planowanym soborze oraz sam porządek jego przyszłych obrad. Komitetem kierowali metropolita petersburski Antoni, metropolita moskiewski Włodzimierz oraz metropolita Flawian. Wszyscy trzej zgadzali się co do konieczności likwidacji Świątobliwego Synodu Rządzącego i przywrócenia w Cerkwi rosyjskiej patriarchatu. W toku posiedzeń trwających od marca do grudnia 1906 komitet kierowany przez trzech metropolitów przeprowadził wszystkie niezbędne prace przygotowawcze przed zwołaniem soboru i opracował dokumenty, nad którymi mieli dyskutować jego uczestnicy. Jednak 25 kwietnia 1907 Mikołaj II po zapoznaniu się z wynikami prac komitetu stwierdził, że nie nastąpił jeszcze odpowiedni moment na zmiany w Rosyjskim Kościele Prawosławnym.
Metropolita Flawian zaangażował się w działalność społeczną i dobroczynną. Zajmował się także budową nowych świątyń. Z własnych funduszy zbudował na terenie Ławry Pieczerskiej cerkiew Zwiastowania, szpital i bibliotekę, której przekazał własny księgozbiór. Drugi szpital z cerkwią św. Serafina z Sarowa założył na terenie Pustelni Kitajewskiej, placówki filialnej Ławry. W 1902 przekształcił Komitet Misyjny przy eparchii kijowskiej w Eparchialną Radę Misyjną, który odpowiadał za propagowanie w eparchii religijno-moralnej literatury.
Metropolita Flawian reprezentował monarchistyczne poglądy. W 1906 odprawił molebień otwierający III zjazd Rosjan, w którym uczestniczyły organizacje radykalnie nacjonalistyczne i konserwatywne z całego kraju. Interesował się przebiegiem sprawy Bejlisa, wspierał monarchistów domagających się uznania Bejlisa za winnego zabójstwa-mordu rytualnego. Był zaangażowany w propagowanie prawosławia w Galicji i wspieranie ruchu moskalofilskiego, w 1903 został honorowym członkiem Galicyjsko-Russkiego Towarzystwa Dobroczynnego. W 1908 zorganizował w Kijowie wszechrosyjski zjazd misjonarzy.
Metropolita Flawian szczególnie czcił metropolitę tobolskiego Pawła, starał się o jego kanonizację.
Po wybuchu I wojny światowej metropolita otworzył w swojej rezydencji szpital na 100 łóżek, również w Ławrze Pieczerskiej powstały pomieszczenia dla rannych i chorych. Jesienią 1915 zachorował na astmę sercową. Przewidując zbliżającą się śmierć, przekazał swoim biskupom pomocniczym polecenia w sprawie dalszego działania, wskazał jako miejsce pochówku cerkiew Podwyższenia Krzyża Pańskiego w Bliskich Pieczarach Ławry Pieczerskiej. Jego pogrzeb, także zgodnie z życzeniem hierarchy, poprowadził arcybiskup charkowski Antoni.
Odznaczony orderem św. Anny II i I stopnia (w 1881 i 1890), św. Włodzimierza IV i III stopnia (1884, 1887).

</doc>
<doc id="1752551" url="https://pl.wikipedia.org/wiki?curid=1752551" title="Alex Bengue">
Alex Bengue



</doc>
<doc id="1752553" url="https://pl.wikipedia.org/wiki?curid=1752553" title="(8280) Petergruber">
(8280) Petergruber

(8280) Petergruber – planetoida z pasa głównego asteroid okrążająca Słońce w ciągu 5 lat i 241 dni w średniej odległości 3,18 au. Została odkryta 7 sierpnia 1991 roku w Obserwatorium Palomar przez Henry'ego Holta. Nazwa planetoidy pochodzi od "Petera Grubera" (ur. 1929), fundatora w porozumieniu z MUA od roku 2000 corocznej nagrody "Cosmology Prize". Przed nadaniem nazwy planetoida nosiła oznaczenie tymczasowe (8280) 1991 PG16.

</doc>
<doc id="1752558" url="https://pl.wikipedia.org/wiki?curid=1752558" title="Dawid Uribe Velasco">
Dawid Uribe Velasco

Dawid Uribe Velasco, "David Uribe Velasco" (ur. 29 grudnia 1889 w Buenavista de Cuéllar, zm. 12 kwietnia 1927 w San José Vistahermosa) – święty katolicki, męczennik, ofiara prześladowań katolików zapoczątkowanych w okresie rewolucji meksykańskiej, prezbiter działający na terenie diecezji Chilpancingo-Chilapa.
Życiorys.
Pochodził z wielodzietnej rodziny Juana Uribe Ayali i Victorii Velasco Gutierrez. Meksykański kapłan, święcenia kapłańskie otrzymał w 2 marca 1913 roku. Pełnił obowiązki sekretarza biskupa Diecezji Tabasco. Gdy wzmogły się prześladowania duchowieństwa siłą zmuszono go do wyjazdu i przeniesienia w rodzinne strony. Skierowany został do pracy jako proboszcz w Iguala. Gdy nasiliły się prześladowania katolików, po opublikowaniu w 1926 r. dekretu rządu E. Callesa nakazującego księżom opuszczenie parafii i przeniesienie do miast, od lipca apostolat realizował w konspiracji. Aresztowany został 8 kwietnia 1927 r. i zaproponowano mu uwolnienie pod warunkiem przejścia do schizmatyckiego „Kościoła narodowego” i objęcie biskupstwa. Propozycję odrzucił i zginął zastrzelony 12 kwietnia w Wielki Wtorek. Pozostawił spisaną przez siebie przed egzekucją kartkę, na której skreślił:Proces informacyjny męczenników okresu prześladowań Kościoła katolickiego w Meksyku na etapie lokalnych diecezji, toczył się w latach 1933–1988. Beatyfikowany 22 listopada 1992 przez papieża Jana Pawła II, a kanonizowany został 21 maja 2000 roku przez tegoż papieża, w grupie Krzysztofa Magallanesa Jary i 24 towarzyszy.
Atrybutem świętego męczennika jest palma.
Szczególnym kultem otoczony jest w rodzinnej miejscowości gdzie znajdują się relikwie Dawida Uribe Velasco.
Jego wspomnienie obchodzone jest w dzienną rocznicę śmierci (12 kwietnia).

</doc>
<doc id="1752560" url="https://pl.wikipedia.org/wiki?curid=1752560" title="Rafael Advanced Defense Systems">
Rafael Advanced Defense Systems

Rafael Advanced Defense Systems Ltd. (wcześniej: RAFAEL Armament Development Authority), znany jako RAFAEL lub Rafael (również pisany: Raphael lub Rephael, w języku hebrajskim: רפאל - מערכות לחימה מתקדמות בע"מ) – izraelskie przedsiębiorstwo odpowiedzialne za rozwój uzbrojenia oraz wojskowej technologii. Rafael jest dawną częścią izraelskiego Ministerstwa Obrony i jest postrzegany jako przedsiębiorstwo rządowe.
Rafael specjalizuje się w rozwijaniu i produkcji bojowych technologii dla izraelskich sił obronnych, jak również w produkcji na eksport. Wszystkie aktualne projekty są utajnione.
Historia.
Rafael powstał w 1948 jako Korpus Naukowy (heb.: חיל המדע) pod kierownictwem Shlomo Gur, po czym został przemianowany na Research and Design Directorate (Departament Badawczy i Projektów) (heb.: אגף הפיתוח והתיכון) w 1952. Ostatecznie został zreorganizowany w 1958 jako Rafael.

</doc>
<doc id="1752562" url="https://pl.wikipedia.org/wiki?curid=1752562" title="Tanasis Kolitsidakis">
Tanasis Kolitsidakis

Tanasis Kolitsidakis (gr. Θανάσης Κολιτσιδάκης, ur. 20 listopada 1966 w Salonikach) – grecki piłkarz grający na pozycji obrońcy.
Kariera klubowa.
Karierę piłkarską Kolitsidakis rozpoczął w klubie Apollon Smyrnis, mającego siedzibę w stolicy kraju, Atenach. W sezonie 1988/1989 zadebiutował w jego barwach w pierwszej lidze greckiej i w pierwszym sezonie stał się jego podstawowym zawodnikiem. Piłkarzem Apollonu był przez 5,5 roku, jednak nie odniósł znaczących sukcesów.
Na początku 1994 roku Kolitsidakis przeszedł do Panathinaikosu Ateny. W latach 1994-1995 dwukrotnie z rzędu zdobywał Puchar Grecji. W 1995 roku został też po raz pierwszy w karierze mistrzem Grecji, a w 1996 - po raz drugi. W 1996 roku dotarł z Panathinaikosem do półfinału Pucharu Mistrzów. W 1998 roku wywalczył z Panathinaikosem wicemistrzostwo Grecji.
Po tamtym sukcesie, latem 1998, Kolitsidakis wrócił do Apollonu Smyrnis, w którym grał przez jeden sezon. W 1999 roku odszedł do OFI Kreta, w którym grał do końca swojej kariery, czyli do 2005 roku.
Kariera reprezentacyjna.
W reprezentacji Grecji Kolitsidakis zadebiutował 25 marca 1992 roku w wygranym 3:1 towarzyskim spotkaniu z Cyprem. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił w jednym spotkaniu, przegranym 0:4 z Argentyną, który był jego ostatnim w reprezentacji. Łącznie w kadrze narodowej rozegrał 13 meczów.

</doc>
<doc id="1752563" url="https://pl.wikipedia.org/wiki?curid=1752563" title="Sopot Festival 1997">
Sopot Festival 1997

Sopot Festival 1997 – 34. edycja festiwalu muzycznego odbywającego się w sopockiej Operze Leśnej. Festiwal odbył się 22 sierpnia 1997 roku. Konkurs prowadzili , Maciej Orłoś i Artur Orzech. Wygrała grupa Total Touch z utworem "Somebody Else's Lover".

</doc>
<doc id="1752564" url="https://pl.wikipedia.org/wiki?curid=1752564" title="Luis Lacasa">
Luis Lacasa

Luis Lacasa - piłkarz paragwajski, napastnik.
Jako piłkarz klubu Club Nacional wziął udział w turnieju Copa América 1953, gdzie Paragwaj zdobył tytuł mistrza Ameryki Południowej. Lacasa zagrał w pięciu meczach - z Ekwadorem (wszedł na boisko za Atilio Lópeza), Urugwajem, Boliwią (zmienił Atilio Lópeza), Brazylią (zmienił na boisku Juana Romero) i w decydującym o mistrzowskim tytule barażu z Brazylią (wszedł na boisko za Juana Romero).
Lacasa ostatni raz w reprezentacji Paragwaju wystąpił 18 kwietnia 1954 roku w meczu z Urugwajem na boisku klubu Club Libertad.

</doc>
<doc id="1752567" url="https://pl.wikipedia.org/wiki?curid=1752567" title="Brama Brandenburska w Poczdamie">
Brama Brandenburska w Poczdamie

Brama Brandenburska (niem. "Brandenburger Tor") – klasycystyczna brama miejska, znajdująca się w Poczdamie, przy placu Luisenplatz, na zachodnim krańcu ulicy Brandenburger Straße. Wraz z Bramą Myśliwską i Bramą Naueńską jest jedną z trzech zachowanych bram miejskich w Poczdamie.
Historia.
W 1733 roku, w ramach drugiej barokowej rozbudowy Poczdamu powstała pierwsza Brama Brandenburska – po jednej ze stron tej budowli rozpoczynała się droga prowadząca do Brandenburga an der Havel, ponadto miejsce to miało również bezpośrednie połączenie drogowe z poczdamskimi królewskimi pałacami i ogrodami.
Po wojnie siedmioletniej król Prus Fryderyk II Wielki zapragnął budowy nowej okazałej bramy przy wjeździe do Poczdamu będącego ówcześnie miastem garnizonowym. Miała ona symbolizować awans Królestwa Prus do grona europejskich mocarstw. Ostatecznie budowla została zbudowana w latach 1770–1771 według projektu architekta Karla von Gontarda i jego ucznia Georga Christiana Ungera na wzór rzymskiego łuku triumfalnego.
Od strony terenów podmiejskich Unger umiejętnie zastosował klasyczną architekturę kolumnową, mającą na celu przyciąganie wzroku na rozchodzące się promieniście z kierunku zachodniego drogi. Strona miejska bramy została z kolei ozdobiona zaprojektowanymi przez Gontarda korynckimi kolumnami i reliefami przedstawiającymi trofea. Wysoką attykę budowli zwieńczyły rzeźby trofeów i kartusz z herbem, nad którym osadzona została pozłacana korona pruska. Obszar od strony miejskiej służył nie tylko do prowadzenia kontroli ludzi i towarów opuszczających Poczdam, ale stanowił także przestrzeń do eksponowania architektury budowli.
W XIX wieku otwarto mniejsze boczne przejścia bramy, w których wcześniej mieściła się izba wartownicza i pomieszczenia królewskiego urzędu celnego, a także wyburzono mury miejskie, dzięki czemu budowla stała się obiektem wolnostojącym.
W 2018 roku bramę poddano pracom renowacyjnym, sfinansowanym dzięki dotacjom na rzecz wspierania obszarów miejskich przyznanym przez Ministerstwo Środowiska, Ochrony Przyrody i Bezpieczeństwa Reaktorów Atomowych, a także władze krajów związkowych, gmin i miasta Poczdam.

</doc>
<doc id="1752573" url="https://pl.wikipedia.org/wiki?curid=1752573" title="Metypranolol">
Metypranolol

Metypranolol () – lek nieselektywnie blokujący receptory β1 i β2-adenergiczne. Stosowany w leczeniu jaskry, ponieważ obniża on ciśnienie śródgałkowe oka. Pod względem właściwości farmakologicznych podobny do tymololu. Działa szybko, 15–20 minut po podaniu. Maksimum działania następuje po około dwóch godzinach, utrzymuje się przez 24 godziny.
Dawkowanie.
Dawkę oraz częstotliwość podawania leku ustala lekarz. Zwykle stosuje się jedną kroplę do worka spojówkowego 2 razy na dobę.
Uwagi.
Kobiety będące w ciąży bądź karmiące piersią powinny o tym fakcie poinformować lekarza.
Lek może upośledzać widzenie, dlatego nie należy prowadzić pojazdów mechanicznych w trakcie jego stosowania. Lek może przebarwiać soczewki kontaktowe.

</doc>
<doc id="1752576" url="https://pl.wikipedia.org/wiki?curid=1752576" title="Stansted Express">
Stansted Express

Stansted Express – pociągi uruchamiane przez brytyjskiego przewoźnika kolejowego Greater Anglia, łączące lotnisko Stansted z centrum Londynu (stacja Liverpool Street Station). Stansted Express jest najszybszym środkiem komunikacji z lotniska Stansted. Pociągi odjeżdżają co 15 minut (z wyjątkiem połączeń wczesnorannych i nocnych). Do centrum Londynu pociąg jedzie średnio 46 minut. Wszystkie pociągi z wyjątkiem wczesnorannych zatrzymują się na pośredniej stacji Tottenham Hale, zaś niektóre nocne na Seven Sisters.
Pociągi mają klimatyzowane wagony, duże przestrzenie bagażowe oraz specjalne miejsca dla niepełnosprawnych. Bilety można kupić w Internecie, w automacie lub w specjalnych okienkach na stacjach Stansted Airport i Liverpool Station, czasami także bilety na pociąg są sprzedawane na pokładzie samolotów linii Ryanair.
Połączenia Stansted Express po raz pierwszy uruchomione zostały w latach 90. przez państwowego przewoźnika British Rail. Po jego prywatyzacji w 1997 roku obsługę połączeń przejęła spółka West Anglia Great Northern a w 2004 National Express East Anglia. Od 2012 połączenia są obługiwane przez spółkę Greater Anglia.

</doc>
<doc id="1752577" url="https://pl.wikipedia.org/wiki?curid=1752577" title="Ryngałła">
Ryngałła



</doc>
<doc id="1752578" url="https://pl.wikipedia.org/wiki?curid=1752578" title="Tors Belwederski">
Tors Belwederski

Tors Belwederski – pochodząca z I wieku p.n.e. grecka rzeźba autorstwa Apolloniosa z Aten. 
Wykonana z marmuru, ma 1,59 metra wysokości. Obecnie znajduje się w Muzeach Watykańskich ("Museo Pio-Clementino", Sala Muz). Według różnych hipotez przedstawia Heraklesa, Polifema, Prometeusza, Marsa, Sylena lub Filokteta. 
Dokładne pochodzenie rzeźby jest nieznane; zdaniem niektórych badaczy może to być późniejsza rzymska kopia greckiego oryginału. Najstarsza wzmianka na jej temat pochodzi z 1433; wówczas znajdowała się w pałacu rodu Colonna. Na początku XVI wieku weszła w posiadanie Watykanu i została umieszczona na dziedzińcu papieskiego Belwederu (stąd jej nazwa). W 1798 Francuzi wywieźli ją do Paryża jako zdobycz wojenną, do Włoch powróciła po upadku Napoleona w 1815.
Liczne rysunki z natury są świadectwem traktowania rzeźby jako obiektu studiów artystów pracujących w pałacu papieskim. Najbardziej do jej rozsławienia przyczynił się Michał Anioł, który był nią zachwycony i wielokrotnie ją studiował. Podziwiał on dynamiczną pozę i starannie odtworzoną muskulaturę postaci, nawiązując do niej wielokrotnie w swoich pracach, m.in. w aktach nagich młodzieńców ("ignudi") na sklepieniu Kaplicy Sykstyńskiej. Artysta planował nawet zrekonstruowanie brakujących elementów posągu, lecz ostatecznie zrezygnował z tego zamiaru. Odmienne zdanie na temat rzeźby miał Stendhal, nie odbierając emocjonalnie jej cech szczególnych i uznając, że sławna jest ona głównie zainteresowaniem Rafaela i Michała Anioła.

</doc>
<doc id="1752579" url="https://pl.wikipedia.org/wiki?curid=1752579" title="Kann">
Kann

osoby noszące nazwsiko "Kann":

</doc>
<doc id="1752581" url="https://pl.wikipedia.org/wiki?curid=1752581" title="Antoni Jurasz">
Antoni Jurasz

Imię i nazwisko Antoni Jurasz nosiły lub noszą m.in.:

</doc>
<doc id="1752582" url="https://pl.wikipedia.org/wiki?curid=1752582" title="Broumovská kotlina">
Broumovská kotlina

Broumovská kotlina – kotlina w Sudetach Środkowych w Obniżeniu Ścinawki w Czechach. Stanowi fragmenty Broumovskiej vrchoviny. Jest częścią Meziměstské vrchoviny – jednostki geomorfologicznej należącej do Broumovské vrchoviny.
Lokalizacja.
Kotlina Broumovska położona jest całkowicie na terenie Czech. Stanowi środkową część Obniżenia Ścinawki. Górna część z miastem Mieroszów oraz dolna z Tłumaczowem, Radkowem, Ścinawką Górną, Średnią, Dolną i Wambierzycami znajdują się w granicach Polski. Od północno-wschodniej strony kotlinę ograniczają Góry Suche (czes. "Javori hory"), a od południowo-zachodniej Góry Stołowe i Broumovské stěny.
Opis.
Jest to rozległa kotlina śródgórska mająca kształt wydłużonego owalu zorientowanego wzdłuż Gór Stołowych (NW-SE). Powstała na wychodniach iłowcowych i piaskowcowych skał górnopermskich (cechsztyńskich), a także dolnotriasowych niecki środkowosudeckiej. Północno-zachodnia część kotliny (w rejonie Meziměstí) jest pagórkowata, a południowo-wschodnia (okolice Broumova) tworzy szerokie obniżenie, przecięte doliną Ścinawki (cz. "Stěnava").
Krajobraz.
Krajobraz Kotliny uwarunkowany jest budową i długą przeszłością geologiczną, przedstawia krajobraz wyżyn. Najwyższe wzniesienia nie przekraczają 600 m n.p.m. Cały obszar jest pagórkowaty, pofałdowany, łagodnie poprzecinany w kierunku północno-wschodnim korytami rzek. Poza nielicznymi wzniesieniami słabo porośnięty lasem.
Jest to teren średnio zaludniony, większość obszaru zajmują pola uprawne i łąki. Poza nielicznymi wzniesieniami obszar słabo porośnięty lasem. Krajobraz przeobrażony, ale w nieznacznym stopniu zurbanizowany.
Klimat.
Położenie fizycznogeograficzne regionu oraz masywy gór otaczających kotlinę sprawiają, że nad obszarem ścierają się różnorodne masy powietrzne, wpływające na kształtowanie się typów pogody i zjawisk atmosferycznych tego mezoregionu. Klimat jest umiarkowany, przejściowy, ciepły charakteryzujący się zmiennym stanem pogody. Pory roku są łatwo rozpoznawalne i wyznaczane przez przebieg temperatury: ciepła i wilgotna wiosna, ciepłe i często suche lato, chłodna i wilgotna jesień oraz zima z niewielkimi opadami śniegu. Zachmurzenie: średnie występuje w okresie jesienno–zimowym, najmniejsze w lecie. Opadom często towarzyszą gwałtowne burze z wyładowaniami.
Wody.
Kotlina Broumovska należy do dorzecza Odry. Największą rzeką kotliny jest Ścinawka, lewostronny dopływ Nysy Kłodzkiej. Głównymi dopływami Ścinawki odwadniającymi kotlinę są: "Křynický Potok, Martynkovičký Potok, Božianowský Potok, Černý Potok, Sosnovský Potok".
Miejscowości.
W centralnej części kotliny leży Broumov. Ponadto w kotlinie leży jeszcze Meziměstí, Jetřichov, Hejtmánkovice, Heřmánkovice, Křinice, Březova, Verenéřovice, Hynčice, Starostin i Otovice leżące nieopodal Tłumaczowa.

</doc>
<doc id="1752583" url="https://pl.wikipedia.org/wiki?curid=1752583" title="Francesco Manca">
Francesco Manca

Francesco Manca (ur. 1966) – włoski astronom amator, współodkrywca 26 planetoid. Pracował w "Osservatorio Astronomico Sormano".
W uznaniu jego pracy planetoida (15460) Manca została nazwana jego nazwiskiem.

</doc>
<doc id="1752584" url="https://pl.wikipedia.org/wiki?curid=1752584" title="Basen artezyjski">
Basen artezyjski



</doc>
<doc id="1752585" url="https://pl.wikipedia.org/wiki?curid=1752585" title="Niecka artezyjska">
Niecka artezyjska

Niecka artezyjska (basen artezyjski) – niecka o specyficznym układzie warstw skalnych, na przemian przepuszczalnych (warstw wodonośnych) i nieprzepuszczalnych, warunkujący występowanie wód artezyjskich lub subartezyjskich. Wody artezyjskie występują tutaj między dwiema warstwami skał wodoszczelnych i podlegają ciśnieniu hydrostatycznemu, które w przypadku przebicia nadległej warstwy nieprzepuszczalnej prowadzi do powstania studni artezyjskiej lub źródła artezyjskiego, aż do osiągnięcia poziomu zwanego poziomem piezometrycznym.
Największe baseny artezyjskie występują na obszarze Australii, USA, Afryki Północnej, a także w Europie – np. Basen Paryski, czy Basen Londyński. W Polsce – Niecka Mazowiecka i Niecka Łódzka.

</doc>
<doc id="1752591" url="https://pl.wikipedia.org/wiki?curid=1752591" title="Twierdzenie o ciągach jednomonotonicznych">
Twierdzenie o ciągach jednomonotonicznych

Twierdzenie o ciągach jednomonotonicznych – jedna z podstawowych nierówności w matematyce. Można za jej pomocą dowieść wielu innych nierówności, takich jak nierówności między średnimi, nierówność Cauchy’ego-Schwarza, nierówność Czebyszewa.
Twierdzenie.
Niech ciągi formula_1 oraz formula_2 liczb rzeczywistych będą "jednomonotoniczne", tzn. takie, że zachodzą nierówności:
lub
Wówczas prawdziwe są nierówności:
gdzie formula_8 jest dowolną permutacją ciągu formula_9
Twierdzenie to jest prawdziwe również dla więcej niż dwóch ciągów, tak długo, jak są one tej samej monotoniczności.
Dowód.
W pierwszej kolejności sformułujmy tezę poprawniej.
Twierdzenie.
Niech formula_10 formula_11 będą ciągami o zgodnej monotoniczności długości formula_12 i niech formula_13 będzie permutacją na zbiorze formula_14 Wówczas
Skupimy się na pierwszej z nierówności, gdyż druga już z niej wynika dość łatwo. Dowód będzie indukcyjny
Oczywiście dla ciągów o długości jeden teza jest oczywista.
Załóżmy zatem, że dowodzona nierówność zachodzi dla ciągów długości formula_12 i niech formula_17 formula_18 będą ciągami o zgodnej monotoniczności długości formula_19 Niech ponadto formula_13 będzie permutacją zbioru formula_21 Jeśli formula_22 to formula_23 jest permutacją zbioru formula_24 i wówczas
Załóżmy zatem, że formula_26 i niech dla formula_27
Oczywiście formula_29 jest permutacją na zbiorze formula_30
Ponadto mamy
oraz
skąd natychmiast
co należało dowieść.
Druga nierówność wynika z zastosowania pierwszej do ciągu formula_34

</doc>
<doc id="1752593" url="https://pl.wikipedia.org/wiki?curid=1752593" title="The Spencer Davis Group">
The Spencer Davis Group

The Spencer Davis Group – brytyjska grupa rockowa założona w latach sześćdziesiątych w Birmingham. W okresie największej popularności grupa składała się ze Spencera Davisa, Steve’a Winwooda, Muffa Winwooda oraz Pete’a Yorka.

</doc>
<doc id="1752594" url="https://pl.wikipedia.org/wiki?curid=1752594" title="Burebista">
Burebista

Burebista – władca Daków w I w. p.n.e. (do 44 r. p.n.e.), najbardziej znany obok Decebala z ich królów, pod którego rządami plemiona dackie zostały zjednoczone, a obszar państwa dackiego osiągnął największe w historii rozmiary.
Panowanie.
Burebista w 1. połowie I w. p.n.e. (być może już w latach 80.) zjednoczył plemiona dackie. Swą siedzibą uczynił fortecę Sarmizegetusa Regia w południowo-zachodnim Siedmiogrodzie. Według Jordanesa, opierającego się na wcześniejszych autorach, bliskim współpracownikiem Burebisty miał być kapłan o imieniu Deceneus. Prowadził szereg zwycięskich wojen z sąsiadującymi plemionami, stopniowo rozszerzając zasięg swojej władzy. Pokonał w długiej wojnie federację plemion celtyckich z Panonii (m.in. Bojów, niszcząc ich główny ośrodek w rejonie Bratysławy). Korzystając z zaangażowania Rzymu w trzecią wojnę z Mitrydatesem opanował Dobrudżę z licznymi greckimi miastami m.in. Histrią, Tomis, a nawet położonym bardziej na południe Odessos. Pokonał Bastarnów sięgając po ziemie między Karpatami a Dniestrem, łącznie z długim pasem wybrzeża czarnomorskiego pomiędzy deltą Dunaju i ujściem Dniestru, opanowując tamtejsze greckie miasta (m.in. Tyras, zniszczył wówczas także położoną dalej na wschód Olbię).
W 48 r. p.n.e. Burebista zaangażował się w rzymską wojnę domową, wiążąc się sojuszem z przeciwnikami Cezara. Klęska Pompejusza w bitwie pod Farsalos i jego rychła śmierć postawiła Burebistę przed niebezpieczeństwem odwetowego ataku Cezara. Ten jednak, zamordowany w 44 r. p.n.e., nie zdążył swego planu zrealizować. Burebista zmarł krótko później (okoliczności jego śmierci nie są znane, być może został zamordowany). Po jego śmierci państwo Daków rozpadło się na kilka niezależnych królestw.
Znaczenie.
Postać Burebisty była wykorzystywana w propagandzie nacjonalistycznej Nicolae Ceaușescu jako jeden z symboli historii państwa rumuńskiego i jego założyciel – w 1980 zorganizowane zostały w Rumunii huczne obchody 2050-lecia powstania "scentralizowanego i niezależnego państwa dackiego".

</doc>
<doc id="1752595" url="https://pl.wikipedia.org/wiki?curid=1752595" title="Spencer Davis Group">
Spencer Davis Group



</doc>
<doc id="1752597" url="https://pl.wikipedia.org/wiki?curid=1752597" title="Obwód mołodeczański">
Obwód mołodeczański

Obwód mołodeczański, także: mołodecki (; ) – jednostka administracyjna Białoruskiej SRR istniejąca w latach 1944–1960.
Historia.
Obwód powstał 20 września 1944 i objął tereny dawnego obwodu wilejskiego z lat 1939–1941. Został zlikwidowany 20 stycznia 1960 i podzielony między obwody: witebski (9 rejonów), grodzieński (4 rejony) i miński (7 rejonów).
Podział administracyjny.
W skład obwodu wchodziły rejony: iliański (zlikwidowany w 1957), iwiejski, juraciszkański, krzywicki, kuraniecki (od 1946: wilejski), mołodecki, miadziolski, ostrowiecki, oszmiański, postawski, radoszkowicki, smorgoński, świrski (zniesiony w 1959), wołożyński.
8 stycznia 1954 dołączono rejony: brasławski, dokszycki, duniłowicki, dziśnieński (zlikwidowany w 1959), głębocki, miorski, szarkowszczyński i widzki ze zlikwidowanego obwodu połockiego oraz rejon iwieniecki z obwodu baranowickiego. Rejon iwiejski przekazano obwodowi grodzieńskiemu.

</doc>
<doc id="1752603" url="https://pl.wikipedia.org/wiki?curid=1752603" title="Obwód mołodecki">
Obwód mołodecki



</doc>
<doc id="1752607" url="https://pl.wikipedia.org/wiki?curid=1752607" title="Gatwick Express">
Gatwick Express

Gatwick Express – nazwa pociągów kursujących pomiędzy lotniskiem Gatwick a Victoria Station w centrum Londynu. Pociągi uruchamiane są przez brytyjskiego przewoźnika Southern. Stanowią one najszybszy sposób na przejazd z lotniska Gatwick do centrum Londynu. Pociągi odjeżdżają co 15 minut, a podróż do dworca kolejowego, autobusowego i metra London Victoria zajmuje ok. 30-35 minut. 
W latach 1996-2008 za połączenia Gatwick Express odpowiedzialne było przedsiębiorstwo National Express Group.
Bilety można nabyć przez Internet, na stacji Gatwick lub Victoria. Gatwick Express w swej ofercie posiada w sprzedaży bilety ulgowe i normalne w klasie pierwszej i drugiej zarówno w jedną, jak i w obie strony.

</doc>
<doc id="1752612" url="https://pl.wikipedia.org/wiki?curid=1752612" title="Spyros Lempesis">
Spyros Lempesis



</doc>
<doc id="1752617" url="https://pl.wikipedia.org/wiki?curid=1752617" title="Rybnik Paruszowiec">
Rybnik Paruszowiec

Rybnik Paruszowiec – przystanek kolejowy w Rybniku (województwo śląskie) w dzielnicy Paruszowiec-Piaski. Według klasyfikacji PKP ma kategorię dworca aglomeracyjnego. Znajduje się na wysokości 247 m n.p.m.
W roku 2017 przystanek obsługiwał 50–99 pasażerów na dobę.
Historia.
Przystanek otwarto 16 lipca 1912 wraz z otwarciem odcinka Rybnik - Leszczyny linii kolejowej Katowice Ligota – Nędza stworzonej przez Pruskie koleje państwowe. Korzystali z niego pracownicy nieistniejących już zakładów mięsnych, pobliskiej mleczarni oraz Huty Silesia. 
Budynek dworca kolejowego przez wiele lat ulegał dewastacji. Pod koniec roku 2014 miał zacząć się jego remont (wart 450 tys. złotych), jednak zwycięska w przetargu firma zrezygnowała. W połowie 2015 roku PKP ogłosiły nowy przetarg i pod koniec sierpnia remont został wznowiony. 
Ostatecznie remont dworca kolejowego Rybnik Paruszowiec został zakończony pod koniec 2015 roku. W sierpniu 2018 r. PKP PLK na terenie dworca zamontowała nowoczesne tablice informacyjne. 
W sierpniu 2019 r. pod nasypem kolejowym oddany do użytku został 13-metrowy pieszo-rowerowy tunel, który połączył ul. Mikołowską w dzielnicy Paruszowiec Piaski z ul. Żużlową w dzielnicy Północ. Wraz z nim wykonano m.in. asfaltowe dojścia, kilka miejsc parkingowych, wiatę rowerową, zieleń, obiekty małej architektury, oświetlenie i monitoring.
Ruch pociągów.
Od 9 grudnia 2012 stacja jest wykorzystywana na liniach spółki Koleje Śląskie: S7 (Katowice - Racibórz) i S71 (Katowice - Wodzisław Śląski).

</doc>
<doc id="1752619" url="https://pl.wikipedia.org/wiki?curid=1752619" title="Tempestades">
Tempestades

Tempestades – szczyt w Pirenejach. Leży w Hiszpanii, w prowincji Huesca, w regionie Aragonia, przy granicy z Francją. Należy do podgrupy "Benasque" w Pirenejach Centralnych.
Pierwszego wejścia dokonali H.Russell i C.Passet 21 sierpnia 1877 r.

</doc>
<doc id="1752621" url="https://pl.wikipedia.org/wiki?curid=1752621" title="Parafia św. Mikołaja w Saint-Louis">
Parafia św. Mikołaja w Saint-Louis

Parafia św. Mikołaja – prawosławna parafia w Saint-Louis, w eparchii chersoneskiej Rosyjskiego Kościoła Prawosławnego.
Parafia powstała w 1935 r. W latach 1999–2014 należała do Zachodnioeuropejskiego Egzarchatu Parafii Rosyjskich Patriarchatu Konstantynopolitańskiego, następnie przeszła pod jurysdykcję Patriarchatu Moskiewskiego.
Parafia jest blisko związana ze stowarzyszeniem rosyjsko-szwajcarskim z siedzibą w Bazylei, gdzie początkowo również mieściła się jej siedziba. Większość parafian jest narodowości rosyjskiej, w mniejszości należą do niej Ukraińcy, Mołdawianie, Niemcy, Francuzi oraz Szwajcarzy. Parafia zachowuje w pełni tradycję prawosławia rosyjskiego, używając kalendarza juliańskiego i języka cerkiewnosłowiańskiego w liturgii. W cerkwi parafialnej znajdują się relikwie świętych nowomęczennic wielkiej księżnej Elżbiety i zakonnicy Warwary Jakowlewej. 
Przy parafii działa rosyjskojęzyczna biblioteka. 

</doc>
<doc id="1752622" url="https://pl.wikipedia.org/wiki?curid=1752622" title="Margalida">
Margalida

Margalida – szczyt w Pirenejach. Leży w Hiszpanii, w prowincji Huesca, w regionie Aragonia, przy granicy z Francją. Należy do podgrupy "Benasque" w Pirenejach Centralnych.
Pierwszego wejścia dokonali Le Bondidier i JM Sansuc 29 lipca 1905 r.

</doc>
<doc id="1752624" url="https://pl.wikipedia.org/wiki?curid=1752624" title="Pic de Perdiguere">
Pic de Perdiguere

Pic de Perdiguere (hiszp. "Pico Perdiguero") – szczyt w Pirenejach. Leży na granicy między Hiszpanią (prowincja Huesca, w regionie Aragonia) a Francją (departament Górna Garonna). Należy do podgrupy "Benasque" w Pirenejach Centralnych.
Pierwszego wejścia dokonali Friedrich Parrot i Pierre Barrau w 1817 r.

</doc>
<doc id="1752626" url="https://pl.wikipedia.org/wiki?curid=1752626" title="Stanisław Sierankiewicz">
Stanisław Sierankiewicz

Stanisław Sierankiewicz (ur. 1882 w Jarosławiu, zm. 7 listopada 1936 w Jarosławiu) – polski samorządowiec okresu II Rzeczypospolitej, burmistrz Jarosławia.
Życiorys.
Po zdaniu matury w c.k. Gimnazjum w Jarosławiu studiował na Politechnice Lwowskiej, którą ukończył z tytułem inżyniera budownictwa. W latach 1910–1911 był adiutantem budownictwa na powiaty: Lwów, Gródek Jagielloński, Bobrka i Janów, a w latach 1912–1919 został zatrudniony w jarosławskim magistracie na stanowisku inżyniera miejskiego. Od 1920 radny Rady Miasta. Po rozwiązaniu Reprezentacji Gminnej w 1924 został kierownikiem Tymczasowego Zarządu Gminnego. W 1927 wybrany został przez Radę Miejską burmistrzem Jarosławia. Wybór ten powtórzono w 1932 na kolejną kadencję. Podczas jego kadencji wybudowano elektrownię miejską, trzy domy dla bezdomnych, dwa bloki wojskowe przy ulicy Poniatowskiego, dokończono budowę miejskiej wiaty targowej oraz nadbudowano piętro szkoły budowlanej. Był współautorem panu urbanistycznego Jarosławia, umożliwiającego rozwój budownictwa indywidualnego. Dzięki jego staraniom jako przewodniczącego Towarzystwa Szkoły Handlowej utworzono w Jarosławiu Szkołę Handlową. Przez cały czas był czynnym projektantem. Był właścicielem firmy budowlanej,Rządowo upoważnieni inżynierowie budownictwa Frieser i Sierankiewicz’’.

</doc>
<doc id="1752627" url="https://pl.wikipedia.org/wiki?curid=1752627" title="Pierangelo Ghezzi">
Pierangelo Ghezzi

Pierangelo Ghezzi (ur. 1956) – włoski astronom amator. Współodkrył 18 planetoid, prowadził też obserwacje gwiazd zmiennych. Pierangelo Ghezzi pracował w "Osservatorio Astronomico Sormano". W uznaniu jego pracy jedną z planetoid nazwano (46691) Ghezzi.

</doc>
<doc id="1752628" url="https://pl.wikipedia.org/wiki?curid=1752628" title="Pico Russell">
Pico Russell

Pico Russell – szczyt w Pirenejach. Leży w Hiszpanii, w prowincji Huesca, w regionie Aragonia, przy granicy z Francją. Należy do podgrupy "Benasque" w Pirenejach Centralnych.
Pierwszego wejścia dokonał Henry Russell w 1865 r.

</doc>
<doc id="1752630" url="https://pl.wikipedia.org/wiki?curid=1752630" title="Mistrzostwa Stanów Zjednoczonych w szachach">
Mistrzostwa Stanów Zjednoczonych w szachach

Mistrzostwa Stanów Zjednoczonych w szachach – rozgrywki szachowe organizowane oficjalnie od 1889 r. i mające na celu wyłonienie najlepszych szachistów w Stanach Zjednoczonych. Do 1936 r. rozgrywane w formie meczów, a następnie – turniejów pod patronatem Federacji Szachowej Stanów Zjednoczonych.

</doc>
<doc id="1752631" url="https://pl.wikipedia.org/wiki?curid=1752631" title="Sobór Zaśnięcia Matki Bożej w Kaniowie">
Sobór Zaśnięcia Matki Bożej w Kaniowie

Sobór Zaśnięcia Matki Bożej – prawosławny sobór w Kaniowie, w dekanacie kaniowskim eparchii czerkaskiej Ukraińskiego Kościoła Prawosławnego Patriarchatu Moskiewskiego.
Historia.
Pierwsza cerkiew.
Pierwsza cerkiew na miejscu dzisiejszego soboru została poświęcona 9 czerwca 1144 przez księcia Wsiewołoda Swiatosławowicza. Była to kolejna ze znaczących fundacji księcia, obok kijowskiego monasteru św. Cyryla i cerkwi Dwunastu Apostołów w Białogrodzie. W planach fundatora również cerkiew w Kaniowie miała być początkiem monasteru, zorganizowanego na wzór ławry Kijowsko-Pieczerskiej. Rozwój wspólnoty monastycznej zahamował jednak najazd mongolski w 1239, w czasie którego Kaniów został całkowicie zniszczony. Cerkiew św. Jerzego była jedyną ocalałą budowlą w mieście, została jednak poważnie zdewastowana. 
Odnowienie cerkwi.
Dopiero w XVI wieku doszło do renowacji cerkwi, zmiany jej wezwania na Zaśnięcia Matki Bożej i odnowienia życia monastycznego skoncentrowanego wokół niej. Finansowymi dobroczyńcami obiektu stali się równocześnie Kozacy zaporoscy. W 1578 miał w niej miejsce uroczysty pogrzeb kozackiego hetmana i hospodara Mołdawii Jana Podkowy. W 1669 na terenie cerkwi składał śluby zakonne późniejszy prawosławny święty i biskup jarosławski i rostowski Dymitr z Rostowa. W XVII wieku wśród wspierających obiekt byli książę Jeremi Wiśniowiecki, Iwan Wyhowski oraz Bohdan Chmielnicki, który oddał pod kontrolę monasteru przeprawę przez Dniepr.
Ponowna przebudowa.
Cerkiew została całkowicie zniszczona w 1678 w czasie ataku tatarskiego na Kaniów, kiedy zamknęli się w niej ostatni obrońcy miasta. Po tym, gdy kolejne szturmy budynku nie przynosiły efektów, napastnicy spalili cerkiew razem ze wszystkimi znajdującymi się w środku osobami. Po odbudowie cerkiew została przekazana unitom. Z inicjatywy właściciela miasta została przebudowana w stylu klasycystycznym, co zatarło jej pierwotny, staroruski styl. W ręce prawosławnych trafiła ponownie w 1833. W 1861 odbyło się w niej nabożeństwo żałobne w intencji Tarasa Szewczenki przed pochówkiem jego ciała na terenie dzisiejszego Narodowego Rezerwatu Szewczenki w Kaniowie. 
Zamknięcie i reaktywacja.
Cerkiew była czynna do 1935, kiedy władze stalinowskie zamieniły ją na magazyn soli, świadomie doprowadzając do ruiny oryginalny wystrój wnętrz. W latach 1968–1970 dokonano jednak generalnego remontu obiektu, po czym urządzono w nim muzeum sztuki ludowej. W czasie prac w miarę możliwości przywracano staroruski charakter architektury cerkwi. Zwrot budynku prawosławnym nastąpił jednak dopiero w 1991. Muzeum zostało wówczas przeniesione do sąsiadujących z soborem budynków szkoły bazyliańskiej, wzniesionej w okresie, gdy właścicielami budynku byli unici.

</doc>
<doc id="1752633" url="https://pl.wikipedia.org/wiki?curid=1752633" title="Millennium Bridge">
Millennium Bridge

The Millennium Bridge (oficjalna nazwa London Millenium Footbridge) - wiszący most dla pieszych w Londynie, nad Tamizą, łączący dzielnicę Bankside (gmina Southwark) z londyńskim City. Most zbudowany został głównie ze stali i aluminium, składa się z trzech głównych części o długości 81 m, 144 m i 108 m. Jego ciężar podtrzymywany jest przez 8 lin nośnych. Zaczęto go budować w 1998 i otwarto go po raz pierwszy (tylko na dwa dni) 10 czerwca 2000 r. Po dodatkowym remoncie został otwarty na stałe 22 lutego 2002 r. 
Historia powstania.
Projekt.
Konkurs na projekt mostu zorganizowały w 1996 rada dzielnicy Southwark oraz RIBA Competitions (jednostka podległa RIBA czyli Royal Institute of British Architects). Konkurs wygrało brytyjskie trio: Arup Group, firma Foster and Partners i brytyjski rzeźbiarz Anthony Caro – ich praca była jedną z sześciu finałowych prac z całego świata. Architekturą zajął się Sir Norman Foster, zaś rzeźbiarstwem Sir Anthony Caro. Nad częściami konstrukcji pracowały podmioty z różnych krajów, w tym polska firma Mostostal Zabrze, samą konstrukcją zajęła się brytyjska firma Arup.
Budowa.
Zazwyczaj budowa mostów nad Tamizą wymaga zatwierdzenia przez Parlament Brytyjski (czyli poprzez tzw. ). Tak było np. w przypadku Westminster Bridge. Jeśli chodzi o Millenium Bridge ścieżka ta została pominięta przez wydanie licencji przez Port of London Authority i wydanie pozwolenia przez City of London oraz gminę London Borough of Southwark. Budowa zaczęła się w 1998 roku, ale faza głównych prac rozpoczęły firma Monberg &amp; Thorsen oraz Sir Robert McAlpine 28 kwietnia 1999. Końcowy koszt wyniósł 18.2 mln GBP (2.2 mln GBP ponad budżetem). Koszt ten pokryty został przez Millenium Commision i London Bridge Trust.
Otwarcie.
Most wybudowany został z okazji nowego tysiąclecia. Konstrukcja kosztowała 18,2 miliona funtów, co przekroczyło budżet o 2,2 miliona. Do pierwszego otwarcia doszło 10 czerwca 2000 r., jednak dwa dni później most został zamknięty ze względu na silne drgania przy dużej liczbie użytkowników. Drgania przypisywano niedostatecznie zbadanemu zjawisku, zgodnie z którym piesi przechodzący przez most z bocznym kołysaniem mają nieświadomą tendencję do dopasowywania swoich kroków do kołysania, zaostrzając je. Londyńczycy ochrzcili most nazwą "Wobbly Bridge" ("Chwiejny most"). Ostatecznie most przebudowano i otwarto 22 lutego 2002 r., a jego przebudowa pochłonęła około 5 milionów funtów.

</doc>
<doc id="1752635" url="https://pl.wikipedia.org/wiki?curid=1752635" title="(12405) Nespoli">
(12405) Nespoli

(12405) Nespoli – planetoida z pasa głównego asteroid okrążająca Słońce w ciągu 3 lat i 237 dni w średniej odległości 2,37 j.a. Została odkryta 15 września 1995 roku w obserwatorium w "Sormano" przez Francesco Mancę i Valtera Giulianiego. Nazwa planetoidy pochodzi od Paolo Nespoliego (ur. 1957), włoskiego astronauty. Przed nadaniem nazwy planetoida nosiła oznaczenie tymczasowe (12405) 1995 RK.

</doc>
<doc id="1752637" url="https://pl.wikipedia.org/wiki?curid=1752637" title="Polityka dywidendowa">
Polityka dywidendowa

Polityka dywidendowa – decyzja o podziale zysku przedsiębiorstwa w danym roku na część wypłacaną akcjonariuszom i przeznaczaną na cele rozwojowe. 
Charakterystyka.
Podejmując decyzję o przyjęciu partykularnej polityki wypłacania określonej części zysku trzeba wziąć pod uwagę, że środki pieniężne jakie wpłynęły (lub wpłyną) do spółki, są w rzeczywistości własnością akcjonariuszy (właścicieli). W tym aspekcie zarząd nie powinien zatrzymywać zysku, jeżeli nie jest w stanie reinwestować go ze stopą zwrotu jakiej oczekują akcjonariusze. Zatem za ogólną formułę optymalnego podziału zysku można przyjąć twierdzenie, że reinwestowanie zysków w spółce powinno mieć miejsce w przypadku, jeśli dochód z tego tytułu jest wyższy niż dochód uzyskany z zainwestowania tego zysku poza spółką:
ROA &gt; KNZ
Gdzie:
Koszt niepodzielonych zysków wynika z zasady kosztów utraconych korzyści. Ponieważ zyski po opodatkowaniu są własnością akcjonariuszy, zatrzymanie ich przez spółkę powoduje niemożliwość ich alternatywnej alokacji (poza spółką). Firma powinna więc osiągnąć co najmniej taką stopę zwrotu z inwestycji finansowanej zyskiem zatrzymanym, jaką mogliby osiągnąć akcjonariusze z alternatywnej inwestycji.
Biorąc jednak przede wszystkim pod uwagę fakt prawny, że spółka posiada osobowość prawną (KSH), a nie tylko powyższe potoczne (operacyjne, ekonomiczne) rozumienie spółki, to należy zaznaczyć, że zysk stanowi w takim ujęciu własność wyłączną samej spółki a zarząd pozostaje niezmiennie zobowiązany do działania w interesie spółki (KSH) i w oparciu o statut (umowę) spółki, co ma zasadniczy wpływ na decyzję o wypłacie dywidendy - wypłata nie może pozostawać w sprzeczności ze statutowymi (umownymi) celami (interesami) spółki. W tym ujęciu formalno-prawnym zarząd spółki bez wyraźnej dyspozycji ze strony akcjonariuszy lub udziałowców (umowa spółki; uchwała zgromadzenia) nie jest uprawniony do wypłaty dywidendy wskutek własnej decyzji (uchwały zarządu).
Strategie wypłat dywidendy.
Polityka stałej wysokości dywidendy.
Główną ideą polityki stałej wysokości wypłat dywidendy jest przekazanie informacji o wysokości i stabilności dochodów, jakich mogą spodziewać się akcjonariusze. Menedżerowie są przekonani, że dzięki unikaniu obniżania dywidendy, wysyłają do (potencjalnych) akcjonariuszy pozytywny sygnał o dobrej kondycji finansowej firmy. Z drugiej strony utrzymywanie stałej wysokości dywidendy bez względu na rentowność, chociaż atrakcyjne dla akcjonariuszy, dla wielu przedsiębiorstw jest trudne: ta sama kwota jest wypłacana z wysokich i niskich zysków, może zdarzyć się, że wypłata następuje gdy przedsiębiorstwo ponosi stratę. Dlatego też wartość wypłacanych dywidend może wzrosnąć, jeżeli długookresowy poziom zysków w spółce zwiększy się i vice versa. Jednak konsekwencje tych zmian (kolejno: pozytywne i negatywne) mają wpływ na cenę akcji na giełdzie. W związku z tym określenie stałego poziomu dywidendy następuje na podstawie długookresowego planu dystrybucji dochodów przedsiębiorstwa, a odstępstwa od tych wartości (in minus) następują tylko, wtedy gdy utrzymanie dotychczasowego ich poziomu nie jest możliwe lub też (in plus) gdy utrzymanie tych wartości będzie możliwe w przyszłości. Pewną odmianą polityki wypłat stałej wysokości dywidendy jest jej indeksowanie o wskaźnik inflacji. Uzasadnieniem tego rodzaju działań jest potrzeba zachowania realnej, a nie nominalnej wartości wypłat. Negatywnymi aspektami polityki stałej wysokości wypłat dywidendy może być konieczność odłożenia realizacji części przedsięwzięć inwestycyjnych lub konieczność pozyskania dodatkowego kapitału (własnego lub obcego). W konsekwencji może dojść do spadku zysku na akcję w przyszłości.
Polityka stałej stopy wypłat dywidendy.
Polityka stałej stopy wypłat dywidendy sprowadza się do wypłacania z góry określonej procentowo części zysku danego roku obrotowego. Korzyścią dla akcjonariuszy jest bezpośredni udział w zwiększonym zysku rocznym. Korzyść staje się wadą w okresach zmniejszonego zysku.
Nadwyżkowa polityka dywidend.
Założeniem rezydualnej (nadwyżkowej) polityki dywidend jest kierowanie na dywidendy tej części kwoty zysku, która nie może być efektywnie reinwestowana w firmie. Określenie wysokości wspomnianej kwoty jest dokonywane poprzez ustalenie pożądanej struktury kapitału oraz zapotrzebowania na kapitały związane z nowymi inwestycjami. Charakterystyczne dla tego rodzaju polityki jest to, że spółki rozwijające się nie płacą dywidendy, lub też kwoty wypłat są niskie, podczas gdy spółki dojrzałe, mające niższe potrzeby kapitałowe, płacą wysokie dywidendy. Stosując tę politykę dywidendy, spółki nie definiują docelowych wskaźników wypłat, gdyż wskaźniki te są uzależnione od kwoty zysku oraz potrzeb inwestycyjnych.
Docelowa stopa wypłat dywidend (model Lintnera).
Odkrycia dokonane przez Lintnera podczas jego rozmów z menedżerami o ich polityce dywidendy w latach pięćdziesiątych, doprowadziły do sformułowania modelu, który opisuje kształtowanie wypłat dywidendy. Model ten opiera się na kilku założeniach:
W związku z powyższymi założeniami można wyprowadzić wzór: 
"Div1= T * EPS"
Gdzie:
Div1 – przyszła (docelowa) dywidenda, T – docelowy wskaźnik wypłaty dywidendy,EPS – zysk na akcję
Jeśli spółka trzymałaby się określonego wskaźnika wypłat dywidendy, wysokość dywidendy zmieniałaby się, ilekroć zmieniałyby się zyski. Tak się jednak nie dzieje, ponieważ zarządzający są przekonani o preferencji akcjonariuszy do otrzymywania stabilnie wzrastającej dywidendy (punkt 3 i 4). W związku z tym zwiększenie zysków spowoduje jedynie częściowe dostosowanie (zwiększenie) dywidendy o:
"D1 - D0 = a*(T*EPS - D0)"
Gdzie:
D1 – bieżąca dywidenda, D0 – poprzednia dywidenda, T – docelowy wskaźnik wypłaty dywidendy,EPS – zysk na akcję, a – stopa dostosowania dywidendy
Odkrycia dokonane przez Lintnera przed ponad pięcioma dekadami znajdują potwierdzenie w badaniach opinii menedżerów popierających wypłacanie dywidend obecnie (badania z 2005 roku). Najpopularniejszym uzasadnieniem ustalania docelowej stopy wypłat dywidendy przez zarządzających jest efekt sygnalizacji.
Polityka stuprocentowej stopy wypłat dywidendy.
Ten rodzaj polityki dywidend opiera się na przekonaniu, że akcjonariusze preferują bieżącą gotówkę aniżeli zyski ze sprzedaży akcji, ponieważ te drugie pozbawiają ich stałego dochodu z akcji w przyszłości. Ten skrajny pogląd ignoruje jednak fakt, że zyski w przyszłości wynikają z obecnych inwestycji. Wypłata całości zysku sprawia, że możliwe są tylko inwestycje finansowane kapitałem obcym (lub za pomocą emisji nowych akcji).
Przedsiębiorstwo może wypłacać całość zysku w celu zwiększenia zadłużenia przy założeniu, że te ostatnie daje pewne korzyści i powoduje wzrost wartości spółki. Takie podejście jest zgodne z modelem Modiglianiego – Millera, który sugeruje, że jeżeli wartość bieżąca netto zadłużenia jest równa wartości bieżącej korzyści podatkowej z tytułu odsetek, spółki w celu maksymalizacji wartości powinny finansować się tylko za pomocą zadłużenia. W rzeczywistości większość przedsiębiorstw ma mieszaną strukturę kapitałową. Pierwszym uzasadnieniem tego faktu jest zwiększony koszt niepewności finansowej związany z możliwością bankructwa. Koszt ten zmniejsza pozytywny efekt zwiększonego finansowania długiem (i korzyści podatkowe).
Drugim ryzykiem związanym ze zwiększonym poziomem długu jest ryzyko niewłaściwego postępowania akcjonariuszy. W tym wypadku akcjonariusze mogą być traktowani jako posiadacze opcji kupna przedsiębiorstwa. Inwestorzy spłacą długi posiadanej spółki tylko wtedy, gdy wartość aktywów uzasadnia taką decyzję. W przeciwnym wypadku zdecydują się na ogłoszenie upadłości. W związku z tym pożyczkodawcy zażądają wyższej premii za ryzyko związane z niekorzystną dla nich (a korzystną dla akcjonariuszy) strukturą kapitału pożyczkobiorcy. W efekcie za ryzyko bankructwa zapłacą akcjonariusze. 
Ostatnią teorią uzasadniającą niekorzyści wynikające z finansowania długiem jest argumentacja M. Millera, która uwzględnia w rozumowaniu podatki od dochodów osób fizycznych. Jej konsekwencją jest zmniejszenie lub nawet wyeliminowanie korzystnego wpływu długu na wartość przedsiębiorstwa.
Polityka zerowej stopy wypłaty dywidendy.
Traktowana jest jako jedno z ekstremalnych rozwiązań (obok stuprocentowej stopy wypłat). Realizacja takiej strategii może być uzasadniona jeżeli przedsiębiorstwo posiada możliwości inwestycyjne, których stopa zwrotu przewyższa koszt kapitału. Generalnie jednak inwestorzy oczekują, że dywidendy w przyszłości będą wypłacane. Polityka zerowej stopy wypłat może wiązać się z problemami z pozyskaniem kapitału z emisji nowych akcji. Strategia ta jest często atrakcyjna dla inwestorów posiadających kontrolny pakiet akcji, którzy czerpią innego rodzaju korzyści, niekoniecznie o charakterze finansowym.

</doc>
<doc id="1752639" url="https://pl.wikipedia.org/wiki?curid=1752639" title="Eufrozyna Tatarka">
Eufrozyna Tatarka

Eufrozyna (bułg.: Ефросина, "Efrosina") – pierwsza żona cara bułgarskiego Teodora Swetosława. Matka cara Jerzego II Tertera.
Eufrozyna była córką i dziedziczką kupca bizantyńskiego Mankusa, zajmującego się handlem na tatarskim Krymie. Według historyka bizantyńskiego Jerzego Pachymeresa po urodzeniu otrzymała imię "Enkonen". Została ochrzczona przez jedną z żon wodza Nogaja, nieślubną córkę cesarza bizantyńskiego Michała VIII Paleologa, Eufrozynę. Na chrzcie przyjęła imię swej chrzestnej matki.
W 1285, po zwycięskiej wyprawie chana Nogaja na Bułgarię, car bułgarski Jerzy I Terter był zmuszony oddać swą córkę do haremu syna Nogaja, Czaki a syna Teodora Swetosława, przyszłego męża Eufrozyny, jako zakładnika. W 1291, w wyniku kolejnego zwycięskiego najazdu Nogaja, Jerzy I Terter zbiegł do Bizancjum. Utrata tronu carskiego przez ojca sprawiła, że Teodor Swetosław znalazł się w trudnej sytuacji ekonomicznej i osobistej. To prawdopodobnie w tym czasie żona chana Nogaja, Eufrozyna doprowadziła do jego ślubu ze swą chrześniaczką i imienniczką, bogatą córką bizantyńskiego kupca, posiadającego spore wpływy na dworze chana.
Po śmierci Nogaja w 1299, Teodor Swetosław u boku jego syna Czaki zbiegł w granice Bułgarii. Oddziały Czaki pokonały siły regentów, a Teodor Swetosław nakłonił bojarów tyrnowskich do obrania Czaki carem. Zdaniem bułgarskiego historyka P. Pawłowa to "właśnie złoto Eufrozyny otwarło drogę na Tyrnowo przed Teodorem Swetosławem i jego szwagrem Czaką, żonatym z jego siostrą".
W rok później obawiając się najazdu nowego chana tatarskiego Teodor Swetosław doprowadził do zamordowania Czaki i sam objął tron. Córka bizantyńskiego kupca została u jego boku carycą Bułgarii.
Teodor Swetosław i Eufrozyna mieli jednego syna Jerzego II Tertera. Data i okoliczności śmierci Eufrozyny nie są znane. Nastąpiła ona najprawdopodobniej przed 1307, w którym Teodor Swetosław zawarł pokój z Bizancjum i pojął za żonę córkę cesarza bizantyńskiego Michała IX.

</doc>
<doc id="1752640" url="https://pl.wikipedia.org/wiki?curid=1752640" title="Raja ostronosa">
Raja ostronosa

Raja ostronosa ("Dipturus oxyrinchus") – gatunek ryby chrzęstnoszkieletowe z rodziny rajowatych (Rajidae).
Występowanie.
Północny Atlantyk od Norwegii do Maroka, Morze Śródziemne.
Występuje na głębokościach od 50 do 915 m, nad dnem piaszczystym, mulistym. Młode osobniki na głębokości do 100 m.
Cechy morfologiczne.
Osiąga maksymalnie do 1,6 m. Ciało spłaszczone grzbietobrzusznie o kształcie szerokiej rombowatej tarczy, na przedniej krawędzi silnie wycięta. Płetwy piersiowe ostro zakończone. Pysk bardzo długi o wielkości 1/3 szerokości głowy. Na stronie grzbietowej kolce na pysku i krawędzi płetw piersiowych. Samce na trzonie ogonowym mają trzy rzędy kolców, a samice dwa. Uzębienie składa się z 38–50 zębów w każdej szczęce, środkowe zęby zaostrzone, boczne zaokrąglone. Dwie małe płetwy grzbietowe osadzone obok siebie na końcu długiego, wąskiego trzonu ogonowego. 
Strona grzbietowa łupkowoszara, szarobrązowa do czarnobrązowej, u młodych osobników występują małe białe i czarne punkty, które z wiekiem znikają. Strona brzuszna biaława, szara lub brązowawa z małymi czarnymi plamkami i prążkami.
Odżywianie.
Żywi się małymi zwierzętami żyjącymi na przy dnie.
Rozród.
Ryba jajorodna. Dojrzałość płciową osiąga przy długości ok. 1,2 m

</doc>
<doc id="1752641" url="https://pl.wikipedia.org/wiki?curid=1752641" title="Dipturus oxyrinchus">
Dipturus oxyrinchus



</doc>
<doc id="1752645" url="https://pl.wikipedia.org/wiki?curid=1752645" title="Gourgs Blancs">
Gourgs Blancs

Gourgs Blancs – szczyt w Pirenejach. Leży na granicy między Hiszpanią (prowincja Huesca, w regionie Aragonia) a Francją (departament Górna Garonna). Należy do podgrupy "Benasque" w Pirenejach Centralnych.

</doc>
<doc id="1752647" url="https://pl.wikipedia.org/wiki?curid=1752647" title="Kategorie wierzytelności">
Kategorie wierzytelności

Kategorie wierzytelności – w postępowaniu upadłościowym obejmującym likwidację majątku dłużnika systematyka różnych rodzajów wierzytelności przysługujących wierzycielom upadłego, określająca kolejność ich zaspokojenia ze środków pieniężnych uzyskanych w wyniku likwidacji masy upadłości przez syndyka. 
Systematyka wierzytelności według kategorii zaspokojenia.
Ponadto wierzytelność nabyta w drodze przelewu lub indosu po ogłoszeniu upadłości, podlega zaspokojeniu w kategorii trzeciej, jeżeli nie podlega zaspokojeniu w kategorii czwartej. Nie dotyczy to wierzytelności powstałej wskutek czynności syndyka albo zarządcy albo czynności upadłego podjętych za zgodą nadzorcy sądowego.
Podstawową kategorią zaspokojenia jest kategoria czwarta. Kategoria pierwsza, druga i trzecia obejmują wierzytelności uprzywilejowane. Kategoria piąta dotyczy wierzytelności zaspokajanych w ostatniej kolejności. Taka konstrukcja kategorii zaspokojenia oznacza, iż co do zasady wierzytelność podlega zgłoszeniu do kategorii czwartej, jeżeli nie należy do kategorii I-III lub V.
Kolejność i stopień zaspokojenia wierzytelności.
Wierzytelności zabezpieczone rzeczowo.
Wierzytelności zabezpieczone rzeczowo (hipoteką, zastawem, zastawem rejestrowym, zastawem skarbowym i hipoteką morską) są uprzywilejowane, gdyż w pierwszej kolejności zaspokaja się je z sumy uzyskanej ze sprzedaży przedmiotu obciążonego zabezpieczeniem pomniejszonej o określoną część kosztów postępowania upadłościowego, w kolejności przysługującego tym zabezpieczeniom pierwszeństwa. Oznacza to, iż sumy uzyskane ze sprzedaży takich przedmiotów nie są dzielone między wszystkich wierzycieli upadłego według kategorii, a jedynie pomiędzy wierzycieli, którzy są uprawnieni do zaspokojenia się z przedmiotu zabezpieczenia.
Jeżeli suma uzyskana ze sprzedaży zabezpieczonego przedmiotu nie wystarczy na zaspokojenie w pełni wierzycieli rzeczowych, biorą oni udział w podziale pozostałych funduszów masy upadłości, stosownie do kategorii wierzytelności.
Pozostałe wierzytelności.
W pierwszej kolejności zaspokajane są należności kategorii pierwszej. Syndyk zaspokaja je na bieżąco, bez konieczności sporządzania planu podziału, w miarę wpływu środków do masy upadłości. Jeżeli okaże się, iż fundusze masy upadłości nie wystarczą na zaspokojenie nawet należności pierwszej kategorii, syndyk sporządza plan podziału i zaspokaja je proporcjonalnie, w zależności od wysokości funduszów masy upadłości.
Obowiązuje zasada, iż należności dalszej kategorii zaspokaja się dopiero po pełnym zaspokojeniu należności kategorii poprzedzających. Oznacza to, iż syndyk może przystąpić do zaspokojenia należności kategorii trzeciej dopiero po pełnym zaspokojeniu należności kategorii pierwszej i drugiej (chyba że w danym postępowaniu nie istnieją należności kategorii pierwszej i drugiej).
Jeżeli fundusze masy upadłości nie wystarczają na zaspokojenie należności danej kategorii w całości, każdy z wierzycieli tej kategorii otrzyma w planie podziału taką część swojej wierzytelności, jaka wynika ze stosunku pozostałych do podziału funduszów do sumy wierzytelności uznanych w danej kategorii. 
Wierzytelności niezaspokojone w postępowaniu upadłościowym.
O ile sąd upadłościowy nie orzekł o umorzeniu niezaspokojonych zobowiązań upadłego, wierzyciel, którego wierzytelność została uznana na liście wierzytelności, lecz nie została w toku postępowania upadłościowego zaspokojona w całości lub w części, może pomimo zakończenia postępowania upadłościowego nadal dochodzić należnych mu sum od dawnego upadłego. Po zakończeniu lub umorzeniu postępowania upadłościowego wyciąg z zatwierdzonej przez sędziego-komisarza listy wierzytelności, zawierający oznaczenie wierzytelności oraz sumy otrzymanej na jej poczet przez wierzyciela, jest tytułem egzekucyjnym przeciwko upadłemu.

</doc>
<doc id="1752648" url="https://pl.wikipedia.org/wiki?curid=1752648" title="Vamps">
Vamps

 – japoński zespół rockowy założony w 2008 roku przez dwójkę muzyków: Hyde’a (L’Arc-en-Ciel) i K.A.Z’a (Oblivion Dust).
Aktualni członkowie.
Muzycy wspomagający:
Życiorys.
Wokalista L’Arc-en-Ciel, Hyde, miał już okazję współpracować z gitarzystą K.A.Z’em przy okazji nagrywania swego trzeciego solowego albumu, zatytułowanego FAITH (K.A.Z. był producentem płyty, pomagał również w komponowaniu poszczególnych utworów). U progu 2008 roku artyści obwieścili narodziny nowego wspólnego projektu o nazwie VAMPS.
Obydwaj artyści obok pracy w macierzystych formacjach lubią udzielać się w rozmaitych projektach pobocznych. Podczas gdy członkowie L’Arc-en-Ciel zapowiedzieli trzyletnią przerwę w działalności jeszcze przed premierą pierwszego singla VAMPS, zapomniany już nieco zespół Oblivion Dust został, po przeszło siedmiu latach milczenia, reaktywowany pod koniec 2007 roku. Energiczny gitarzysta K.A.Z nie boi się presji związanej z równoległą działalnością w dwóch projektach. Spokojnie rozplanowuje grafik w taki sposób, aby móc bez przeszkód występować z obydwoma.
Lata 2008–2010.
Pierwszy singiel "Love Addict" ukazał się 2 lipca 2008 roku, natomiast od 1 sierpnia do 28 października 2008 odbyli pierwszą trasę po całej Japonii (46 występów) w elitarnych klubach sieci ZEPP.
Rok 2009 przyniósł 2 single: "I Gotta Kick Start Now" i "Evanecent" oraz pierwszy album grupy zatytułowany "VAMPS". Nie zabrakło też kolejnej trasy po Japonii – "VAMPS LIVE 2009", a także 10 koncertów w ramach amerykańskiej trasy "VAMPS Live 2009 U.S.A Tour". Jesienią 2009 mieli zamiar wydać 4. singiel – "Sweet Dreams".
Na początku roku 2010 zespół zapowiedział wydanie w najbliższym czasie następnych 2 singli, nowego albumu oraz 2 koncertów DVD. Ponadto na jesień tego samego roku zapowiedzieli światową trasę koncertową "VAMPS LIVE 2010 WORLD TOUR" podczas której mieli odwiedzić Stany Zjednoczone, Hiszpanię, Francję, Chiny i Chile. 9 kwietnia 2010 podali planowaną datę ukazania się i tytuł pierwszego singla: "Devil Side" i ukaże się 12 maja.
Lata 2012–2013.
Z uwagi na 20 rocznicę działalność L’Arc-en-Ciel przypadającą na 2011 rok, a także aktywność Oblivion Dust, duet miał przerwę w swojej działalności. Powrócili w połowie 2012 roku z koncertami w ramach trasy "VAMPS LIVE 2012".
Na początku 2013 roku ogłosili zmianę wytwórni płytowej na japoński oddział Universal Music, a pierwszym wydawnictwem nowej współpracy było DVD i Blu-ray "VAMPS LIVE 2012", które ukazało się 24 kwietnia. Single "Ahead/Replay" ukazał się 3 lipca. Planują nową trasę koncertową "VAMPS LIVE 2013", podczas której dwa koncerty zostaną na żywo wyemitowane w kinach, w wybranych państwach. Jesienią zagrali kilka koncertów w Europie.
Lata 2014–2015.
25 czerwca 2014 roku zespół wydał kolejne DVD koncertowe, na którym zarejestrowano ich koncert w Londynie i ogłosił, że ich trzeci krążek zatytułowany "BloodSuckers", na którym znajdą się dwa stare single "Ahead" i "Replay", zostanie wydany 29 października. Jeszcze przed oficjalnym wydaniem albumu nakręcono trzy teledyski do nowych singli "The Jolly Roger", "Get Away" i "Vampire’s Love," które ukazały się kolejno 20 sierpnia i 8 października 2014 roku. Hyde o tytule płyty wypowiedział się w następujący sposób: ",Bloodsuckers to po prostu wampiry. Poza tym nic nie znaczy.". "Piosenka "Vampire’s Love s"stała się także oficjalnym singlem promującym film "Dracula Untold". Remasteringiem płyty zajęli się amerykańscy producenci, z którymi pracowali w Los Angeles na przełomie maja-sierpnia 2014 roku. Zespół z okazji promocji albumu obecnie udziela się w wielu japońskich programach telewizyjnych, rozszerza zakres dystrybucji singli o Stany Zjednoczone, państwa europejskie i Amerykę Łacińską, a także bierze udział w sesjach zdjęciowych dla różnorodnych magazynów i stron internetowych. W październiku została ogłoszona trasa koncertowa, której terminy są rozplanowane aż do 2015 roku. Na początku 2015 roku Hyde obwieścił za pomocą swojego konta na Twitterze, że zaczyna również koncertować jako support drugiego zespołu, założyciela Motley Crue, Nikki Sixx’a. Ponadto Hyde wystąpił wraz z Nikki 15 lutego, podczas koncertu jaki dali na festiwalu VAMPARK, którego był organizatorem. 16 lutego udzielił wspólnego wywiadu z Nikki dla Mezamishi TV, w którym wypowiedział się na temat ich wspólnej trasy z VAMPS gra obecnie na własnej trasie koncertowej i na trasie Six:A.M. wraz z zespołem Apocalyptica.

</doc>
<doc id="1752650" url="https://pl.wikipedia.org/wiki?curid=1752650" title="Antoni Jurasz (aktor)">
Antoni Jurasz (aktor)

Antoni Jurasz (ur. 27 kwietnia 1922 w Cięcinie, zm. 23 marca 2011 w Katowicach) – polski aktor teatralny i filmowy.
Życiorys.
W kampanii wrześniowej 1939 roku brał udział jako harcerz ochotnik. Kolejne pięć lat wojny spędził w hitlerowskich obozach koncentracyjnych. Po wojnie ukończył w 1950 roku warszawską PWST i rozpoczął swoją trwająca przeszło czterdzieści lat karierę aktorską. Występował na deskach teatrów niemalże całej Polski. Od 1962 roku do 1997 roku związany był z Teatrem Zagłębia w Sosnowcu. Ma w swoim dorobku około czterdziestu ról w filmach fabularnych i serialach telewizyjnych. Do jednej z najbardziej znanych jego kreacji filmowych należy rola ojca Leszka w serialu "Daleko od szosy" Zbigniewa Chmielewskiego.
Był bratem aktora Tadeusza Jurasza.
Grób aktora znajduje się na cmentarzu przy ul. Wróblewskiego w Katowicach.

</doc>
<doc id="1752651" url="https://pl.wikipedia.org/wiki?curid=1752651" title="Pavots">
Pavots

Pavots – szczyt w Pirenejach. Leży w Hiszpanii, w prowincji Huesca, w regionie Aragonia, przy granicy z Francją. Należy do podgrupy "Benasque" w Pirenejach Centralnych.

</doc>
<doc id="1752655" url="https://pl.wikipedia.org/wiki?curid=1752655" title="Pico de Alba">
Pico de Alba

Pico de Alba – szczyt w Pirenejach. Leży w Hiszpanii, w prowincji Huesca, w regionie Aragonia, blisko granicy z Francją. Należy do podgrupy "Benasque" w Pirenejach Centralnych. Stanowi północno-zachodnie zwieńczenie Masywu Maladeta i przez swą ekspozycję jest wyzwaniem dla wspinaczy. Na szczyt prowadzi tylko jedna łatwa trasa, natomiast pozostałe wymagają dużych umiejętności wspinaczkowych.
Pierwszego wejścia dokonali H.Russell i B.Courrége 31 sierpnia 1882 r.

</doc>
<doc id="1752657" url="https://pl.wikipedia.org/wiki?curid=1752657" title="FK Smorgon">
FK Smorgon



</doc>
<doc id="1752658" url="https://pl.wikipedia.org/wiki?curid=1752658" title="Pustki (Wodzisław Śląski)">
Pustki (Wodzisław Śląski)

Pustki – jedna z części Wodzisławia Śląskiego, dawny przysiółek Wilchw. Pustki znajdują się przy charakterystycznym skrzyżowaniu 5 dróg. Jest dzielnicą typową na obrzeżach miasta wysuniętą na południowy zachód. Graniczy bezpośrednio z Mszaną oraz Krostoszowicami. Na obszarze tej dzielnicy siedzibę miało konsorcjum Alpine budujące autostradę A1. Pustki administracyjnie należą do dzielnicy Wilchwy.

</doc>
<doc id="1752659" url="https://pl.wikipedia.org/wiki?curid=1752659" title="Al-Buchari">
Al-Buchari

Muhammad Ibn Ismail Ibn Ibrahim Ibn al-Mughira al-Buchari محمد بن اسماعيل بن ابراهيم بن المغيرة البخاري, popularnie nazywany Al-Buchari (ur. 810 w Bucharze, zm. 870 w Chazantak koło Samarkandy) – perski uczony muzułmański, sunnita, autor najbardziej znanego i najwyżej cenionego przez sunnitów zbioru tradycji Proroka (hadisów) pt. „Sahih al-Buchari”, stawianego praktycznie na drugim miejscu po Koranie. 
Życiorys.
Urodził się w rodzinie cenionego zbieracza hadisów, Ismaila Ibn Ibrahima, w Bucharze. Został osierocony przez ojca we wczesnej młodości. Nauczywszy się w młodym wieku wszystkich hadisów krążących w jego regionie rodzinnym, wybrał się w towarzystwie matki i starszego brata w roku 820 w podróż. Już w wieku młodzieńczym opiniował i opowiadał hadisy. Ukończywszy 18 rok życia zaczął pisać o towarzyszach Proroka (ashab an-nabi) i ich następcach (at-tabi’un), oraz i ich wypowiedziach. Jako 16-latek odbył hadżdż do Mekki w towarzystwie matki i brata. Stamtąd udał się w drogę odwiedzając wszystkie najważniejsze wówczas ośrodki myśli muzułmańskiej, gdzie wymieniał się hadisami z innymi uczonymi. Według tradycji miał w ten sposób poznać przeszło 1000 przekazicieli hadisów i nauczyć się ponad 600 000 hadisów, wiarygodnych, jak i budzących wątpliwość. Na kosztowne podróże w celu zbierania hadisów roztrwonił cały swój majątek i w ten sposób nigdy się nie wzbogacił, choć zarabiał niemało. Po 16 latach nieobecności powrócił do Buchary, gdzie spisał swój zbiór wiarygodnych hadisów, pt. „Sahih al-Buchari”, obejmujący 7275 hadisów, pogrupowanych w 93 rozdziałach tematycznych. W 864 osiadł w Najsabur (ob. Niszapur), gdzie spotkał się z innym, równie znanym kodyfikatorem zbioru tradycji, Muslimem Ibn al-Hadżdżadżem, który przypuszczalnie był jego uczniem lub współpracownikiem. Z powodów politycznych Al-Buchari zmuszony był przenieść się do Chazantak, wsi pod Samarkandą. Trzeba powiedzieć, że był skrajnym sunnitą, przeciwnym kompromisom zarówno z szyitami, jak i mutazylitami. Uważał, że tylko uznanie proroka Mahometa za najwyższy autorytet po Koranie uratuje jedność islamu. Zmarł w 870. Pochowany w Samarkandzie.

</doc>
<doc id="1752660" url="https://pl.wikipedia.org/wiki?curid=1752660" title="Pic des Crabioules">
Pic des Crabioules

Pic des Crabioules – szczyt w Pirenejach. Leży na granicy między Hiszpanią (prowincja Huesca, w regionie Aragonia) a Francją (departament Górna Garonna). Należy do podgrupy "Benasque" w Pirenejach Centralnych.
Pierwszego wejścia dokonali Henry Russell i Celestine Passet w 1879 r.

</doc>
<doc id="1752661" url="https://pl.wikipedia.org/wiki?curid=1752661" title="Boeing 737 AEW&amp;C">
Boeing 737 AEW&amp;C

Boeing 737 AEW&amp;C – samolot wczesnego ostrzegania i dozoru powietrznego powstały na bazie Boeinga 737-700 NG na zamówienie Royal Australian Air Force.
Historia.
W 1980 roku Australia podjęła próbę rozbudowy systemu wczesnego ostrzegania i dowodzenia w ramach projektu oznaczonego jako AIR 64. Zakładał on pozyskanie nowych naziemnych stanowisk radiolokacyjnych oraz zakup samolotu typu AWACS. W 1985 roku obydwa komponenty, naziemny i lotniczy rozdzielono i od tej pory program pozyskania samolotu wczesnego ostrzegania funkcjonował już samodzielnie w ramach projektu oznaczonego jako AIR 77. Wraz z zakończeniem zimnej wojny, Australia zredukowała swoje wydatki na zbrojenia. Efektem redukcji było między innymi anulowanie przetargu na nową maszynę w 1989 roku. W połowie lat 90. ubiegłego wieku powrócono do projektu. W 1994 roku Sztab Sił Zbrojnych Australii wydał dokument AIR 5077, w którym zawarty był opis programu pozyskania przez ten kraj nowego samolot wczesnego ostrzegania i dowodzenia. W lutym 1997 roku ogłoszono rozpoczęcie międzynarodowego konkursu w ramach którego miał zostać wyłoniony nowy samolot. Wymagania stawiane nowej konstrukcji rozesłane zostały do potencjalnych producentów w 1998 roku a już rok później, w lipcu 1999 roku wyłoniono zwycięzce, którym został Boeing. Australia planowała zakup siedmiu maszyn jednak ostatecznie podjęto decyzje o zakupie czterech egzemplarzy z opcją na dalsze trzy. Po podpisaniu 20 grudnia 2000 roku kontraktu (lub 19 grudnia) ustalono, że pierwsze dwa samoloty zostaną zmontowane w Stanach Zjednoczonych a pozostałe już w Australii. 31 października 2002 roku w Renton miała miejsce uroczystość wytoczenia pierwszego Boeinga przeznaczonego dla Australii. Samolot był w konfiguracji jeszcze przez zamontowanie głównej anteny. 20 maja 2004 roku nastąpił oblot samolotu w docelowej konfiguracji oraz podjęto decyzję o zwiększeniu zamówienia z czterech do sześciu maszyn. Podczas swojego dziewiczego lotu trwającego około dwóch godzin, za sterami maszyny siedzieli piloci oblatywacze Boeinga Charles Gebhardt i Ray Craig. Powstały samolot nazwany został imieniem orła występującego w Australii, Wedgetail i oznaczenie E-7A. W 2006 roku okazało się, że program budowy nowych maszyn nie przebiega zgodnie z przyjętymi założeniami. Zamontowany na samolocie radar nie spełniał wymaganych parametrów, pojawiły się kłopoty z integracją awioniki. W związku z powstałymi problemami przesunięto datę odbioru Boeingów na rok 2008 aby następnie znowu przesunąć termin dostawy o kolejny rok. W styczniu 2009 roku został oblatany pierwszy dostarczony Australii Wedgetail. Użytkownikiem samolotów jest jednostka No. 2 Squadron RAAF stacjonująca w bazie RAAF Base Williamtown, należąca do 42. Skrzydła (No. 42 Wing). Jej wydzielone pododdziały operować mają z baz w RAAF Base Darwin i RAAF Base Tindal. Skrzydło operacyjnie podlega utworzonemu 30 marca 2004 roku Grupie Obserwacji i Reagowania (Surveilance and Response Group). 26 listopada 2009 roku w RAAF Base Williamtown miało miejsce uroczyste, formalne przekazanie pierwszych dwóch egzemplarzy samolotu australijskim siłom powietrznym. 19 stycznia 2010 roku, australijski minister (Minister for Defence Personnel, Materiel and Science) Greg Combet poinformował, iż Boeing wygrał kontrakt, dzięki któremu będzie on odpowiedzialny za wdrożenie samolotów do linii, wsparcie logistyczne i techniczne. 5 czerwca 2012 roku Boeing przekazał Australii ostatni, szósty zamówiony samolot. Jeden z nich wziął w tym samym roku udział w ćwiczeniach Red Flag na Alasce wraz z polskimi maszynami. Australijskie samoloty wstępną gotowość operacyjną osiągnęły 20 listopada 2012 roku.
8 sierpnia 2013 roku, amerykańskie siły powietrzne rozpoczęły ataki na pozycje Państwa Islamskiego w Iraku. 21 września 2013 roku do bazy Al Minhad w Zjednoczonych Emiratach Arabskich przybyły samoloty australijskie mające za zadanie wesprzeć amerykanów i pozostałe państwa biorące udział w operacji „Inherent Resolve” (Właściwe Rozwiązanie). W skład Australijskiego kontyngentu lotniczego, nazwanego Air Task Group wszedł E-7A z No. 2 Squadron RAAF. Wedgetail, wspomagany przez KC-30A zapewniający dostawy paliwa, odpowiedzialny był za kontrolę przestrzeni powietrznej nad Irakiem. W 2014 roku, australijski Wedgetail aktywnie uczestniczył w akacji poszukiwawczej malezyjskiego Boeing 777-200ER MH370. 5 lipca 2017 roku, australijski rząd ujawnił plan modernizacji samolotów, który ma zakończyć się w połowie 2022 roku. W tym samym czasie, Minister Obrony Marise Payne podała do publicznej wiadomości, iż uczestniczący od 2014 roku w operacji Okra, działaniach wydzielonej Air Task Group w ramach międzynarodowej interwencja przeciwko Państwu Islamskiemu, pojedynczy E-7A Wedgetai, spędził w powietrzu 4400 godzin wykonując ponad 350 misji.
Turcja.
27 listopada 2000 roku turecki rząd premiera Bülenta Ecevita ogłosił zamiar zakupu sześciu samolotów wczesnego ostrzegania firmy Boeing z opcją na kolejny, siódmy egzemplarz, w pokonanym polu pozostawiając firmę Raytheon-Israel Aircraft Industries. Wśród powodów zakupu wymieniany był fakt nabycia przez tradycyjnego rywala Grecję samolotów Erieye EMB-145H AEW&amp;C opartych o płatowiec Embraer 145. 4 czerwca 2002 roku Turcja podpisała z Boeingiem kontrakt na dostawę czterech samolotów Boeing 737 AEW&amp;C znanych jako "Boeing Peace Eagle" (tur. Barış Kartalı) z opcją na kolejne dwa. We wrześniu 2003 roku transakcja uzyskała akceptację rządu Stanów Zjednoczonych. Przebudowę Boeingów dla tureckiego odbiorcy rozpoczęto w 2006 roku. Pierwszy z samolotów miał być w całości zbudowany w zakładach Boeinga w Stanach Zjednoczonych, kolejne trzy maszyny w Turcji. Za ich przebudowę do standardu AEW&amp;C odpowiadały zakłady Turkish Aerospace Industries (TAI). Pierwszy z samolotów został oblatany we wrześniu 2007 roku na lotnisku Boeinga w Seattle. W lipcu 2008 roku w powietrze wzbił się pierwszy samolot zmodyfikowany przez TAI. Pierwotnie rozpoczęcie dostaw planowane było w 2010 roku jednak z powodu opóźnień, spowodowanych między innymi nałożeniem na Turcję embarga na systemy elektroniczne przez Izrael, pierwsze dwie maszyny dostarczono dopiero w 2014 roku. Pierwszą z nich 21 lutego 2014 roku a kolejną w maju i wrześniu tego samego roku. Tureckie samoloty otrzymały imiona własne czterech stron świata – Północ, Południe, Wschód i Zachód (odpowiednio Kuzey, Güney, Doğu i Batı). Ostatni z zamówionych samolotów przekazany został 9 grudnia 2015 roku. 7 letnie opóźnienie w realizacji tureckiego zamówienia Boeing zrekompensuje bezpłatnym wsparciem w eksploatacji maszyn, częściami zamiennymi i aktualizacją oprogramowania również za darmo. Tureckie maszyny wchodzą w skład eskadry 131 Filo Bariş Kartali z bazy 3 Ana Jet Üs Komutanlığı w Konya.
Korea Południowa.
Boeing 737 AEW&amp;C został również zwycięzcą koreańskiego programu na samolot wczesnego ostrzegania E-X, który formalnie rozpoczął się w 2005 roku. Do konkursu, obok Boeinga stanęła izraelska firma Elta, która zaoferowała system zabudowany na płatowcu Gulfstream G550. W sierpniu 2006 roku oficjalnie odrzucono izraelską ofertę a 7 listopada 2006 roku podpisano stosowne porozumienie pomiędzy Koreą a Boeingiem, program zakupu nowych samolotów otrzymał wówczas oficjalną, nową nazwę "Peace Eye". Zamówiono cztery samoloty, z których pierwszy został dostarczony do Korei 1 sierpnia 2011 roku. Pozostałe trzy egzemplarze zostały zmodernizowane do ostatecznego wariantu na miejscu, w wytwórni Korea Aerospace Industries. Pierwszy z nich dostarczono 13 grudnia 2011 roku, kolejny 17 maja 2012 roku a ostatni 24 października 2012 roku. Pozyskanie maszyn umożliwi Korei efektywną kontrolę własnej przestrzeni powietrznej, jak również w przypadku wojny, przejęcie od Stanów Zjednoczonych dowodzenia operacyjnego co planowane jest w 2015 roku. 9 października 2016 roku południowo-koreańskie media doniosły, iż koreański rząd autoryzował zakup dwóch dodatkowych egzemplarzy samolotu. Ma to związek ze wzrostem napięcia na półwyspie koreańskim i agresywną polityką północnego sąsiada. Koreańskie samoloty zgrupowane są w 271. Dywizjonie Kontroli Powietrznej wchodzącemu w skład 51. Grupy Kontroli Powietrznej.
Katar.
Podczas odbywającej się w dniach 25–27 marca 2014 roku w Katarze lotniczej wystawy 4th Doha International Maritime Defence Exhibition (DIMDEX) ogłoszono chęć zakupu przez Katar trzech maszyn Boeing 737 AEW&amp;C.
Stany Zjednoczone.
Średnia wieku amerykańskich samolotów wczesnego ostrzegania i dozoru przestrzeni powietrznej Boeing E-3 Sentry, używanych w United States Air Force (USAF) wynosi 43 lata (dane na kwiecień 2022 roku). Generuje to szereg problemów z eksploatacją samolotów. Drastycznie spadł wskaźnik gotowości operacyjnej. Tak jak jeszcze w 2019 roku wynosił 73-74% (dla wszystkich maszyn E-3), w 2020 roku 70,7 % dla wersji E-3G i 65,8 % dla E-3B, tak już w 2021 roku wartości wynosiły 60,7 % dla E-3G i 55,8 % dla E-3B. Lata użytkowania sprawiły, iż co raz trudniejsze było serwisowanie jednostek napędowych. Samoloty przeszły co prawda kilka modernizacji ale nie są one powstrzymać ich spadających wartości gotowości operacyjnej. W październiku 2021 roku formalnie rozpoczęto proces wyboru następcy wiekowych E-3. 8 lutego 2022 roku siły powietrzne opublikowały zapytanie o informacje (ang. Request For Information - RFI), które miało za zadanie rozpoznać potencjalnych producentów, mających zamiar wziąć udział w nowym projekcie USAF. W RFI zostały przedstawione wymagania sił powietrznych, względem nowej konstrukcji. Nowa maszyna definiowany jest jako samolot dowodzenia, kontroli powietrznej, wywiadu, dozoru i rozpoznania. Głównymi zadaniami jakie ma realizować nowy projekt jest dowodzenia i zarządzanie polem walki. W ich ramach, samoloty mają wspierać misję zwalczania celów powietrznych, bezpośredniego wsparcia naziemnego, uzupełniania paliwa w locie, przełamywania obrony przeciwlotniczej oraz bojowego poszukiwania i ratownictwa. Samoloty mają być zdolne do pobierania paliwa w locie z użyciem standardowego dla USAF systemu ze sztywnym łączem. Jeszcze jesienią 2021 roku, przedstawiciele USAF wykluczyli możliwość pozyskania używanych przez United States Navy samolotów Grumman E-2 Hawkeye. Wykluczony został również szwedzki Saab 340 AEW&amp;C Erieye.
25 kwietnia 2022 roku, US Air Force ogłosiły, iż Boeing E-7 Wedgetail został wybrany jak następca maszyn E-3 Sentry. Zdaniem amerykańskich sił powietrznych E-7 jest jedyną platformą zdolną spełnić oczekiwania w zakresie zarządzania polem walki, dowodzenia, kierowania i wskazywania celów. Wstępne plany przewidują podpisanie odpowiedniej umowy z producentem samolotu, Boeingiem, w 2023 roku. Pierwszy prototyp przeznaczony dla amerykańskiego odbiorcy ma być gotowy w 2027 roku.
Konstrukcja.
Konstrukcja oparta jest na samolocie Boeing 737-700 NG (Next-Generation) zmodyfikowanym do standardu Increased Gross Weight (Zwiększona Masa Startowa) ze skrzydłami z wariantu 737-800. Sercem całego przenoszonego systemu jest wielofunkcyjny radar produkcji Northrop Grumman Electronic Systems (będącego częścią koncernu Northrop Grumman), Multi-role Electronically Scanned Array (MESA) zbudowany z trzech nieruchomych ścianowych anten z aktywną aperturą. Dwie z nich o długości 9,25 m, wysokości 3,4 m i wadze 2950 kg ustawione są pionowo na kadłubie samolotu, trzecia, dłuższa spoczywa na nich. Każda z bocznych anten pokrywa emisją elektromagnetyczną 120° przestrzeni w poziomie. Przednia część i tylna anteny poziomej, pokrywają 60° z przodu i z tyłu samolotu. Dzięki takiemu ułożeniu, pomimo tego, że anteny w odróżnieniu od tej zastosowanej w Boeing E-3 Sentry są nieruchome to zapewniają jednak obserwację w zakresie 360° wokół samolotu. Obudowa anten w przekroju czołowym przypomina literę T. Jej całkowita długość wynosi 10,8 m a wysokość 3,4 m. Obudowa jest pochylona w kierunku dziobu samolotu, różnica pomiędzy wysokością przedniej i tylnej części obudowy wynosi 7°. Radar pracuje w paśmie L o długości fali od 15 do 30 cm (1–2 GHz). To pasmo dobrze sprawdza się w monsunowym klimacie z cyklonami i burzliwą atmosferą. Wiązka radiolokacyjna może być koncentrowana w szerokości 2 – 8° a częstotliwość skanowana może być regulowana w zakresie od trzech do czterdziestu sekund. Radar może wykrywać cele powietrzne, morskie, nisko lecące oraz w ograniczonym zakresie poruszające się cele lądowe. Przeszukanie obszaru powietrznego wokół samolotu zajmuje 10 sekund. W tym samym momencie, równolegle, może być prowadzona operacja namierzania celów powietrznych, celów znajdujących się na powierzchni morza oraz kontrola obszaru powietrznego wokół samolotu. W sprzyjających warunkach w tzw. wolnej przestrzeni, stacja radiolokacyjna może wykrywać cele oddalone o 600 km. Podczas wykrywania celów nisko lecących, na tle ziemi, zasięg radaru wynosi około 370 km. Zasięg wykrywania celów na powierzchni morza wynosi 240 km. Jednocześnie można prowadzić operację śledzenia 180 celów z równoległym przechwytywaniem 24 z nich. Obok aktywnego skanowania przestrzeni wiązką elektromagnetyczną, radiolokator MESA ma możliwość pracy w trybie pasywnym, wykrywania obcych emisji elektromagnetycznych na dystansie do 850 km, przy wysokości lotu 9000 m. Maszyna posiada również systemy do samoobrony, są to układ ostrzegania o odpalonych pociskach rakietowych AN/AAR-54, układ kierunkowego wytwarzania zakłóceń w paśmie podczerwieni AN/AAQ-24, wyrzutnik flar i dipoli AN/ALE-47 i układ ostrzegający o opromieniowaniu laserowym.

</doc>
<doc id="1752663" url="https://pl.wikipedia.org/wiki?curid=1752663" title="Pic de Maupas">
Pic de Maupas

Pic de Maupas – szczyt w Pirenejach. Leży na granicy między Hiszpanią (prowincja Huesca, w regionie Aragonia) a Francją (departament Górna Garonna). Należy do podgrupy "Benasque" w Pirenejach Centralnych.

</doc>
<doc id="1752664" url="https://pl.wikipedia.org/wiki?curid=1752664" title="(14104) Delpino">
(14104) Delpino

(14104) Delpino – planetoida z grupy pasa głównego asteroid okrążająca Słońce w ciągu 5 lat i 226 dni w średniej odległości 3,16 j.a. Została odkryta 2 października 1997 roku w obserwatorium w "Sormano" przez Valtera Giulianiego. Nazwa planetoidy pochodzi od "Federico Ernesto Delpino" (1946-2007), włoskiego astronoma, pracownika Bologna Observatory. Przed nadaniem nazwy planetoida nosiła oznaczenie tymczasowe (14104) 1997 TV.

</doc>
<doc id="1752665" url="https://pl.wikipedia.org/wiki?curid=1752665" title="Aleš Besta">
Aleš Besta

Aleš Besta (ur. 10 kwietnia 1983 w Ostrawie) – czeski piłkarz, grający na pozycji napastnika.
Kariera klubowa.
Besta rozpoczął karierę w Baniku Ostrava. Później przeniósł się na Słowację, gdzie grał w MSK Żylina i Matadorze Puchov. Następnie powrócił do Czech, podpisując kontrakt z 1.FC Brno. Po trzech latach gry w tym klubie przeszedł do Slavii Praga, skąd po sezonie został wypożyczony na rok (z opcją pierwokupu) do Górnika Zabrze. Po upływie tego czasu, na początku sezonu 2010/2011, powrócił do Pragi.

</doc>
<doc id="1752667" url="https://pl.wikipedia.org/wiki?curid=1752667" title="Nikos Nioplias">
Nikos Nioplias

Nikolaos "Nikos Nioplias (gr. Νίκος Νιόπλιας, ur. 17 stycznia 1965 w Galatini) – piłkarz grecki grający na pozycji środkowego pomocnika.
Kariera zawodnicza.
Kariera klubowa.
Karierę piłkarską Nioplias rozpoczął w klubie GS Kozanis. W 1982 roku przeszedł do OFI Kreta i w sezonie 1982/1983 zadebiutował w jego barwach w pierwszej lidze greckiej. Piłkarzem Apollonu był do 1993 roku. W tym okresie wywalczył Puchar Grecji w 1987 roku, a także Puchar Bałkanów.
Latem 1993 roku Nioplias przeszedł do Panathinaikosu Ateny. W latach 1994-1995 dwukrotnie z rzędu zdobywał Puchar Grecji. W 1995 roku został też po raz pierwszy w karierze mistrzem Grecji, a w 1996 - po raz drugi. W 1996 roku dotarł z Panathinaikosem do półfinału Pucharu Mistrzów.
W 1996 roku po zakończeniu sezonu 1995/1996 Nioplias wrócił do OFI Kreta, w którym grał przez kolejnych 6 lat. W 2002 roku odszedł do Chalkidony, w którym grał do końca swojej kariery, czyli do 2004 roku.
Kariera reprezentacyjna.
W reprezentacji Grecji Nioplias zadebiutował 17 lutego 1988 roku w wygranym 3:2 towarzyskim spotkaniu z Irlandią Północną. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił we wszystkich trzech spotkaniach Grecji: przegranych po 0:4 z Argentyną i Bułgarią oraz 0:2 z Nigerią. Do 1995 roku rozegrał w kadrze narodowej 44 mecze i strzelił jednego gola.
Kariera trenerska.
Po zakończeniu kariery piłkarskiej Nioplias został trenerem. W 2005 roku został selekcjonerem reprezentacji Grecji U-19. Doprowadził ten zespół do awansu na Mistrzostwa Europy U-19 w Austrii, a na nich Grecy dotarli do finału, w którym przegrali 0:1 z Hiszpanią. Po tym sukcesie Nioplias objął reprezentację Grecji U-21. W latach 2009-2010 był trenerem Panathinaikosu. Na tym stanowisku zastąpił go tymczasowo Jacek Gmoch.

</doc>
<doc id="1752671" url="https://pl.wikipedia.org/wiki?curid=1752671" title="WrestleMania XXIV">
WrestleMania XXIV

WrestleMania XXIV – profesjonalna gala PPV. To największa gala wyprodukowana przez WWE. Odbyła się 30 marca 2008 na Citrus Bowl w Orlando na Florydzie. We Wrestlemani XXIV brały udział 3 rostery: RAW, SmackDown!, ECW.

</doc>
<doc id="1752672" url="https://pl.wikipedia.org/wiki?curid=1752672" title="Późne lato">
Późne lato

Późne lato – fenologiczna pora roku, przypadająca najczęściej na sierpień i początek września. 
W jej trakcie temperatura nie obniża się poniżej + 2 st. C. Charakterystyczne w tym okresie jest dojrzewanie wczesnych odmian grusz ("Pyrus communis"), bzu koralowego ("Sambucus racemosa") i czarnego ("Sambucus nigra"), jarzębiny, jeżyn, malin ("Rubus") oraz jabłoni ("Malus domestica"). Owocują też borówki brusznice i czernice. Na spodniej stronie liści paproci znajdują się kupki zarodni np. u narecznicy, podrzenia żebrowca i paprotki zwyczajnej.
Im później, tym więcej można zaobserwować symptomów nadchodzącej jesieni. W lasach można znaleźć pierwsze grzyby: borowiki, gąski, mleczaje. Zaczyna kwitnąć wrzos. Oprócz tego kwitnie coraz mniej kwiatów, również nad zbiornikami wodnymi, gdzie przekwitł już oczeret jeziorny, kosaciec i okrężnica bagienna, goryczka trojeściowa.
Liczniej zaczynają pojawiać się motyle: paź żeglarz, rusałka wierzbowiec i admirał, a w lasach i polanach mieniak tęczowiec. Można zauważyć też wtedy młode pokolenie płazów m.in.: kijanki kumaków kończą swój rozwój, a młode rzekotki wodne opuszczają wodę. Część ptaków szykuje się już do odlotu – swoją wędrówkę zaczynają ciepłolubne gatunki: kukułka, wilga, świstunka, muchołówka żałobna, czapla siwa, w połowie sierpnia – bocian biały wyrusza nad swoje afrykańskie zimowiska. 
W ciągu trwania późnego lata dzień skraca się o 2 godziny. Noce stają się chłodniejsze niż w pełni lata.

</doc>
<doc id="1752674" url="https://pl.wikipedia.org/wiki?curid=1752674" title="Michael Wilder">
Michael Wilder

Michael Joseph Wilder (ur. 17 sierpnia 1962 w Filadelfii) – amerykański szachista, arcymistrz od 1988 roku.
Kariera szachowa.
W 1983 i 1985 reprezentował Stany Zjednoczone na drużynowych mistrzostwach świata studentów, w 1985 zdobywając wspólnie z drużyną srebrny medal. W 1986 podzielił II m. (za Larrym Christiansenem, wspólnie z Borysem Spasskim, Lwem Alburtem, Aleksandrem Czerninem, Victorem Friasem i Michaelem Rohdem) w turnieju "U.S. Open Championship ", rozegranym w Somerset, w 1987 podzielił I m. (wspólnie z Murrayem Chandlerem) w otwartym turnieju "Lloyds Bank International Open Tournament" w Londynie, w 1988 odniósł największy sukces w karierze, zdobywając tytuł indywidualnego mistrza Stanów Zjednoczonych, natomiast w 1989 podzielił II m. (za Ľubomírem Ftáčnikiem, wspólnie z Johnem van der Wielem i Ulfem Anderssonem) w kołowym turnieju w Haninge. Od 1990 nie uczestniczy w turniejach klasyfikowanych przez Międzynarodową Federację Szachową.
Najwyższy ranking w karierze osiągnął 1 lipca 1989, z wynikiem 2575 punktów dzielił wówczas 38-40. miejsce na światowej liście FIDE, jednocześnie zajmując 4. miejsce wśród amerykańskich szachistów.
Aktualnie pracuje jako prawnik.

</doc>
<doc id="1752680" url="https://pl.wikipedia.org/wiki?curid=1752680" title="Gerhard Lachmann">
Gerhard Lachmann

Gerhard Lachmann (ur. 8 lutego 1920 w Strzelcach Dolnych, zm. po 1945) – zbrodniarz nazistowski, członek załogi niemieckich obozów koncentracyjnych Auschwitz-Birkenau i Flossenbürg oraz SS-Unterscharführer. Odznaczony Krzyżem Zasługi Wojennej II klasy z Mieczami.
Od 1940 do stycznia 1945 był członkiem obozowego gestapo (Wydziału Politycznego) w Auschwitz. Należał do referatu przesłuchań i dochodzeń ("Vernehmungsabteilung") kierowanego przez Wilhelma Bogera, z którym się przyjaźnili. Lachmann był jednym z najokrutniejszych członków Wydziału Politycznego, specjalizującym się w torturach i okrutnych przesłuchaniach.
Następnie przeniesiono go do obozu we Flossenbürgu. O jego powojennych losach nic nie wiadomo.

</doc>
<doc id="1752683" url="https://pl.wikipedia.org/wiki?curid=1752683" title="Symbol of Life">
Symbol of Life

Symbol of Life – dziewiąty album studyjny brytyjskiej grupy Paradise Lost.
Lista utworów.
Utwory 12 i 13 są dodatkowymi utworami znajdującymi się na limitowanej edycji albumu.

</doc>
<doc id="1752694" url="https://pl.wikipedia.org/wiki?curid=1752694" title="Stużycia">
Stużycia

Stużycia () – wieś na Ukrainie w rejonie wielkoberezieńskim obwodu zakarpackiego.
W pobliżu wsi znajduje się unikatowo zachowany fragment bukowego lasu pierwotnego. Położony on jest w Użańskim Parku Narodowym, w pobliżu granicy z Polską i Słowacją. Las jest obszarem chronionym od 1908 r. Został zapisany na listę światowego dziedzictwa UNESCO w 2007 r. wraz z innymi karpackimi lasami bukowymi na Ukrainie i na Słowacji.
Po stronie słowackiej znajduje się obszar chroniony Stužica.

</doc>
<doc id="1752696" url="https://pl.wikipedia.org/wiki?curid=1752696" title="EDIFACT">
EDIFACT

United Nations/Electronic Data Interchange For Administration, Commerce and Transport (UN / EDIFACT) – międzynarodowa norma dotycząca elektronicznej wymiany danych, opracowana w ramach Organizacji Narodów Zjednoczonych. Prace w zakresie utrzymania i dalszego rozwoju tego standardu są dokonywane przez UN/CEFACT ("United Nations Centre for Trade Facilitation and Electronic Business") w ramach Komisji Gospodarczej ONZ dla Europy. W 1987 roku EDIFACT został przyjęty przez Międzynarodową Organizację Normalizacyjną (ISO) jako norma ISO 9735.
Norma EDIFACT uwzględnia:
System EDIFACT umożliwia sporządzenie standardowych form dla każdej z przesyłanych informacji, tak aby każdy użytkownik mógł ją odebrać w standardzie zgodnym z jego systemem informatycznym. Wykorzystuje zespół formatów powszechnie wykorzystywanych do elektronicznej komunikacji pomiędzy przedsiębiorstwami, m.in. do zlecania zakupów, dokonywania przelewów elektronicznych środków finansowych czy też dostarczania informacji klientom.
Struktura komunikatu EDIFACT.
Komunikat EDIFACT ma budowę hierarchiczną, w którym najwyższy poziom jest nazywany z angielska „interchange” (zbiór przesyłanych dokumentów), a niższe poziomy mogą zawierać jeden lub wiele dokumentów, składających się z kolei z segmentów, komponentów (ang. „composites”) i elementów danych (ang. „data elements”). Dany segment (lub grupa segmentów) może być obowiązkowy (M – "mandatory") lub warunkowy (C – "conditional"). ==
Pojedynczy „interchange” składa się z segmentu UNA (definicja znaków-separatorów, rozdzielających elementy składowe komunikatów) oraz hierarchicznych segmentów serwisowych występujących w parach na kolejnych poziomach zagłębienia (tzw. „koperty”): UNB-UNZ, UNG-UNE, UNH-UNT w podanej niżej kolejności:
 Znaki serwisowe UNA Warunkowy
 _____ Nagłówek Interchange UNB Obowiązkowy
 | ___ Nagłówek grupy funkcyjnej UNG Warunkowy
 | | _ Nagłówek komunikatu UNH Obowiązkowy
 | | | Ogólne segmenty z danymi Zależnie od rodzaju komunikatu
 | | |_ Zamknięcie komunikatu UNT Obowiązkowy
 | |___ Zamknięcie grupy funkcyjnej UNE Warunkowy
 |_____ Zamknięcie Interchange UNZ Obowiązkowy
W uzupełnieniu do powyższych segmentów, czasami może być użyty dodatkowy segment serwisowy UNS, rozdzielający komunikat na sekcje. Pomiędzy segmentami serwisowymi UNH i UNT znajduje się właściwy komunikat, zbudowany z ogólnych segmentów zawierających dane biznesowe, takich jak np.:
Pojedynczy segment składa się z trzyliterowego symbolu, komponentów rozdzielonych separatorami komponentów (domyślnie znak plus "+"), elementów danych rozdzielonych separatorami danych (domyślnie znak dwukropka ":") oraz terminatora segmentu (domyślnie znak apostrofu "'"). Przykładowo, w celu zakodowania daty 24 kwietnia 2019 roku jako daty dokumentu, należy użyć segmentu:
 DTM+137:20190424:102'
gdzie:
Przykład.
Poniżej jest zamieszczony przykład komunikatu EDIFACT ORDERS będącego zamówieniem towaru, zawierające m.in.: numer i data zamówienia, identyfikator kupującego i miejsca dostawy, data najwcześniejszej i najpóźniejszej dostawy, dwa wiersze zamówienia z ilościami i cenami zakupu, wartość całego zamówienia:
 UNA:+.? '
 UNB+UNOC:3+8888888888888:14+9999999999999:14+190424:1745+212938'
 UNH+1+ORDERS:D:96A:UN:EAN008'
 BGM+220+112233+9'
 DTM+137:20190608:102'
 DTM+63:20190715:102'
 DTM+64:20190718:102'
 NAD+BY+8888888888888::9'
 NAD+DP+7777777777777::9'
 CUX+2:EUR:9'
 LIN+1++6666666666666:EN'
 QTY+21:10:PCE'
 PRI+AAA:299.00'
 LIN+2++5555555555555:EN'
 QTY+21:15:PCE'
 PRI+AAA:59.00'
 UNS+S'
 MOA+86:3875.00'
 UNT+17+1'
 UNZ+1+212938'
Kolejny przykład to komunikat EDIFACT będący odpowiedzią na zapytanie o wolne miejsca w locie na trasie FRA-JFK-MIA:
 UNA:+.? '
 UNB+IATB:1+6XPPC:ZZ+LHPPC:ZZ+940101:0950+1'
 UNH+1+PAORES:93:1:IA'
 MSG+1:45'
 IFT+3+XYZCOMPANY AVAILABILITY'
 ERC+A7V:1:AMD'
 IFT+3+NO MORE FLIGHTS'
 ODI'
 TVL+240493:1000::1220+FRA+JFK+DL+400+C'
 PDI++C:3+Y::3+F::1'
 APD+74C:0:::6++++++6X'
 TVL+240493:1740::2030+JFK+MIA+DL+081+C'
 PDI++C:4'
 APD+EM2:0:1630::6+++++++DA'
 UNT+13+1'
 UNZ+1+1'

</doc>
<doc id="1752700" url="https://pl.wikipedia.org/wiki?curid=1752700" title="Izidoro Kosinski">
Izidoro Kosinski

Izidoro Kosinski CM (ur. 1 kwietnia 1932 w Tomaz Coelho, zm. 15 września 2017 w Kurytybie) – brazylijski duchowny katolicki pochodzenia polskiego, biskup diecezjalny Três Lagoas 1981-2009.
Życiorys.
Święcenia kapłańskie otrzymał 21 grudnia 1957.
8 maja 1981 papież Jan Paweł II mianował go biskupem diecezjalnym Três Lagoas. 24 lipca tego samego roku z rąk nuncjusza apostolskiego w Brazylii – arcybiskupa Carmine Rocco przyjął sakrę biskupią. 7 stycznia 2009 ze względu na wiek na ręce papieża Benedykta XVI złożył rezygnację z zajmowanej funkcji.
Zmarł 15 września 2017.

</doc>
<doc id="1752702" url="https://pl.wikipedia.org/wiki?curid=1752702" title="(73199) 2002 JY12">
(73199) 2002 JY12



</doc>
<doc id="1752703" url="https://pl.wikipedia.org/wiki?curid=1752703" title="Herb Powidza">
Herb Powidza

Herb Powidza – w przeszłości herb miejski, obecnie symbol wsi oraz gminy Powidz. Przedstawia w polu czerwonym złotą, otwartą koronę o czterodzielnej obręczy wysadzanej perłami i zwieńczonej kwiatonami.
Historia.
Najstarszy wizerunek powidzkiego herbu, podobnie jak herb Pakości z czasów Królestwa Polskiego, przedstawiał orła Kazimierza Wielkiego. Jak opisuje Słownik geograficzny Królestwa Polskiego: 
W latach zaboru pruskiego w tarczy herbowej Powidza widniała złota korona, zamknięta ośmioma kabłąkami, ozdobiona perłami i zwieńczona globem z krzyżykiem.

</doc>
<doc id="1752705" url="https://pl.wikipedia.org/wiki?curid=1752705" title="Herb gminy Powidz">
Herb gminy Powidz



</doc>
<doc id="1752707" url="https://pl.wikipedia.org/wiki?curid=1752707" title="Paradise Lost (album Paradise Lost)">
Paradise Lost (album Paradise Lost)

Paradise Lost to 10 album studyjny brytyjskiej grupy Paradise Lost.
Lista utworów.
Utwory 13, 14, 15 i 16 są dodatkowymi utworami znajdującymi się na digipaku albumu.

</doc>
<doc id="1752708" url="https://pl.wikipedia.org/wiki?curid=1752708" title="Sérgio Krzywy">
Sérgio Krzywy

Sérgio Krzywy (ur. 30 czerwca 1952 w Palmeira) – brazylijski biskup katolicki polskiego pochodzenia, od 2004 biskup Araçatuba.
Życiorys.
Święcenia kapłańskie przyjął 28 grudnia 1983 i został inkardynowany do diecezji Assis. Pracował przede wszystkim w diecezjalnych seminariach, pełniąc funkcję rektora niższego seminarium, a następnie ojca duchownego obu uczelni. Był także ojcem duchownym w miejscowym instytucie teologicznym oraz wikariuszem katedry.
26 maja 2004 został mianowamy biskupem ordynariuszem diecezji Araçatuba. Sakry biskupiej udzielił mu 14 sierpnia 2004 abp Pedro Antônio Marchetti Fedalto.

</doc>
<doc id="1752710" url="https://pl.wikipedia.org/wiki?curid=1752710" title="Koenji Hyakkei">
Koenji Hyakkei



</doc>
<doc id="1752711" url="https://pl.wikipedia.org/wiki?curid=1752711" title="Wszystkie poranki świata">
Wszystkie poranki świata



</doc>
<doc id="1752718" url="https://pl.wikipedia.org/wiki?curid=1752718" title="Liga Północna (partia polityczna)">
Liga Północna (partia polityczna)



</doc>
<doc id="1752721" url="https://pl.wikipedia.org/wiki?curid=1752721" title="Gu Hongzhong">
Gu Hongzhong

Gu Hongzhong () – chiński malarz, autor poziomego zwoju "Nocny bankiet Han Xizaia" (韩熙载夜宴图), obecnie znajdującego się w zbiorach Muzeum Pałacowego w Pekinie. Nie wiadomo nic o jakichkolwiek innych pracach Gu, nie zachowały się także żadne informacje o jego życiu. Han Xizai żył w czasach dynastii Tang, przez co niektórzy umieszczają życie Gu właśnie w tym okresie. Shen Congwen zakwestionował jednak taką datację obrazu twierdząc, że stroje przedstawionych na obrazie postaci pochodzą z czasów dynastii Song.
Zwój.
Zwój mierzy 333,5 cm długości i 28,7 szerokości. Han Xizai jest postacią historyczną. Otrzymawszy wezwanie przed oblicze cesarza, z rąk którego miał otrzymać nominację urzędniczą, przybył do pałacu i urządził w nim nocne przyjęcie z alkoholem i udziałem kobiet. Gdy cesarscy wysłannicy donieśli o tym władcy, nominacja została natychmiast cofnięta.
Zwój był często reprodukowany w całości i we fragmentach. Stanowi unikatową, szczegółową dokumentację wyposażenia wnętrz i strojów w domu wysokiego urzędnika.

</doc>
<doc id="1752727" url="https://pl.wikipedia.org/wiki?curid=1752727" title="Bogdan Sadowski (dziennikarz)">
Bogdan Sadowski (dziennikarz)

Bogdan Sadowski (ur. 1956 w Warszawie) – diakon rzymskokatolicki, dziennikarz i publicysta.
Życiorys.
Absolwent historii sztuki na Wydziale Teologii Akademii Teologii Katolickiej w Warszawie. Od 1989 roku pracuje w zawodzie dziennikarza.
Od 1993 roku pracował w telewizji publicznej. Przez kilkanaście lat był zastępcą kierownika Redakcji Programów Katolickich TVP. W latach 90. XX wieku wspólnie z Witoldem Kołodziejskim prowadził w TVP1 programy o tematyce publicystyczno-religijnej. Do 2007 roku był współgospodarzem niedzielnego programu Między ziemią a niebem, a także jednym z pomysłodawców i prowadzących Studia Papieskiego TVP podczas pielgrzymek Jana Pawła II i Benedykta XVI do Polski.
Od 2007 roku związany z Telewizją Puls, gdzie pełnił stanowisko dyrektora Redakcji Katolickiej TV Puls. W latach 2009–2014 był zastępcą dyrektora do spraw programowych w Centrum Myśli Jana Pawła II w Warszawie, a następnie do 2019 roku ekspertem Centrum, zatrudnionym na etacie głównego specjalisty do spraw programowych. Równolegle, w latach 2014-2017, jeden z redaktorów portalu internetowego LumenTV.pl, dla którego tworzył wywiady, felietony oraz autorskie programy. Od 2017 roku redaktor naczelny miesięcznika „Magnificat”.
Był pierwszym koordynatorem regionu warszawskiego Ruchu Odnowy w Duchu Świętym. Zaangażowany w parafialną służbę liturgiczną jako ministrant, a później lektor. Od 2000 roku był szafarzem nadzwyczajnym Komunii Świętej. W 2005 roku ukończył kurs i odbył przygotowanie do posługi duchownej w Ośrodku Formacji Diakonów Stałych w Przysieku. 9 sierpnia 2009 roku w Magdalence został wyświęcony przez arcybiskupa Kazimierza Nycza na pierwszego diakona stałego archidiecezji warszawskiej.
W roku 2003 decyzją papieża Jana Pawła II otrzymał odznaczenie: „Pro Ecclesia et Pontifice”.
Jest żonaty, ma 2 synów i 5 wnuków.

</doc>
<doc id="1752728" url="https://pl.wikipedia.org/wiki?curid=1752728" title="Antonio Agliardi">
Antonio Agliardi

Antonio Agliardi (ur. 4 września 1832 w Cologno al Serio, zm. 19 marca 1915 w Rzymie) – włoski duchowny katolicki, dyplomata, wysoki urzędnik Kurii Rzymskiej, Kanclerz Świętego Kościoła Rzymskiego, kardynał.
Uzyskał doktorat "utroque iuris" z prawa cywilnego i kanonicznego. Święcenia kapłańskie otrzymał 22 (lub 24) grudnia 1855 w Rzymie. W latach 1877-1884 profesor teologii moralnej na Papieskim Ateneum "De Propaganda Fide". Był też minutantem w Kongregacji Rozkrzewiania Wiary.
23 września 1884 otrzymał nominację na tytularnego arcybiskupa Cesarea di Palestina i skierowany do Indii jako delegat apostolski. Sakry udzielił mu kardynał Giovanni Simeoni. W 1887 został prosekretarzem w Kongregacji ds. Nadzwyczajnych Spraw Kościoła. Rok później był już sekretarzem tejże dykasterii. 9 kwietnia 1889 mianowany nuncjuszem w Bawarii, po czterech latach skierowany został do Austro-Węgier. Kreowany kardynałem prezbiterem na konsystorzu z 22 czerwca 1896. Od marca 1898 do czerwca 1899 pełnił obowiązki kamerlinga. 14 grudnia 1899 podniesiony do rangi kardynała-biskupa Albano. W 1903 mianowany następcą zmarłego kardynała Lucido Parocchi w Kancelarii Apostolskiej. Był odtąd Wicekanclerzem Świętego Kościoła Rzymskiego. W 1908 tytuł ten zmieniono na – Kanclerz Świętego Kościoła Rzymskiego. Funkcję tę pełnił do swej śmierci. Brał udział w konklawe 1903 i 1914 roku. Zmarł około godziny 20.30 w piątek 19 marca 1915. Ciało zostało złożone w kaplicy Don Colombo w Osio di Sotto, według ostatniej woli zmarłego.

</doc>
<doc id="1752736" url="https://pl.wikipedia.org/wiki?curid=1752736" title="Povilas Lukšys (piłkarz)">
Povilas Lukšys (piłkarz)

Povilas Lukšys (, ur. 7 lipca 1979 w Przełajach) – litewski piłkarz występujący na pozycji napastnika, reprezentant Litwy w latach 2006–2009.
Kariera klubowa.
Trzykrotny król strzelców A lygi, mistrz Litwy, dwukrotny zdobywca Pucharu Litwy.
Kariera reprezentacyjna.
W latach 2006–2009 zanotował 4 występy w reprezentacji Litwy.

</doc>
<doc id="1752739" url="https://pl.wikipedia.org/wiki?curid=1752739" title="Ales Besta">
Ales Besta



</doc>
<doc id="1752740" url="https://pl.wikipedia.org/wiki?curid=1752740" title="Soczi 2014">
Soczi 2014



</doc>
<doc id="1752752" url="https://pl.wikipedia.org/wiki?curid=1752752" title="Adam Grünewald">
Adam Grünewald

Adam Grünewald (ur. 20 października 1902 we Frickenhausen am Main, zm. 22 stycznia 1945 w Veszprém) – zbrodniarz nazistowski, komendant niemieckiego obozu koncentracyjnego Hertogenbosch/Vught i SS-Sturmbannführer.
Życiorys.
Urodzony we Frickenhausen am Main koło Würzburga. Z zawodu piekarz. W 1919 wstąpił do Freikorps, następnie do 1931 pełnił służbę w Reichswerze, w której osiągnął stopień sierżanta. W 1931 Grünewald wstąpił do NSDAP i SA, a w 1934 do SS. Służbę obozową rozpoczął w Lichtenburgu, gdzie przebywał w latach 1934–1937. Następnie przeniesiono go do Dachau, gdzie we wrześniu 1938 awansował na zastępcę kierownika obozu ("2. Schutzhaftlagerführer"). Od 1939 do 1942 był członkiem 3 Dywizji Pancernej SS „Totenkopf”. Jesienią 1942 został "Schutzhaftlagerführerem" w Sachsenhausen.
Od października 1943 do lutego 1944 Grünewald był komendantem obozu Hertogenbosch/Vught. Był on tu odpowiedzialny za zbrodnię, która przeszła do historii jako Bunkerdrama. W styczniu 1944 jedna z więźniarek z bloku 23b została uwięziona w obozowym areszcie (bunkrze). Na wieść o tym pozostałe więźniarki z bloku zaprotestowały, a komendant obozu karnie zamknął 74 z nich w celi o powierzchni 9 m², niemal bez żadnej wentylacji. Po 14 godzinach, 16 stycznia 1944 bunkier otwarto. 10 kobiet nie przeżyło nocy. Za tę zbrodnię Grünewald skazany został przez sąd SS na 3,5 roku więzienia, ale ostatecznie zdegradowano go i wcielono do jednostek Waffen-SS walczących na froncie wschodnim.
Ponownie stał się członkiem 3 Dywizji Pancernej SS „Totenkopf”, w składzie której zginął wiosną 1945 r. w czasie walk na Węgrzech.

</doc>
<doc id="1752756" url="https://pl.wikipedia.org/wiki?curid=1752756" title="Wszystkie poranki świata (film)">
Wszystkie poranki świata (film)

Wszystkie poranki świata – francuski film fabularny (dramat) z 1991 roku w reżyserii Alaina Corneau. Scenariusz powstał na podstawie powieści Pascala Quignarda pod tym samym tytułem.
Fabuła.
Żyjący na przełomie XVII i XVIII wieku Marin Marais, francuski muzyk i kompozytor, wspomina swoją młodość i naukę gry na violi da gamba u boku Sainte-Colombe’a.

</doc>
<doc id="1752761" url="https://pl.wikipedia.org/wiki?curid=1752761" title="R Pearsona">
R Pearsona



</doc>
<doc id="1752762" url="https://pl.wikipedia.org/wiki?curid=1752762" title="Korelacje pozorne">
Korelacje pozorne



</doc>
<doc id="1752771" url="https://pl.wikipedia.org/wiki?curid=1752771" title="Sahih al-Buchari">
Sahih al-Buchari

Ṣaḥīḥ al-Bukhārī () – zbiór hadisów autorstwa muzułmańskiego uczonego Al-Buchariego, który sunnici uważają za najbardziej autorytatywne dzieło religijne po Koranie. Hadisy w zbiorze Al-Buchariego pogrupowane są na 93 rozdziały tematyczne – podział ten nie pochodzi wszakże od autora i został wprowadzony, żeby łatwiej było odnaleźć interesujące zagadnienie.

</doc>
<doc id="1752774" url="https://pl.wikipedia.org/wiki?curid=1752774" title="Dyskografia Jeana-Michela Jarre’a">
Dyskografia Jeana-Michela Jarre’a

Artykuł przedstawia dyskografię francuskiego muzyka, Jeana-Michela Jarre’a.

</doc>
<doc id="1752775" url="https://pl.wikipedia.org/wiki?curid=1752775" title="Beta-błąd">
Beta-błąd



</doc>
<doc id="1752777" url="https://pl.wikipedia.org/wiki?curid=1752777" title="Charles Bériot">
Charles Bériot



</doc>
<doc id="1752779" url="https://pl.wikipedia.org/wiki?curid=1752779" title="Domingos Gabriel Wisniewski">
Domingos Gabriel Wisniewski

Domingos Gabriel Wiśniewski (ur. 2 marca 1928, zm. 21 lipca 2010) − brazylijski biskup polskiego pochodzenia, lazarysta i misjonarz. W 1955 przyjął święcenia kapłańskie. Od 1975 do 1979 pomocniczy biskup diecezji Kurytyba i tytularny biskup Tela. Od 1979 do 1983 ordynariusz diecezji Cornélio Procópio w stanie Parana. W 1983 przeniesiony na stolicę biskupią w Apucarana w stanie Parana. W 2005 przeszedł na emeryturę.

</doc>
<doc id="1752780" url="https://pl.wikipedia.org/wiki?curid=1752780" title="False negative">
False negative



</doc>
<doc id="1752782" url="https://pl.wikipedia.org/wiki?curid=1752782" title="False positive">
False positive



</doc>
<doc id="1752784" url="https://pl.wikipedia.org/wiki?curid=1752784" title="Bernardyn Grzyśka">
Bernardyn Grzyśka

Izydor Bernardyn (imię zakonne) Grzyśka OFM (ur. 4 kwietnia 1906 w Halembie (obecnie Ruda Śląska), zm. 19 października 1973 w Katowicach) – polski franciszkanin, misjonarz ludowy, wykładowca Wyższego Seminarium Duchownego w Panewnikach, prowincjał Prowincji Wniebowzięcia NMP, dziennikarz, więzień polityczny.
Życiorys.
Urodził się w rodzinie rolnika Walentego i Franciszki z domu Spyra. Był uczniem szkoły podstawowej w Halembie, edukację kontynuował w Niższym Seminarium Duchownym Franciszkanów w Nysie (1919–1922) oraz w gimnazjum państwowym w Katowicach. 29 listopada 1922 w klasztorze w Wieluniu koło Częstochowy wstąpił do zakonu franciszkanów Prowincji Śląsko-Wielkopolskiej; tam odbył nowicjat, po czym 1 grudnia 1923 złożył trzyletnie śluby zakonne. Studia filozoficzne odbył w Wyższym Seminarium Duchownym własnej prowincji, na kurs teologiczny wyjechał do Fuldy (1925–1929). W Fuldzie złożył śluby uroczyste 23 kwietnia 1927; święcenia kapłańskie przyjął 22 grudnia 1928.
Po powrocie ze studiów zagranicznych pracował w klasztorach franciszkańskiej prowincji śląsko-wielkopolskiej (obecnie Prowincji Wniebowzięcia NMP), początkowo w Wielkopolsce, a od 1933 na Śląsku − w Panewnikach i Chorzowie-Klimzowcu. W 1937 został przełożonym klasztoru w Chorzowie-Klimzowcu, w 1942 objął dodatkowo obowiązki administratora przyklasztornej parafii św. Franciszka. W latach okupacji niósł pomoc osobom poszukiwanym przez hitlerowców oraz rodzinom tych osób, zarówno materialną, jak i udzielając schronienia.
24 maja 1948 został aresztowany przez władze komunistyczne pod zarzutem rzekomej przynależności do Stronnictwa Narodowego i prowadzenie działań na rzecz obalenia ustroju. Osadzony w katowickim więzieniu przy ul. Mikołowskiej. 8 listopada tegoż roku Rejonowy Sąd Wojskowy skazał go na siedem lat więzienia, mimo iż wśród świadków obrony znalazł się sędzia wojskowy Wystrychowski, w czasie wojny przechowywany w klasztorze chorzowskim. Grzyśka odbył całość wyroku, początkowo w więzieniu w Katowicach, od października 1949 we Wronkach. W maju 1955 zwolniony, osiadł w klasztorze w Katowicach-Panewnikach.
Od sierpnia 1955 ojciec Grzyśka prowadził wykłady z liturgiki i śpiewu gregoriańskiego we franciszkańskim Wyższym Seminarium Duchownym w Katowicach-Panewnikach. Pełnił w seminarium także obowiązki ojca duchownego. W 1957 ukończył specjalistyczny kurs w zakresie bibliografii na Katolickim Uniwersytecie Lubelskim. Był spowiednikiem w klasztorach żeńskich, a także wizytatorem klasztorów żeńskich i męskich.
W 1968 wybrany został prowincjałem prowincji śląsko-wielkopolskiej i na stanowisku tym pozostawał do końca życia. Brał udział w dwóch kapitułach generalnych swojego zakonu: w Medellín i w Madrycie. Ze względu na obowiązki prowincjała nie był w stanie kontynuować zajęć w seminarium. W 1973 ogłosił artykuł "Krótki szkic historyczny Prowincji Wniebowzięcia Najświętszej Maryi Panny w Polsce" ("Miesięcznik Franciszkański", 1973, nr 1). Wcześniej, jeszcze w latach przedwojennych, był redaktorem czasopisma dla tercjarzy franciszkańskich "Szkoła Seraficka" (przez pewien czas jako "Głos św. Franciszka").
Od 1972 chorował na płuca, zmarł 19 października 1973 w Katowicach-Panewnikach. Został pochowany na cmentarzu zakonnym w Katowicach-Ligocie.

</doc>
<doc id="1752785" url="https://pl.wikipedia.org/wiki?curid=1752785" title="Henri Vieuxtemps">
Henri Vieuxtemps

Henri Vieuxtemps (ur. 17 lutego 1820 w Verviers, zm. 6 czerwca 1881 w Mustapha k. Algieru) – belgijski skrzypek, kompozytor.
Życiorys.
Był uczniem Charlesa Bériota w Paryżu, Simona Sechtera w Wiedniu i Antona Reichy w Paryżu. Wiele podróżował (bywał m.in. w Warszawie). W latach 1846–1851 był nadwornym skrzypkiem cara Mikołaja I w Petersburgu, 1871–1873 profesorem konserwatorium w Brukseli.
Jest autorem wirtuozowskich utworów skrzypcowych. Napisał m.in. 7 koncertów, 6 etiud koncertowych, liczne duety, wariacje i fantazje m.in. na tematy z "Halki".
Był kawalerem Orderu Leopolda oraz luksemburskiego Orderu Korony Dębowej.

</doc>
<doc id="1752789" url="https://pl.wikipedia.org/wiki?curid=1752789" title="Andonis Minu">
Andonis Minu

Andonis Minu (gr. Αντώνης Μήνου, ur. 4 maja 1958 w Aridaii) - piłkarz grecki grający na pozycji bramkarza.
Kariera klubowa.
Karierę piłkarską Minu rozpoczął w klubie Almopos Aridaia. W 1980 roku przeszedł do AGS Kastoria i przez dwa lata występował w jego barwach w drugiej lidze greckiej. Latem 1982 roku przeszedł do Panathinaikosu Ateny, w którym na ogół pełnił rolę drugiego bramkarza. W latach 1984 i 1986 dwukrotnie został z Panathinaikosem mistrzem Grecji. Z kolei w latach 1984, 1986 i 1988 zdobył z nim Puchar Grecji.
W 1988 roku Minu został zawodnikiem innego klubu z Aten, AEK-u. Początkowo był rezerwowym dla Spirosa Ikonomopulosa, ale od 1989 był pierwszym bramkarzem AEK-u. W klubie tym bronił przez 5 lat. W latach 1989, 1992 i 1993 wywalczył tytuły mistrzowskie, a w 1990 roku został wicemistrzem Grecji.
W 1993 roku po zakończeniu sezonu 1992/1993 Minu odszedł do Apollonu Smyrnis z Aten, w którym grał do końca swojej kariery, czyli do 1996 roku.
Kariera reprezentacyjna.
W reprezentacji Grecji Minu zadebiutował 8 października 1986 roku w przegranym 0:2 towarzyskim spotkaniu z Włochami. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił w jednym spotkaniu, przegranym 0:4 z Argentyną. Do 1994 roku rozegrał w kadrze narodowej 16 meczów.

</doc>
<doc id="1752791" url="https://pl.wikipedia.org/wiki?curid=1752791" title="Antonis Minou">
Antonis Minou



</doc>
<doc id="1752793" url="https://pl.wikipedia.org/wiki?curid=1752793" title="Hans Hüttig">
Hans Hüttig

Hans Hüttig (ur. 5 kwietnia 1894 w Dreźnie, zm. 23 lutego 1980 w Wachenheim an der Weinstraße) – zbrodniarz nazistowski, komendant niemieckich obozów koncentracyjnych Natzweiler-Struthof i Herzogenbusch/Vught oraz SS-Sturmbannführer. 
Uczestnik I wojny światowej. W 1932 roku wstąpił do NSDAP i SS (nr identyfikacyjny 127673). W 1933 rozpoczął służbę obozową w KL Sachsenburg, następnie w 1935 r. przeniesiono go do Dachau, skąd w 1937 r. trafił do Lichtenburga. W 1938 r. został adiutantem komendanta obozu w Buchenwaldzie, a w 1939 skierowano go na identyczne stanowisko do Flossenbürga. W 1940 r. został "Schutzhaftlagerführerem" w Sachsenhausen. W kwietniu 1941 mianowano go komendantem obozu Natzweiler-Struthof i stanowisko to piastował do marca 1942 r. W marcu 1942 r. skierowany został do okupowanej Norwegii, gdzie następnie został komendantem oddziałów wartowniczych w obozie policyjnym w Grini. Wreszcie od lutego 1944 do września 1944 piastował funkcję ostatniego komendanta obozu Herzogenbusch/Vught. 
Hüttig odpowiedzialny był za liczne zbrodnie popełnione na więźniach obozów koncentracyjnych. W Buchenwaldzie okrutnie znęcał się nad więźniami i skazywał ich na okrutne kary, zwłaszcza karę chłosty. W Herzogenbusch/Vught odpowiadał za śmierć 329 osób zamordowanych w egzekucjach w okresie od lipca do września 1944 r. W piątym procesie załogi Natzweiler-Struthof przed francuskim Trybunałem Wojskowym w Metz skazany został na dożywotnie pozbawienie wolności. Z więzienia wypuszczono go jednak już w 1956 r. i deportowano do Niemieckiej Republiki Federalnej. Zmarł w 1980 r. w Wachenheim an der Weinstraße.

</doc>
<doc id="1752802" url="https://pl.wikipedia.org/wiki?curid=1752802" title="Szusz">
Szusz



</doc>
<doc id="1752804" url="https://pl.wikipedia.org/wiki?curid=1752804" title="IBS PAN">
IBS PAN



</doc>
<doc id="1752807" url="https://pl.wikipedia.org/wiki?curid=1752807" title="Robert Sturdy">
Robert Sturdy

Robert Sturdy (ur. 22 czerwca 1944 w Wetherby) – brytyjski polityk i rolnik, deputowany do Parlamentu Europejskiego IV, V, VI i VII kadencji (1994–2014). Ojciec polityka Juliana Sturdy'ego.
Życiorys.
Absolwent Ashville College w Harrogate, z zawodu biegły księgowy. Prowadzi wielkoobszarowe gospodarstwo rolne w West Yorkshire. Obejmował różne stanowiska w krajowym związku rolników (National Farmers Union), m.in. był przewodniczącym tej organizacji.
W 1994 z ramienia Partii Konserwatywnej po raz pierwszy został wybrany do Parlamentu Europejskiego. Od tego czasu mandat europosła odnawiał w kolejnych wyborach (w 1999, 2004 i 2009). W VII kadencji przystąpił wraz z torysami do nowej grupy pod nazwą Europejscy Konserwatyści i Reformatorzy. Został też wiceprzewodniczącym Komisji Handlu Międzynarodowego.

</doc>
<doc id="1752809" url="https://pl.wikipedia.org/wiki?curid=1752809" title="Susah">
Susah



</doc>
<doc id="1752811" url="https://pl.wikipedia.org/wiki?curid=1752811" title="Bitwa pod Niemirowem">
Bitwa pod Niemirowem



</doc>
<doc id="1752816" url="https://pl.wikipedia.org/wiki?curid=1752816" title="Eigenfactor">
Eigenfactor

Eigenfactor – wskaźnik znaczenia czasopisma naukowego. W sposób przypominający algorytm Google PageRank czasopisma są oceniane pod względem liczby zacytowań, z cytatami z czasopism wysoko notowanych mającymi większą wagę niż z czasopism stojących nisko w rankingach.
Eiganfactor jest obliczany przez organizację akademicką "eigenfactor.org" i publikowany bezpłatnie. Przeznaczeniem eigenfactor jest zmierzenie prawdopodobieństwa, z jakim czasopismo zostanie wykorzystane, oraz oszacowanie, ile czasu przeciętny naukowiec poświęci na czytanie treści z tego czasopisma.
Wskaźnik eigenfactor jest uznawany za bardziej stabilny niż impact factor, który często uwzględnia zacytowania bez określenia ich znaczenia. Oba te parametry okazały się jednak silnie skorelowane w przypadku czasopism medycznych.
Eiganfactor jest niekiedy stosowany do notowania pojedynczych naukowców – jest to błąd, gdyż nawet prestiżowe czasopisma publikują niekiedy prace niskiej jakości lub fałszywe i nie ma to większego wpływu na eigenfactor. Za najbardziej stabilny wskaźnik produktywności naukowca uważany jest indeks h.

</doc>
<doc id="1752818" url="https://pl.wikipedia.org/wiki?curid=1752818" title="Mistrzostwa Europy w Hokeju na Trawie Mężczyzn 2009">
Mistrzostwa Europy w Hokeju na Trawie Mężczyzn 2009

12. Mistrzostwa Europy w Hokeju na Trawie Mężczyzn odbyły się w dniach 22 - 30 sierpnia 2009 w Amsterdamie. Tytułu bronili Holendrzy.
Wyniki.
Faza grupowa.
Grupa A.
Tabela
Grupa B.
Tabela

</doc>
<doc id="1752822" url="https://pl.wikipedia.org/wiki?curid=1752822" title="Abu Mihnaf Lut ibn Jahja">
Abu Mihnaf Lut ibn Jahja

Abu Mihnaf Lut ibn Jahja (? - zm. 774) arabski historyk, znawca tradycji hadith.
Wywodził się z arabskiego plemienia Azd. Zostawił po sobie 32 monografie przebiegu wydarzeń z historii Arabów, szczególnie tych jakie rozgrywały się wówczas na terenie Iraku.
Jego dzieła zaginęły. Zostały jednak wymienione w "Kitab al-fihrist" autora Ibn an-Nadima. Wiele fragmentów zachowanych też zostało w kronikach historyków z czasów późniejszych: Al-Balazuriego i At-Tabariego.

</doc>
<doc id="1752826" url="https://pl.wikipedia.org/wiki?curid=1752826" title="Małmazja">
Małmazja

Małmazja – słodkie, aromatyczne wino o ciemnej barwie, wyrabiane pierwotnie ze szczepu winogron o tej nazwie w okolicach miasta Malvasia na Peloponezie, następnie także w innych miejscach w regionie Morza Śródziemnego oraz na Wyspach Kanaryjskich i na Maderze. Tłoczono ją ze specjalnej odmiany winorośli (malvasia). W Polsce ceniona była wyżej niż wina francuskie i reńskie. 
Największe składy małmazji znajdowały się we Lwowie, a tamtejsi kupcy oferowali najróżniejsze jej gatunki (m.in. muszkatel, alikant i kocyfał). Sławna była małmazja z Krety, sprowadzana bałkańską drogą przez Kamieniec Podolski i Śniatyń. Nazwa tego drogiego wina stała się synonimem rzadkiego i wybornego delikatesu.

</doc>
<doc id="1752828" url="https://pl.wikipedia.org/wiki?curid=1752828" title="Andrzej Zwoliński">
Andrzej Zwoliński

Andrzej Zwoliński (ur. 18 marca 1957 w Radwanowicach) – polski duchowny rzymskokatolicki, profesor nauk teologicznych, kapłan diecezji krakowskiej, socjolog, teolog i sektolog.
Kierownik Katedry Katolickiej Nauki Społecznej w Uniwersytecie Papieskim Jana Pawła II w Krakowie.
Doktorat z socjologii uzyskał w Katolickim Uniwersytecie Lubelskim. Habilitował się w Papieskiej Akademii Teologicznej w Krakowie (obecny UPJPII) z nauk teologicznych. Jest profesorem zwyczajnym Wydziału Nauk Społecznych UPJPII.
Jeden z polskich teologów zajmujących się współczesnymi zjawiskami społecznymi, popularyzator nauczania społecznego Kościoła katolickiego.
Autor ponad 100 dzieł z zakresu teologii i socjologii, sektologii, historii idei, katolickiej nauki społecznej, etyki życia gospodarczego, manipulacji społecznych i religioznawstwa.
W 1976 roku wstąpił do Wyższego Seminarium Duchownego w Krakowie. Święcenia kapłańskie przyjął w roku 1982 z rąk kardynała Franciszka Macharskiego. Wraz z posługą kapłańską kontynuował pracę naukową, specjalizując się w nauce społecznej Kościoła.
W okresie PRL organizował rekolekcje historyczne dla młodzieży oraz Tygodnie Kultury Chrześcijańskiej w Rabce-Zdroju.

</doc>
<doc id="1752829" url="https://pl.wikipedia.org/wiki?curid=1752829" title="Luohan">
Luohan



</doc>
<doc id="1752831" url="https://pl.wikipedia.org/wiki?curid=1752831" title="Gmina Pruchnik Miasto">
Gmina Pruchnik Miasto



</doc>
<doc id="1752833" url="https://pl.wikipedia.org/wiki?curid=1752833" title="Xuan Zang">
Xuan Zang



</doc>
<doc id="1752834" url="https://pl.wikipedia.org/wiki?curid=1752834" title="Roger Helmer">
Roger Helmer

Roger Helmer (ur. 25 stycznia 1944 w Wetherby) – brytyjski polityk i rolnik, deputowany do Parlamentu Europejskiego IV, V, VI, VII i VIII kadencji.
Życiorys.
Studiował na Uniwersytecie w Cambridge, w 1965 uzyskał licencjat, a dwa lata później magisterium. Przez ponad 30 lat pracował w działach marketingu i zarządzania koncernów międzynarodowych w kraju i za granicą.
W 1999 i 2004 z ramienia Partii Konserwatywnej był wybierany do Parlamentu Europejskiego. Jako eurosceptyk w 2005 poparł uchwałę krytykującą przewodniczącego Komisji Europejskiej. Został usunięty z partii, do której jednak powrócił w następnym roku. W wyborach w 2009 po raz trzeci uzyskał mandat europosła. W VII kadencji przystąpił wraz z torysami do nowej grupy pod nazwą Europejscy Konserwatyści i Reformatorzy. Został też członkiem Komisji Petycji oraz Komisji Rozwoju Regionalnego. W 2012 przeszedł do Partii Niepodległości Zjednoczonego Królestwa, z jej ramienia w 2014 z powodzeniem ubiegał się o europarlamentarną reelekcję. Zrezygnował z mandatu europosła w lipcu 2017.
Opublikował książki "Straight Talking on Europe" (2000) i "A Declaration of Independence" (2002). W 2007 stanął na czele stowarzyszenia "The Freedom Association".

</doc>
<doc id="1752835" url="https://pl.wikipedia.org/wiki?curid=1752835" title="Minucje">
Minucje

Minucje (łac. "minutiae" – drobiazgi) – gatunek literatury sowizdrzalskiej, w literaturze staropolskiej są to kalendarze z przepowiedniami lub prognozami meteorologicznymi zawierające cechy parodii. Pisany były prozą lub wierszem. Z pierwszego wydawnictwa tego typu (z 1516) zachowały się tylko fragmenty. Dużą popularnością cieszyły się wydawane przez Akademię Krakowską kalendarze zawierające przepowiednie astrologiczne. Z początkiem XVII wieku ukazywały się również kalendarzyki polityczne, które wypełniano ciekawymi artykułami historycznymi, politycznymi i wychowawczymi. Pojawiły się także roczne kalendarze gospodarcze, pełne powiedzonek i przysłów.
Przykład: "Dworskie minucje nowe sowizrzałowe, przez autora Starego Maurycjusza Trzyprztyckiego, na każdy rok służące...".

</doc>
<doc id="1752836" url="https://pl.wikipedia.org/wiki?curid=1752836" title="Nagroda Satelita dla najlepszej aktorki drugoplanowej">
Nagroda Satelita dla najlepszej aktorki drugoplanowej

Laureaci Satelity w kategorii najlepsza aktorka drugoplanowa:
Lata 90.
Najlepsza aktorka drugoplanowa w dramacie.
1996: Courtney Love – Skandalista Larry Flynt jako Althea Leasure Flynt
nominacje:
1997: Julianne Moore – Boogie Nights jako Amber Waves
nominacje:
1998: Kimberly Elise – Pokochać jako Denver
nominacje:
1999: Chloë Sevigny – Nie czas na łzy jako Lana Tisdel
nominacje:
Najlepsza aktorka drugoplanowa w komedii/musicalu.
1996: Debbie Reynolds – Matka jako Beatrice Henderson
nominacje:
1997: Joan Cusack – Przodem do tyłu jako Emily Montgomery
nominacje:
1998: Joan Allen – Miasteczko Pleasantville jako Betty Parker
nominacje:
1999: Catherine Keener – Być jak John Malkovich jako Maxine Lund
nominacje:
2000–2009.
2000: Jennifer Ehle; Rosemary Harris – Kropla słońca jako Valerie Sonnenschein; Valerie Sors
nominacje:
2001: Jennifer Connelly – Piękny umysł jako Alicia Nash
nominacje:
2002: Edie Falco – Miasto słońca jako Marly Temple
nominacje:
2003: Maria Bello – Cooler jako Natalie Belisario
nominacje:
2004: Gena Rowlands – Pamiętnik jako Allie Calhoun
nominacje:
2005: Laura Linney – Walka żywiołów jako Joan Berkman
nominacje:
2000: Kate Hudson – U progu sławy jako Penny Lane
nominacje:
2001: Maggie Smith – Gosford Park jako Constance Trentham
nominacje:
2002: Tovah Feldshuh – Całując Jessicę Stein jako Judy Stein
nominacje:
2003: Patricia Clarkson – Wizyta u April jako Joy Burns
nominacje:
2004: Regina King – Ray jako Margie Hendricks
nominacje:
2005: Rosario Dawson – Rent jako Mimi Marquez
nominacje:
Najlepsza aktorka drugoplanowa.
2006: Jennifer Hudson – Dreamgirls jako Effie White
nominacje:
2007: Amy Ryan – Gdzie jesteś, Amando? jako Helene McCready
nominacje:
2008: Rosemarie DeWitt – Rachel wychodzi za mąż jako Rachel
nominacje:
2009: Mo’Nique – Hej, skarbie jako Mary
nominacje:
2010–2019.
2010: Jacki Weaver – Królestwo zwierząt jako Janine Cody
nominacje:

</doc>
<doc id="1752838" url="https://pl.wikipedia.org/wiki?curid=1752838" title="Serhij Krywcow">
Serhij Krywcow

Serhij Andrijowycz Krywcow, ukr. Сергій Андрійович Кривцов (ur. 15 marca 1991 w Zaporożu, Ukraińska SRR) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek SDJuSzOR Metałurh Zaporoże. Pierwszy trener Wiktor Trehubow. Występował w juniorskich mistrzostwach Ukrainy (DJuFL) w Metałurhu Zaporoże (2004-2007). Karierę piłkarską rozpoczął 7 maja 2007 w drugiej drużynie Metałurha, a 26 kwietnia 2008 w podstawowej jedenastce Metałurha Zaporoże. W maju 2010 podpisał kontrakt z Szachtarem Donieck. 31 stycznia 2023 przeniósł się za ocean, do Interu Miami.
Kariera reprezentacyjna.
Występował w reprezentacji Ukrainy U-17 oraz reprezentacji Ukrainy U-19. 6 września 2011 debiutował w reprezentacji Ukrainy w przegranym 0:4 meczu towarzyskim z Czechami.

</doc>
<doc id="1752841" url="https://pl.wikipedia.org/wiki?curid=1752841" title="Michał Madej">
Michał Madej

Michał Madej (ur. 21 lutego 1975 w Krakowie) – polski projektant gier komputerowych, scenarzysta, programista, autor gier fabularnych i działacz fandomu. Pracował w Necrosofcie, CD Projekt RED, Techlandzie i Ubisofcie.
Kariera zawodowa.
Gry fabularne i działalność fanowska.
Autor gier fabularnych takich jak "System Q-10"", "autor tekstów o grach publikowanych w „Magii i Mieczu”. Laureat nagrody Quentina za najlepszy scenariusz do gry fabularnej za rok 2004 (scenariusz: "Drewniane ostrze)"". "Wcześniej był współorganizatorem tej nagrody.
Organizator konwentów Krakon i ConQuest w Krakowie. Współautor gry karcianej "Fandoom".
Gry komputerowe.
Michał Madej rozpoczynał swoją karierę jako programista drastycznej półamatorskiej produkcji "Rezerwowe psy" (1999) studia Nekrosoft, wyśmiewającej politykę, media czy też celebrytów. Jakub Mirowski z portalu Gry-Online opisywał "Rezerwowe psy" jako grę „zapożyczającą rozwiązania z popularnej wówczas nad Wisłą serii , ale nie dorastającą klasyce MicroProse do pięt pod względem grywalności i złożoności”. Madej przyznawał, że „nie tylko była to wulgarna i prymitywna gra, ale pewnie była też jedną z najgorszych w dziejach polskiego gamedevu”. Programował też inną, równie drastyczną grę Nekrosoftu, "The Troma Project" (2001), zanim studio się rozpadło.
Największe uznanie przyniosła mu gra "Wiedźmin" (2007) zespołu CD Projekt Red, oparta na uniwersum Andrzeja Sapkowskiego, przy której pełnił on funkcję głównego projektanta. Przy adaptacji losów Geralta z Rivii Madej zdecydował się zmienić konwencję fabularnych gier akcji; moralne wybory podejmowane przez gracza miały skutki odroczone w czasie, nie zaś natychmiastowe. "Wiedźmin" odniósł wielki sukces w Polsce, zdobywając wiele branżowych nagród jako najlepsza gra fabularna i komputerowa roku 2007. Był też dobrze przyjęty za granicą, gdzie jednak kontrowersje rodził sposób przedstawiania relacji miłosnych Geralta z różnymi kobietami (sprowadzających się do kolekcjonowania kart o treści erotycznej). Później Madej pracował w Techlandzie jako starszy projektant poziomów przy komputerowym westernie "" (2009) i współtworzył scenariusz do "Dead Island" (2011, wraz z Pawłem Selingerem i Hariskem Orkinem), opracowując fabułę i postaci. Kierował też okresowo studiem Ubisoft Shanghai, gdzie jako dyrektor kreatywny współpracował przy tworzeniu "Far Cry 3" (2012) i "Far Cry: Primal" (2016). Następnie przeniósł się do krakowskiego oddziału CD Projekt Red.
Mateusz Mucharzewski ze strony Graczpospolita.pl opisał Madeja jako „legendę polskiego gamedevu”.
Życie prywatne.
Ma żonę Annę, również pracującą w branży gier komputerowych. Siostra Magda również zajmuje się grami fabularnymi i organizowaniem konwentów.

</doc>
<doc id="1752845" url="https://pl.wikipedia.org/wiki?curid=1752845" title="Harri Holkeri">
Harri Holkeri

Harri Hermanni Holkeri (ur. 6 stycznia 1937 w Oripää, zm. 7 sierpnia 2011 w Helsinkach) – fiński polityk, działacz Partii Koalicji Narodowej i jej przewodniczący w latach 70. W latach 1987–1991 premier Finlandii, od 2000 do 2001 przewodniczący sesji Zgromadzenia Ogólnego Organizacji Narodów Zjednoczonych.
Życiorys.
Ukończył studia politologiczne na Uniwersytecie Helsińskim. Odbył służbę wojskową, uzyskując stopień majora rezerwy. W 1970 został po raz pierwszy został wybrany do Eduskunty, w której zasiadał do 1978. W latach 1971–1979 zajmował stanowisko przewodniczącego Partii Koalicji Narodowej. Od 1979 do 1997 zasiadał w Radzie Dyrektorów Banku Finlandii. Kandydował w wyborach prezydenckich w 1982 i 1988, które wygrywał Mauno Koivisto. Od 1981 do 1987 był przewodniczącym rady miejskiej Helsinek. W latach 1987–1991 pełnił funkcję premiera Finlandii, jego rząd tworzyła macierzysta partia i socjaldemokraci.
Od 1995 do 1998 brał udział w pracach międzynarodowej grupy powołanej przez rządu Wielkiej Brytanii i Irlandii ds. Irlandii Północnej. Uczestniczył w negocjacjach, które doprowadziły do podpisania tzw. porozumienia wielkopiątkowego. Królowa Elżbieta II uhonorowała go za to tytułem Rycerza Komandora Orderu Imperium Brytyjskiego. Od 2000 do 2001 Harri Holkeri pełnił funkcję przewodniczącego sesji Zgromadzenia Ogólnego Organizacji Narodów Zjednoczonych. W latach 2003–2004 był specjalnym przedstawicielem sekretarza generalnego ONZ w Kosowie.
W 1960 poślubił Marję-Liisę Lepistö, z którą miał dwoje dzieci: syna Jukkę (ur. 1962) i córkę Katję (ur. 1964). Zmarł 7 sierpnia 2011 w Helsinkach. Pogrzeb odbył się 27 sierpnia w helsińskiej katedrze.

</doc>
<doc id="1752846" url="https://pl.wikipedia.org/wiki?curid=1752846" title="Zhao Lie Di">
Zhao Lie Di



</doc>
<doc id="1752847" url="https://pl.wikipedia.org/wiki?curid=1752847" title="(10107) Kenny">
(10107) Kenny

(10107) Kenny – planetoida z pasa głównego asteroid okrążająca Słońce w ciągu 3 lat i 204 dni w średniej odległości 2,33 j.a. Została odkryta 27 marca 1992 roku w "Anglo-Australian Observatory" w "Siding Spring" przez Duncana Steela. Nazwa planetoidy pochodzi od "Kennetha Roberta Steela" (ur. 1929), ojca odkrywcy. Przed nadaniem nazwy planetoida nosiła oznaczenie tymczasowe (10107) 1992 FW1.

</doc>
<doc id="1752850" url="https://pl.wikipedia.org/wiki?curid=1752850" title="Witalij Kawerin">
Witalij Kawerin

Witalij Wiktorowycz Kawerin, ukr. Віталій Вікторович Каверін (ur. 4 września 1990 w Chmielnickim) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek SDJuSzOR Podilla Chmielnicki oraz Szkoły Piłkarskiej Dnipra Dniepropetrowsk. Występował w juniorskich mistrzostwach Ukrainy (DJuFL) w Podillia Chmielnicki (2002-2004) i Dnipro Dniepropetrowsk (2005-2006). Karierę piłkarską rozpoczął w 2007 w drużynie rezerwowej Dnipra Dniepropetrowsk. W Wyższej Lidze debiutował 19 października 2008 w meczu przeciwko Metałurha Donieck, zremisowanym 1:1. 21 sierpnia 2010 został wypożyczony do końca roku do Krywbasa Krzywy Róg. W czerwcu 2012 przeszedł do Dynama Kijów, a już w sierpniu 2012 został wypożyczony do Metałurha Zaporoże. Podczas przerwy zimowej sezonu 2012/13 powrócił do Dynama. 25 lipca 2014 ponownie wypożyczony, tym razem do Howerły Użhorod. 13 lipca 2017 po wygaśnięciu kontraktu został piłkarzem Czornomorca Odessa. 11 stycznia 2018 opuścił odeski klub. W sierpniu 2018 został piłkarzem Podilla Chmielnicki.
Kariera reprezentacyjna.
Występował w reprezentacji Ukrainy U-17 oraz reprezentacji Ukrainy U-19. Od 2010 zawodnik młodzieżowej reprezentacji Ukrainy.

</doc>
<doc id="1752855" url="https://pl.wikipedia.org/wiki?curid=1752855" title="Jong Song-ok">
Jong Song-ok

Jong Song-ok (ur. 18 sierpnia 1974 w Haeju) – północnokoreańska lekkoatletka, która specjalizowała się w biegu maratońskim.
W roku 1996 brała udział w igrzyskach olimpijskich w Atlancie. Z czasem 2:35:31 zajęła wówczas 20. lokatę. Trzy lata później – w 1999 – odniosła sukces, zwyciężając w biegu maratońskim podczas lekkoatletycznych mistrzostw świata. Jest to obecnie jedyny medal w historii tej imprezy, jaki zdobyli reprezentanci Koreańskiej Republiki Ludowo-Demokratycznej (Korei Północnej). Rekord życiowy: 2:26:59 (29 sierpnia 1999, Sewilla).

</doc>
<doc id="1752857" url="https://pl.wikipedia.org/wiki?curid=1752857" title="Białe Wzgórza">
Białe Wzgórza

Białe Wzgórza (ang. "White Highlands") – kraina geograficzna w środkowej Kenii. Z powodu żyznych gleb w czasach kolonializmu brytyjskiego osiedlało się tam wielu białych imigrantów (stąd nazwa). Pierwotnie tereny te zamieszkiwane były przez plemiona Kalenjin, Masajów i Kikuju. W latach 50. XX wieku Kikuju wraz ze sprzymierzonymi plemionami Embu i Meru rozpoczęli powstanie Mau Mau w celu odzyskania tych terenów.

</doc>
<doc id="1752860" url="https://pl.wikipedia.org/wiki?curid=1752860" title="Jamne (rejon wełykopysariwski)">
Jamne (rejon wełykopysariwski)

Jamne (ukr. Ямне) - wieś na Ukrainie, w rejonie wełykopysariwskim obwodu sumskiego. 
Założona w 1678. Wieś liczy 1640 mieszkańców.

</doc>
<doc id="1752865" url="https://pl.wikipedia.org/wiki?curid=1752865" title="Serhij Rybałka">
Serhij Rybałka

Serhij Ołeksandrowycz Rybałka, ukr. Сергій Олександрович Рибалка (ur. 1 kwietnia 1990 w Jamnem) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek DJuFK Arsenał Charków. Występował w juniorskich mistrzostwach Ukrainy (DJuFL) w klubach Arsenał Charków (2003-2006) oraz Szachtar Donieck (2007). Karierę piłkarską rozpoczął 20 sierpnia 2006 w klubie Arsenał Charków. Latem 2008 został zaproszony do Dynama Kijów. 3 sierpnia rozegrał pierwszy mecz w składzie Dynamo-2 Kijów. Występował również w rezerwowej drużynie Dynama. 6 listopada 2011 roku zadebiutował w podstawowym składzie dynamowskiej drużyny. W styczniu 2013 został wypożyczony do mistrza Czech Slovana Liberec. 8 września 2017 został wypożyczony do Sivassporu. Po zakończeniu sezonu 2017/18 wrócił do Dynama. Latem 2018 turecki klub wykupił transfer piłkarza.
Kariera reprezentacyjna.
Występował w reprezentacji Ukrainy U-18 oraz reprezentacji Ukrainy U-19.

</doc>
<doc id="1752867" url="https://pl.wikipedia.org/wiki?curid=1752867" title="Dance rock">
Dance rock



</doc>
<doc id="1752879" url="https://pl.wikipedia.org/wiki?curid=1752879" title="Maria Teresa Sobieska">
Maria Teresa Sobieska

Maria Teresa Sobieska (ur. 18 października 1673 w Gniewie, zm. 7 grudnia 1675 w Żółkwi) – królewna polska, córka Jana III Sobieskiego i Marii Kazimiery d’Arquien.
Życiorys.
Maria Teresa Sobieska urodziła się 18 października 1673 w starostwie gniewskim, gdzie jej matka przebywała w czasie wyprawy Jana Sobieskiego na wojnę polsko-turecką, jako szóste dziecko małżonków po synu i czterech córkach. W listach Jana Sobieskiego i Marii Kazimiery Maria Teresa określana była przez rodziców mianem Menone lub Menonka. Postać Menonki pojawia się w listach przyszłego króla polskiego w czasie wyprawy tureckiej, w których Jan Sobieski pisze: 
Gdy ojciec Marii Teresy został królem, postanowił, żeby jednocześnie z uroczystościami koronacyjnymi, ochrzczono jego dwie córki: Marię Teresę i Adelajdę Ludwikę zwaną Berbiluną. Rodzicami chrzestnymi pierwszej z nich mieli zostać król Anglii Karol II Stuart i królowa Francji Maria Teresa. Dziewczynka zmarła jednak na kilka miesięcy przed koronacją ojca 7 grudnia 1675 w Żółkwi, nie doczekawszy wyznaczonego terminu. Śmierć ukochanej córki pogrążyła Sobieskich w głębokiej rozpaczy, którą wyrażają listy pisane przez małżonków w tym okresie. Królowa Maria Kazimiera napisała w liście do męża: 
Maria Teresa Sobieska została pochowana w kościele farnym w Żółkwi.

</doc>
<doc id="1752889" url="https://pl.wikipedia.org/wiki?curid=1752889" title="Alan Boradzow">
Alan Boradzow



</doc>
<doc id="1752899" url="https://pl.wikipedia.org/wiki?curid=1752899" title="Chazret Sowmien">
Chazret Sowmien



</doc>
<doc id="1752906" url="https://pl.wikipedia.org/wiki?curid=1752906" title="Gmina Dzików Stary">
Gmina Dzików Stary



</doc>
<doc id="1752913" url="https://pl.wikipedia.org/wiki?curid=1752913" title="Gran Eriste">
Gran Eriste

Gran Eriste – szczyt w Pirenejach. Leży w Hiszpanii, w prowincji Huesca, w regionie Aragonia, przy granicy z Francją. Należy do podgrupy "Benasque" w Pirenejach Centralnych.

</doc>
<doc id="1752915" url="https://pl.wikipedia.org/wiki?curid=1752915" title="Roseanne">
Roseanne

Roseanne – amerykański sitcom nadawany w latach 1988–1997, a następnie od 2018.
Serial opowiada o losach typowej amerykańskiej rodziny. Rolę tytułową zagrała Roseanne Barr, w roli jej męża wystąpił John Goodman.
Ta sama obsada pojawiła się we wznowieniu serialu w 2018 roku. Pierwsze dwa odcinki, wyemitowane 27 marca 2018, przyniosły stacji rekordowe wyniki oglądalności.
Od 19 października 2006 roku był emitowany w Comedy Central Polska.
Obsada.
i inni.

</doc>
<doc id="1752916" url="https://pl.wikipedia.org/wiki?curid=1752916" title="Roseanne (serial telewizyjny)">
Roseanne (serial telewizyjny)



</doc>
<doc id="1752917" url="https://pl.wikipedia.org/wiki?curid=1752917" title="Rezerwat przyrody „Cieszynianka”">
Rezerwat przyrody „Cieszynianka”

Rezerwat przyrody „Cieszynianka” – florystyczny rezerwat przyrody w gminie Mogilany, w powiecie krakowskim, w województwie małopolskim. Znajduje się ok. 1 km na północny zachód od centrum Mogilan. Zatwierdzony w 1969 r., zajmuje powierzchnię 10,27 ha i obejmuje wyspowe stanowisko cieszynianki wiosennej w lesie grądowym. Wokół rezerwatu utworzono otulinę o powierzchni 25,35 ha.
Rezerwat położony jest w lesie bukowo-brzozowym, porastającym północne stoki mogilańskiego wzgórza. Las ten zajmuje częściowo obszar źródłowy potoku Rzepnik znajdujący się pomiędzy starą szosą Kraków – Mogilany (na wschodzie), drogą Mogilany – Kulerzów – Buków (na południu), a od zachodu graniczy z Chorowicami.
Część lasu, w której występują najobfitsze skupiska cieszynianki należy pod względem fitosocjologicznym do rzędu zespołów "Fagetalia" i do zespołu "Querceto-Carpinetum".

</doc>
<doc id="1752918" url="https://pl.wikipedia.org/wiki?curid=1752918" title="Franciszek III">
Franciszek III



</doc>
<doc id="1752919" url="https://pl.wikipedia.org/wiki?curid=1752919" title="Pico Argualas">
Pico Argualas

Pico Argualas – szczyt w Pirenejach. Leży w Hiszpanii, w prowincji Huesca, w regionie Aragonia, przy granicy z Francją. Należy do podgrupy "Benasque" w Pirenejach Centralnych.

</doc>
<doc id="1752920" url="https://pl.wikipedia.org/wiki?curid=1752920" title="Denis Głuszakow">
Denis Głuszakow



</doc>
<doc id="1752923" url="https://pl.wikipedia.org/wiki?curid=1752923" title="Iuliu Hossu">
Iuliu Hossu

Iuliu Hossu (ur. 30 stycznia 1885 w Milaș, zm. 28 maja 1970 w Bukareszcie) – rumuński duchowny obrządku bizantyjsko-rumuńskiego oraz błogosławiony Kościoła katolickiego.
Życiorys.
Święcenia kapłańskie przyjął 27 marca 1910 roku w Rzymie z rąk bp. Vasile Hossu, biskupa Gherli. W latach 1911–1914 pełnił kolejno funkcję: protokolanta, archiwisty, bibliotekarza i później sekretarza biskupa Gherli. Podczas pierwszej wojny światowej pełnił funkcję kapelana rumuńskich żołnierzy w armii austro-węgierskiej. 3 kwietnia 1917 roku mianowany biskupem Gherli obrządku bizantyjsko-rumuńskiego. 4 grudnia 1917 roku przyjął sakrę biskupią w Blaju z rąk abp. Victora Mihali d'Apsa, arcybiskupa Fogaraszu i Alba Iulia. 1 grudnia 1918 przypadł mu w udziale zaszczyt odczytania w Alba Iulia "Proklamacji przyłączenia Siedmiogrodu do Rumunii".
5 czerwca 1930 roku zmieniono nazwę diecezji na Klużu-Gherli i przeniósł się do Klużu. Od 19 lipca 1930 roku do 31 stycznia 1931 roku administrator apostolski Maramures. 16 września 1936 roku mianowany asystentem Papieskiego Tronu. Od 29 sierpnia 1941 roku do 1947 roku administrator apostolski Oradea Mare. Ponieważ sprzeciwiał się rządowym planom odłączenia Rumuńskiego Kościoła Greckokatolickiego od Stolicy Apostolskiej zmuszono go do opuszczenia swojej diecezji 28 października 1948 roku. Więziony był w Jilava, Drogoslavele, Sighet i Gherla w latach 1948–1964. W latach 1964–1970 został zamknięty w klasztorze Moara Saraca koło Bukaresztu.
Na konsystorzu 28 kwietnia 1969 roku papież Paweł VI kreował go kardynałem "in pectore". Publicznie Paweł VI ogłosił jego nazwisko na konsystorzu 5 marca 1973 roku po jego śmierci. W maju 1970 roku z powodu złego stanu zdrowia przeniesiono go do szpitala Colentina w Bukareszcie i tam zmarł 28 maja 1970 roku. Pochowano go na cmentarzu katolickim w Bukareszcie.
19 marca 2019 roku papież Franciszek pozwolił Kongregacji Spraw Kanonizacyjnych na ogłoszenie dekretu o męczeństwie jego a także innych 6 biskupów. Beatyfikacja jego i towarzyszy odbyła się 2 maja 2019 roku w Blaju w czasie podróży papieża Franciszka do Rumunii.

</doc>
<doc id="1752924" url="https://pl.wikipedia.org/wiki?curid=1752924" title="Kouenji Hyakkei">
Kouenji Hyakkei



</doc>
<doc id="1752927" url="https://pl.wikipedia.org/wiki?curid=1752927" title="Mulleres">
Mulleres

Mulleres lub Tuc de Mulleres – szczyt w Pirenejach. Leży w Hiszpanii, w prowincji Huesca, w regionie Aragonia, przy granicy z Francją. Należy do podgrupy "Benasque" w Pirenejach Centralnych.

</doc>
<doc id="1752931" url="https://pl.wikipedia.org/wiki?curid=1752931" title="Salomon Lipschütz">
Salomon Lipschütz



</doc>
<doc id="1752935" url="https://pl.wikipedia.org/wiki?curid=1752935" title="Płaszów (zajezdnia autobusowa)">
Płaszów (zajezdnia autobusowa)

Zajezdnia autobusowa "Płaszów" – zajezdnia MPK SA w Krakowie, znajduje się przy ulicy Biskupińskiej w XIII Dzielnicy Krakowa. Zajezdnia funkcjonuje od 1983 roku. Obecnie eksploatowane są tam autobusy marki Mercedes-Benz oraz Solaris.

</doc>
<doc id="1752936" url="https://pl.wikipedia.org/wiki?curid=1752936" title="Władysław Kwiatkowski (1907–1968)">
Władysław Kwiatkowski (1907–1968)

Władysław Kwiatkowski (ur. 3 sierpnia 1907, zm. 31 sierpnia 1968) – polski duchowny katolicki, historyk Kościoła, archiwista.
Życiorys.
Pochodził z parafii Kostrzyń w diecezji sandomierskiej. Nauki pobierał w Warszawie: w gimnazjum, seminarium duchownym oraz na Uniwersytecie, gdzie dyplom uzyskał z historii Kościoła. Na kapłana został wyświęcony w 1930. Pracował jako kapelan i prefekt w Zakładzie Sióstr Niepokalanek w Szymanowie koło Warszawy. Potem prowadził zajęcia w Seminarium Mniejszym w Warszawie, a w latach 1936–1940 był profesorem historii w Wyższym Seminarium Metropolitalnym. Ponadto wykonywał obowiązki archiwisty w Kurii Metropolitalnej.
Lata II wojny światowej przepracował jako proboszcz w Miedniewicach i Trojanowie. W 1946 został administratorem parafii Cechówka (późniejsza część Sulejówka), gdzie zasłużył się wyposażeniem wnętrza kościoła oraz budową plebanii. W 1961 objął swoją ostatnią placówkę proboszczowską w Żdżarach.
Ogłosił ponad 20 artykułów z zakresu historii i archiwistyki, głównie na łamach "Głosu Kapłańskiego", "Wiadomościach Archidiecezji Warszawskiej" oraz "Ateneum Kapłańskiego", a także broszurę "Królewska katedra św. Jana w Warszawie" (1939). Z artykułów historycznych wymienić można m.in. "Najstarsze kielichy w Polsce" ("Głos Kapłański", 1933), "Dekret erekcyjny Seminarium Duchownego św. Jana w Warszawie z 1758 roku" ("Wiadomości Archidiecezji Warszawskiej", 1935), "Kwestia prymasostwa polskiego pod koniec XVIII w." ("Głos Kapłański", 1935), "Skrzeszewy. Dom rekolekcyjny archidiecezji warszawskiej" ("Myśl Rekolekcyjna", 1938), "Znaczenie Łowicza dla dziejów Kościoła w Polsce" ("Głos Kapłański", 1938), "Kaplica literacka w katedrze warszawskiej i archikonfraternia literacka" ("Wiadomości Archidiecezji Warszawskiej", 1952), "Początki Wydziału Teologicznego Uniwersytetu w Warszawie (1816-1826)" ("Wiadomości Archidiecezji Warszawskiej", 1952). Z zagadnień archiwistyki Kwiatkowski ogłosił m.in. "Archiwum Archidiecezjalne Warszawskie" ("Wiadomości Archidiecezji Warszawskiej", 1936), "Akta archidiakonatu i biskupstwa w Warszawie" ("Ateneum Kapłańskie", 1947), "Akta prymasów z XVII i XVIII w. w Warszawie" ("Ateneum Kapłańskie", 1947), "Archiwum Nuncjatury Apostolskiej w Warszawie" ("Ateneum Kapłańskie", 1948), "Dokumenty Kościoła na Mazowszu z XV i XVI w. w Archiwum Archidiecezjalnym Warszawskim" ("Ateneum Kapłańskie", 1950). Był także autorem życiorysów biskupa Józefa Miaskowskiego ("I-szy ordynariusz warszawski biskup Józef Bończa Miaskowski (1797-1804)", "Wiadomości Archidiecezji Warszawskiej", 1952) oraz księdza Ludwika Czajewicza ("Polski Słownik Biograficzny", tom IV, 1938). 

</doc>
<doc id="1752938" url="https://pl.wikipedia.org/wiki?curid=1752938" title="Wu xing">
Wu xing

Wu xing () – teoria pięciu przemian (faz) w tradycyjnej filozofii chińskiej.
Słowo "xing" jest wieloznaczne. W różnych publikacjach sinologicznych tłumaczy się je jako „żywioły”, „elementy”, „fazy”. Są to kolejno:
Pięć chińskich żywiołów działa w dwóch przeciwstawnych sobie kierunkach, zgodnie z zasadą yin i yang. Podlegają cyklowi niszczenia i odradzania. W cyklu niszczenia woda gasi ogień, ogień topi metal, metal niszczy drewno, drewno wrasta w ziemię, ziemia zasypuje wodę. W cyklu odradzania z wody rodzi się drzewo/drewno, z drewna ogień, z ognia (poprzez popiół) ziemia, z ziemi wydobywa się metal, metal zamienia się w ciecz. Oba cykle regulują przyrodę i są źródłem jej zmienności.
Chińczycy uważali liczbę pięć za idealną. Odpowiadało jej pięć stron świata, pięć pór roku, pięć planet, pięć zbóż, pięć rodzajów istot żywych, pięć organów ciała, pięć barw, pięć smaków, pięć dźwięków muzycznych, pięć cnót, pięć cech charakteru, Pięcioksiąg konfucjański i kilkaset innych układów. Wszystkie działania musiały być zgodne z harmonią wu xing. Dlatego np. oficjalny strój zmieniał się w zależności od pory roku, a przestępcy byli traceni w czasie symbolizującej śmierć jesieni.

</doc>
<doc id="1752941" url="https://pl.wikipedia.org/wiki?curid=1752941" title="Rodzina Addamsów (ujednoznacznienie)">
Rodzina Addamsów (ujednoznacznienie)



</doc>
<doc id="1752943" url="https://pl.wikipedia.org/wiki?curid=1752943" title="Rafael de Carvalho Santos">
Rafael de Carvalho Santos

Rafael de Carvalho Santos (ur. 14 marca 1989 w Barretos) – brazylijski piłkarz występujący na pozycji bramkarza, obecnie zawodnik AD Confiança.
Życiorys.
Kariera klubowa.
Rafael rozpoczął piłkarską karierę w Corinthians Paulista w 2008 roku, któremu pozostał wierny do 2013. Rozegrał we Corinthians 7 meczy ligowych. W roku 2008 awansował z Corinthians do I ligi brazylijskiej.
W 2009 sięgnął z klubem z São Paulo po Puchar Brazylii, po zwycięskim dwumeczu w finale z drużyną SC Internacional. Rafael Santos nie wystąpił w żadnym meczu finałowym.
Następnie był zawodnikiem klubów: Avaí FC, CA Bragantino, Botafogo FC, AD São Caetano, Icasa Juazeiro do Norte, Associação Portuguesa de Desportos, Guarani FC, Madureira EC, Tupi FC, EC Bahia i Vila Nova FC.
19 grudnia 2019 podpisał kontrakt z brazylijskim klubem AD Confiança, bez odstępnego.

</doc>
<doc id="1752944" url="https://pl.wikipedia.org/wiki?curid=1752944" title="Władysław Kwiatkowski">
Władysław Kwiatkowski



</doc>
<doc id="1752945" url="https://pl.wikipedia.org/wiki?curid=1752945" title="Pic de Font Blanca">
Pic de Font Blanca

Pic de Font Blanca – szczyt górski w Pirenejach Wschodnich. Administracyjnie położony jest na granicy Andory (parafia Ordino) z Francją (departament Ariège). Wznosi się na wysokość 2903 m n.p.m. 
Na południowy wschód od Pic de Font Blanca usytuowany jest szczyt Pic de Fangasses (2682 m n.p.m.), na południe Pic de Besalí (2639 m n.p.m.), natomiast na północnym wschodzie położony jest Pic d’Arial (2685 m n.p.m.). Na północ od szczytu znajduje się jezioro Étang du Rouch.

</doc>
<doc id="1752946" url="https://pl.wikipedia.org/wiki?curid=1752946" title="Girolamo Maria Gotti">
Girolamo Maria Gotti

Girolamo Maria Gotti O.C.D. (ur. 29 marca 1834 w Genui, zm. 19 marca 1916 w Rzymie) – włoski duchowny katolicki, prefekt Kongregacji Rozkrzewiania Wiary, kardynał.
Na chrzcie otrzymał imiona Giovanni Antonio Benedetto. W wieku 16 lat wstąpił do zakonu karmelitów bosych i przyjął imiona Girolamo Maria od Niepokalanego Poczęcia. Profesję złożył w listopadzie 1851 w Loano. Święcenia kapłańskie otrzymał 20 grudnia 1856 w Albendze. W następnych dziesięcioleciach był lektorem z filozofii i teologii w rodzimym klasztorze. Nauczał też matematyki w Akademii Marynarki Wojennej. Był traktowany jako niestrudzony student i uczony, a także asceta (m.in. spał zawsze na podłodze). Podczas Soboru watykańskiego I był doradcą generała swego zakonu. W 1872 wybrany na prokuratora generalnego karmelitów. W październiku 1881 został superiorem generalnym zakonu. Reelekcja miała miejsce w 1889. Od 1884 działał jako doradca w kilku kongregacjach rzymskich, a także egzaminator rzymskiego kleru.
22 marca 1892 otrzymał nominację na tytularnego arcybiskupa Petra in Aegypto. Obrzędu konsekracji, pięć dni później, dokonał kardynał Lucido Maria Parocchi. W 1892 został internuncjuszem do Brazylii. Na konsystorzu z 29 listopada 1895 kreowany kardynałem prezbiterem Santa Maria della Scala. Był następnie prefektem kilku kongregacji: Świętej Kongregacji Odpustów i Relikwii (1896-1899), Świętej Kongregacji Biskupów (1899-1902) oraz Świętej Kongregacji Rozkrzewiania Wiary, której przewodził od roku 1902 do śmierci. Przez krótki czas sprawował funkcję kamerlinga. 
Brał udział w Konklawe 1903 i 1914 roku. Na konklawe po śmierci Leona XIII był jednym z papabile. Wymieniano go już parę lat wcześniej jako ewentualnego następcę Leona z powodu swej głębokiej pobożności, znacznie przewyższającej pobożność papieża Leona. Uważa się go za najbardziej prawdopodobnego przeciwnika kardynała Rampolli. Gdy Rampolla wiedział już, że nie uzyska wystarczającej liczby głosów, poprosił swych zwolenników by głosy oddali na kardynała Sarto i tym samym uniemożliwić wybór Gottiego. Podczas kolejnego wyboru papieża był już zbyt stary by ponownie ubiegać się o wybór. Zmarł w wieku 82 lat i pochowany został na cmentarzu Campo Verano.

</doc>
<doc id="1752948" url="https://pl.wikipedia.org/wiki?curid=1752948" title="Dyskografia Virgin">
Dyskografia Virgin

Dyskografia Virgin – polskiego zespołu muzycznego grającego muzykę pop, pop rock i rock, składa się z czterech albumów studyjnych, jednego albumu koncertowego, jednego box setu, dwunastu singli, dwóch promo oraz dwunastu teledysków.
Debiutancki album zespołu zatytułowany "Virgin" został wydany 5 września 2002 roku. Pochodzący z niego singel „To ty” zajął 27. pozycję na Szczecińskiej Liście Przebojów, zaś utwór „Mam tylko ciebie” uplasował się na 15. miejscu listy. Album dotarł do 31. miejsca listy OLiS.
W maju 2004 roku wydano drugi album zespołu zatytułowany "Bimbo", który w drugim tygodniu sprzedaży zajął 1. miejsce zestawienia OLiS. Promujący album singel „Dżaga” dotarł do 5. pozycji listy przebojów "Top-15" Wietrznego Radia. Kolejnymi singlami promującymi album były utwory „Kolejny raz” oraz „Nie zawiedź mnie”.
24 października 2005 roku ukazał się trzeci album studyjny Virgin zatytułowany "Ficca", który od lipca 2006 roku przez sześć kolejnych tygodni przebywał na szczycie listy sprzedaży OLiS. Wydawnictwo uzyskało status potrójnej platynowej płyty w Polsce. Promowały go utwory „2 bajki” oraz „Znak pokoju”, który to zdobył dla zespołu nagrodę "Słowika publiczności" podczas festiwalu w Sopocie w 2005 roku. Komercyjny sukces albumu spowodował wydanie jego reedycji promowanej singlem „Szansa”, dzięki któremu zespół zwyciężył w konkursie "Premiery" podczas XLIII Krajowego Festiwalu Piosenki Polskiej w Opolu.
W listopadzie 2006 roku wydano box set zawierający wszystkie trzy albumy zespołu, wideo przedstawiające kulisy XLIII Krajowego Festiwalu Piosenki Polskiej w Opolu oraz teledysk z wakacji Doroty Rabczewskiej i Radosława Majdana.
Na początku stycznia 2007 roku zespół został rozwiązany. W 2016 roku zespół został reaktywowany i wydał utwór „Hard Heart” w wersji promo, którego polskojęzyczna wersja piosenki zatytułowana „Niebezpieczna kobieta” została oficjalnie pierwszym singlem promującym czwarty studyjny album grupy "Choni" oraz jednocześnie utworem przewodnim filmu "Pitbull. Niebezpieczne kobiety" w reżyserii Patryka Vegi. Premiera albumu "Choni" miała miejsce 10 listopada 2016 roku. Drugi singel z płyty, „Kopiuj-wklej”, również ukazał się w listopadzie 2016 i w zaledwie trzy miesiące pokrył się złotem pomimo braku wsparcia ze strony rozgłośni radiowych. 7 maja 2018 roku miała premiera singla „Miłość na etat”, do którego powstał teledysk dokumentujący ślub wokalistki zespołu.

</doc>
<doc id="1752949" url="https://pl.wikipedia.org/wiki?curid=1752949" title="Estera Tenenbaum">
Estera Tenenbaum

Estera Tenenbaum (ur. 27 stycznia 1904 w Warszawie, zm. 1963 w Jerozolimie) – polsko-niemiecka biolog żydowskiego pochodzenia.
Urodziła się w Warszawie, następnie razem z rodzicami przeniosła się do Łodzi, gdzie uczęszczała do gimnazjum. Następnie studiowała na Uniwersytecie Jagiellońskim w Krakowie (1921–1923), a potem w Niemczech, na Uniwersytecie Humboldtów w Berlinie. W 1924 rodzice z młodszym bratem Estery emigrowali do Palestyny.

</doc>
<doc id="1752950" url="https://pl.wikipedia.org/wiki?curid=1752950" title="Hector Goetinck">
Hector Goetinck

Hector Goetinck (ur. 5 marca 1886 w Brugii, zm. 26 czerwca 1944 tamże) – belgijski piłkarz grający na pozycji pomocnika, później również trener.
Życiorys.
Hector Goetinck z piłką nożną zetknął się po raz pierwszy w szkole w rodzimej Brugii jako zaledwie dziesięcioletni chłopiec. W roku 1901 został przyjęty do klubu piłkarskiego Club Brugge. Zaczynał jako lewoskrzydłowy, lecz równie dobrze radził sobie na prawej flance. Wraz z kolegami z boiska, napastnikiem Robertem De Veenem i obrońcą Charlesem Cambierem, stanowił trzon popularnych Blauw-Zwart, który to klub przed I wojną światową trzykrotnie był wicemistrzem Belgii. Poza tym Goetinck już w tym okresie zaczął grać w reprezentacji.
Podczas wojny Hector wraz z innymi czołowymi belgijskimi graczami utworzył twór o nazwie Belgian Front Wanderers, rozgrywający mecze pokazowe w Anglii, Francji i Włoszech. Jednak już w pierwszym sezonie po zakończeniu wojny Club Brugge wywalczył swój debiutancki tytuł mistrzowski. Goetinck w sumie grał w ekipie z Brugii przez 27 lat, aż do 42 roku życia. Przez 15 lat był kapitanem Blauw-Zwart.
Po zakończeniu kariery i krótkim odpoczynku od futbolu, Hector Goetinck w roku 1930 zajął się trenerką, szkoląc jednocześnie reprezentację Belgii oraz Club Brugge. Był selekcjonerem „Czerwonych Diabłów” na pierwszych mistrzostwach świata rozgrywanych w Urugwaju, dokąd Belgowie wraz z Francuzami i Rumunami dopłynęli jednym statkiem z Europy. Podróż trwała – bagatela – dwa tygodnie. Ostatecznie podopieczni Goetincka zajęli z kompletem porażek ostatnie miejsce w grupie i bardzo szybko musieli wracać do domu.
W latach 1937–1939 Hector był jeszcze trenerem KV Oostende, jednak wkrótce nadeszła II wojna światowa. Podczas niej Goetinck zginął, gdy na hotel w Knokke-Heist, gdzie przebywał, spadła bomba.

</doc>
<doc id="1752952" url="https://pl.wikipedia.org/wiki?curid=1752952" title="Primaaprilisowe RFC">
Primaaprilisowe RFC

Primaaprilisowe RFC – w prawie każdy prima aprilis (1 kwietnia) od 1989 roku Internet Engineering Task Force publikuje jeden lub więcej humorystycznych RFC. Pierwszy ukazał się w 1978 roku, a po 11 latach zaczęto regularnie, co roku publikować kolejne, z pominięciem roku 2006, w którym, zamiast humorystycznego RFC, 1 kwietnia opublikowano ogłoszenie na liście mailingowej IETF na temat mianowania Huberta, postaci z Ulicy Sezamkowej, członkiem Internet Architecture Board.
Przed primaaprilisowymi publikowane były również inne humorystyczne RFC. Pierwszy ukazał się w czerwcu 1973 roku, był to RFC 527 zatytułowany "ARPAWOCKY", który parodiował wiersz "Jabberwocky" Lewisa Carrolla. Poniższa lista zawiera również humorystyczne RFC publikowane w dniach innych niż 1 kwietnia.
IETF przyjmuje propozycje poprawnie sformatowanych primaaprilisowych RFC od ogółu społeczeństwa i rozważa ich publikację tego samego roku, jeśli zostały przysłane co najmniej 2 tygodnie przed 1 kwietnia.
Zbiór primaaprilisowych RFC ukazał się w książce "The Complete April Fools' Day RFCs".

</doc>
<doc id="1752953" url="https://pl.wikipedia.org/wiki?curid=1752953" title="Pic de Sauvegarde">
Pic de Sauvegarde

Pic de Sauvegarde (hiszp. "Pico de Salvaguardia") – szczyt w Pirenejach. Leży na granicy między Hiszpanią (prowincja Huesca, w regionie Aragonia) a Francją (departament Górna Garonna). Należy do podgrupy "Benasque" w Pirenejach Centralnych.

</doc>
<doc id="1752956" url="https://pl.wikipedia.org/wiki?curid=1752956" title="Pic du Crabere">
Pic du Crabere

Pic de Sauvegarde (hiszp. "Pico de Salvaguardia") – szczyt w Pirenejach. Leży na granicy między Hiszpanią (Lleida (prowincja)) a Francją (departamenty Górna Garonna i Ariège). Należy do podgrupy "Benasque" w Pirenejach Centralnych.

</doc>
<doc id="1752958" url="https://pl.wikipedia.org/wiki?curid=1752958" title="Albert Heijn">
Albert Heijn

Albert Heijn – holenderska sieć supermarketów istniejąca od roku 1887. Pierwszy sklep powstał w Oostzaan. Główne biuro znajduje się w Zaandam. W roku 2011 liczba sklepów wyniosła 832 oraz 30 AH to go, oraz 46 AH XL. Albert Heijn należy do spółki Królewskie Ahold NV.
Rodzaje Albert Heijn.
Albert Heijn.
Rodzaj normalny. Niektóre są otwarte również w niedziele. Pierwszy Albert Heijn w Belgii pojawił się 16 marca 2011 r. w Brasschaat.
Albert Heijn XL.
Ten rodzaj jest większy niż normalny. Najwięcej sklepów tego typu można zobaczyć w większych miastach.
Albert Heijn to go.
Ten rodzaj jest mniejszy niż normalny i przypomina typowy polski sklep spożywczy. Znajduje się często na stacjach kolejowych.

</doc>
<doc id="1752962" url="https://pl.wikipedia.org/wiki?curid=1752962" title="Pic des Redouneilles">
Pic des Redouneilles

Pic des Redouneilles – szczyt w Pirenejach. Leży w południowej Francji, w departamencie Ariège, przy granicy z Hiszpanią. Należy do podgrupy "Benasque" w Pirenejach Centralnych.

</doc>
<doc id="1752965" url="https://pl.wikipedia.org/wiki?curid=1752965" title="Aleja Jana Pawła II w Łodzi">
Aleja Jana Pawła II w Łodzi

Aleja Jana Pawła II – jedna z najważniejszych arterii komunikacyjnych Łodzi. Zaczyna się przy ul. Pabianickiej, głównej wylotówce z Łodzi w kierunku południowym, a kończy na estakadzie przy skrzyżowaniu z al. Mickiewicza, przechodząc w al. Włókniarzy. Cała aleja jest dwujezdniowa, pozbawiona torów tramwajowych. Do czasu otwarcia 40-kilometrowego odcinka autostrady A1 (Łódź Północ - Tuszyn) stanowiącego jednocześnie wschodnią obwodnicę Łodzi była częścią drogi krajowej nr 1 (E75). W związku z tym, od 1 lipca 2016 r. Jana Pawła II znajduje się w ciągu drogi krajowej numer 91.
Do 2005 roku Aleja Jana Pawła II wraz z obecną Aleją Włókniarzy tworzyła jedną ulicę – Aleję Włókniarzy. 8 czerwca 2005 roku Rada Miejska podjęła decyzję o przemianowaniu południowego odcinka Alei Włókniarzy (od al. Bandurskiego przy dworcu Łódź Kaliska do ul. Pabianickiej) na aleję Jana Pawła II.

</doc>
<doc id="1752969" url="https://pl.wikipedia.org/wiki?curid=1752969" title="Pique d’Endron">
Pique d’Endron

Pique d’Endron – szczyt w Pirenejach. Leży w południowej Francji, w departamencie Ariège, przy granicy z Hiszpanią. Należy do podgrupy „Benasque” w Pirenejach Centralnych.

</doc>
<doc id="1752971" url="https://pl.wikipedia.org/wiki?curid=1752971" title="Filip Polášek">
Filip Polášek

Filip Polášek (ur. 21 lipca 1985 w Zwoleniu) – słowacki tenisista, zwycięzca Australian Open 2021 w grze podwójnej, reprezentant w Pucharze Davisa.
Kariera tenisowa.
Zawodowym tenisistą został w 2005 roku. W 2013 roku zakończył karierę zawodową, jednak powrócił do rozgrywek w czerwcu 2018 roku.
Sukcesy Polášek odnosił głównie jako deblista. Triumfował w 17 turniejach rangi ATP Tour, w tym Australian Open 2021, z 35 osiągniętych finałów.
W 2008 po raz pierwszy reprezentował swój kraj w Pucharze Davisa. W tymże roku był blisko awansu z zespołem do grupy światowej (gra 16. najlepszych męskich reprezentacji), jednak Słowacy przegrali rywalizację 1:4 z Serbią. Polášek zdobył punkt dla zespołu, pokonując w meczu singlowym poprzez walkower Janko Tipsarevicia.
Najwyżej sklasyfikowany w rankingu deblistów był 3 lutego 2020 roku na 7. miejscu, natomiast w zestawieniu singlistów pod koniec listopada 2007 roku zajmował 555. pozycję.

</doc>
<doc id="1752972" url="https://pl.wikipedia.org/wiki?curid=1752972" title="QNM (metoda)">
QNM (metoda)

QNM – metoda pozwalająca wyznaczać histogramy różnic lub sum wielkości poddanych kwantyzacji w taki sposób, aby zminimalizować wpływ kwantyzacji oraz nieliniowości charakterystyki kwantyzatora (ang. Quantization and Non-linearity Minimization method).
Pierwotnie została ona opracowana w celu poprawy parametrów metrologicznych modułów pomiaru odcinka czasowego, w których odcinek czasowy wyznacza się jako różnicę dwóch stempli czasowych.
Metoda QNM wykorzystuje fakt, że wielkość zmierzona (poddana kwantyzacji) posiada rozkład prostokątny, wówczas rozkład prawdopodobieństwa sumy dwóch wielkości będzie splotem ich rozkładów. W tej metodzie dla pojedynczej pary dwóch wielkości histogram sum uzupełniany jest poprzez dodanie splotu do histogramu, a nie tak, jak to jest robione w sposób tradycyjny zwiększenie wartości histogramu o jeden w punkcie który jest sumą tych wielkości.
Histogram różnic wyznacza się w metodzie QNM w taki sposób, że splotowi podlega funkcja opisująca odjemną oraz funkcja opisująca odjemnik ze zmienionym znakiem argumentu.

</doc>
<doc id="1752974" url="https://pl.wikipedia.org/wiki?curid=1752974" title="Pico Lézat">
Pico Lézat

Pico Lézat – szczyt w Pirenejach. Leży w południowej Francji, w departamencie Górna Garonna, przy granicy z Hiszpanią. Należy do podgrupy "Luchon" w Pirenejach Centralnych.

</doc>
<doc id="1752978" url="https://pl.wikipedia.org/wiki?curid=1752978" title="Ogre You Asshole">
Ogre You Asshole

Ogre You Asshole – japoński zespół postpunkowy założony w maju 2001 roku w Nagano.
Nazwa grupy powstała po tym, jak Eric Judy (basista Modest Mouse), poproszony o autograf, napisał wokaliście na ramieniu „Ogre You Asshole”. Jest to cytat z filmu "Zemsta frajerów".

</doc>
<doc id="1752980" url="https://pl.wikipedia.org/wiki?curid=1752980" title="Pablo León">
Pablo León

Pablo León - piłkarz paragwajski, napastnik.
Jako piłkarz klubu Club Guaraní wziął udział w turnieju Copa América 1953, gdzie Paragwaj zdobył tytuł mistrza Ameryki Południowej. León zagrał jedynie ostatnie 5 minut meczu z Brazylią i na minutę przed końcem spotkania zdążył zdobyć zwycięską bramkę, która odebrała Brazylii pewne już mistrzostwo Ameryki Południowej.

</doc>
<doc id="1752981" url="https://pl.wikipedia.org/wiki?curid=1752981" title="Zdobycie Antipatrei">
Zdobycie Antipatrei

Zdobycie Antipatreji – zajęcie miasta Antipatreja przez Rzymian w roku 200 p.n.e. 
Po zdobyciu Abydos w roku 200 p.n.e. Filip V, król macedoński, dowiedział się o wypowiedzeniu mu wojny przez Rzymian. Konsul Sulpicjusz Galba na czele dwóch legionów i oddziałów sprzymierzeńców wkroczył do Apollonii. Z uwagi na chorobę wysłał swojego legata Lucjusza Apustiusza na północno-zachodnie ziemie Filipa. Po zajęciu kilku miast w Dassaretydzie Apustiusz podszedł pod otoczone mocnymi murami miasto Antipatreja (obecnie Berat w Albanii) ok. 50 km na wschód od Apolloni. Legat zażądał natychmiastowej kapitulacji obrońców, ci jednak odrzucili jego żądania. W tej sytuacji Rzymianie ruszyli do szturmu rozpędzając nieliczną załogę macedońską i dokonując masakry obrońców. Po zdobyciu i wymordowaniu dorosłych obywateli, miasto zostało spalone a mury zburzone. Po zajęciu miasta Rzymianie wkroczyli bez walki do Kodrion (obecnie Rrmait), skąd obładowani łupami ruszyli w drogę powrotną. W trakcie marszu zaatakowani przez Macedończyków Atenagorasa odparli z trudnością atak przeciwnika powracając do obozu pod Apollonią.

</doc>
<doc id="1752982" url="https://pl.wikipedia.org/wiki?curid=1752982" title="Wrocławska Fontanna">
Wrocławska Fontanna

Wrocławska Fontanna – multimedialna fontanna we Wrocławiu, otoczona pergolą, przy Hali Stulecia. Jest największą fontanną w Polsce i jedną z największych w Europie.
Fontanna ma powierzchnię około 1 ha. W jej niecce (o wymiarach 115x108 m) umieszczono 300 dysz wodnych różnego rodzaju (gejzery, dysze pieniące, dynamiczne, mgielne, punktowe, palmowe, wodne), które mogą tryskać wodę na wysokość 40 metrów oraz 3 dysze ogniowe. Na dnie umieszczono 800 punktów świetlnych. Wszystko to stanowi część multimedialnych pokazów wodnych odbywających się w rytm muzyki. Uzupełnieniem przedstawienia są projektory i kolorowe światła laserowe. Koszt budowy fontanny wedle pierwotnych kalkulacji miał wynosić 20 mln złotych, jednak ostatecznie budowa kosztowała 12 mln zł. Otwarcie fontanny odbyło się 4 czerwca 2009 roku. Projekt przygotowała Pracownia Projektowa Archad – Artur Moryson.
Fontanna działa tylko w sezonie letnim – od ostatniego weekendu kwietnia lub pierwszego weekendu maja do końca października.
Szczególnie spektakularne są pokazy nocne.
W sezonach zimowych 2010/2011 i 2011/2012 niecka fontanny służyła za lodowisko o powierzchni 2320 m² i wymiarach 116 na 20 m.

</doc>
<doc id="1752983" url="https://pl.wikipedia.org/wiki?curid=1752983" title="Pablo Leon">
Pablo Leon



</doc>
<doc id="1752985" url="https://pl.wikipedia.org/wiki?curid=1752985" title="Osiedle Mickiewicza (Ruda Śląska)">
Osiedle Mickiewicza (Ruda Śląska)

Osiedle Mickiewicza znajduje się w centralnej części dzielnicy Ruda. Od strony północnej graniczy z torami kolejowymi linii kolejowej nr 137. Od wschodu osiedle graniczy z pozostałościami po Puszczy Kokotek, Od zachodu z centrum dzielnicy, a od południa z osiedlem Ruda Południowa. W skład osiedla wchodzą ulice: Mickiewicza, Norwida, Miłosza, Nałkowskiej i część ulicy Wieniawskiego.
Zabudowa.
Na osiedlu znajduje się 8 wieżowców (4 jedenastopiętrowe i 4 dziesięciopiętrowe), 9 bloków czteropiętrowych oraz kilkanaście kamienic, przy ulicy Miłosza znajduje się 21 domów szeregowych. Przy ulicy Norwida znajduje się także pawilon handlowo-usługowy, a w nim sklepy, biblioteka pedagogiczna oraz osiedlowy dom kultury "Matecznik".
Historia.
Do lat 60. XX wieku na terenie obecnego osiedla znajdowało się kilka kamienic, drewniane baraki oraz łąki. W latach 60. XX wieku powstało 8 wieżowców: 3 przy ulicy Nałkowskiej, 2 przy ulicy Mickiewicza, 2 przy ulicy Norwida, 1 przy ulicy Wieniawskiego. W roku 1976 zaczęto budowę bloków przy ulicy Norwida, trzy pierwsze zostały oddane w 1977, reszta do 1980 roku. W roku 1985 została wybudowana Szkoła Podstawowa nr 3, która 27 kwietnia 2007 roku przyjęła imię hrabiny Joanny Gryzik von Schaffgotsch. W roku 2007 na ulicy Nałkowskiej z niedokończonego żłobka wybudowano 4-piętrowy dom mieszkalny. Pod koniec 2009 roku zakończono budowę domków szeregowych, a nowo powstałą ulicę nazwano imieniem Czesława Miłosza.
Edukacja.
Na osiedlu znajduje się Szkoła Podstawowa nr 3 im. Joanny von Schaffgotsch - Gryzik oraz Gimnazjum nr 1 i I Liceum Ogólnokształcące, które znajdują się w Zespole Szkół Ogólnokształcących im. Adama Mickiewicza.
Komunikacja.
Komunikacja autobusowo-tramwajowa.
W promieniu 500 metrów od osiedla znajdują się cztery przystanki autobusowe i cztery tramwajowe. Komunikację miejską w całości zapewnia KZK GOP. Tramwajem dostaniemy się do dzielnicy Chebzie oraz na osiedle Rudzka Kuźnica, a dalej do Bytomia, autobusami dostaniemy się do wszystkich dzielnic Rudy Śląskiej oraz do Bytomia i Zabrza.
Dnia 1 października 2009 zostaje uruchomiona linia nr 955 która przejeżdża przez osiedle i zatrzymuje się na nim na nowym przystanku Ruda Norwida. 
Przystanek i linia zostały zlikwidowane 1 października 2011 roku
Komunikacja kolejowa.
W odległości około kilometra działa przystanek kolejowy: Ruda Śląska, skąd można się dostać m.in. do: Gliwic, Katowic, Zawiercia czy Częstochowy. 
Komunikacja drogowa.
W odległości około 0,5 kilometra przebiega droga wojewódzka nr 925 z Bytomia do Rybnika oraz Drogowa Trasa Średnicowa z Katowic do Gliwic.

</doc>
<doc id="1752988" url="https://pl.wikipedia.org/wiki?curid=1752988" title="Pic des Spijeoles">
Pic des Spijeoles

Pic des Spijeoles – szczyt w Pirenejach. Leży w południowej Francji, w departamentach Górna Garonna i Pireneje Wysokie, przy granicy z Hiszpanią. Należy do podgrupy "Luchon" w Pirenejach Centralnych.

</doc>
<doc id="1752989" url="https://pl.wikipedia.org/wiki?curid=1752989" title="Wrocławska fontanna">
Wrocławska fontanna



</doc>
<doc id="1752991" url="https://pl.wikipedia.org/wiki?curid=1752991" title="Natalja Iwanowa">
Natalja Iwanowa

Natalja Nikołajewna Iwanowa (ros. Наталья Николаевна Иванова, ur. 25 czerwca 1981) – rosyjska lekkoatletka, płotkarka i sprinterka.

</doc>
<doc id="1752993" url="https://pl.wikipedia.org/wiki?curid=1752993" title="Grand Quayrat">
Grand Quayrat

Grand Quayrat – szczyt w Pirenejach. Leży w południowej Francji, w departamencie Górna Garonna, przy granicy z Hiszpanią. Należy do podgrupy "Luchon" w Pirenejach Centralnych.
Pierwszego wejścia dokonał Reboul w 1789 r.

</doc>
<doc id="1752999" url="https://pl.wikipedia.org/wiki?curid=1752999" title="Galeria Solaris Center">
Galeria Solaris Center



</doc>
<doc id="1753003" url="https://pl.wikipedia.org/wiki?curid=1753003" title="Galeria Handlowa Solaris Center">
Galeria Handlowa Solaris Center



</doc>
<doc id="1753007" url="https://pl.wikipedia.org/wiki?curid=1753007" title="Awiważ">
Awiważ

Awiważ (fr. "avivage") – technika farbowania tkanin polegająca na nadawaniu jej żywych kolorów oraz chrzęszczącą apreturę. Ma na celu uzyskanie lepszego chwytu oraz poprawienia własności przędnych tego włókna. Są to środki nanoszone już po wytworzeniu włókna bądź też po zabarwieniu.
Technika ta jest wykonywana sposobem natryskowym lub poprzez odpowiednie zanurzanie włókna w wodnym roztworze oraz odparowaniu tej wody podczas suszenia.

</doc>
<doc id="1753008" url="https://pl.wikipedia.org/wiki?curid=1753008" title="Polska Liga Rugby">
Polska Liga Rugby



</doc>
<doc id="1753009" url="https://pl.wikipedia.org/wiki?curid=1753009" title="Serhij Szczerbakow">
Serhij Szczerbakow

Serhij Hennadijowycz Szczerbakow, ukr. Сергій Геннадійович Щербаков, ros. Сергей Геннадиевич Щербаков, "Siergiej Giennadjewicz Szczerbakow" (ur. 15 sierpnia 1971 w Doniecku, Ukraińska SRR) – ukraiński piłkarz, grający na pozycji pomocnika, a wcześniej napastnika, reprezentant Ukrainy. Posiada również obywatelstwo rosyjskie i portugalskie.
Kariera piłkarska.
Kariera klubowa.
Jest wychowankiem Szachtara Donieck, w którym w 1989 rozpoczął karierę piłkarską. W końcu 1992 podpisał 4-letni kontrakt ze Sportingiem CP. 14 grudnia 1993 w wyniku wypadku samochodowego doznał urazu kręgosłupa oraz paraliżu obu nóg. Od 1997 mieszka w Moskwie, gdzie przechodził rehabilitację.
Kariera reprezentacyjna.
27 sierpnia 1991 debiutował w olimpijskiej reprezentacji ZSRR w meczu towarzyskim z Norwegią, wygranym 1:0. Wcześniej bronił barw młodzieżowej reprezentacji ZSRR, w której rozegrał 31 meczów.
29 kwietnia 1992 debiutował w reprezentacji Ukrainy w meczu towarzyskim z Węgrami, przegranym 1:3. Reprezentował również młodzieżową drużynę Rosji.

</doc>
<doc id="1753010" url="https://pl.wikipedia.org/wiki?curid=1753010" title="Matka Boża Rokitniańska">
Matka Boża Rokitniańska



</doc>
<doc id="1753013" url="https://pl.wikipedia.org/wiki?curid=1753013" title="Convenience store">
Convenience store

Convenience store, corner store, corner shop – anglojęzyczny termin mający źródło w USA (7-Eleven od 1927) i oznaczający mały sklep, zazwyczaj położony w dzielnicach mieszkaniowych miast albo w innych dogodnych i często odwiedzanych punktach, handlujący głównie towarami na potrzeby bieżące. Są to przede wszystkim gotowe, konfekcjonowane produkty spożywcze i napoje (mrożonki, konserwy, paczkowane wędliny i sery, lody itp.), środki czystości osobistej i gospodarczej, gazety, papierosy, zapałki, baterie itp. Czasami też np. losy na loterie.
Często są to placówki działające w systemie samoobsługowym, zazwyczaj czynne od wczesnego ranka do późnego wieczora. W zależności od uwarunkowań prawnych w poszczególnych krajach mogą to być sklepy czynne przez siedem dni w tygodniu, niekiedy też całodobowe. Większość z tych sklepów oferują także napoje zawierające alkohol: czasem tylko takie jak piwo, niektóre zaś również te o większej zawartości alkoholu (wino i wódkę).
Szczególnym przypadkiem sklepów typu "convenience" są obiekty funkcjonujące przy całodobowych stacjach benzynowych.
W Polsce, obok sklepów przy stacjach benzynowych, do najbardziej powszechnie znanych sklepów tego typu są te należące do sieci „ABC” (ok. 8500 punktów) oraz „Żabka” (ok. 9100 punktów). Do największych w Europie sieci sklepów typu "convenience" należy założona w 1932 roku w Holandii „Spar” (pierwotnie: „"DE SPAR"”), licząca ok. 12 tysięcy punktów handlowych na całym świecie (w tym ponad 100 w Polsce).

</doc>
<doc id="1753014" url="https://pl.wikipedia.org/wiki?curid=1753014" title="Convenience">
Convenience



</doc>
<doc id="1753019" url="https://pl.wikipedia.org/wiki?curid=1753019" title="Kineta">
Kineta

Kineta - przekop w dnie akwenu wykonany w celu pogłębienia toru wodnego lub posadowienia budowli wodnej. Zwykle wykonywany pogłębiarką.
Kineta w kanalizacji.
W budownictwie i kanalizacji, przez analogię, kinetą jest nazywane podłużne korytko przykryte kratką ściekową służące do odwodnienia wybetonowanego placu, parkingu, itp. jak też wyprofilowane korytko na dnie studzienki kanalizacyjnej. Korytko ma wysokość połowy średnicy kanału, który przebiega przez dno studzienki, a jego profil usprawnia przepływ cieczy przez studzienkę. Wylot kinety jest położony poniżej jej wlotu (wlotów). Spadek ten powinien wynosić 5% (1:20).
W tym drugim znaczeniu można wyróżnić kinety:
Typowe plastikowe kinety studzienek kanalizacyjnych produkuje się zwykle z króćcami pasującymi do typowych plastikowych rur kanalizacyjnych o średnicy Φ=110, 160 i 200 mm, w rozmiarach pasujących do studzienek Φ=315 i 400 mm. 
Kinety o większej średnicy wykonuje się zwykle w formie prefabrykowanych odlewów betonowych.

</doc>
<doc id="1753021" url="https://pl.wikipedia.org/wiki?curid=1753021" title="Cecylia Miśkowiakowa">
Cecylia Miśkowiakowa

Cecylia Miśkowiakowa z domu Krajewska (ur. 6 listopada 1914 w Skulsku koło Konina, zm. 17 września 1987 w Słupcy) – polska nauczycielka, polonistka.
Życiorys.
Była córką Eugeniusza (urzędnika) i Pelagii z Bidzińskich. Nauki pobierała kolejno w szkole powszechnej w Skulsku (1921–1924), szkole wydziałowej w Inowrocławiu (1924–1925) i Państwowym Gimnazjum Żeńskiego im. Anny Jagiellonki w Kaliszu (1925–1932); po maturze zdanej w 1932 podjęła studia polonistyczne na Wydziale Humanistycznym Uniwersytetu Poznańskiego. Magisterium uzyskała w 1936 na podstawie pracy "Ksiądz Jan Gorczyczewski. Szkic monograficzny", przygotowanej pod kierunkiem Romana Pollaka.
Do wybuchu II wojny światowej była nauczycielką szkół wielkopolskich; uczyła języka polskiego w Prywatnym Gimnazjum im. Najświętszego Serca Jezusowego w Poznaniu (1936–1938), potem w Gimnazjum i Liceum Ogólnokształcącym w Pleszewie. Lata wojenne przepracowała, już jako mężatka (wyszła za mąż tuż przed wybuchem wojny, 23 sierpnia 1939), w majątku ziemskim Nieświastów-Kazimierz Biskupi koło Konina, udzielając się jednocześnie w tajnym nauczaniu. Po wojnie była polonistką w Gimnazjum i Liceum Ogólnokształcącego w Słupcy (1945–1951 i 1962–1971) oraz w Wągrowcu (1951–1962). W 1971 przeszła na emeryturę.
Ogłosiła artykuł "Z pracy Kółka Polonistycznego w Słupcy w latach 1945–1950" (w: "Z doświadczeń nauczycieli wielkopolskich", Poznań 1960), w którym przedstawiła swoją wizję pracy nauczyciela-polonisty. Była zwolenniczką aktywnego udzielania się polonistów w życiu kulturalnym środowiska (co dotyczyło szczególnie mniejszych miejscowości, w których przyszło jej pracować), a także dbałości o zachowanie i popularyzowanie miejscowej twórczości ludowej. Jako utalentowany pedagog potrafiła na tyle zainteresować swoim przedmiotem uczniów, że wielu z nich wybrało również studia polonistyczne. W 1938 na łamach "Kroniki Miasta Poznania" ogłosiła skróconą wersję swojej pracy magisterskiej "Ze studiów nad życiem i twórczością ks. Jana Gorczyczewskiego". Do osoby Gorczyczewskiego wróciła jeszcze raz po wojnie, zamieszczając (pod nazwiskiem panieńskim) poświęcony mu artykuł w "Polskim słowniku biograficznym" (tom VIII, 1959). 
Jej mężem był Jan Miśkowiak (1907–2000), również polonista i historyk literatury, przed wojną starszy asystent profesora Romana Pollaka na Uniwersytecie Poznańskim, po wojnie nauczyciel szkół w Słupcy i Wągrowcu, gdzie pracował razem z żoną (w tym w Słupcy - jako dyrektor). Miśkowiakowie mieli troje dzieci − synów Bogdana (ur. 1943) i Jerzego (ur. 1947) oraz córkę Barbarę (ur. 1951).
Cecylia Miśkowiakowa zmarła 17 września 1987 w Słupcy i pochowana została na tamtejszym cmentarzu parafialnym.

</doc>
<doc id="1753023" url="https://pl.wikipedia.org/wiki?curid=1753023" title="Udo Bullmann">
Udo Bullmann

Udo Bullmann (ur. 8 czerwca 1956 w Gießen) – niemiecki polityk i nauczyciel akademicki, poseł do Parlamentu Europejskiego V, VI, VII, VIII i IX kadencji.
Życiorys.
Studiował m.in. politologię i socjologię, a także ekonomię i prawo publiczne. Tytuł zawodowy magistra nauk politycznych uzyskał w 1982, w 1988 został doktorem nauk społecznych. Od 1984 do 1999 był pracownikiem naukowym na Uniwersytecie w Gießen. Wykładał też m.in. na uczelni w Glasgow.
Wstąpił do Socjaldemokratycznej Partii Niemiec. Do 1991 zasiadał we władzach Młodych Socjalistów, przewodnicząc strukturom w powiecie Gießen i następnie w Hesji.
W 1999 z listy SPD uzyskał mandat deputowanego do Parlamentu Europejskiego. W wyborach w 2004, 2009, 2014 i 2019 z powodzeniem ubiegał się o reelekcję. W marcu 2018 został nowym przewodniczącym frakcji Postępowego Sojuszu Socjalistów i Demokratów w VIII kadencji PE.

</doc>
<doc id="1753024" url="https://pl.wikipedia.org/wiki?curid=1753024" title="Zaczyn gipsowy">
Zaczyn gipsowy

Zaczyn gipsowy - mieszanina wody i gipsu z dodatkami opóźniającymi wiązanie.
Zaczyny gipsowe stosowane są do:

</doc>
<doc id="1753028" url="https://pl.wikipedia.org/wiki?curid=1753028" title="Klang">
Klang



</doc>
<doc id="1753030" url="https://pl.wikipedia.org/wiki?curid=1753030" title="Traktor Pawłodar">
Traktor Pawłodar



</doc>
<doc id="1753031" url="https://pl.wikipedia.org/wiki?curid=1753031" title="Mecz lekkoatletyczny młodzieżowców Niemcy – Polska – Austria/Szwajcaria 2009">
Mecz lekkoatletyczny młodzieżowców Niemcy – Polska – Austria/Szwajcaria 2009

Mecz lekkoatletyczny młodzieżowców Niemcy – Polska – Austria / Szwajcaria 2009 – impreza lekkoatletyczna, która odbyła się 13 sierpnia 2009 na Stadionie olimpijskim w Berlinie. W zawodach wzięli udział zawodnicy z rocznika 1987 oraz młodsi startujący w barwach trzech zespołów: Niemiec, Polski oraz połączonej reprezentacji Austrii i Szwajcarii. 
Wśród mężczyzn triumfowali Niemcy (168 pkt) przed Polską (153) i Austrią/Szwajcarią (70).
U kobiet również zwyciężyły Niemki (192), drugie były Polki (129) a połączona reprezentacja Austrii i Szwajcarii zgromadziła 74 punkty.

</doc>
<doc id="1753034" url="https://pl.wikipedia.org/wiki?curid=1753034" title="Mrożonka">
Mrożonka

Mrożonka – zamrożony produkt żywnościowy mrożony w temperaturach od –25 do –40 °C, przeznaczony do długotrwałego przechowywania w temperaturach ok. –18 °C, w których zahamowany jest proces jełczenia tłuszczów i niemal całkowicie wstrzymany jest rozwój drobnoustrojów. Często są to konfekcjonowane warzywa albo owoce, także ryby albo mięso, jak również gotowe zamrożone sałatki albo przetwory mączne (np. pierogi).

</doc>
<doc id="1753036" url="https://pl.wikipedia.org/wiki?curid=1753036" title="Re Minore">
Re Minore

Re Minore – minialbum islandzkiej grupy muzycznej Amiina, nagrany we współpracy z Maggi &amp; Kippi na początku 2009 roku promujący nowy album. EP został wydany w nakładzie 500 kopii, które można było kupić podczas trasy koncertowej grupy po Włoszech.

</doc>
<doc id="1753037" url="https://pl.wikipedia.org/wiki?curid=1753037" title="Dagmar Roth-Behrendt">
Dagmar Roth-Behrendt

Dagmar Roth-Behrendt (ur. 21 lutego 1953 we Frankfurcie nad Menem) – niemiecka polityk i prawniczka, posłanka do Parlamentu Europejskiego III, IV, V, VI i VII kadencji.
Życiorys.
Ukończyła studia prawnicze na Uniwersytecie w Marburgu. W 1977 i 1979 zdała państwowe egzaminy prawnicze I i II stopnia. Praktykowała jako adwokat, pracowała też w urzędzie burmistrza Berlina.
Od 1985 zasiadała w radzie berlińskiej dzielnicy Spandau. W 1989 z listy Socjaldemokratycznej Partii Niemiec uzyskała mandat deputowanej do Parlamentu Europejskiego. W wyborach w 1994, 1999, 2004 i 2009 z powodzeniem ubiegała się o reelekcję. W 1997 przewodniczyła tymczasowej komisji śledczej ds. BSE. W latach 2004–2007 pełniła funkcję wiceprzewodniczącej Europarlamentu, ponownie powołano ją na to stanowisko w 2009.

</doc>
<doc id="1753038" url="https://pl.wikipedia.org/wiki?curid=1753038" title="Klajdunek">
Klajdunek



</doc>
<doc id="1753043" url="https://pl.wikipedia.org/wiki?curid=1753043" title="Motowiązanie">
Motowiązanie

Motowiązanie, klajdunek – sposób zabezpieczenia splotu liny poprzez owinięcie bandażem z płótna żaglowego i bardzo ciasne obwiązanie nicią żaglową lub juzingiem, zazwyczaj z użyciem narzędzia zwanego owijakiem.
Motowiązanie na linach stalowych zabezpiecza sploty przed brudem i wilgocią, a jednocześnie chroni dłonie przed poranieniem sterczącymi końcówkami pokrętek stalówki.

</doc>
<doc id="1753044" url="https://pl.wikipedia.org/wiki?curid=1753044" title="Glen More">
Glen More



</doc>
<doc id="1753046" url="https://pl.wikipedia.org/wiki?curid=1753046" title="Deniss Romanovs">
Deniss Romanovs

Deniss Romanovs (ur. 2 września 1978 w Rydze, Łotwa) – łotewski piłkarz grający na pozycji bramkarza w indonezyjskim Persipasi Bandung Raya.

</doc>
<doc id="1753049" url="https://pl.wikipedia.org/wiki?curid=1753049" title="Kisielcowate">
Kisielcowate



</doc>
<doc id="1753052" url="https://pl.wikipedia.org/wiki?curid=1753052" title="Adrianichthyidae">
Adrianichthyidae



</doc>
<doc id="1753055" url="https://pl.wikipedia.org/wiki?curid=1753055" title="Nacho Sotomayor">
Nacho Sotomayor

Nacho Sotomayor (ur. 9 stycznia 1966 w Villanueva del Arzobispo) – hiszpański muzyk, kompozytor i producent muzyczny
Życiorys.
Studiował filozofię i sztuki piękne. Wraz z bratem, Francisco Sotomayorem zainicjował projekt muzyczny "Intro". W jego ramach wydali cztery albumy: "Visiones" (1994), "Edén" (1996), "Melismas" (1998) i "Dies Irae" (2000).
Uznanie zyskał dzięki serii płyt muzyki ambient pt. "La Roca", do której inspiracją była mała bezludna wysepka Es Vedra w pobliżu Ibizy. Za utwór „Y por que te quiero” Nacho Sotomayor był nominowany w VIII edycji "Los Premios de la Música" w kategorii „najlepszy temat muzyki elektronicznej”. Singel „Eternal” z wokalizą Bébé był promowany przez brytyjską MTV i zyskał pochlebne recenzje, także poza granicami Europy. Telewizja HBO wykorzystała utwór „Island God” w jednym z odcinków serialu telewizyjnego "Sześć stóp pod ziemią" ("Six feet under").
Współpraca z bratem zaowocowała założeniem w 2006 firmy fonograficznej Absolut Ambient, której misją jest promocja świeżych i odważne dokonań z gatunku muzyki elektronicznej, ambient i downtempo. Pod jej szyldem Sotomayor wydał album "Interior" – bliski muzyce pop, ale pełen, podobnie jak wcześniejsze utwory, wpływów śródziemnomorskich. Sotomayor do współpracy zaprosił m.in. wokalistkę Martę Sánchez, gitarzystę José Luisa Encinasa oraz DJ-a Deep Blue. Utwór „Untitled for a guitar” został dostrzeżony przez "Academia de las Artes y las Ciencias de la Música" (Akademia Sztuk i Nauk Muzycznych) i zdobył główną nagrodę w kategorii „Najlepszy temat muzyki elektronicznej”.
Nacho Sotomayor kontynuuje serię "La Roca"; część szósta ukazała się na rynku w roku 2008, siódma w czerwcu 2009. Artysta wziął udział również w kilku projektach komercyjnych: współpracował z kanałem TV National Geographic Asia i marką Giorgio Armani.

</doc>
<doc id="1753062" url="https://pl.wikipedia.org/wiki?curid=1753062" title="Żagwiowate">
Żagwiowate

Żagwiowate ("Polyporaceae" Fr. ex Corda) – rodzina grzybów z rzędu żagwiowców ("Polyporales").
Charakterystyka.
Rodzina "Polyporaceae" zawiera gatunki grzybów przeważnie nadrzewnych (tylko sporadycznie naziemnych), saprotroficznych lub pasożytniczych. Ich owocniki przypominają grzyby z rodziny szczeciniakowatych ("Hymenochaetaceae"), są zróżnicowane pod względem konsystencji i kształtu, jednak prawie zawsze z rurkowym hymenoforem (niektóre gatunki z rodzaju "Lentinus" oraz grzyby z rodzaju "Panus" mają hymenofor blaszkowy). Zarodniki żagwiowatych są najczęściej gładkie i bezbarwne, a ich wysyp biały.
Systematyka.
Pozycja w klasyfikacji według Index Fungorum: " Polyporaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Według Index Fungorum bazującego na "Dictionary of the Fungi" do rodziny "Polyporaceae" należą liczne rodzaje. Wśród występujących w Polsce są to:
Polskie nazwy na podstawie pracy Władysława Wojewody z 2003 r. oraz rekomendacji Komisji ds. Polskiego Nazewnictwa Grzybów z 2021 r.

</doc>
<doc id="1753064" url="https://pl.wikipedia.org/wiki?curid=1753064" title="Serhij Skaczenko">
Serhij Skaczenko

Serhij Wiktorowycz Skaczenko, ukr. Сергій Вікторович Скаченко, ros. Сергей Викторович Скаченко, "Sergiej Wiktorowicz Skaczenko" (ur. 18 listopada 1972 w Pawłodarze, Kazachska SRR) – ukraiński piłkarz, grający na pozycji napastnika, reprezentant Ukrainy, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Traktoru Pawłodar, w którym w 1989 rozpoczął karierę piłkarską. W 1991 przeszedł do Metalista Charków. W 1992 zaproszony do Torpeda Moskwa, skąd następnego roku powrócił do Ukrainy i bronił barw klubu Temp Szepietówka. W 1994 został piłkarzem Dynama Kijów, a dwa lata później został sprzedany do koreańskiego klubu Anyang LG Cheetahs. Po występach w Chunnam Dragons powrócił do Torpeda Moskwa. W 1999 przeniósł się do FC Metz, ale po stracie miejsca w podstawowym składzie został wypożyczony kolejno do klubów Neuchâtel Xamax, Torpedo Moskwa oraz Sanfrecce Hiroszima. W 2003 wypożyczony do FC Aarau, ale po czterech meczach powrócił do Ukrainy, gdzie został piłkarzem klubu Karpaty Lwów. Jednak w sezonie tylko 2 razy wychodził na boisko, dlatego w 2004 przeniósł się do Turanu Tovuz, a w 2005 zakończył w nim karierę piłkarską.
Kariera reprezentacyjna.
25 maja 1994 debiutował w reprezentacji Ukrainy w meczu towarzyskim z Białorusią, wygranym 3:1.
Kariera trenerska.
Po zakończeniu kariery zawodniczej od 2006 pracował w zespole Torpeda Moskwa, trenując dzieci 1992 r.ur.

</doc>
<doc id="1753065" url="https://pl.wikipedia.org/wiki?curid=1753065" title="Kaczorek">
Kaczorek

Kaczorek ("Adrianichthys kruyti") – krytycznie zagrożony wyginięciem gatunek słodkowodnej ryby z rodziny kaczorkowatych (Adrianichthyidae). Jest endemitem jeziora Poso położonego na Celebes. Ciało tej ryby osiąga długość do 16 cm. Wyróżnia się powiększonymi szczękami nadającymi jego pyskowi formę szufladki, stąd nazwa gatunku i całej rodziny kaczorkowatych. Biologia tego gatunku jest słabo poznana.

</doc>
<doc id="1753066" url="https://pl.wikipedia.org/wiki?curid=1753066" title="Guido Milana">
Guido Milana

Guido Milana (ur. 2 marca 1954 w Rzymie) – włoski polityk i samorządowiec, eurodeputowany VII kadencji.
Życiorys.
Pracę zawodową rozpoczął w 1973, pięć lat później został stowarzyszenia spółdzielni rolnych w Lacjum. Później pracował na kierowniczych stanowiskach w krajowym związku spółdzielni rolniczych ("Associazione Nazionale delle cooperative agricole") i regionalnych organizacjach konsumenckich.
W 1989 został radnym 12. dzielnicy Rzymu, a w 1995 przewodniczącym związku komunalnego. Wybrano go też wkrótce do rady prowincji Rzym. Od 1999 do 2005 sprawował urząd burmistrza Olevano Romano, następnie wszedł w skład rady regionu Lacjum, a w latach 2007–2009 był jej przewodniczącym.
Należał m.in. do partii Margherita, z którą w 2007 przystąpił do Partii Demokratycznej.
W wyborach w 2009 z listy PD uzyskał mandat posła do Parlamentu Europejskiego VII kadencji. Przystąpił do grupy Postępowego Sojuszu Socjalistów i Demokratów, został wiceprzewodniczącym Komisji Rybołówstwa.

</doc>
<doc id="1753073" url="https://pl.wikipedia.org/wiki?curid=1753073" title="Rob Walker Racing Team">
Rob Walker Racing Team

Rob Walker Racing Team – były zespół Formuły 1 stworzony przez Brytyjczyka Roba Walkera, spadkobiercę koncernu Johnnie Walker. Był najbardziej utytułowanym, prywatnym zespołem swojego czasu i jest jedynym teamem w historii, który wygrał wyścig (GP Argentyny 1958) w samochodzie nie swojej produkcji. W historii zespół ukończył 124 wyścigi, w tym 9 razy wygrał (pierwszy raz Stirling Moss), 10 razy startował z pole position oraz osiągnął 9 najszybszych okrążeń.

</doc>
<doc id="1753074" url="https://pl.wikipedia.org/wiki?curid=1753074" title="Samoobsługa">
Samoobsługa

Samoobsługa – system sprzedaży stosowany w niektórych sklepach, a także na niektórych stacjach benzynowych i placówkach gastronomicznych (głównie w barach), polegający na przeniesieniu na klienta części czynności związanych z wyborem i transportem wybranego produktu.
Opis.
W sklepach samoobsługowych klienci, zazwyczaj zaopatrzeni w specjalny koszyk lub wózek sklepowy, mają bezpośredni dostęp do półek z wystawionymi na sprzedaż towarami, sami je wybierają i przenoszą w koszykach (lub podwożą w wózkach) do kasy, w której uiszczają należność, sami też potem je pakują w torby na zakupy.
Na samoobsługowych stacjach benzynowych klienci samodzielnie otwierają wlew paliwa w swoim samochodzie i samodzielnie wlewają taką ilość paliwa, jaką potrzebują, a potem podchodzą (lub podjeżdżają) do stanowiska kasowego, gdzie dokonują zapłaty za pobrane z dystrybutora paliwo.
W barach samoobsługowych (np. serwujących "fast food") rola klienta najczęściej sprowadza się do przyniesienia zamówionej porcji posiłku (niekiedy porcje te są już zawczasu przygotowane i klient wybiera potrawę, która wyłożona jest już na talerz, np. porcję sałatki) i odniesieniu po skończonym posiłku użytych naczyń w specjalnie przygotowane miejsce (niekiedy, jeśli stosowane są naczynia jednorazowego użytku, klient po wykorzystaniu wyrzuca je do przeznaczonego do tego celu kosza na odpadki).
Pierwsze sklepy samoobsługowe pojawiły się w USA w latach 30. XX wieku (wózek sklepowy wynaleziony został w 1937), a w Europie bezpośrednio po II wojnie światowej. W Polsce pierwsze sklepy samoobsługowe zaczęto otwierać w drugiej połowie lat 50. XX wieku. Były to najpierw obiekty branży spożywczej, później ten system handlu wprowadzany był także w innych branżach, m.in. w wielobranżowych domach towarowych. Sklepy samoobsługowe w czasach Polskiej Rzeczypospolitej Ludowej określano często trzyliterowym skrótem „SAM”, który do dzisiejszych czasów przetrwał w nazwach niektórych obiektów.

</doc>
<doc id="1753076" url="https://pl.wikipedia.org/wiki?curid=1753076" title="Radiostacja Gliwice">
Radiostacja Gliwice



</doc>
<doc id="1753079" url="https://pl.wikipedia.org/wiki?curid=1753079" title="Andrea Cozzolino">
Andrea Cozzolino

Andrea Cozzolino (ur. 3 sierpnia 1962 w Neapolu) – włoski polityk, samorządowiec, eurodeputowany VII, VIII i IX kadencji.
Życiorys.
Pod koniec lat 70. należał do założycieli organizacji studentów przeciwko Camorrze. Zaangażował się w działalność młodzieżówki komunistycznej ("Federazione Giovanile Comunista Italiana"), od 1983 stał na czele jej oddziału w Neapolu i później w obszarze Mezzogiorno. Po rozwiązaniu Włoskiej Partii Komunistycznej należał do Demokratycznej Partii Lewicy, kierował jej regionalnym oddziałem w latach 90.
Działał później w Demokratach Lewicy, z którymi w 2007 przystąpił do Partii Demokratycznej. W 2000 i 2005 był wybierany do rady regionu Kampania. Od 2005 do 2009 pełnił funkcję asesora w zarządzie regionalnym, odpowiadając za rolnictwo i przemysł.
W wyborach w 2009 z listy PD uzyskał mandat posła do Parlamentu Europejskiego VII kadencji. Przystąpił do grupy Postępowego Sojuszu Socjalistów i Demokratów, został członkiem Komisji Budżetowej oraz Komisji Kontroli Budżetowej. W 2014 i 2019 z powodzeniem ubiegał się o reelekcję. W trakcie IX kadencji PE objęty postępowaniem dotyczącym zarzutów korupcji, w związku z tą sprawą w lutym 2023 został zatrzymany.

</doc>
<doc id="1753080" url="https://pl.wikipedia.org/wiki?curid=1753080" title="Seoul (EP)">
Seoul (EP)

Seoul pierwszy singiel promujący album "Kurr" islandzkiego zespołu Amiina. Został wydany 6 listopada 2006 roku w Europie, 7 listopada roku 2006 wydany przez "The Worker's Institute" w Stanach Zjednoczonych. W styczniu 2007 roku singiel można było kupić na iTunes dzięki duńskiej wytwórni płytowej "Rumraket".
"Seoul" został wydany w dwóch wersjach: CD i na 12" winylu. Wersja na płycie winylowej została wydana w nakładzie 1000 ręcznie ponumerowanych kopii, zawiera dodatkowo zremiksowaną przez Frakkura wersję utworu "Seoul" zatytułowaną "Óróamix".

</doc>
<doc id="1753081" url="https://pl.wikipedia.org/wiki?curid=1753081" title="Takasago (1897)">
Takasago (1897)

 – krążownik pancernopokładowy japońskiej marynarki wojennej z przełomu XIX i XX wieków, zbudowany w Wielkiej Brytanii. Jedyny okręt swojego typu. Służył aktywnie podczas wojny japońsko-rosyjskiej, w trakcie której został utracony w 1904 na minie. 
Historia.
Krążownik pancernopokładowy "Takasago" został zamówiony przez Japonię w ramach programu finansowego na 1896 rok w brytyjskiej stoczni Armstrong Whitworth w Elswick (Newcastle upon Tyne). Głównym projektantem był Sir Philip Watts. "Takasago" stanowił rozwinięcie zbudowanego uprzednio w tej stoczni krążownika „Yoshino” i podobnie jak on zaliczał się do tzw. "elswickich krążowników" – średniej wielkości, lecz szybkich i silnie uzbrojonych w szybkostrzelne działa średniego kalibru. Klasyfikowany był w Japonii jako krążownik II klasy. Dalszym rozwinięciem tej serii były dwa krążowniki typu Kasagi. 
Opis.
Okręt praktycznie powtarzał konstrukcję krążownika „Yoshino”. Podobnie jak on miał mało typową architekturę kadłuba, z podniesionym zarówno pokładem dziobowym jak i rufowym. Dziób miał formę taranową. Spaliny z kotłów odprowadzane były przed dwa wysokie, pochylone kominy na śródokręciu; sylwetkę uzupełniały dwa pochylone, palowe maszty. Nieco tylko została powiększona nadbudówka dziobowa. 
Największa zmiana dotyczyła wzmocnienia uzbrojenia - 4 działa kalibru 152 mm i 8 dział 120 mm zostały zastąpione przez 2 działa kalibru 203 mm i 10 dział 120 mm. Wszystkie były umieszczone w pojedynczych stanowiskach na pokładzie, chronione maskami pancernymi. Oba działa 203 mm umieszczone były w osi symetrii okrętu, na pokładzie dziobowym i rufowym, z szerokim polem ostrzału, natomiast działa 120 mm rozmieszczone były wzdłuż burt na śródokręciu, na sponsonach pokładu górnego, po 5 na burtę. Dwa dziobowe działa po obu stronach nadbudówki dziobowej, mogły strzelać bezpośrednio do przodu. Wzmocniono też uzbrojenie pomocnicze, które stanowiło 12 pojedynczych dział 76 mm (umieszczonych na burtach, pomiędzy działami 120 mm oraz na sponsonach pokładu dziobowego i rufowego nad skrajnymi działami 120 mm) i 6 dział 47 mm, w miejsce 22 dział 47 mm. Nie zmienione pozostało 5 nadwodnych wyrzutni torpedowych. Podobnie, jak w poprzednim typie opancerzenie kadłuba ograniczało się do wewnętrznego pokładu pancernego o grubości 114 mm na bocznych skosach, lecz grubość części płaskiej zwiększono do 63 mm. Chronione pancerzem do 114 mm były też maski dział, a także opancerzona była wieża dowodzenia.
W konstrukcji "Takasago" priorytet położono na dużą szybkość i silne uzbrojenie, lecz z powodu ostrych linii kadłuba i wysoko umiejscowionej ciężkiej artylerii, miał on nie najlepszą dzielność morską i był podatny na kołysanie. Oprócz silnej artylerii, zaletą był gruby pokład pancerny, mający chronić żywotne części kadłuba przed pociskami 203 mm.
Historia służby.
"Takasago" wziął udział w wojnie japońsko-rosyjskiej w 1904, wchodząc w skład 3. Dywizjonu krążowników 1. Floty, dowodzonego przez kontradmirała Shigetō Dewa. Dywizjon ten służył m.in. jako szybki zespół rozpoznawczy floty (oprócz "Takasago", zbliżone do niego krążowniki „Yoshino”, "Kasagi" i "Chitose"). Brał udział głównie w działaniach pod Port Arturem. Jego dowódcą był wówczas, od lipca 1903, komandor Hajime Ishibashi. 
W nocy na 13 grudnia 1904 wszedł na rosyjską minę z zagrody postawionej przez niszczyciel "Sierdityj" (typu "Sokoł"), 37 mil na południe od Port Artura, na pozycji , po czym zatonął w dzień. Zginęło 280 (według innych źródeł 204) ludzi załogi 
Dane techniczne.
Uzbrojenie :
Opancerzenie (stal Harveya):

</doc>
<doc id="1753082" url="https://pl.wikipedia.org/wiki?curid=1753082" title="Obręcz koła">
Obręcz koła

Obręcz koła (jezdnego):

</doc>
<doc id="1753089" url="https://pl.wikipedia.org/wiki?curid=1753089" title="Laja joga">
Laja joga



</doc>
<doc id="1753095" url="https://pl.wikipedia.org/wiki?curid=1753095" title="Natalia Estemirova">
Natalia Estemirova



</doc>
<doc id="1753101" url="https://pl.wikipedia.org/wiki?curid=1753101" title="Ford Motor Co">
Ford Motor Co



</doc>
<doc id="1753104" url="https://pl.wikipedia.org/wiki?curid=1753104" title="Szklany zamek">
Szklany zamek

Szklany zamek (ang. "The Glass Castle") – autobiograficzny pamiętnik amerykańskiej pisarki i dziennikarki Jeannette Walls, który opublikowany został w 2005 roku. Autorka emocjonalnie opisuje w nim swoje dzieciństwo, w którym cierpiała głód, nędzę, a nawet bezdomność. Z winy własnych rodziców, którzy uparcie odmawiali ustabilizowania się i zapewnienia dzieciom godziwych warunków życia, Jeannette Walls przeszła gehennę w szkole i środowisku, w którym się wychowała. Tylko dzięki własnej determinacji osiągnęła sukces zawodowy oraz szczęście w życiu osobistym.
Opis fabuły.
Ojciec Jeannette, Rex Walls, był nieuleczalnym alkoholikiem, wizjonerem, pasjonatem fizyki i nieschematycznych rozwiązań matematycznych, typem Don Kichota, walczącego z nieistniejącymi wiatrakami, groteskowo przeceniającym swój wpływ na losy świata. Matka, Rose Mary Walls, uważała się za artystkę i rzeczywiście obdarzona była talentem malarskim. Jako żona i matka czworga dzieci była jednak osobą skrajnie nieodpowiedzialną i egocentryczną. Dzieci Wallsów – Lori, Jeannette, Brian i Maureen – wychowywane były więc przez ludzi, którzy mogliby stworzyć im bezpieczny dom, gdyby nie byli obsesyjnie zajęci sobą i swoimi wizjami. Matka, gruntownie wykształcona, była nauczycielką, ale rzadko pracowała na stałym etacie w szkole. Spędzała czas malując, pisząc wiersze, opowiadania, spisując swoje złote myśli i zbierając w literacką całość swoją filozofię życiową. Nie interesowała się tym, czy dzieci mają co jeść, jak są ubrane, kiedy się myły, natomiast nieustannie wpajała im pompatyczne idee równości międzyludzkiej, tolerancji, namawiała do bycia kreatywnym. Dom Wallsów był ruiną, wielkim wysypiskiem śmieci i pośmiewiskiem. Nawet w ubogich miasteczkach górniczych, w których nikt nie był bogaty, Wallsowie byli uważani za najgorszych. Rex Walls był marzycielem, ogarniętym nierealnymi fantazjami, typu „szklany zamek” – idealny dom dla niego i jego rodziny, którego nigdy nie zaczął budować. Mimo swoich nałogów – alkoholizmu, hazardu, regularnych wizyt w domach publicznych i barach – ojciec bardziej troszczył się o dzieci niż matka, która na co dzień przebywała z nimi w domu. Rex pracował nieregularnie, dorywczo, ale jednak przynosił do domu minimalne zarobki, z których większą część przepijał lub przegrywał w pokera. Mimo to znajdował czas na opowiadanie dzieciom o konstelacjach gwiezdnych, matematyce, biologii, fizyce. Szczególne silne było przywiązanie Jeannette do ojca, jej starsza siostra Lori była bliższa matce, z którą łączyła ją fascynacja malarstwem.
Z koszmaru dzieciństwa udało się Wallsom uciec tylko dzięki wielkiej determinacji Jeannette i Lori. Jako nastolatki imały się każdej pracy – opieki nad dziećmi, asystowania w sklepie, sprzątania – aby uzbierać pieniądze na wyjazd do Nowego Jorku. Wierzyły, że tylko tam może im się udać. Lori spełniła swoje marzenie w wieku 17 lat, Jeannette dołączyła do niej rok później. Z rodzinnego miasteczka zabrały ze sobą świadectwa z najlepszymi ocenami. Lori posiadała ponadto imponujące portfolio z własnymi rysunkami, Jeannette natomiast doświadczenie w lokalnej gazecie, które zaowocowało w Nowym Jorku dobrą pracą i wpłynęło na wybór szkoły. Siostry uczyły się i jednocześnie pracowały. Jeannette zatrudniona została w redakcji prestiżowej gazety, zaczęła prowadzić spokojne, dostatnie życie. Brian przybył do Nowego Jorku wkrótce po nich, został policjantem. Małą Maureen rodzeństwo kształciło w dobrych szkołach na Manhattanie, jednak już jako nastolatka uzależniła się od narkotyków, cierpiała na przewlekłe depresje, mieszkała z rodzicami w opuszczonych budynkach, w końcu wyjechała do Kalifornii i ślad po niej zaginął. Rex i Rose również sprowadzili się do Nowego Jorku i z własnej woli zostali bezdomnymi. Mieszkali w opustoszałych domach, Rex zawsze pijany (matka alkoholu nie piła). Nigdy nie przyjęli żadnej pomocy od dzieci, sporadycznie pozwalali się tylko zaprosić na obiad. Ich życie było ich wyborem.
Jeannette już jako kobieta niezależna, zamężna i ustatkowana odkryła fakt, że matka pochodząca z tak zwanej „dobrej rodziny” przez cały czas była właścicielką odziedziczonej ziemi w Teksasie. Nikt nigdy nie przywiązywał do tego wagi, kiedy jednak zmarł brat matki, wyszło na jaw, ile warta była ta ziemia. Znajdowały się na niej złoża ropy naftowej i matka raz w roku otrzymywała pewną kwotę za dzierżawę, ale gdyby sprzedała swoją ziemię, otrzymałaby nawet milion dolarów. Nie zrobiła tego, mimo że rozwiązałoby to wszystkie problemy finansowe jej rodziny.

</doc>
<doc id="1753108" url="https://pl.wikipedia.org/wiki?curid=1753108" title="Mołodeczno (stacja kolejowa)">
Mołodeczno (stacja kolejowa)

Mołodeczno (biał. Чыгуначная станцыя ў Маладзечне; ros. Железнодорожный вокзал в Молодечно) – stacja kolejowa w Mołodecznie na Białorusi otwarta w 1907 roku.
Historia.
Stacja Mołodeczno została otwarta w XIX w. na drodze żelaznej libawsko-romeńskiej, pomiędzy stacjami Zalesie i Usza.
Budynek dworca wzniesiono w stylu modernizmu w 1907 na miejscu dawnego drewnianego dworca pochodzącego z 1873. Był obiektem parterowym, murowanym, zbudowanym na planie prostokąta. Charakteryzował się symetryczną budową, w fasadzie głównej i przybudowach przecięty ryzalitami z oknami w formie łuku. 

</doc>
<doc id="1753110" url="https://pl.wikipedia.org/wiki?curid=1753110" title="Trzęsienia ziemi ery Ansei">
Trzęsienia ziemi ery Ansei

 – seria trzech ogromnych trzęsień ziemi, które wystąpiły w Japonii w erze Ansei (1854–1855).
Inne ogromne wstrząsy które wystąpiły w tamtym czasie to również:

</doc>
<doc id="1753111" url="https://pl.wikipedia.org/wiki?curid=1753111" title="(Now and Then There’s) A Fool Such as I">
(Now and Then There’s) A Fool Such as I

A Fool Such as I – popowa z elementami country piosenka skomponowana przez Billa Tradera, zaaranżowana przez Boba Dylana, nagrana przez niego w kwietniu 1969 r., wydana na albumie "Dylan" oraz jako singiel w listopadzie 1973 r.
Historia i charakter utworu.
Utwór ten został nagrany na pierwszej i drugiej sesji do albumu "Self Portrait" 24 i 26 kwietnia 1969 r. Plonem tych sesji były także: "I Forgot More Than You'll Ever Know", "Spanish is the Loving Tongue", "Take Me as I Am (or Let Me Go)", "Living the Blues", "Let It Be Me" i "Running". Piosenka ta była odrzutem sesyjnym.
Piosenka została skomponowana w 1952 r. przez Billa Tradera j jeszcze tego samego roku wydana jako singiel przez Hanka Snowa. Ta wersja dotarła do 4 miejsca na liście utworów country magazynu Billboard. W kilka miesięcy później, na początku 1953 r. ukazały się aż 3 wersje kompozycji nagrane przez Jo Stafford, Tommy’ego Edwardsa i The Robins. Na listę przebojów Billboardu dostał się tylko singiel Jo Stafford docierając do 20 miejsca. W czerwcu 1958 r. piosenkę nagrał Elvis Presley w studiu RCA w Nashville. Dotarła ona do 2 pozycji na liście Hot 10 Billboardu, do 16 pozycji na liście R&amp;B i na pozycję 1 w Wielkiej Brytanii.
Dylanowska sesja do "Self Portrait" nie była pierwszą próbą nagrania tej piosenki. Jeszcze w 1967 r. nagrał ją w czasie słynnych suterenowych nagrań w Woodstock z towarzyszeniem grupy The Hawks. Ta wersja jest zdecydowanie lepiej wykonana od oficjalnie wydanego odrzutu z sesji. Ta singlowa wersja łączy „presleyowski” wokal Dylana, łzawo-sentymentalny ton piosenek country i nastawienie jak podczas występu w Las Vegas. 
Dylan nigdy nie wykonywał tej ballady na koncertach.
Wykonania piosenki przez innych artystów.
Piosenka była wykonywana przez The Bell Sisters (1953), The Robins (1953), Eddy’ego Arnolda (1956), Billa Haleya (1959), Petula Clark (1960) (jako "Prends mon coeur"), Dave’a Kaye’a (1964), Rodneya Crowella (1978), Peabo Brysona (1981), Steve’a Goodmana (1987), The Residents (1989), Baillie &amp; the Boys (1990), Dona Walsera (1998), Josha Rittera (2008)

</doc>
<doc id="1753112" url="https://pl.wikipedia.org/wiki?curid=1753112" title="Ratusz w Szkłowie">
Ratusz w Szkłowie

Ratusz w Szkłowie – klasycystyczny murowany ratusz zbudowany pod koniec XVIII wieku w Szkłowie na Białorusi. 
Historia.
Murowany obiekt na planie kwadratu wzniesiono na Rynku Szkłowa już po włączeniu miasta w skład Imperium Rosyjskiego w wyniku I rozbioru Polski. Budynek był jednopiętrowy z łamanym dachem oraz dwukondygnacyjną ośmioboczną wieżą zakończoną kopułą ze szpicem i sygnaturką. Do wieży dobudowano balkon oraz umieszczono na niej zegar. Po obu stronach ratusza znajdowały się jednopiętrowe i parterowe dobudowy tworzące wraz z gmachem głównym tzw. dwór ratuszowy. Dobudowy wykorzystywane były w celach handlowych. Ratusz i hale zostały poważnie zniszczone podczas II wojny światowej i znajdowały się w ruinie. Na początku XXI wieku przeprowadzono remont i częściową odbudowę obiektu. 

</doc>
<doc id="1753115" url="https://pl.wikipedia.org/wiki?curid=1753115" title="Barry Dennen">
Barry Dennen

Barry Dennen (ur. 22 lutego 1938 w Chicago, zm. 26 września 2017 w Burbank) – amerykański aktor charakterystyczny, piosenkarz, pisarz i scenarzysta. Odtwórca roli Poncjusza Piłata w musicalu "Jesus Christ Superstar".
Życiorys.
Urodził się w Chicago w Illinois. W latach 1960–1963 mieszkał w Nowym Jorku. Był związany z Barbrą Streisand, mieszkali razem przez rok, w tym czasie pomógł jej rozwinąć występ w nocnym klubie, który rozpoczął jej udaną karierę jako piosenkarki i aktorki.
Na 15 lat przeniósł się do Londynu, a w 1968 otrzymał główną rolę ceremoniarza w londyńskiej wersji "Kabaretu". Jego występ w tej produkcji przyniósł mu nagrodę magazynu „London Evening Standard” dla najlepszego aktora. W 1970 zagrał Poncjusza Piłata na albumie koncepcyjnym "Jesus Christ Superstar" i tę samą rolę zagrał w produkcji na Broadwayu (od 12 października 1971 do 1 lipca 1973). W tym samym roku zagrał Mendla w filmie Normana Jewisona "Skrzypek na dachu" (1971). Według strony internetowej Dennena, zasugerował Jewisonowi, aby wyreżyserował wersję filmowej filmową "Jesus Christ Superstar". Jewison to zrealizował, a Dennen ponownie zagrał w Piłata (1973). W 1993 wystąpił jako generał dywizji w operze "Piraci z Penzance" w Santa Barbara Civic Light Opera. W 2003 zagrał króla Heroda w trasie północnoamerykańskiej produkcji Gaila Edwardsa "Jesus Christ Superstar". W 2006 w Los Angeles powrócił do roli Piłata w koncercie łączącym legendarnych artystów musicalu w rolach głównych.
W swojej autobiografii pt. "My Life With Barbra: A Love Story" (1997) zadeklarował się jako homoseksualista.
W czerwcu 2017 Dennen doznał upadku w swoim domu w Burbank i wymagał opieki szpitalnej. Nigdy w pełni nie wyzdrowiał i zmarł 26 września 2017.

</doc>
<doc id="1753116" url="https://pl.wikipedia.org/wiki?curid=1753116" title="Fette Ort">
Fette Ort

Fette Ort ("Der fette Ort") – niezachowana współcześnie wyspa rzeczna na obszarze Międzyodrza w Szczecinie. Ograniczona była nurtami Odry na zachodzie, Duńczycy na południu, Świętej na północy i jeziorem Dąbie na wschodzie.
Charakterystyka.
Potrzeba rozbudowy portu morskiego w Szczecinie i stoczni spowodowały konieczność zagospodarowania niewykorzystywanych dotąd terenów na prawym brzegu Odry. Pomijając powstanie w 1. połowie XVII wieku wyspy Bielawy związane "stricte" z rozbudową twierdzy Szczecin przez Szwedów, to budowa Kanału Grodzkiego w 2. połowie XIX wieku rozpoczęła na dobre proces "szatkowania" wyspy kolejnymi kanałami i przekopami Grabowskim, Mieleńskim, Dębickim, Brdowskim i Przesmykiem Orlim. Proces ten trwający do czasów współczesnych spowodował sztuczne utworzenie Wyspy Grodzkiej, Ostrowa Grabowskiego, Gryfii, Wyspy Dolnej Okrętowej, Wielkiej Kępy i Radolina. Część tego obszaru (ograniczonego nabrzeżami: Polskim, Belgijskim, Niemiec­kim, Słowackim i Czeskim z elewatorem zbożowym Ewa) połączono groblą z Łasztownią, podobnie jak Ostrów Grabowski.

</doc>
<doc id="1753119" url="https://pl.wikipedia.org/wiki?curid=1753119" title="H. Lejwik">
H. Lejwik

H. Lejwik, , właśc. Lejwi Halper (ur. 1 grudnia 1888 w Ihumeniu na dzisiejszej Białorusi, zm. 23 grudnia 1962 w Nowym Jorku) – żydowski poeta i dramaturg piszący w języku jidysz, jeden z najwybitniejszych twórców jidysz działających w Stanach Zjednoczonych.
Imię, nazwisko, pseudonim.
Na imię miał Lejwi (Lewi), zdrobniale Lejwik (dialektalnie wymawiane także Lajwik). Jego nazwisko brzmiało Halper (Halpern).
Publikował pod pseudonimami "L. Halper" oraz "L. Gelperin", lecz przede wszystkim jako "H. Lejwik", z pierwszym członem zawsze skróconym do inicjału „H”.
Życiorys.
Urodził się w 1888 roku na Białorusi, w Ihumeniu, ok. 50 km od Mińska. Wychowywał się w biedzie, w wielodzietnej rodzinie. Był uczniem chederu, a następnie jesziwy w Mińsku.
Od 1905 roku należał do żydowskiej partii socjalistyczno-robotniczej Bund. Był organizatorem wieców i demonstracji między innymi w Mińsku. Aresztowany w 1906 za działalność rewolucyjną został skazany na cztery lata katorgi i dożywotnie zesłanie na Syberię. Jeszcze w więzieniu w Mińsku napisał jedno ze swoich największych dzieł, dramat "Di kejtn fun Mesziech" ("Kajdany Mesjasza"). Z zesłania zbiegł w 1912 i przedostał się do Stanów Zjednoczonych, gdzie osiadł w 1913 na stałe i gdzie przez długie lata zarabiał pracując jako tapeciarz.
W latach 1917–1920 napisał głośny dramat "Der gojlem" (opublikowany w 1921), oparty na żydowskiej legendzie o golemie i utrzymany w klimacie mesjańskiej apokalipsy, który wystawiany był w teatrach żydowskich na całym świecie (po raz pierwszy w 1925, po hebrajsku, w teatrze Habima w Moskwie).
Należał do grupy introspekcjonistów. Po wojnie publikował między innymi w znanym izraelskim kwartalniku „Di Goldene Kejt”. W swojej twórczości podejmował tematykę katorgi syberyjskiej oraz Holokaustu.
W późniejszych latach zyskał międzynarodowe uznanie. Był m.in. delegatem sekcji pisarzy jidysz na Światowy Kongres PEN Clubów w Buenos Aires w 1936 roku. W 1958 otrzymał doktorat honoris causa Hebrew Union College, w 1961 zaś – medal National Jewish Welfare Board.
Przez ostatnie cztery lata swego życia był sparaliżowany i nie mógł mówić; zmarł w Nowym Jorku, 23 grudnia 1962 roku.
Twórczość.
Do najważniejszych utworów Lejwika należą:

</doc>
<doc id="1753121" url="https://pl.wikipedia.org/wiki?curid=1753121" title="Sianki (Ukraina)">
Sianki (Ukraina)

Sianki (ukr. Сянки) – wieś na Ukrainie w obwodzie lwowskim, w rejonie turczańskim, nad górnym Sanem. Liczy ok. 580 mieszkańców.
Historia.
1920–1944 Sianki leżały w powiecie turczańskim w woj. lwowskim w Polsce. W latach 1934–1939 istniała gmina Sianki. Wówczas wieś leżała po obu stronach Sanu na terytorium Polski. Po wojnie została przecięta granicą państwową. Po stronie ukraińskiej znajduje się obecnie około 100 domów i stacja kolejowa na linii Użhorod – Lwów. Polska część Sianek jest od 1945 roku wyludniona.
Wieś lokowana na prawie wołoskim w 1560 roku przez ród Kmitów. Właścicielami oprócz Piotra Kmity od 1553 roku była Barbara Kmita, w 1580 roku – rodzina Tarłów. W 1589 roku – Jadwiga Tarło, a w 1663 roku – własność wspólna Zatwarnickich, Czarnieckich, Grochowskich. Od początku XVIII w. do 1939 roku – rodzina Stroińskich; po stronie polskiej znajduje się ich grobowiec.
Od roku 1905 przez miejscowość prowadzi linia kolejowa łączącą Użhorod z Samborem, jest tu dworzec kolejowy. W latach 1772–1918 pod zaborem austriackim, położona w powiecie turczańskim w austriackiej prowincji Galicja, 14 km od miejscowości Borynia, na granicy węgierskiej. Graniczyła z wsiami Beniowa, Sokoliki, Tarnawa Wyżna, Tureczki Wyżne, Butelka Wyżna, Jaworów i Użok. W roku 1880 wieś liczyła 355 mieszkańców oraz 50 domów, zamieszkana była przez Polaków, Rusinów, Żydów i Niemców. W Siankach znajdował się także kościół i dwie drewniane cerkwie, obydwie pod wezwaniem św. Stefana. Parafia katolicka znajdowała się w Turce, unicka w Beniowej. W końcu lat 20. Sianki odwiedził Józef Piłsudski, wędrując także z dziećmi na Opołonek do Skały Dobosza. Przed 1939 dział we wsi teatr amatorski.
Przed II wojną światową wieś była znanym ośrodkiem narciarskim w Polsce. Także w Siankach rozpoczynał się wyznaczony przez PTT pieszy szlak wschodniobeskidzki (włączony następnie w skład Głównego Szlaku Karpackiego im. Józefa Piłsudskiego). Po 17 września 1939 roku przez wieś przebiegała granica między Niemcami a ZSRR. Po roku 1951 wieś została formalnie podzielona między Polskę a radziecką Ukrainę.
W 1921 Sianki liczyły jeszcze 788 mieszkańców (spis powszechny z 1931 podawał 889), wśród których 62% stanowili grekokatolicy.
W polskich Siankach zachowały się do dnia dzisiejszego grobowce Klary z Kalinowskich (zm. 1867) i Franciszka (zm. 1893) Stroińskich – przedwojennych właścicieli tych dóbr. Obecnie jest to tzw. obręb geodezyjny, leżący w obrębie Międzynarodowego Rezerwatu Biosfery „Karpaty Wschodnie”. W 1993 rekonstruowano mury kaplicy.
Na granicy Polski i Ukrainy w pobliżu Sianek ma swoje źródło rzeka San. Na samej granicy przy znaku granicznym 224 stoi ukraiński obelisk informujący, iż jest to źródło tej rzeki ().
Na początku lat 90. XX wieku, 150 m od Sanu, po stronie ukraińskiej, umieszczono 32 żelbetonowe kontenery z toksycznymi substancjami (17 ton substancji). Kilka z nich przeciekało, a trucizna groziła skażeniem Sanu. Za pomocą środków unijnych kontenery usunięto jesienią 2008, a chemikalia zutylizowano w Niemczech.

</doc>
<doc id="1753122" url="https://pl.wikipedia.org/wiki?curid=1753122" title="Beniowa (Ukraina)">
Beniowa (Ukraina)

Beniowa (ukr. Біньова) – wieś na Ukrainie w obwodzie lwowskim, w rejonie samborskim, nad górnym Sanem. Liczy 59 mieszkańców.
Znajduje się tu przystanek kolejowy Beniowa, położony na linii Sambor – Czop.
Historia.
Założona w 1491. 1920–1944 Beniowa leżała w powiecie turczańskim w woj. lwowskim W latach 1934–1939 należała do zbiorowej gminy Sianki. Wówczas wieś leżała po obu stronach Sanu. Po wojnie została przecięta granicą państwową. Mieszka tu ok. 60 osób, natomiast polska część Beniowej jest doszczętnie wyludniona.

</doc>
<doc id="1753124" url="https://pl.wikipedia.org/wiki?curid=1753124" title="Spanish Is the Loving Tongue">
Spanish Is the Loving Tongue

Spanish Is the Loving Tongue – piosenka folkowa skomponowana przez Charlesa Badgera Clarka Jr. i J. Williamsa, zaaranżowana przez Boba Dylana, nagrana przez niego m.in. w kwietniu 1969 r., wydana na albumie "Dylan" w listopadzie 1973 r. oraz jako strona B singla „Watching the River Flow” (inna wersja). Znana także jako „A Border Affair”.
Historia i charakter utworu.
Po raz pierwszy Dylan nagrał tę tradycyjną piosenkę podczas słynnych suterenowych sesji w Woodstock w 1967 r. razem z grupą The Hawks.
Po raz drugi utwór ten został nagrany na pierwszej i drugiej sesji do albumu "Self Portrait" 24 i 26 kwietnia 1969 r. Plonem tych sesji były także: „I Forgot More Than You'll Ever Know”, „A Fool Such as I”, „Take Me as I Am (or Let Me Go)”, „Living the Blues”, „Let It Be Me” i „Running”. Piosenka ta była odrzutem sesyjnym.
Utwór ten po raz trzeci został nagrany na czwartej sesji do albumu "New Morning" 2 czerwca 1970 r. Plonem majowej sesji były także: „Alligator Man”, „Mary Ann” (5 wersji), „Rock a Bye My Sara Jane” (3 wersje), „If Not for You”, „Mr. Bojangles” (2 wersje) oraz „Time Passes Slowly”. 30 czerwca odbyła się jeszcze w Music Row Studios w Nashville instrumentalna sesja overdubbingowa, podczas której pracowano nad „Went to See the Gypsy”, „If Not for You” i „Spanish Is the Loving Tongue”.
Autorem piosenki jest kowboj poeta Charles Badger Clarka Jr. (ur. 1 stycznia 1883, zm. 26 września 1957).
Piosenka dotyczy okresu, gdy kowboje „gringo”, którzy złamali prawo, uciekali przez granicę amerykańsko-meksykańską do Sonory i czasami zmuszeni byli tam pozostać na dłużej. Nie mogli już oni „cross the line” – przekroczyć linii granicznej – gdyż ryzykowali schwytanie i nawet egzekucję.
Mimo że piosenka ta wyraża powszechne wówczas – pełne pogardy – nastawienie do Meksykanów, to jednak gdzieś między słowami, wyrażone jest przekonanie, że jest to złe i niehonorowe.
„Spanish Is the Loving Tongue” jest nostalgiczną piosenką miłosną, w której dziewczyna z południowego zachodu USA wspomina swojego kochanka i swoje dawne sny. Tekst piosenki ulegał jednak zmianom.
Kompozycję tę uczynił popularną Richard Dyer-Bennett, gdy ją nagrał.
Wersja fortepianowa utworu nagrana przez Dylana w czasie sesji do albumu "New Morning" 2 czerwca została wydana jako strona B singla „Watching the River Flow” oraz na albumie "Masterpieces".
Zdubbingowaną wersję z sesji do albumu "Self Portrait" Clinton Heylin nazwał "idiotycznym dodatkiem" do albumu "Dylan".
Dylan wykonywał piosenkę kilkakrotnie:

</doc>
<doc id="1753126" url="https://pl.wikipedia.org/wiki?curid=1753126" title="Wu-Tang Shaolin Style">
Wu-Tang Shaolin Style



</doc>
<doc id="1753127" url="https://pl.wikipedia.org/wiki?curid=1753127" title="Euplusz z Katanii">
Euplusz z Katanii



</doc>
<doc id="1753133" url="https://pl.wikipedia.org/wiki?curid=1753133" title="Erotes">
Erotes

Erotes (lm gr. Érōtes, łac. Amores, Cupidines, lp gr. Érōs, Érōtas ‘miłość’, ‘namiętność’, łac. Amor ‘miłość’, Cupidus ‘pożądliwy’, ‘żądny’, ‘namiętny’, Cupido ‘żądza miłości’, ‘pożądanie’) – w mitologii greckiej uosobienia z orszaku bogini Afrodyty:
Przedstawiano ich jako skrzydlatych chłopców (tzw. amorki) lub młodych mężczyzn.

</doc>
<doc id="1753134" url="https://pl.wikipedia.org/wiki?curid=1753134" title="Kościół św. Jakuba i Filipa i klasztor Dominikanów w Wilnie">
Kościół św. Jakuba i Filipa i klasztor Dominikanów w Wilnie

Kościół św. Jakuba i Filipa i klasztor Dominikanów w Wilnie – kościół położony przy ulicy Vasario 16-osios g. 11 (przed 1945 – placu Łukiskim, później Józefa Piłsudskiego). Wybudowany w stylu barokowym w latach 1690–1737 dla zakonu dominikanów; później kilkakrotnie przebudowywany.
Historia.
Poprzednikiem istniejącego dziś kościoła był mały, drewniany kościół na cmentarzu, wzniesiony w 1624 przez kasztelana smoleńskiego, Jerzego Litawora Chreptowicza. Osadził on przy nim kilku dominikanów i zobowiązał ich do posługi duszpasterskiej wśród ubogiej ludności Łukiszek. Kościół ten spalił się podczas ogromnego pożaru spowodowanego oblężeniem Wilna przez Rosjan w 1655. Po ustąpieniu Rosjan kościół odbudowano i wzniesiono klasztor. Przyczyniły się do tego fundacje hetmana wielkiego litewskiego i wojewody wileńskiego Kazimierza Jana Sapiehy oraz rodu Naruszewiczów. W 1684 od rodu Gosiewskich z Sejn sprowadzono do kościoła obraz Matki Boskiej, uznany w 1688 przez biskupa wileńskiego Konstantego Kazimierza Brzostowskiego za cudowny, co spowodowało w następnych latach napływ rzesz pielgrzymów. Dominikanie stanęli przed coraz bardziej palącym problemem powiększenia istniejącej świątyni.
Budowę nowego murowanego kościoła zainicjował biskup smoleński Eustachy Kotowicz w 1690, kładąc kamień węgielny pod świątynię poświęconą dwóm apostołom: św. Jakubowi i św. Filipowi. Budowa trwała kilka dziesięcioleci, a w jej trakcie kilkakrotnie zmieniano plany architektoniczne świątyni, którą ukończono ostatecznie w 1737. W latach 1743–1746 do kościoła dobudowano fasadę z dwiema wieżami.
W chwili I rozbioru Polski w 1772 w klasztorze żyło 14 zakonników. Kościół został zniszczony w 1794 podczas ataku Rosjan na Wilno w celu stłumienia insurekcji kościuszkowskiej. W 1797 zniszczoną świątynię odrestaurowano, a w klasztorze umieszczono wileński szpital generalny.
W 1812 kościół został zajęty przez wojska francuskie, maszerujące na Moskwę i służył jako szpital polowy, a następnie magazyn. Na przykościelnym cmentarzu pochowano wielu żołnierzy francuskich. Po kampanii napoleońskiej kościół został odnowiony.
W 1844 skasowano zakon dominikanów, co oznaczało kres ich działalności. Ich kościół stał się odtąd kościołem parafialnym. Szpital funkcjonował nadal. Przez długi czas jego ordynatorem był Franciszek Wikszemski, ojciec Adama, a w latach 1875 do 1882 chirurgiem był w nim Hipolit Jundziłł.
W okresie II Rzeczypospolitej kościół został odrestaurowany, a Jerzy Hoppen pokrył jego wnętrze polichromią.
Po wojnie kościół został zamknięty. W latach 1955–1957 przeprowadzono w nim niewielki remont w związku z planowanym urządzeniem stacji pogotowia ratunkowego.
Po upadku komunizmu i odzyskaniu przez Litwę niepodległości w 1990 kościół został zwrócony katolikom, którzy przystąpili niezwłocznie do renowacji zniszczonego budynku. W kościele są sprawowane msze na przemian w języku polskim i litewskim. W zabudowaniach klasztornych, nie przedstawiających większej wartości zabytkowej, mieścił się, podobnie jak przed wiekami, szpital. W roku 2014 przeprowadzono wyburzenie niezabytkowej części budynków byłego szpitala.
Architektura.
Kościół św. Jakuba i Filipa jest budowlą jednonawową. Zewnętrznie składa się z trzech wyodrębnionych elementów, kolejno zmniejszających się: nawy, prezbiterium i zaokrąglonej absydy, co przy niewielkiej długości świątyni, wysoko osadzonych, górnych oknach i stromym dachu, daje malowniczy efekt spiętrzenia zabudowy, zwłaszcza od strony placu Łukiskiego (lit. Lukiškių). Granice między częściami składowymi bryły świątyni zaznaczone są szczytami, zwieńczonymi niewielkimi wieżyczkami z krzyżem. Fasada frontowa ma dwie szeroko rozstawione, czterokondygnacyjne, rokokowe wieże, zakończone spłaszczonymi hełmami z lukarnami; hełmy z kolei są zwieńczone niewielkimi latarniami i krzyżami. W niszach fasady umieszczono figury patronów zakonu: św. Jacka i św. Dominika, a pod nimi fresk przedstawiający Matkę Boską Łukiską.
Nawa szerokości 14 m przekryta jest sklepieniem beczkowym. W kościele znajdowały się portrety Jerzego Chreptowicza, fundatora świątyni, przeora dominikanów, który ukończył jej budowę oraz cudowny obraz Matki Boskiej z Dzieciątkiem, przywieziony z Rusi w roku 1649. W ołtarzu matki Boskiej Różańcowej umieszczony był obraz św. Jacka, namalowany przez Franciszka Smuglewicza, a w ołtarzu św. Jana Chrzciciela obraz Chrystusa błogosławiącego dzieci, dzieło Lampiego. Przy kościele znajduje się tylko jedna kaplica – św. Jacka.

</doc>
<doc id="1753135" url="https://pl.wikipedia.org/wiki?curid=1753135" title="Wybory prezydenckie na Ukrainie w 1994 roku">
Wybory prezydenckie na Ukrainie w 1994 roku

Wybory prezydenckie na Ukrainie w 1994 roku – drugie wybory Prezydenta Ukrainy po odzyskaniu niepodległości przez Ukrainę, odbyły się 26 czerwca 1994 (pierwsza runda) i 10 lipca 1994 (druga runda).
Prezydentem został Leonid Kuczma, pokonując w drugiej turze Łeonida Krawczuka.

</doc>
<doc id="1753138" url="https://pl.wikipedia.org/wiki?curid=1753138" title="Maria Morska">
Maria Morska

Maria Morska, właściwie Anna Frenkiel, nazywana "Niutą" (ur. ok. 1895 w Kaliszu, zm. w maju 1945 w Warszawie) – polska aktorka teatralna i kabaretowa oraz publicystka żydowskiego pochodzenia i feministka.
Ukończyła angielską szkołę z internatem w Broadstairs koło Dover. Po powrocie do Polski zaczęła grać w lubelskim kabarecie Wesoły Ul obok Hanki Ordonówny. Następnie wyjechała do Warszawy, gdzie otrzymała niewielką rolę w Teatrze Polskim. Później stała się znaną deklamatorką utworów skamandrytów w warszawskiej kawiarni "Pod Picadorem". Nazywano ją "muzą skamandrytów". Łączył ją platoniczny romans z Antonim Słonimskim, podkochiwała się w niej Anna Iwaszkiewicz, przyjaźniła się z Marią Pawlikowską-Jasnorzewską i Ireną Krzywicką. W 1914 roku jej mężem został matematyk, profesor Bronisław Knaster.
Od 1933 roku publikowała w „Wiadomościach Literackich” felietony społeczno-polityczne jako „Mariusz Dawn”. Była bardzo krytyczna wobec sytuacji w nazistowskich Niemczech, którą określała słowami "wariaci rzucili się na swoich lekarzy". Jednym z jej najbardziej znanych artykułów było "Męczeństwo kobiety niemieckiej", dotyczące nasilającej się dyskryminacji kobiet w III Rzeszy.
Po wybuchu II wojny światowej wyjechała do Lwowa, gdzie jej mąż Bronisław Knaster w latach 1939–1941 i 1944–1945 był profesorem Uniwersytetu we Lwowie. Po wojnie miała przedstawić ten pobyt Irenie Krzywickiej jakoby miała tam mieszkać w jednym pokoju ze swoim mężem i kochankiem Morskiej, lekarzem Hermanem Rubinrautem, inspirując Krzywicką do napisania opowiadania "Zamurowany świat".
Do Warszawy Morska wróciła w 1945 roku. Rozpoczęła współpracę z „Polską Zbrojną”, gdzie publikowała jako „Mariusz Dawn” (tym razem przez „i”). Zmarła na atak serca 23 maja 1945 roku. Została pochowana na cmentarzu Powązkowskim w Warszawie (kwatera 257d-3-4).
Jej dziadkiem był rabin, ojcem Józef Frenkiel (lekarz), a siostrą Alicja Eber (plastyczka).

</doc>
<doc id="1753139" url="https://pl.wikipedia.org/wiki?curid=1753139" title="Masty">
Masty



</doc>
<doc id="1753140" url="https://pl.wikipedia.org/wiki?curid=1753140" title="Izaak z Monte Luco">
Izaak z Monte Luco



</doc>
<doc id="1753141" url="https://pl.wikipedia.org/wiki?curid=1753141" title="Maszty">
Maszty

Maszty (niem. "Masten") – wieś w Polsce położona w województwie warmińsko-mazurskim, w powiecie piskim, w gminie Pisz
W latach 1975–1998 miejscowość administracyjnie należała do województwa suwalskiego.
Do 2002 roku wieś nazywała się Masty. 
Historia.
Wieś powstała w prokuratorii piskiej w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, "ziemianie" w języku staropolskim), z obowiązkiem służby rycerskiej (zbrojnej).
Osada powstała przed wojną trzynastoletnią (1454-1466). Wieś służebna lokowana przez komtura "Zygfryda Flacha von Schwartzburga" w 1471 r., na 10 łanach na prawie magdeburskim, z obowiązkiem jednej służby zbrojnej. Przywilej otrzymali: "Maciej" i "Marcin Rogala". Wieś w tym czasie należała do parafii w Piszu.

</doc>
<doc id="1753142" url="https://pl.wikipedia.org/wiki?curid=1753142" title="Teru teru bozu">
Teru teru bozu



</doc>
<doc id="1753145" url="https://pl.wikipedia.org/wiki?curid=1753145" title="Mustafa Çelebi">
Mustafa Çelebi

Mustafa Çelebi (zm. 1402/1422) – kandydat do tronu osmańskiego w 1. połowie XV w.
Mustafa był jednym z licznych synów sułtana Bajazyda I Błyskawicy. W 1402 r. jego ojciec został pokonany i wzięty do niewoli przez Tamerlana w bitwie pod Ankarą. Wówczas zaginął również Mustafa (mógł wówczas zginąć lub dostać się do niewoli), a pozostali synowie stoczyli długoletnią wojnę domową o tron sułtański, z której w 1413 r. zwycięsko wyszedł Mehmed I.
Domniemany Mustafa (zwany niekiedy „fałszywym Mustafą”, nie wiemy bowiem, czy faktycznie był to syn Bajazyda, czy też samozwaniec) pojawił się w Rumelii w 1416 r. i sam wystąpił z pretensjami do tronu sułtańskiego. Uzyskał wsparcie cesarza bizantyjskiego Manuela II Paleologa, hospodara wołoskiego Mirczy Starego oraz Wenecji. Mimo pewnych sukcesów (m.in. zniszczenia floty osmańskiej przez Wenecjan w 1416 r. oraz krótkotrwałego opanowania Adrianopola i ogłoszenia się tam sułtanem) Mustafa został jednak pokonany przez brata i zmuszony w 1420 r. do ucieczki do kontrolowanych przez Bizancjum Salonik. Cesarz Manuel zawarł wówczas z sułtanem Mehmedem układ gwarantujący bezpieczeństwo Bizancjum w zamian za zaprzestanie wspierania Mustafy i niedopuszczenie, by ten zagrażał tronowi Mehmeda.
Mustafa ponownie wystąpił z pretensjami do tronu sułtańskiego dopiero po śmierci Mehmeda w 1421 r. Z cichym poparciem bizantyjskim, pozyskując sobie chrześcijańskich mieszkańców imperium oraz masy, które wcześniej uczestniczyły w ruchu Bedreddina, zdołał opanować część Rumelii z Adrianopolem. Wówczas jednak, zamiast umacniać swoje panowanie w europejskiej części imperium, postanowił uderzyć na syna Mehmeda, Murada II w Anatolii, gdzie poniósł porażkę. Próbował uciec na Wołoszczyznę, został jednak schwytany przez Murada, który rozkazał powiesić go jako oszusta.

</doc>
<doc id="1753148" url="https://pl.wikipedia.org/wiki?curid=1753148" title="Pic de Montcalm">
Pic de Montcalm

Pic de Montcalm – szczyt w Pirenejach. Leży w południowej Francji, w departamencie Ariège, przy granicy z Hiszpanią. Należy do Pirenejów Wschodnich.
Pierwszego wejścia dokonali Augustin Pyramus de Candolle i Simon Faure 18 lipca 1807 r.

</doc>
<doc id="1753150" url="https://pl.wikipedia.org/wiki?curid=1753150" title="Wtryskiwacz">
Wtryskiwacz

Wtryskiwacz – integralna część starszych rozwiązań hydraulicznego systemu wtrysku paliwa, którego zadaniem jest:
W przypadku wtrysku pośredniego dominuje konstrukcja wtryskiwacza typu czopikowego.
W przypadku wtrysku bezpośredniego dominuje konstrukcja wtryskiwacza wielootworowego.
Wtryskiwacze współpracują z:
Wtryskiwacz jest połączony z pompą przewodem wysokiego ciśnienia.
Rozwój nowoczesnych form hydraulicznego systemu wtrysku paliwa, coraz ostrzejsze wymogi ekologiczne jakie muszą spełniać współczesne silniki wysokoprężne sprawia, że nowoczesne sposoby wtrysku paliwa (pompowtryskiwacze i common rail) są formami dominującymi w obecnych konstrukcjach silników wysokoprężnych. W najnowszych układach Common Rail do wtrysku bezpośredniego stosuje się coraz częściej wtryskiwacze piezoelektryczne zamiast elektromagnetycznych.
W przypadku rozwiązania z komorą wirową lub komorą wstępną paliwo jest sprężane przez pompę paliwową szeregową lub rotacyjną  do ciśnienia ok. 200 bar i metalowymi przewodami doprowadzone bezpośrednio do wtryskiwacza.
Budowę wtryskiwacza przedstawiamy na schemacie z prawej.
1. - filtr szczelinowy

</doc>
<doc id="1753151" url="https://pl.wikipedia.org/wiki?curid=1753151" title="Yacine Brahimi">
Yacine Brahimi

Yacine Brahimi (arab. ياسين إبراهيمي, "Yāsīn Ibrāhīmī"; ur. 8 lutego 1990 w Paryżu) – algierski piłkarz występujący na pozycji pomocnika w katarskim klubie Al-Gharafa SC oraz w reprezentacji Algierii.
Kariera klubowa.
Yacine Brahimi swoją profesjonalną karierę zaczynał we francuskim Stade Rennais grając tam przez jeden sezon. Po jego zakończeniu został wypożyczony do drugoligowego Clermont Foot. Występował w młodzieżowych reprezentacjach Francji z dużym sukcesem grając na Mistrzostwach Europy U-17 i U-19. Brał udział też we francuskiej akademii piłkarskiej Centre Technique National Fernand Sastre uznawanej za jedną z najlepszych na świecie.
31 sierpnia 2012 roku, przeszedł na zasadzie wypożyczenia do Granada CF. W 2014 roku odszedł do FC Porto za 6,5 miliona euro.
1 lipca 2019 stał się wolnym zawodnikiem. Nie przedłużył umowy z FC Porto.
23 lipca na zasadzie wolnego transferu przeszedł do katarskiego Ar-Rajjan SC związując się kontraktem obowiązującym do 2022.

</doc>
<doc id="1753155" url="https://pl.wikipedia.org/wiki?curid=1753155" title="Comaloforno">
Comaloforno

Besiberri – szczyt w Pirenejach. Leży w Hiszpanii, w prowincji Lleida, przy granicy z Francją. Należy do Pirenejów Wschodnich. Jest najwyższym szczytem masywu Besiberri.
Pierwszego wejścia dokonali Henri Brulle, Jean Bazillac i Célestin Passet w 1882 r.

</doc>
<doc id="1753158" url="https://pl.wikipedia.org/wiki?curid=1753158" title="Zadnia Kopka Kościeliska">
Zadnia Kopka Kościeliska



</doc>
<doc id="1753161" url="https://pl.wikipedia.org/wiki?curid=1753161" title="Punta Alta (Hiszpania)">
Punta Alta (Hiszpania)

Punta Alta – szczyt w Pirenejach. Leży w Hiszpanii, w prowincji Lleida, przy granicy z Francją. Należy do Pirenejów Wschodnich.

</doc>
<doc id="1753165" url="https://pl.wikipedia.org/wiki?curid=1753165" title="Mieczysław Medwecki">
Mieczysław Medwecki

Mieczysław Adolf Medwecki (ur. 7 czerwca 1904 w Pasieczej, zm. 1 września 1939 pod Chrosną) – polski pilot wojskowy, poległy jako pierwszy polski i aliancki lotnik w czasie II wojny światowej.
Życiorys.
Syn Antoniego i Marii z domu Braun, miał pięcioro rodzeństwa. Uczęszczał do męskiej szkoły czteroklasowej im. Jana Długosza w Podgórzu. Ukończył ją 30 czerwca 1916 i rozpoczął naukę w szkole sześcioklasowej. Od 1917 należał do Polskiego Koła Szkolnego. W 1918 rozpoczął naukę w I Gimnazjum Państwowym w Stanisławowie i wstąpił do Polskiej Organizacji Wojskowej. Na początku 1919 został aresztowany podczas próby kradzieży karabinu i trafił do więzienia. Po ucieczce i miesięcznej wędrówce natrafił na oddziały 12. pułku Odsieczy Lwowa, z którym dotarł do Krzemieńca a następnie do Lwowa.
Kariera pilota.
W wieku szesnastu lat Mieczysław Adolf Medwecki wstąpił do tzw. "Jazdy Jaworskiego" (19 pułku ułanów Wołyńskich). Brał udział w walkach na Ukrainie, Polesiu, Podlasiu, Suwalszczyźnie i Wileńszczyźnie. W trakcie tych walk był dwukrotnie ranny.
Po zakończeniu działań wojennych zdecydował się na pozostanie w Wojsku Polskim, co wiązało się z nauką w szkołach wojskowych. 15 sierpnia 1925 ukończył Korpus Kadetów Nr 1. W 1928 ukończył Szkołę Podchorążych Lotnictwa w Dęblinie (II promocja, 9 lokata) i otrzymał nominację na podporucznika obserwatora lotniczego z przydziałem do II dywizjonu liniowego 6 pułku we Lwowie.
W 1929 roku w Centrum Wyszkolenia Oficerów Lotnictwa odbył kurs pilotażu. W 1930 pod okiem kpt. Jerzego Bajana ukończył kurs pilotażu wyższego. Został przeniesiony do dywizjonu myśliwskiego 2 pułku lotniczego w Krakowie. W październiku 1933 roku został organizatorem i pierwszym dowódcą 123 eskadry myśliwskiej. We wrześniu 1934 roku uczestniczył w prezentacji polskich myśliwców PZL P.7 w Jugosławii i 18 września, podchodząc do lądowania na lotnisku Zemun w Belgradzie, zawadził statecznikiem o drzewo i rozbił samolot, odnosząc obrażenia, m.in. twarzy. W 1938 został kapitanem, 25 września objął dowództwo III dywizjonu myśliwskiego 2 pułku lotniczego. W sierpniu 1939 wraz z 121. i 122 eskadrą lotniczą został przeniesiony z lotniska w Rakowicach na lotnisko polowe w Balicach k. Krakowa.
Był także członkiem zespołu akrobacyjnego Jerzego Bajana, instruktorem pilotażu w Jugosławii.
Śmierć.
1 września 1939 przed godziną 7:00 kpt. Medwecki wystartował na myśliwcu PZL P.11c z lotniska w Balicach, prowadząc klucz samolotów 121 eskadry w celu patrolowania w rejonie Chrzanowa i Wadowic. Zaraz po starcie dwa polskie samoloty, które zdążyły wystartować nabierając wysokości, zostały zaskoczone przez nadlatujące po bombardowaniu Krakowa niemieckie bombowce Junkers Ju 87 z dywizjonu I./StG 2. Samolot Medweckiego został ostrzelany w czasie startu na wys. 50m przez Ju 87 pilotowany przez Lt. Franka Neuberta (litery kodowe T6-GK). Samolot kpt. Medweckiego P.11c spadł na pola w rejonie Morawica – Chrosna – Brzoskwinia. Wbrew potocznym opiniom i relacji Franka Neuberta, samolot nie eksplodował w powietrzu. Pilot z przestrzeloną wątrobą lądował na polu, lecz podczas lądowania samolot zaczął się palić. Pilot zmarł w wyniku przestrzelenia wątroby i złamania podstawy czaszki, co było urazem podczas przymusowego lądowania na zaoranym polu. Dokładne miejsce upadku samolotu kpt. Medweckiego zostało zidentyfikowane dzięki mieszkańcom wsi Chrosna; ustawiono tam symboliczny brzozowy krzyż. Medwecki stał się przez to pierwszym zabitym polskim i alianckim lotnikiem podczas II wojny światowej.
Startujący tuż za kpt. Medweckim Władysław Gnyś uniknął zestrzelenia ciasnym skrętem w lewo, a kilkanaście minut później w okolicach miejscowości Żurada zgłosił zestrzelenie dwóch bombowców Dornier Do 17. Były to pierwsze samoloty niemieckie zestrzelone przez polskiego pilota myśliwskiego w II wojnie światowej (zwycięstwo to jednak jest kwestionowane przez badacza M. Emmerlinga, według którego samoloty zostały zniszczone w kolizji na skutek ucieczki spod ognia artylerii przeciwlotniczej).
Kpt. Medwecki został pochowany na cmentarzu parafialnym w Morawicy w grobowcu ks. Radziwiłła, ale ze względu na ewakuację lotniska i ogólny chaos odwrotu Armii Kraków bez honorowej asysty. Po wojnie Muzeum Lotnictwa Polskiego w Krakowie ufundowało grobowiec, w którym został pochowany. Obecnie grobem opiekują się harcerze oraz żołnierze z 8. Bazy Lotniczej w Balicach.
Upamiętnienie.
Mieczysław Medwecki został patronem szkoły podstawowej w Morawicy. Jego imieniem nazwano też ulicę w Morawicy i w Czyżynach w Krakowie, na lotnisku w Balicach zamontowano upamiętniającą go tablicę pamiątkową. Do roku 1987 sześciokrotnie zorganizowano „Mały Maraton im. Mieczysława Medweckiego”.

</doc>
<doc id="1753171" url="https://pl.wikipedia.org/wiki?curid=1753171" title="Colomers">
Colomers

Colomers lub Tuc de Colomers – szczyt w Pirenejach. Leży w Hiszpanii, w prowincji Lleida, przy granicy z Francją. Należy do Pirenejów Wschodnich.

</doc>
<doc id="1753173" url="https://pl.wikipedia.org/wiki?curid=1753173" title="Pic de Carlit">
Pic de Carlit

Pic de Carlit lub Puig Carlit – szczyt w Pirenejach. Leży w południowej Francji, w departamencie Pireneje Wschodnie, przy granicy z Hiszpanią. Należy do Pirenejów Wschodnich.
Pierwszego wejścia dokonał Henry Russell w 1864 r.

</doc>
<doc id="1753177" url="https://pl.wikipedia.org/wiki?curid=1753177" title="Puig Pedrós">
Puig Pedrós

Puig Pedrós, Puigpedrós lub Puig de Campcardós – szczyt w Pirenejach. Leży na granicy między Francją (departament Pireneje Wschodnie) a Hiszpanią (Girona (prowincja)). Należy do Pirenejów Wschodnich.

</doc>
<doc id="1753178" url="https://pl.wikipedia.org/wiki?curid=1753178" title="Układ klasyczny śmigłowca">
Układ klasyczny śmigłowca



</doc>
<doc id="1753179" url="https://pl.wikipedia.org/wiki?curid=1753179" title="Disaster Movie">
Disaster Movie



</doc>
<doc id="1753181" url="https://pl.wikipedia.org/wiki?curid=1753181" title="Pic de Serrere">
Pic de Serrere



</doc>
<doc id="1753182" url="https://pl.wikipedia.org/wiki?curid=1753182" title="Święty Jozafat">
Święty Jozafat



</doc>
<doc id="1753185" url="https://pl.wikipedia.org/wiki?curid=1753185" title="Puigmal">
Puigmal

Puigmal lub Puigmal d'Err – szczyt w Pirenejach. Leży na granicy między Francją (departament Pireneje Wschodnie) a Hiszpanią (Girona (prowincja)). Należy do Pirenejów Wschodnich.

</doc>
<doc id="1753190" url="https://pl.wikipedia.org/wiki?curid=1753190" title="Maria Frenkiel">
Maria Frenkiel



</doc>
<doc id="1753192" url="https://pl.wikipedia.org/wiki?curid=1753192" title="Kłopoty z żołędziami">
Kłopoty z żołędziami



</doc>
<doc id="1753194" url="https://pl.wikipedia.org/wiki?curid=1753194" title="¥">
¥



</doc>
<doc id="1753196" url="https://pl.wikipedia.org/wiki?curid=1753196" title="Nie czas na żołędzie">
Nie czas na żołędzie



</doc>
<doc id="1753198" url="https://pl.wikipedia.org/wiki?curid=1753198" title="Sopot Festival 2009">
Sopot Festival 2009



</doc>
<doc id="1753199" url="https://pl.wikipedia.org/wiki?curid=1753199" title="(10547) Yosakoi">
(10547) Yosakoi

(10547) Yosakoi – planetoida z grupy pasa głównego asteroid okrążająca Słońce w ciągu 3 lat i 172 dni w średniej odległości 2,29 j.a. Została odkryta 2 maja 1992 roku w oberwatorium w "Geisei" przez Tsutomu Sekiego. Nazwa planetoidy pochodzi od "Yosakoi", popularnej japońskiej piosenki ludowej. Przed nadaniem nazwy planetoida nosiła oznaczenie tymczasowe (10547) 1992 JF.

</doc>
<doc id="1753200" url="https://pl.wikipedia.org/wiki?curid=1753200" title="ESPN Classic Sport">
ESPN Classic Sport



</doc>
<doc id="1753205" url="https://pl.wikipedia.org/wiki?curid=1753205" title="Krzysztof Teryfter">
Krzysztof Teryfter

Krzysztof Teryfter (ur. 6 kwietnia 1958) – oficer polskiej Marynarki Wojennej w stopniu kontradmirała w stanie spoczynku, magister inżynier nawigator, morski dyplomowany oficer pokładowy, w 1977 rozpoczął służbę w Marynarce Wojennej, w latach 2014-2018 zastępca dowódcy Centrum Operacji Morskich.
Wykształcenie.
Urodził się 6 kwietnia 1958 roku w Elblągu, gdzie ukończył szkołę średnią. W latach 1977–1982 studiował na Wydziale Nawigacji i Uzbrojenia Okrętowego w Wyższej Szkole Marynarki Wojennej im. Bohaterów Westerplatte w Gdyni. W 1981 roku otrzymał promocję oficerską, a rok później tytuł zawodowy magistra inżyniera nawigatora. Jest również absolwentem Podyplomowych Studiów na Politechnice Szczecińskiej (1998), Podyplomowych Studiów Operacyjno-Strategicznych w Akademii Obrony Narodowej w Warszawie (2004) oraz Podyplomowych Studiów Polityki Obronnej w Akademii Obrony Narodowej w Warszawie (2008).
Służba wojskowa.
W 1982 rozpoczął służbę w 12. Dywizjonie Trałowców w Świnoujściu, gdzie dowodził działem okrętowym broni podwodnej, a następnie działem okrętowym nawigacyjnym na ORP „Mors”. W latach 1985–1989 pełnił obowiązki zastępcy dowódcy ORP „Bóbr”, by w roku 1989 zostać jego dowódcą.
Następnie od 1990 kontynuował służbę w Dowództwie 8. Flotylli Obrony Wybrzeża w Świnoujściu, awansując kolejno na wyższe stanowiska służbowe. Między innymi 2002 – szef Wydziału Operacyjnego, od 2004 – szef Sztabu 8 Flotylli Obrony Wybrzeża, od 2007 – zastępca dowódcy flotylli. Po ukończeniu Podyplomowych Studiów Polityki Obronnej w Akademii Obrony Narodowej w 2008 r. skierowany do służby w Dowództwie Marynarki Wojennej w Gdyni, gdzie objął stanowisko zastępcy szefa Sztabu MW. 3 maja 2009 roku awansowany na stopień kontradmirała. W latach 2009–2014 dowodził 8. Flotyllą Obrony Wybrzeża w Świnoujściu. 17 lutego 2014 r. decyzją Ministra Obrony Narodowej wyznaczony na stanowisko zastępcy dowódcy w Centrum Operacji Morskich - Dowództwie Komponentu Morskiego w Gdyni. Z dniem 6 kwietnia 2018 roku został zwolniony z zawodowej służby wojskowej, przechodząc w stan spoczynku.
Awansował kolejno na stopnie oficerskie:
Życie prywatne.
Jest żonaty, ma syna i córkę. Interesuje się turystyką górską i wędkarstwem.

</doc>
<doc id="1753207" url="https://pl.wikipedia.org/wiki?curid=1753207" title="Montsent">
Montsent

Montsent lub Montsent de Pallars – szczyt w Pirenejach. Leży w Hiszpanii, w prowincji Lleida, przy granicy z Francją. Należy do Pirenejów Wschodnich.

</doc>
<doc id="1753209" url="https://pl.wikipedia.org/wiki?curid=1753209" title="Mont Valier">
Mont Valier

Mont Valier – szczyt w Pirenejach. Leży w południowej Francji, w departamencie Ariège, przy granicy z Hiszpanią. Należy do Pirenejów Wschodnich.

</doc>
<doc id="1753210" url="https://pl.wikipedia.org/wiki?curid=1753210" title="Sopot Festival 1998">
Sopot Festival 1998

Sopot Festival 1998 – 35. edycja festiwalu muzycznego odbywającego się w sopockiej Operze Leśnej. Festiwal odbył się 21 sierpnia 1998. Konkurs prowadzili Grażyna Torbicka i Marcin Kydryński. Wygrał Alex Baroni z utworem "Male che fa male".
W latach 1999 – 2004 część konkursowa festiwalu nie odbywała się.

</doc>
<doc id="1753211" url="https://pl.wikipedia.org/wiki?curid=1753211" title="(10803) Caléyo">
(10803) Caléyo

(10803) Caléyo – planetoida z grupy pasa głównego asteroid okrążająca Słońce w ciągu 4 lat i 95 dni w średniej odległości 2,63 j.a. Została odkryta 21 października 1992 roku w obserwatorium w "Geisei" przez Tsutomu Sekiego. Nazwa planetoidy pochodzi od Jose M. Caléyo (ur. 1938), kompozytora jazzowego mieszkającego w Hawanie. Przed nadaniem nazwy planetoida nosiła oznaczenie tymczasowe (10803) 1992 UK9. Do 13 listopada 2008 planetoida nosiła błędną nazwę „(10803) Caréyo”.

</doc>
<doc id="1753212" url="https://pl.wikipedia.org/wiki?curid=1753212" title="Dr Dolittle i pies prezydenta">
Dr Dolittle i pies prezydenta

Dr Dolittle i pies prezydenta – film z 2008 roku. Czwarty, przedostatni film z serii. Kontynuacja filmów Dr Dolittle, Dr Dolittle 2 i Dr Dolittle 3.
Fabuła.
Maya Dolittle marzy o tym, by w przyszłości leczyć zwierzęta i zostać niezwykłym lekarzem weterynarii, jak jej tato. By tego dokonać, musi przejść rekrutację do szkoły weterynaryjnej, co okazuje się być nie lada wyzwaniem. Wkrótce do dziewczyny zgłasza się prezydent Stanów Zjednoczonych, który znając jej niezwykłą moc, prosi ją o pomoc w zapanowaniu nad jego niegrzecznym psem. Dzięki temu Maya ma szansę zrobić wrażenie na nauczycielach szkoły. 
Obsada.
"Źródło: Filmweb"
i inni. 

</doc>
<doc id="1753215" url="https://pl.wikipedia.org/wiki?curid=1753215" title="Sachsen-Tour 2009">
Sachsen-Tour 2009

25. edycja wyścigu kolarskiego Sachsen-Tour odbywała się od 22 do 26 lipca 2009 roku. Wyścig rozpoczął się w Dreźnie i tam się również zakończył. Najlepszym kolarzem tego wyścigu okazał się być Niemiec Patrik Sinkewitz z ekipy PSK Whirlpool-Author.

</doc>
<doc id="1753219" url="https://pl.wikipedia.org/wiki?curid=1753219" title="Pic du Canigou">
Pic du Canigou

Pic du Canigou (kat. Canigó) – szczyt w Pirenejach, w paśmie Pirenejów Wschodnich. Położony jest w południowej Francji, w departamencie Pireneje Wschodnie, około 20 km od granicy z Hiszpanią. Wznosi się na wysokość 2784 m n.p.m.
Ksiądz Gerwazy z Tilbury (ok. 1150 – 1234) pisał o tej górze w "Liber de mirabilibus mundi" twierdząc, że na jej szczycie znajduje się czarne jezioro o niezmierzonej głębi, będące siedliskiem demonów. Kamień wrzucony do wody miał budzić ich wielki gniew i woda wówczas gwałtownie się burzyła. Pierwsze wejście na Canigou przypisuje się królowi Aragonii Piotrowi III w 1280 r. Według relacji XIII-wiecznego kronikarza franciszkańskiego, Fra Salimbene, król ujrzał wówczas smoka wylatującego z jeziora na tej górze.

</doc>
<doc id="1753220" url="https://pl.wikipedia.org/wiki?curid=1753220" title="Dinozaury w kulturze">
Dinozaury w kulturze

Odkąd słowo „dinozaur” zostało ukute w 1842, istniało wiele obrazów dinozaurów w kulturze. Dinozaury przedstawiane w filmach, książkach, telewizji, sztuce i innych mediach służyły rozrywce i edukacji. Przedstawienia obejmują realistyczne, jak w programach dokumentalnych przełomu XX i XXI wieku, i fantastyczne, jak filmy o potworach lat 50. i 60. Ludzie zaczęli interesować się dinozaurami m.in. z powodu wielkich rozmiarów niektórych gatunków.
Przedstawienia dinozaurów w kulturze były ważnym środkiem przedstawiania odkryć naukowych społeczeństwu. Wzrostowi zainteresowania dinozaurami podczas odrodzenia dinozaurów towarzyszyły przedstawienia przez artystów wykorzystujących najnowszą wiedzę o dinozaurach i przedstawiających ruchliwe i opierzone dinozaury, kiedy tylko te idee się pojawiły. Obrazy dinozaurów stworzyły też lub umocniły błędne poglądy na temat dinozaurów i innych prehistorycznych zwierząt, jak nieścisłe ukazywanie „prehistorycznego świata”, gdzie różne wymarłe zwierzęta (od permskiego dimetrodona do mamutów i jaskiniowców) żyły razem, oraz dinozaury toczące ciągłe walki. Inne nieporozumienia wzmocnione przez przedstawienia popkulturowe pochodzą z przestarzałych poglądów naukowych, jak nazywanie „dinozaurami” źle dostosowanych rzeczy lub powolne i głupie dinozaury.
Dinozaury w kulturze masowej do roku 1900.
Kiedy zostały odkryte pierwsze kości dinozaurów, ludzie myśleli, że mogą to być kości mitycznych zwierząt np. protoceratopsy brano za gryfy. Odkrycie szczątków protoceratopsa spowodowało strach wśród mieszkańców Pustyni Gobi. Miejscowi myśleli właśnie, że to kości umarłego potwora.
Termin „dinozaur” wprowadził Richard Owen w 1842 roku. W 1824 roku odkryto szkielet megalozaura. Myślano, że to kości chimery. Pod koniec XIX wieku rozpoczęła się rywalizacja Edwarda D. Cope’a i Othniela C. Marsha, zwana wojną o kości. Razem odkryli ponad kilkaset nowych gatunków wymarłych zwierząt. Od tej pory dinozaury zostały na zawsze w kulturze. Ten sam Owen urządził bankiet wewnątrz modelu iguanodona.
Dinozaury w kulturze masowej od 1900 do 1930 roku.
Od kiedy powstał film, często pojawiały się w nim dinozaury. Przykładem może być krótki film "Gertie the dinosaur", który został wyreżyserowany przez Winsora McCaya w 1912 roku. Opowiada on o diplodoku. Diplodoki bardzo często pojawiały się w filmach. W tym samym roku Arthur Conan Doyle napisał powieść Zaginiony świat, która zyskała wielu fanów na całym świecie. W 1925 roku została po raz pierwszy zekranizowana.
Dinozaury w kulturze masowej od 1930 do 1970 roku.
W czasie II wojny światowej dinozaury tymczasowo zniknęły z kultury. W gazetach nie pojawiały się informacje o nowych, zaskakujących gatunkach dinozaurów, ale pojawiały się informacje o sytuacji na froncie.
Dinozaury powróciły do kultury w czasie zimnej wojny. W niektórych fabułach pojawia się wątek, że kiedy wybuchnie wojna jądrowa, promieniowanie może wskrzesić dawno wymarłe gady. Taki scenariusz miał miejsce w serii filmów o Godzilli.
Lata 1960–1970 to epoka rewolucyjnych odkryć. Spowodowane to były m.in. postępem techniki.
Dinozaury w kulturze masowej od 1970 roku do dziś.
W chwili kiedy telewizory były popularne jak radio, tworzono filmy dokumentalne m.in. o dinozaurach. Telewizje National Geographic oraz Discovery Channel tworzą je do dziś. W 1990 roku napisano powieść Park Jurajski, a trzy lata później nakręcono adaptację filmową książki, która doczekała się czterech kontynuacji.
Dinozaury są też często wykorzystywane w filmach fabularnych, głównie osadzonych w gatunku horroru. Prawdopodobnie już na zawsze pozostaną w kulturze masowej.
Obraz w społeczeństwie.
Dinozaury są zwykle przedstawiane w kulturze popularnej jako groźne bestie. Jest kilka typowych przedstawień dinozaurów: „zaginione światy” na współczesnej ziemi; podróż w czasie do czasów dinozaurów; utwory edukacyjne dla dzieci; historie z prehistorycznego świata (często z jaskiniowcami); i dinozaury szalejące we współczesnym świecie.
Jednym z najbardziej znanych dinozaurów jest tyranozaur, który długo był uważany za największego drapieżnego dinozaura.
Kreacjoniści twierdzą, że opowieści o smokach świadczą o tym, że dinozaury żyły obok ludzi.

</doc>
<doc id="1753222" url="https://pl.wikipedia.org/wiki?curid=1753222" title="Mapinfo">
Mapinfo



</doc>
<doc id="1753225" url="https://pl.wikipedia.org/wiki?curid=1753225" title="Montmalús">
Montmalús

Montmalús – szczyt górski w Pirenejach Wschodnich. Administracyjnie położony jest w Andorze, w parafii Encamp, około 1 km na północ od granicy z Hiszpanią. Wznosi się na wysokość 2781 m n.p.m. 
Na zachód od Montmalús usytuowany jest szczyt Pic dels Pessons (2858 m n.p.m.), na południowy wschód Pic dels Collels (2746 m n.p.m.), natomiast na południu położone jest jezioro Estany de Montmalús.

</doc>
<doc id="1753228" url="https://pl.wikipedia.org/wiki?curid=1753228" title="Tossa d’Alp">
Tossa d’Alp

Tossa d’Alp – szczyt w Pirenejach. Leży w Hiszpanii, w prowincji Girona, przy granicy z Francją. Należy do Pirenejów Wschodnich.

</doc>
<doc id="1753230" url="https://pl.wikipedia.org/wiki?curid=1753230" title="Fenomenologia ducha">
Fenomenologia ducha

Fenomenologia ducha () – jedno z najważniejszych dzieł filozoficznych G. W. F. Hegla i całej europejskiej historii filozofii, wydane w 1807 roku.
Przed wydaniem tego dzieła Hegel szedł ręka w rękę z Schellingem, ale w "Fenomenologii ducha" wyzwolił się ostatecznie od wpływu Schellinga i stworzył własny oryginalny system filozoficzny.
Zagadnienia "Fenomenologii ducha" zostały następnie przez Hegla podsumowane w "Encyklopedii nauk filozoficznych" (wydanej w 1817 roku), w której to znalazły się jako część "Ducha subiektywnego" w ramach ogólnej "Filozofii ducha" (w skład której wchodzą także "Duch obiektywny" i "Duch absolutny").

</doc>
<doc id="1753237" url="https://pl.wikipedia.org/wiki?curid=1753237" title="Pedraforca">
Pedraforca

Pedraforca – odosobniony wapienny szczyt w Pirenejach. Leży w Hiszpanii, na granicy prowincji Barcelona i prowincji Lleida. Należy do Pirenejów Wschodnich.
Jeden z najpopularniejszych katalońskich rejonów wspinaczki górskiej ze względu na wybitną ścianę północną o wysokości 1000 metrów.

</doc>
<doc id="1753239" url="https://pl.wikipedia.org/wiki?curid=1753239" title="(20102) Takasago">
(20102) Takasago

(20102) Takasago – planetoida z pasa głównego asteroid okrążająca Słońce w ciągu 5 lat i 175 dni w średniej odległości 2,63 j.a. Została odkryta 31 stycznia 1995 roku w obserwatorium w "Geisei" przez Tsutomu Sekiego. Nazwa planetoidy pochodzi od Takasago, portowego miasta u ujścia rzeki Kakogawa, w prefekturze Hyōgo. Przed nadaniem nazwy planetoida nosiła oznaczenie tymczasowe (20102) 1995 BP15.

</doc>
<doc id="1753240" url="https://pl.wikipedia.org/wiki?curid=1753240" title="Festiwal Bluesowo-Rockowy im. Miry Kubasińskiej „Wielki Ogień” w Ostrowcu Świętokrzyskim">
Festiwal Bluesowo-Rockowy im. Miry Kubasińskiej „Wielki Ogień” w Ostrowcu Świętokrzyskim

Festiwal Bluesowo-Rockowy im. Miry Kubasińskiej „Wielki Ogień” – polski festiwal muzyczny odbywający się od 2007 r. w Ostrowcu Świętokrzyskim na terenie Parku Miejskiego im. marsz. Józefa Piłsudskiego. Pomysłodawcą imprezy, organizowanej przez ostrowieckie MCK, jest Piotr Bogusław Jędrzejczak. Patronat nad imprezą sprawują Marszałek Województwa Świętokrzyskiego i Prezydent Miasta Ostrowca Świętokrzyskiego. Festiwal dedykowany jest „pierwszej damie polskiego bluesa”. Związana rodzinnie i emocjonalnie z Ostrowcem Świętokrzyskim artystka zmarła 25 października 2005 r. w Otwocku, gdzie mieszkała w ostatnich latach życia. W powszechnym odczuciu uważana jest za jedną z najbardziej znanych, podziwianych i szanowanych, a przez to najważniejszych postaci w dotychczasowych dziejach Ostrowca Świętokrzyskiego.
Idea festiwalu.
Głównym celem, przyświecającym przedsięwzięciu jest upowszechnianie dorobku muzycznego artystki, której korzenie nierozerwalnie związane są z regionem. Ponadto festiwal ma wspierać amatorski ruch muzyczny, promować młodych wykonawców i umożliwiać wymianę doświadczeń artystycznych pomiędzy debiutantami a uznanymi zespołami bluesowymi i rockowymi.
Formuła festiwalu.
Ponieważ festiwal adresowany jest do zespołów amatorskich grających szeroko rozumianą muzykę bluesową i rockową, opierających się głównie na repertuarze własnym, głównym punktem festiwalu jest Konkurs Młodych Wykonawców. Każdy zespół może również dodatkowo przygotować jeden utwór z repertuaru Miry Kubasińskiej, który weźmie udział w konkursie specjalnym, poświęconym twórczości artystki. Zmagania młodych wykonawców wieńczy koncert galowy z udziałem laureatów.
Kolejnym punktem programu są warsztaty muzyczne prowadzone przez znanych wykonawców.
Ponadto impreza okraszona jest koncertami gwiazd polskiej sceny muzycznej.
Festiwale.
I Festiwal Bluesowo–Rockowy im. Miry Kubasińskiej „Wielki Ogień” 2007.
Festiwal odbył się w dniach 29 czerwca – 1 lipca 2007 roku. W Komisji Artystycznej zasiedli m.in. Piotr Nalepa i Martyna Jakubowicz.
Dzień pierwszy (piątek, 29 czerwca)
Koncert gwiazdy – zespół Dżem.
Dzień drugi (sobota, 30 czerwca)
Tego dnia odbył się Konkurs Młodych Wykonawców. Zakwalifikowało się do niego dwadzieścia cztery zespoły z całej Polski: Bracia i Siostry, Challange Machine, Kakadu, Kruki (Krasne), Connection Refused, Vacuum, Uszy Duszy, Symphony (Ostrowiec Świętokrzyski), Przystanek O-C, Bullshit Baby (Ostrowiec Św.), Sylwan, MileFoli, Headless, Katar, Soundforge (Dwikozy), Bruno Schulz (Kielce), Leash Eye, Misia GoGo, Vitamins, Orange The Juice, Feekcja, WM, Black &amp; White, Electric LandLady (Kraków).
Laureatami konkursu zostali:
Po konkursie zagrała kolejna gwiazda - zespół Kasa Chorych ze specjalnym programem jubileuszowym „30 lat na scenie”.
Dzień uświetnił swoim pokazem Teatr Ognia „Happy Fire” z Ostrowca.
Dzień trzeci (niedziela, 1 lipca)
W niedzielę miał miejsce Koncert Galowy laureatów Konkursu. A festiwal zakończył występ Martyny Jakubowicz.
II Festiwal Bluesowo–Rockowy im. Miry Kubasińskiej „Wielki Ogień” 2008.
Festiwal odbył się w dniach 11 lipca - 13 lipca 2008 roku.
Dzień pierwszy (piątek, 11 lipca)
Imprezę rozpoczął koncert ubiegłorocznych laureatów grupy Vitamins. Następnie na scenie pojawili się Sławek Wierzcholski i Nocna Zmiana Bluesa. A dzień zakończył się pokazem Teatru Ognia „Happy Fire”.
Dzień drugi (sobota, 12 lipca)
W tym dniu zorganizowano warsztaty muzyczne, po których odbył się Konkurs Młodych Wykonawców. Do rywalizacji zakwalifikowano następujące zespoły: Sounforge (Dwikozy), Szopa Pracza (Kielce), Sylwan, Vademecum (Kraków), Zgrzyt (Rzeszów), Infiniface (Ostrowiec Św.), Kruki (Krasne), Tomasz Ośka i Aaron (Lublin, Ostrowiec Św.), Bullshit Baby (Ostrowiec Św.), Electric LandLady (Kraków), Starcy (Lublin).
Laureaci:
Sobotnie występy zakończył projekt Martyny Jakubowicz „Blue True Blues”.
Dzień trzeci (niedziela, 13 lipca)
Tego dnia odbył się Koncert Galowy, a jako gwiazda festiwalu wystąpił zespół Hey.
III Festiwal Bluesowo–Rockowy im. Miry Kubasińskiej „Wielki Ogień” 2009.
Festiwal odbył się w dniach 10 lipca - 12 lipca 2009 roku. W jury Konkursu zasiedli Martyna Jakubowicz, Piotr Nalepa i Robert Lubera.
Dzień pierwszy (piątek, 10 lipca)
Pierwszego dnia wystąpili ubiegłoroczni laureaci Konkursu Młodych Wykonawców zespoły Kruki i Aaron. Gwiazdą wieczoru była obecna już od kilku lat na polskiej scenie bluesowo-rockowa grupa Bluesmobile z liderem Tadeuszem Pocieszyńskim i gościem specjalnym Janem Gałachem grającym na skrzypcach (skrzypek Martyny Jakubowicz)
Dzień drugi (sobota, 11 lipca)
Ten dzień, to zmagania zespołów muzycznych, biorących udział w Konkursie Młodych Wykonawców: Fat Belly Family (Szczecin), Maciej Dłużewski &amp; Zderzenie (Warszawa), Red Bridge (Czerwony Most), Droga Ewakuacyjna, Absyntia, Szopa Pracza, Muhomourh (Ćmielów), Absynth, Dry Ice (Końskie), S.N.O.W. (Sandomierz), Londyn (Lublin), Metanoia (Żywiec), GregCipolla (Ostrowiec Św.), Jackknife (Stalowa Wola), Graf Hotel (Pisz).
Każdy z zespołów zaprezentował dwa utwory własne i utwór z repertuaru Miry Kubasińskiej. 
Laureaci:
Ponadto w kinie Etiuda odbyły się warsztaty muzyczne z zakresu gitary (Artur Lesicki), gitary basowej oraz fortepianu - akompaniament (Darek Ziółek), gitary basowej (Natalia Brzozowska), perkusji (Marcin Jahr), wokalu (Ewa Uryga).
Wieczorem zagrała gwiazda festiwalu Piotr Nalepa z programem „Breakout Tour”. Następnie w Klubie Jazzowym Perspektywy miało miejsce Nocne Blues Sessnion, na którym wystąpił Andrzej Chochół &amp; Blue Sounds
Dzień trzeci (niedziela, 13 lipca)
Zmagania uczestników części konkursowej festiwalu zakończyły się podaniem werdyktu Jury i Koncertem Galowym Laureatów. Przed Koncertem Galowym odbyła się druga część warsztatów muzycznych.Ta edycję Wielkiego Ognia zakończyła się koncertem zespołu Kult.
IV Festiwal Bluesowo–Rockowy im. Miry Kubasińskiej „Wielki Ogień” 2010.
Festiwal odbył się w dniach 9 lipca – 11 lipca 2010 roku. Jury Konkursu składało się z Ewy Urygi, Piotra Nalepy i Włodzimierza Kiniorskiego, który był jego przewodniczącym.
Dzień pierwszy (piątek, 9 lipca)
Festiwal rozpoczął koncert ubiegłorocznych laureatów, zespołów S.N.O.W., Londyn, Graf Hotel i Red Bridge. Kolejnym punktem programu był koncert gwiazdy wieczoru, zespołu Cree.
Dzień drugi (sobota, 10 lipca)
Dzień rozpoczęły warsztaty muzyczne, w kinie Etiuda, pod okiem zawodowych muzyków, Ewy Urygi (wokal), Grzegorza Kapołki (gitara), Dariusza Ziółka (bass), Grzegorza Poliszaka (perkusja). 
Centralnym punktem Festiwalu był konkurs młodych wykonawców do którego zakwalifikowały się zespoły: Absyntia (Trójmiasto), Acustic (Górny Śląsk), Alchemia Blues Rock Jam Band, Amnezja (Piotrków Trybunalski), Black Dogs, Cinemon (Kraków), Droga Ewakuacyjna, Jackknife (Stalowa Wola), KFM, Marcin Dyjak &amp; Krzysztof Pietras (Kraków), Panteon, Perihellium (Tarnów), Purpure Drape aka Purpurowi, The Fault, Wolna Sobota (Poznań).
Laureaci:
Dzień zakończył koncert Magdy Piskorczyk w Klubie Jazzowym Perspektywy
Dzień trzeci (niedziela, 11 lipca)
Niedziela była kolejnym dniem warsztatów muzycznych w kinie Etiuda. Następnie miejsce miał koncert galowy. Festiwal zakończył się koncertem gwiazdy, zespołu Coma.
V Festiwal Bluesowo–Rockowy im. Miry Kubasińskiej „Wielki Ogień” 2011.
Festiwal odbył się w dniach 8-10 lipca 2011 roku a gwiazdami byli Shakin' Dudi i Acid Drinkers. Festiwal po raz pierwszy gościł na scenie nowego amfiteatru w Parku Miejskim im. Piłsudskiego, co wzbudziło wiele dyskusji, gdyż ze względu na ograniczoną pojemność amfiteatru na koncerty gwiazd wpuszczani byli jedynie posiadacze bezpłatnych biletów. 
Do konkursu zgłosiły się następujące zespoły: Strefa Ciszy, Amnezja, LeNive, Cinemon (Kraków), Leash Eye (Warszawa), Kamienie, Bluff, BSS, Dry Ice, Holy Water, Trzynasta w Samo Południe, Absynth (Tarnowskie Góry), SDL (Ćmielów), Roadside (Koszalin), Midnight Blues (Lublin), Blue Band Blues, Neurasja, Po Byku i łotewski zespół The Twins Peek (Ryga).
Uczestników konkursu oceniało jury w składzie Martyna Jakubowicz (przewodnicząca), Piotr Stefański (Natural Beat), Leszek Winder (Krzak).
Jak co roku przy okazji trwania festiwalu odbywały się warsztaty muzyczne dla początkujących wokalistów i instrumentalistów. Dla gitarzystów prowadził je Leszek Winder, perkusistów Piotr Stefański, natomiast gitarzystów basowych Dariusz Ziółek. 
Dzień pierwszy (piątek, 8 lipca)
Pierwszy koncert dał zgodnie z tradycją festiwalu jeden z zeszłorocznych laureatów - Marcin Dyjak. Gwiazdą wieczoru był Shakin' Dudi.
Dzień drugi (sobota, 9 lipca)
Tego dnia miały miejsce zmagania konkursowe zgłoszonych zespołów. Jury przyznało następujące nagrody:
Dzień zakończył koncert zespołu Don't Ask Smingus w Eko Klubie Perspektywy.
Dzień trzeci (niedziela, 10 lipca)
Na zakończenie festiwalu odbył się w amfiteatrze koncert galowy, po którym wystąpiła grupa Acid Drinkers.
VI Festiwal Bluesowo–Rockowy im. Miry Kubasińskiej „Wielki Ogień” 2012.
Festiwal odbył się w dniach 13-14 lipca 2012 roku a gwiazdami byli Roadside, Tortilla, TSA i Hunter.
VII Festiwal Bluesowo–Rockowy im. Miry Kubasińskiej „Wielki Ogień” 2013.
Festiwal odbył się w dniach 13-14 lipca 2013 roku a gwiazdami byli The Toobes, Eric Gales Band i Michał Jelonek.
VIII Festiwal Bluesowo–Rockowy im. Miry Kubasińskiej „Wielki Ogień” 2014.
Festiwal odbył się w dniach 12-13 lipca 2014 roku a gwiazdami byli Polska B, Illusion i Rob Tognoni.
IX Festiwal Bluesowo–Rockowy im. Miry Kubasińskiej „Wielki Ogień” 2015.
Festiwal odbył się w dniach 10-12 lipca 2015 roku a gwiazdami byli CETI i Renata Przemyk.
X Festiwal Bluesowo–Rockowy im. Miry Kubasińskiej „Wielki Ogień” 2016.
Jubileuszowy festiwal odbył się w dniach 12-13 lipca 2016 roku a gwiazdami byli Szulerzy, Chicago Organ Blues Band, Ornette i Ania Rusowicz.
Jubileuszowy, bo dziesiąty Festiwal im. Miry Kubasińskiej Wielki Ogień rozpoczął się w piątek 8 lipca i trwał przez cały drugi weekend lipca. Koncerty gwiazd festiwalu oraz zespołów uczestniczących w Konkursie Młodych Wykonawców odbywały się w amfiteatrze w Parku Miejskim. Klub Perspektywy na pierwszym piętrze budynku kina „Etiuda" był widownią dwóch improwizowanych koncertów z gatunku jam session.
Laureaci Festiwalu Wielki Ogień 2016:
XI Festiwal Bluesowo–Rockowy im. Miry Kubasińskiej „Wielki Ogień” 2017.
Festiwal odbył się w dniach 8-9 lipca 2017 roku a gwiazdami byli Marek Piekarczyk i Ørganek.
Laureatem festiwalu został zespół Omni mOdO. 
XII Festiwal Bluesowo–Rockowy im. Miry Kubasińskiej „Wielki Ogień” 2018.
Festiwal odbył się w dniach 7-8 lipca 2018 roku a gwiazdami byli Bright Ophidia i Pidżama Porno.

</doc>
<doc id="1753243" url="https://pl.wikipedia.org/wiki?curid=1753243" title="Costabona">
Costabona

Costabona – szczyt w Pirenejach. Leży na granicy między Francją (departament Pireneje Wschodnie) a Hiszpanią (Girona (prowincja)). Należy do Pirenejów Wschodnich.

</doc>
<doc id="1753244" url="https://pl.wikipedia.org/wiki?curid=1753244" title="Pic de Soularac">
Pic de Soularac

Pic de Soularac – szczyt w Pirenejach. Leży w południowej Francji, w departamencie Ariège, przy granicy z Hiszpanią. Należy do Pirenejów Wschodnich.

</doc>
<doc id="1753247" url="https://pl.wikipedia.org/wiki?curid=1753247" title="Run of Site">
Run of Site

Run of site (ROS) – emisja reklamy w obrębie danej witryny. W przypadku portalu ogólnotematycznego zakup "Run of Site" oznacza kampanię nakierowaną głównie na maksymalnie szeroki zasięg, pomijając tematykę serwisu a co za tym idzie specyfikację grupy. Natomiast jeśli wykupuje się kampanię Run of Site na portalu tematycznym, wówczas lokuje się ją na portalu, którego grupa docelowa jest zgodna z profilem grupy docelowej kampanii reklamowej.

</doc>
<doc id="1753248" url="https://pl.wikipedia.org/wiki?curid=1753248" title="Anja Möllenbeck">
Anja Möllenbeck

Anja Möllenbeck (ur. 18 marca 1972) – niemiecka lekkoatletka, która specjalizowała się w rzucie dyskiem.
Uczestniczka igrzysk olimpijskich w Atlancie (1996). Pierwszy sukces odniosła w 1990 roku zdobywając brązowy medal juniorskich mistrzostw świata. Rok później zdobyła dwa złote krążki - w rzucie dyskiem oraz pchnięciu kulą - podczas mistrzostw Europy juniorów. Trzykrotnie startowała w mistrzostwach świata. Rekord życiowy: 64,63 (31 maja 1998, Obersuhl). W 1996 roku poślubiła niemieckiego dyskobola Michaela Möllenbecka.

</doc>
<doc id="1753251" url="https://pl.wikipedia.org/wiki?curid=1753251" title="Pic de Saint-Barthélemy">
Pic de Saint-Barthélemy

Pic de Saint-Barthélemy – szczyt w Pirenejach. Leży w południowej Francji, w departamencie Ariège, przy granicy z Hiszpanią. Należy do Pirenejów Wschodnich.

</doc>
<doc id="1753252" url="https://pl.wikipedia.org/wiki?curid=1753252" title="Anja Gündler">
Anja Gündler



</doc>
<doc id="1753254" url="https://pl.wikipedia.org/wiki?curid=1753254" title="Dent d’Orlu">
Dent d’Orlu

Dent d’Orlu lub Pic de Brasseil – szczyt w Pirenejach. Leży w południowej Francji, w departamencie Ariège, przy granicy z Hiszpanią. Należy do Pirenejów Wschodnich.

</doc>
<doc id="1753256" url="https://pl.wikipedia.org/wiki?curid=1753256" title="Roc de France">
Roc de France

Roc de France (katal. "Roc de Frausa") – szczyt w Pirenejach. Leży na granicy między Francją (departament Pireneje Wschodnie) a Hiszpanią (Girona (prowincja)). Należy do Pirenejów Wschodnich.

</doc>
<doc id="1753260" url="https://pl.wikipedia.org/wiki?curid=1753260" title="David Martin (szkocki polityk)">
David Martin (szkocki polityk)

David Martin (ur. 26 sierpnia 1954 w Edynburgu) – brytyjski i szkocki polityk, poseł do Parlamentu Europejskiego II, III, IV, V, VI, VII i VIII kadencji.
Życiorys.
Uzyskał licencjat z ekonomii i magisterium z prawa europejskiego. Od 1970 do 1974 był asystentem maklera. W latach 1974–1978 był działaczem na rzecz dobrostanu zwierząt. Od 1982 do 1984 sprawował mandat radnego w radzie regionu Lothian. W 1984 uzyskał dyplom licencjata ekonomii. W tym samym roku z okręgu Lothian po raz pierwszy wybrany został do Parlamentu Europejskiego. Reprezentując ten sam okręg, uzyskiwał reelekcję w 1989 i 1994. Po wprowadzeniu ordynacji proporcjonalnej w kolejnych wyborach (1999, 2004, 2009, 2014) odnawiał mandat jako kandydat laburzystów w Szkocji. Od 1987 do 1988 był w PE wiceprzewodniczącym Grupy Socjalistów. W latach 1989–2004 pełnił funkcję wiceprzewodniczącego Europarlamentu.

</doc>
<doc id="1753262" url="https://pl.wikipedia.org/wiki?curid=1753262" title="Kurt Stawizki">
Kurt Stawizki

Kurt Stawizki (ur. 12 listopada 1900 w Kilonii, zm. 20 września 1959 w Bad Godesberg) – policjant niemiecki (Gestapo) (jako niem. "Kriminalrat"), SS-Sturmbannführer współodpowiedzialny m.in. za mord profesorów lwowskich (4 lipca 1941), deportacje Żydów lwowskich do obozu zagłady w Bełżcu (1942) i egzekucje niemieckich uczestników zamachu na Hitlera 20 lipca 1944.
Od 1932 w NSDAP i SS. Od 1933 w Gestapo (1935–1939 w Opolu, od rozpoczęcia okupacji niemieckiej ziem polskich w urzędzie Sicherheitspolizei i Sicherheitsdienst w Krakowie). Od października 1939 dowódca Grenzpolizei-Kommissariat w Sanoku, po Ludwigu Hahnie. W 1941 członek Einsatzkommando zur besonderen Verwendung zorganizowanego i dowodzonego przez dowódcę Sicherheitspolizei i Sicherheitsdienst na Generalne Gubernatorstwo (niem. "Befehlshaber der Sicherheitspolizei und des SD") SS-Brigadeführera Eberharda Schöngartha.
Po ataku Niemiec na ZSRR i zajęciu Lwowa przez Wehrmacht uczestniczył w aresztowaniach i egzekucji profesorów lwowskich w nocy z 3 na 4 lipca 1941. Dowódca tzw. (niem.) "Mordkommandos". Szef Gestapo w Urzędzie Sicherheitspolizei i Sonderdienst we Lwowie (do 24 listopada 1943). Współorganizował i uczestniczył w deportacjach Żydów lwowskich do obozu zagłady w Bełżcu (1942). Nadzorował prace "Sonderkommando 1005" (palenie zwłok ofiar masowych egzekucji). Od października 1943 w Gestapo w Hamburgu, później w RSHA. Członek Sonderkommando podczas egzekucji uczestników zamachu na Hitlera 20 lipca 1944. W 1945 zastępca komendanta obozu koncentracyjnego Flossenbürg, gdzie przebywali m.in. uwięzieni i ostatecznie zamordowani 9 kwietnia 1945 roku, na dwa tygodnie przed wyzwoleniem obozu, uczestnicy konspiracji antyhitlerowskiej: Wilhelm Canaris, Hans Oster i Dietrich Bonhoeffer.
1 maja 1945 zaopatrzony przez Gestapo we Flensburgu w pieniądze i fałszywe dokumenty na nazwisko „Kurt Stein”. Od października 1945 mieszkał w Bad Godesberg. W latach 1953–1959 w rejestrze przy .
Nieukarany za popełnione zbrodnie.

</doc>
<doc id="1753263" url="https://pl.wikipedia.org/wiki?curid=1753263" title="Pech de Bugarach">
Pech de Bugarach

Pech de Bugarach lub Pic de Bugarach – szczyt w Pirenejach. Leży w południowej Francji, w departamencie Aude. Należy do Pirenejów Wschodnich.

</doc>
<doc id="1753265" url="https://pl.wikipedia.org/wiki?curid=1753265" title="K.A.Z">
K.A.Z

, znany jako K.A.Z – japoński muzyk, gitarzysta i autor tekstów.
Przez długi okres grał w utworzonym przez siebie zespole Oblivion Dust. Następnie, kiedy zespół zrobił sobie przerwę, dołączył do projektu utworzonego przez Hideto Matsumoto – Spread Beaver (pozostając nadal członkiem Oblivion Dust). Potem pomagał tetsu i Hyde'owi w ich solowych projektach. W 2007 zadeklarował chęć reaktywacji Oblivion Dust, a w 2008 znów połączył siły z Hydem, tworząc wspólnie zespół Vamps.

</doc>
<doc id="1753266" url="https://pl.wikipedia.org/wiki?curid=1753266" title="Jesienna miłość">
Jesienna miłość

Jesienna miłość (ang. "A walk to remember") – powieść autorstwa Nicholasa Sparksa z 1999 roku, w tym samym roku została wydana w Polsce. W 2002 roku została zekranizowana pod tytułem "Szkoła uczuć" ("A walk to remember").
Książka od 12 roku życia.
Opis fabuły.
Jest rok 1958. Siedemnastoletni chłopiec, Landon Carter, uczy się w ostatniej klasie szkoły średniej w małym miasteczku w Karolinie Północnej. Jego ojciec pragnie, by Landon poszedł na studia na jak najlepszy uniwersytet, jednak siedemnastolatek nie myśli o przyszłości, razem z przyjaciółmi prowadzi beztroskie życie. Tymczasem zbliża się doroczny bal, Landon musi się na nim pojawić, ponieważ jest przewodniczącym samorządu uczniowskiego, ale nie ma z kim pójść. Wszystkie dziewczyny były już zaproszone, oprócz jednej – Jamie Sullivan. Była to dziewczyna całkiem inna niż Landon, jej ojciec był pastorem, a matka zmarła przy porodzie, zostawiając biblię, którą Jamie zawsze nosiła ze sobą. Na przerwach, gdy wszyscy uczniowie beztrosko się bawili, Jamie siadała w kącie i czytała Pismo Święte; nie chodziła na prywatki, pomagała ludziom i często odwiedzała dzieci w sierocińcu. Landon nie miał wyjścia, zaprosił Jamie. Ich znajomość nie kończy się jednak na balu, spotykają się na lekcjach dramatu i spędzają ze sobą coraz więcej czasu, ale oboje boją się przyznać, że są zakochani. Dopiero po wystawieniu bożonarodzeniowej sztuki wyznają sobie miłość, ale Jamie ukrywa pewien sekret, który całkowicie zmieni ich życie.

</doc>
<doc id="1753267" url="https://pl.wikipedia.org/wiki?curid=1753267" title="Sukcesy Rangers F.C.">
Sukcesy Rangers F.C.

Sukcesy Rangers F.C. - wykaz wszystkich trofeów wywalczonych przez Rangers na przestrzeni 140 lat istnienia. Klub z Glasgow jest najbardziej utytułowanym przedstawicielem piłki nożnej na świecie mając zdobyte łącznie 119 nagród w licencjonowanych rozgrywkach krajowych i europejskich, wśród nich rekordowe 55 tytuły mistrzowskie i Puchar Zdobywców Pucharów z roku 1972.
Pierwszym oficjalnym trofeum, jakie trafiło na konto "The Gers" było zwycięstwo w inauguracyjnych rozgrywkach ligowych w 1891 r., a ostatnim - również tytuł najlepszej drużyny w kraju wywalczony w sezonie 2020/2021.
Na krajowych boiskach Rangers rekordowo - siedmiokrotnie zapisali na swoje konto "Treble", a więc w trakcie trwania jednego sezonu zwyciężyli w zawodach ligowe, Puchar Szkocji i Puchar Ligi Szkockiej. Tego typu osiągnięcia przypadły na lata 1949, 1964, 1976, 1978, 1993, 1999 i 2003.

</doc>
<doc id="1753270" url="https://pl.wikipedia.org/wiki?curid=1753270" title="Pic du Néoulous">
Pic du Néoulous

Pic du Néoulous lub Neulès – szczyt w Pirenejach. Leży na granicy między Francją (departament Pireneje Wschodnie) a Hiszpanią (Girona (prowincja)). Należy do Pirenejów Wschodnich.

</doc>
<doc id="1753271" url="https://pl.wikipedia.org/wiki?curid=1753271" title="Hsinking">
Hsinking



</doc>
<doc id="1753272" url="https://pl.wikipedia.org/wiki?curid=1753272" title="Xinjing">
Xinjing



</doc>
<doc id="1753273" url="https://pl.wikipedia.org/wiki?curid=1753273" title="Josef Scheungraber">
Josef Scheungraber

Josef Eduard Scheungraber (ur. 8 września 1918, zm. 22 lipca 2015 w Ottobrunn) − porucznik oddziałów górskich Wehrmachtu i przedsiębiorca. Sąd krajowy w Monachium uznał za udowodnione, że podczas II wojny światowej brał on udział w zamordowaniu dziesięciu włoskich cywilów, i skazał go 11 sierpnia 2009 na dożywotnie pozbawienie wolności. Za udział w masakrze w Toskanii, w której zginęło łącznie czternastu cywilów, w 2006 roku po procesie bez jego udziału przed włoskim sądem został również skazany na dożywotnie pozbawienie wolności.
Kariera w Wehrmachcie.
Z zawodu stolarz. W 1937 zgłosił się na ochotnika do 1. dywizji górskiej w Mittenwaldzie. Podczas wojny walczył m.in. w Polsce, Francji, Rosji i na Krecie. W 1942 na Kaukazie doznał ciężkich obrażeń głowy podczas wybuchu miny. Odznaczony Krzyżem Żelaznym I i II klasy oraz szpangą za walkę wręcz. Po rekonwalescencji w stopniu porucznika przeniesiony na własne życzenie jako dowódca kompanii do 818. górskiego batalionu saperów we Włoszech. Przez pewien czas był ordynansem dowódcy sił niemieckich we Włoszech marszałka Alberta Kesselringa. Według własnych wspomnień, pod koniec 1943 roku brał udział w zajmowaniu klasztoru na Monte Cassino.
Odpowiedzialność za zbrodnie wojenne.
Dzień po ataku partyzantów 26 czerwca 1944, podczas którego zginęło dwóch saperów z batalionu Scheungrabera, żołnierze 1. kompanii tego batalionu rozstrzelali na ulicy w Falzano di Cortona, niedaleko Arezzo, trzech mężczyzn i 74-letnią kobietę. Dokonali tego wiedząc, że w tym czasie partyzantów już nie było w pobliżu. Z grupy pojmanych osób dwie puszczono wolno, a jedenastu mężczyzn w wieku od 15 do 66 lat zamknięto w wiejskim domu, który następnie wysadzono w powietrze. Po eksplozji żołnierze strzelali w kierunku ruin. Masakrę przeżył piętnastoletni chłopak. Scheungraber był szefem kompanii i miał wydać rozkaz odwetu kierując się chęcią zemsty.
Po wojnie.
Scheungraber po wojnie mieszkał w Ottobrunn pod Monachium, gdzie prowadził stolarnię i sklep meblowy. Był honorowym dowódcą straży pożarnej i przez 20 lat członkiem rady gminy. W 2005 otrzymał medal (Bürgermedaille) za szczególne zasługi.

</doc>
<doc id="1753275" url="https://pl.wikipedia.org/wiki?curid=1753275" title="(58185) Rokkosan">
(58185) Rokkosan

(58185) Rokkosan – planetoida z pasa głównego asteroid okrążająca Słońce w ciągu 3 lat i 179 dni w średniej odległości 2,29 j.a. Została odkryta 7 września 1991 roku w oberwatorium w "Geisei" przez Tsutomu Sekiego. Nazwa planetoidy pochodzi od "Rokkō-san", góry za miastem Kobe. Przed nadaniem nazwy planetoida nosiła oznaczenie tymczasowe (58185) 1991 RH1.

</doc>
<doc id="1753276" url="https://pl.wikipedia.org/wiki?curid=1753276" title="Herb Rynarzewa">
Herb Rynarzewa

Herb Rynarzewa – historyczny symbol Rynarzewa, który w przeszłości pełnił rolę herbu miejskiego dzisiejszej wsi. Przedstawia w czerwonym polu herbowym srebrną krzywaśń z zaćwieczonym na jej szczycie krzyżem kawalerskim koloru złotego.
Historia.
Herb był znany już w czasach Królestwa Polskiego. Jak donosi słownik geograficzny z tamtego okresu: 
W latach zaboru pruskiego forma herbu różniła się od dzisiejszej jedynie barwą (wtedy zielona) i kształtem tarczy.

</doc>
<doc id="1753280" url="https://pl.wikipedia.org/wiki?curid=1753280" title="Deathrock">
Deathrock



</doc>
<doc id="1753284" url="https://pl.wikipedia.org/wiki?curid=1753284" title="Jurij Szełepnycki">
Jurij Szełepnycki

Jurij Hryhorowycz Szełepnycki, ukr. Юрій Григорович Шелепницький, ros. Юрий Григорьевич Шелепницкий, "Jurij Grigorjewicz Szelepnicki" (ur. 18 stycznia 1965 w Łużanach) – ukraiński piłkarz, grający na pozycji obrońcy, a wcześniej pomocnika, reprezentant Ukrainy, trener piłkarski.
Kariera piłkarska.
Kariera klubowa.
Jest wychowankiem Bukowyny Czerniowce, w którym w 1983 rozpoczął karierę piłkarską. W 1989 został piłkarzem Czornomorca Odessa. Przez życzenie podpisać kontrakt z Trabzonsporem w 1992 nie pojechał z reprezentacją Ukrainy do USA, przez co więcej nie otrzymywał zaproszenia do reprezentacji. Po występach w Trabzonsporze w 1994 przeszedł do Altay S.K. Latem 2006 powrócił do Bukowyny, ale potem ponownie wyjechał do Turcji, gdzie bronił barw Denizlisporu. W 1998 po raz trzeci powrócił do Bukowyny, w której w 2002 zakończył karierę piłkarską.
Kariera reprezentacyjna.
29 kwietnia 1992 jako kapitan debiutował w reprezentacji Ukrainy w meczu towarzyskim z Węgrami, przegranym 1:3.
Kariera trenerska.
Jeszcze będąc piłkarzem Bukowyny Czerniowce od października 2002 pełnił również funkcje głównego trenera drużyny. Po rundzie jesiennej sezonu 2003/04 zakończył występy. Na stanowisku głównego trenera Bukowyny pracował do lata 2007.

</doc>
<doc id="1753285" url="https://pl.wikipedia.org/wiki?curid=1753285" title="Łemkowska Watra">
Łemkowska Watra



</doc>
<doc id="1753286" url="https://pl.wikipedia.org/wiki?curid=1753286" title="Teresa od Jezusa z Andów">
Teresa od Jezusa z Andów

Teresa od Jezusa z Andów, "Juana Fernandez Solar" (ur. 13 lipca 1900 w Santiago, zm. 12 kwietnia 1920 Los Andes) – chilijska zakonnica, karmelitanka bosa (OCD), dziewica, pierwsza chilijska święta Kościoła katolickiego.
Życiorys.
Ochrzczona 15 lipca 1900 roku, bierzmowanie przyjęła 22 października 1909, a pierwszą Komunię św. 11 września 1910 roku. Do klasztoru karmelitanek bosych w Los Andes wstąpiła dziewięć lat później 7 maja 1919 roku i tam przyjęła imię Teresa od Jezusa. Nowicjat rozpoczęła w następnym roku 14 października. Cztery dni po wykryciu tyfusu, 6 kwietnia 1920 roku złożyła śluby zakonne "in articulo mortis".
Maksymą świętej było 
Beatyfikował Teresę od Jezusa z Andów w Santiago papież Jan Paweł II 3 kwietnia 1987, a kanonizował w bazylice św. Piotra na Watykanie 21 marca 1993 roku.
Miejscem jej kultu jest sanktuarium Auco-Rinconada w Los Andes. Św. Teresa od Jezusa jest pierwszą chilijską świętą.
Jej wspomnienie liturgiczne obchodzone jest powszechnie w rocznicę śmierci (w Zakonie natomiast w rocznicę urodzin 13 lipca).

</doc>
<doc id="1753287" url="https://pl.wikipedia.org/wiki?curid=1753287" title="Siergiej Kożans">
Siergiej Kożans



</doc>
<doc id="1753289" url="https://pl.wikipedia.org/wiki?curid=1753289" title="Cmentarz żydowski w Okuniewie">
Cmentarz żydowski w Okuniewie

Cmentarz żydowski w Okuniewie – znajduje się w lesie, w sąsiedztwie cmentarza katolickiego. Został założony w XIX wieku. Do naszych czasów zachowało się kilka przewróconych nagrobków i kilkanaście fragmentów macew. Niemal wszystkie z nich mają napisy w języku hebrajskim, tylko na nagrobku Reginy Ajzensztark (zm. 30 lipca 1935) widnieje inskrypcja polskojęzyczna. Najstarszy zachowany nagrobek pochodzi z 1881. Cmentarz zajmuje powierzchnię 0,52 ha. Na cmentarzu znajduje się grób katolickiego chłopca który został pomyłkowo wzięty przez nazistów za Żyda i rozstrzelany. Kirkutem opiekują się uczniowie okolicznych szkół.

</doc>
<doc id="1753291" url="https://pl.wikipedia.org/wiki?curid=1753291" title="(26151) Irinokaigan">
(26151) Irinokaigan

(26151) Irinokaigan – planetoida z pasa głównego asteroid okrążająca Słońce w ciągu 3 lat i 296 dni w średniej odległości 2,44 j.a. Została odkryta 2 października 1994 roku w oberwatorium w "Geisei" przez Tsutomu Sekiego. Nazwa planetoidy pochodzi od "Irino kaigan", plaży w Kuroshio w prefekturze Kōchi. Przed nadaniem nazwy planetoida nosiła oznaczenie tymczasowe (26151) 1994 TT3.

</doc>
<doc id="1753293" url="https://pl.wikipedia.org/wiki?curid=1753293" title="Łużany (obwód czerniowiecki)">
Łużany (obwód czerniowiecki)

Łużany (ukr. Лужани) – osiedle typu miejskiego na Ukrainie, w rejonie czerniowieckim obwodu czerniowieckiego, nad rzeką Sowycia (), lewym dopływem Prutu.
Znajduje się tu powstała w XIX w. stacja kolejowa Łużany, położona na linii Lwów – Czerniowce.
Historia.
W 1968 miejscowość otrzymała status osiedla typu miejskiego.
W 1989 liczyło 4762 mieszkańców.

</doc>
<doc id="1753299" url="https://pl.wikipedia.org/wiki?curid=1753299" title="James Farlow">
James Farlow

James Farlow – amerykański paleontolog specjalizujący się w odnajdywaniu śladowych skamieniałości dinozaurów, biomechanice i fizjologii.
Życiorys.
Uzyskał stopień magistra na Yale University w 1974, gdzie też sześć lat później się doktoryzował. W 1982 rozpoczął pracę na Purdue University Fort Wayne, gdzie jest profesorem geologii

</doc>
<doc id="1753300" url="https://pl.wikipedia.org/wiki?curid=1753300" title="Matylda Brandenburska">
Matylda Brandenburska



</doc>
<doc id="1753302" url="https://pl.wikipedia.org/wiki?curid=1753302" title="Panzerwaffe">
Panzerwaffe

Panzerwaffe (z jęz. niem. "siły pancerne") – niemieckie określenie na wojska pancerne stosowane od czasów I wojny światowej.
Historia Panzerwaffe.
I wojna światowa.
W związku z pojawieniem się czołgów na polu walki (1916, bitwa nad Sommą) niemieckie naczelne dowództwo postanowiło wprowadzić na uzbrojenie armii cesarskiej własny typ czołgu. W tym celu w listopadzie 1916 roku powołano specjalną komisję –"Algemeine Kriegsdepartment 7 Abteilung Verkehrwesen" (7 Departament Wojny Urząd Uzbrojenia) pod kierownictwem J. Vollmera. Pod koniec października 1917 gotowy był pierwszy czołg o nazwie A7V. Czołgi te wzięły udział w ofensywie niemieckiej na zachodzie w 1918 roku.
Okres międzywojenny.
Na mocy traktatu wersalskiego Niemcy nie mogli posiadać własnych sił pancernych. Jednakże omijali ten zakaz.
Organizacja Panzerwaffe (1918–1945).
Ordre de bataille jednostek Panzerwaffe oraz ich etat w 1918 r..
W czasie I wojny światowej Niemcy wystawili następujące jednostki pancerne:
Każdy "Abteilung" (batalion) powinien składać się z:
Razem dawało to 140 żołnierzy (w tym 5 oficerów).
Tylko 3 pierwsze jednostki wyposażono w czołgi rodzimej produkcji (tzn. A7V). Pozostałe uzbrojono w zdobyczne brytyjskie Mark IV i Mark A Whippet.
Ordre de bataille jednostek Panzerwaffe w II wojnie światowej.
Dywizje grenadierów pancernych SS.
Uwaga: dywizje pancerne SS pierwotnie były jednostkami zmotoryzowanymi/grenadierów pancernych. Przekształcanie tych jednostek w dywizje pancerne rozpoczęto w 1943/44 r.
Etaty w jednostkach Panzerwaffe w latach 1935–1945.
Niemiecka dywizja pancerna 1935–1940:
Niemiecka dywizja pancerna po 1941:
Niemiecka dywizja lekka, 1939:
Razem: 332 oficerów, 10335 szeregowych i 333 urzędników.
Niemiecka dywizja grenadierów pancernych, 1943:
Dywizja pancerna Waffen SS, 1944:
Razem: 18548 ludzi, 152 czołgi, 49 dział samobieżnych.
Niemiecka brygada pancerna, 1943:
Niemiecka brygada dział szturmowych, 1944:
Niemiecki batalion czołgów ciężkich, 1944:
Razem: 39 oficerów, 230 podoficerów, 496 szeregowych.
Galerie.
Wozy bojowe Panzerwaffe (1917–2010).
Prototypy pojazdów pancernych.
czołgi zdobyczne i kupione w czasie 2wś to:PzKpfw. 35(t) (LT vz. 35), PzKpfw. 38(t) (LT vz. 38), PzKpfw. 35H 734(f) (Hotchkiss H-35), PzKpfw. 39H 735(f) (Hotchkiss H-39), PzKpfw. 35-S 739(f) (Somua S-35), PzKpfw. B2(f) (Char B1 bis), PzKpfw. L 6(i) (Fiat L 6/40), PzBef. M42(i) (Carro Commando M 15/42), Pz. 740(r) (T-26), Schwimm-Panzerkampfwagen T-40 733 (r) (T-40), PzKpfw. 747(r) (T-34/76),

</doc>
<doc id="1753306" url="https://pl.wikipedia.org/wiki?curid=1753306" title="Katastrofa autobusu w Samarskoje">
Katastrofa autobusu w Samarskoje

Katastrofa autobusu w Samarskoje – katastrofa drogowa, która miała miejsce 24 lipca 2009 w miejscowości Samarskoje, około 40 km na południowy wschód od Rostowa nad Donem. W jej wyniku zginęło 25 osób, a 37 zostało rannych.
Rejsowy autokar marki Ikarus czołowo zderzył się z samochodem-cysterną marki Kamaz, która była pusta. Autobus kursował na trasie Rostów nad Donem-Krasnodar. Przedstawiciel ministerstwa ds. sytuacji nadzwyczajnych, powiedział, że "z autokaru pozostał jedynie stos metalu". Na miejscu przez kilka godzin trwała akcja ratownicza.
2 ofiary śmiertelne to dzieci. Zginęli także obaj kierowcy. Rannych w zderzeniu zostało 40 osób. 21 trafiło do szpitali, stan 9 z nich był bardzo ciężki.

</doc>
<doc id="1753310" url="https://pl.wikipedia.org/wiki?curid=1753310" title="Han Yu">
Han Yu

Han Yu (ur. 768, zm. 824) – chiński poeta, publicysta i polityk, jeden z prekursorów neokonfucjanizmu.
Poglądy.
Odgrywał wybitną rolę wśród ówczesnych filozofów-konfucjanistów, krytykował buddystów zarzucając im, że nauką swą wprowadzają ludzi w świat złudzeń, a nie nawołują ich do rozwiązywania problemów życia ziemskiego.
W traktacie "O człowieku" dowodził, że człowiek stoi w jednym rzędzie ze wszystkimi istotami żywymi i nie może stać ponad przyrodą. W literaturze postulował powrót do klasycznych form literackich, pozbawionych ozdobnych słów i wyszukanych porównań.
Jako przeciwnik religii występował ostro przeciwko taoizmowi i buddyzmowi, który uważał za barbarzyński zabobon obcy chińskiej kulturze. Domagał się zamknięcia klasztorów i rozdania ich posiadłości ziemskich ludziom. W 819 roku za opublikowanie antybuddyjskiego pamfletu "Kość Buddy" został zesłany do Chaozhou w prowincji Guangdong. Po zmianie na tronie cesarskim w 821 roku wrócił do łask i zezwolono mu na powrót do stolicy.

</doc>
<doc id="1753311" url="https://pl.wikipedia.org/wiki?curid=1753311" title="Kościół Engelbrekta w Sztokholmie">
Kościół Engelbrekta w Sztokholmie

Kościół Engelbrekta w Sztokholmie (szw. "Engelbrektskyrkan") – kościół parafialny kościół parafialny Kościoła Szwecji (wyznania ewangelicko-luterańskiego) w parafii pod tym samym wezwaniem. Jest położony przy ul Östermalmsgatan 20, na skalistym wzgórzu Kvarnberget w sztokholmskiej dzielnicy Östermalm, w miejscu, które nosi zwyczajową nazwę Lärkstaden. Kościół został zaprojektowany przez jednego z czołowych przedstawicieli szwedzkiej secesji Larsa Israela Wahlmana.
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).
Kościół nosi wezwanie szwedzkiego bohatera narodowego, Engelbrekta.
Historia.
Z powodu szybkiego wzrostu ludności w dzielnicy Östermalm w XIX w. nastąpił w 1906 podział dotychczasowej parafii Jadwigi Eleonory na trzy mniejsze; nowe parafie jakie powstały w wyniku tego podziału to: parafia Oskara i parafia Engelbrekta; ta ostatnia już w 1904 otrzymała działkę budowlaną pod nowy kościół.
Architektura.
Położenie.
Ponieważ kościół jest położony na wysokim, skalistym, ponad 20-metrowym wzgórzu, zadbano o odpowiedni wystrój całego terenu, aby komponował się on z bryłą kościoła w jedną architektoniczną całość. Od południa i wschodu urządzono kwietne tarasy i wybudowano kilka monumentalnych granitowych schodów prowadzących z różnych stron do położonego na samym szczycie wzgórza kościoła, który sprawia wrażenie, jakby wyrastał ze skał. Bryła kościoła komponuje się zresztą doskonale z najbliższą, powstałą w tym samym czasie zabudową mieszkaniową, składającą się z niewysokich domów czynszowych, wzniesionych, podobnie jak kościół, z cegieł i krytych ciemnoczerwoną dachówką. Architektura dzielnicy nawiązuje do wzorów austriackich.
Wygląd zewnętrzny.
Styl kościoła przedstawia mieszankę secesji, narodowego, szwedzkiego romantyzmu z domieszką stylu bizantyjskiego. Jest spokrewniony stylistycznie z powstałym w tym samym czasie Kościołem Objawienia w Saltsjöbaden.
Kościół Engelbrekta uważany jest za najwybitniejsze dzieło Wahlmana, który zaprojektował również większość jego wyposażenia wewnętrznego, jak ołtarz, chrzcielnicę czy naczynia liturgiczne. Kościół jest budowlą jednonawową, z niższym transeptem, wzniesioną na planie wydłużonego krzyża greckiego, ze smukłą, monumentalną wieżą od południowego wschodu. Wieża wznosi się na wysokość 73 m, licząc od jej podstawy na wzgórzu; natomiast łącznie ze wzgórzem ma wysokość ponad 90 metrów, co jeszcze bardziej podkreśla malowniczość całego założenia architektonicznego. Po południowej stronie wieży znajduje się główny portal wejściowy. Po stronie północnej istnieje drugie wejście, nieco mniejsze ale częściej używane. Granitowe mury wokół kościoła są ręcznie kute i zdobione bogatą ornamentyką.
Wystrój wewnętrzny.
Prosty przedsionek prowadzi do wnętrza. Nawa kościelna mierzy 32 m wysokości i jest najwyższa w całej Skandynawii. Sklepienie kościoła, będące rodzajem wydłużonego sklepienia kolebkowego, jest wykonane z drewna, lekko załamane i pomalowane na czerwono i niebiesko, z dekoracyjnymi, złoconymi detalami. Sklepienie opiera się na zbiegających się u góry ośmiu granitowych, parabolicznych łukach, które z kolei wspierają się na ośmiu granitowych filarach. Takie śmiałe rozwiązanie architektoniczne sprawia, iż w kościele częściowo zaciera się sztywny podział na ściany i sklepienie. Na filarach widnieją cytaty z ośmiu błogosławieństw z Kazania na górze, bowiem z nich właśnie czerpał Wahlman inspirację do budowy świątyni. Stąd wielu nazywa kościół Engelbrekta ”kościołem na górze” (szw. "Bergskyrkan").
W prezbiterium znajdują się monumentalne malowidła Olle Hjortzberga (1872-1959). sztukaterie w prezbiterium oraz nad głównym wejściem opracował rzeźbiarz Tore Strindberg (1882-1968), polichromia natomiast jest dziełem Filipa Månssona. Na północ od prezbiterium znajduje się zakrystia.
Kościół pomieścić może ok. 1400 osób; dla mniejszych uroczystości używa się kaplicy chrzcielnej, położonej po stronie południowej. Kaplice te wzniósł Lars Olof Torstensson w związku z renowacją kościoła, przeprowadzoną w latach 1992-1993.
Ołtarz.
Potężny kamienny ołtarz jest dziełem Wahlmana. Jego cokół jest wykuty z granitu. Ozdobę ołtarza stanowi siedem srebrnych tarcz, przedstawiających chmury na niebie.
Kaplica chrzcielna.
Po południowej stronie kościoła jest kaplica chrzcielna, której ściany ozdobił Olle Hjortzberg.
Organy.
Ogromna empora organowa może pomieścić, w razie potrzeby, duży zespół wykonawczy, składający się z chórów i muzyków. Organy w kościele Engelbrekta, opus magnum firmy Grönlund, mają 86 głosów i 6212 piszczałek i należą do największych w Sztokholmie.

</doc>
<doc id="1753314" url="https://pl.wikipedia.org/wiki?curid=1753314" title="Arcykamień">
Arcykamień



</doc>
<doc id="1753318" url="https://pl.wikipedia.org/wiki?curid=1753318" title="I liga polska w rugby union">
I liga polska w rugby union

I liga polska w rugby (dawniej II liga, seria B) - drugi poziom męskich rozgrywek ligowych rugby union drużyn piętnastoosobowych w Polsce, pośredni pomiędzy Ekstraligą, a II ligą. Zmagania toczą się cyklicznie (co sezon, od jesieni do wiosny) systemem kołowym. Organizowane są przez Polski Związek Rugby. Stawką w rywalizacji jest szansa awansu do Ekstraligi, natomiast najsłabsze drużyny są relegowane do dawniej II ligi.
Historia.
Rozgrywki ligowe rugby union w Polsce zostały zainaugurowane w 1957. Utworzono wówczas dwa poziomy rozgrywek: I ligę (najwyższy poziom) oraz ligę okręgową (drugi poziom), liczącą 13 drużyn grających w trzech grupach. Rozgrywki odbywały się od wiosny do jesieni. Organizatorem rozgrywek była początkowo Sekcja Rugby Głównego Komitetu Kultury Fizycznej, a od września 1957 powstały wówczas Polski Związek Rugby. Po tym sezonie aktywnych pozostało jedynie 10 drużyn i w tej sytuacji w 1958 wszystkie wystąpiły w I lidze, a zrezygnowano z organizowania drugiego poziomu rozgrywek. 
Wobec zwiększającej się liczby drużyn rugby w kraju ponownie zorganizowano rozgrywki na drugim poziomie ligowym od sezonu 1971/1972. Na podstawie klasyfikacji skróconego sezonu 1971 drużyny I ligi podzielono na dwie grupy, do słabszej delegując cztery ostatnie zespoły. Do grupy tej mogły też dołączać zespoły nowo powstające, wprowadzono także zasady spadku i awansu pomiędzy grupami. Już w 1972 przemianowano grupy na I i II ligę. 
W sezonie 1980/1981 drużyny II ligi podzielono na dwie grupy, których zwycięzcy spotkali się w finale rozgrywek. Od kolejnego sezonu powrócono do formatu ligowego. W kolejnych latach dwukrotnie wprowadzono jeszcze podział na grupy: na cztery w sezonie 1986, gdy w rozgrywkach miały uczestniczyć młodzieżowe drużyny klubów grających w I lidze (część z nich wycofała się) oraz ponownie na dwie w sezonie 1989, gdy zwycięzcy grup rozegrali dwumecz o pierwsze miejsce. W tym ostatnim sezonie w związku z reorganizacją rozgrywek I ligi w 1989 do pierwszej fazy rozgrywek pierwszoligowych dopuszczono wszystkie drużyny, łącznie z tymi, które uprzednio uczestniczyły w II lidze. Kolejność końcowa zadecydowała o ponownym podziale na ligi. W tym sezonie po raz pierwszy zwycięstwo w II lidze nie dało prawa bezpośredniego awansu na najwyższy poziom rozgrywek, a jedynie prawo do gry w barażu. 
Od 1992 powrócono do podziału ligi na grupy. Jednak w związku z dużą liczbą nierozegranych spotkań i licznymi uchybieniami sezon 1992 uznano za nieoficjalny, a Polski Związek Rugby wyznaczył drużynę, która zagrała w barażu o awans do I ligi. Od 1993 do 1997 dwie najlepsze drużyny drugiego poziomu rozgrywek (nazywanego wówczas serią B) otrzymywały prawo udziału w drugiej fazie rozgrywek serii A, rywalizując w grupie z dwiema najsłabszymi zespołami z pierwszej fazy rozgrywek tego poziomu – w pozostałej części sezonu reszta drużyn serii B grała o Puchar PZR. Od 1994 zrezygnowano z podziału na grupy, w 1997 do niego powrócono, w sezonie 1998/1999 ponownie go porzucono, a od sezonu 2003/2004 kolejny raz wprowadzono (w pierwszej fazie rozgrywek, w drugiej stawkę dzielono zestawiając w osobnych grupach najlepsze i najsłabsze zespoły obu grup z pierwszej fazy). Od sezonu 2005/2006 wprowadzono rundę play-off między najlepszymi zespołami obu grup i rozgrywanie finału ligi. Z podziału na grupy i fazy play-off zrezygnowano od sezonu 2007/2008. 
W 2008 zainaugurowano trzeci poziom rozgrywek, tzw. ligi regionalne. Wkrótce potem przekształcone one zostały w centralną II ligę, podczas gdy drugi poziom rozgrywki zaczął nosić nazwę I ligi (wobec zmiany dotychczasowej I ligi na Ekstraligę). Od sezonu 2009/2010 powrócono do rozgrywania fazy play-off i finału I ligi. Od sezonu 2018 zrezygnowano z meczu finałowego (rozegrano go jednak w 2019), a stawkę w końcowej części sezonu dzielono na dwie grupy, play-off (walczącą o awans) i play-out (broniącą się przed spadkiem).
Format rozgrywek.
W sezonie 2020/2021 rozgrywki I ligi odbywają się w dwóch fazach: zasadniczej i finałowej. W rozgrywkach uczestniczy 6 drużyn. W fazie zasadniczej drużyny rozgrywają mecze systemem każdy z każdym, mecz i rewanż. W fazie finałowej stawka zostaje podzielona na dwie trzyzespołowe grupy, w których rozgrywki toczą się także systemem każdy z każdym po jednym spotkaniu (początkowo planowano mecz i rewanż). W grupie złożonej z trzech najlepszych zespołów po fazie zasadniczej (play-off) stawką rozgrywek jest mistrzostwo I ligi i prawo do gry w barażu o awans do Ekstraligi z najsłabszym zespołem Ekstraligi tego sezonu. W grupie złożonej z trzech najsłabszych zespołów po fazie zasadniczej (play-out) gra toczy się o uniknięcie spadku do II ligi – automatycznie spada najsłabsza drużyna, przedostatnia natomiast gra w meczu barażowym o utrzymanie się w I lidze. Kolejność w tabelach poszczególnych faz i grup ustalana jest na podstawie liczby zdobytych punktów: za zwycięstwo drużyna otrzymuje 4 punkty, za remis 2 punkty, a za porażkę 0 punktów. Ponadto może otrzymać w każdym meczu 1 punkt bonusowy – za zdobycie co najmniej 4 przyłożeń lub za porażkę nie więcej niż siedmioma punktami. Organizatorem rozgrywek jest Polski Związek Rugby.
Drużyny grające w I lidze w sezonie 2020/2021: AZS AWF Warszawa, Rugby Białystok, Wataha Zielona Góra, Legia Warszawa, Posnania Poznań i Arka Rumia.
Wyniki I ligi.
Wyniki rozgrywek I ligi:

</doc>
<doc id="1753319" url="https://pl.wikipedia.org/wiki?curid=1753319" title="Kościół św. Jana Chrzciciela w Gołkowicach">
Kościół św. Jana Chrzciciela w Gołkowicach

Kościół św. Jana Chrzciciela – zabytkowa, drewniana świątynia, znajdująca się w Gołkowicach w powiecie kluczborskim, należąca do parafii Świętej Trójcy i Najświętszej Maryi Panny Różańcowej w Byczynie. Kościół wpisany jest pod numerem 809/64 z dnia 16 kwietnia 1964 roku do rejestru zabytków prowadzonego przez Narodowy Instytut Dziedzictwa.
Historia kościoła.
Pierwszy kościół drewniany miał istnieć w Gołkowicach już w średniowieczu. W XVI wieku przeszedł w ręce protestantów. Obecny wybudowany został w 1766 roku w miejscu dawnego i wówczas pełnił funkcję świątyni ewangelickiej. W 1933 roku konserwator nyski Lukas Mrzyglód odnowił ołtarz pochodzący z lat 1450–1480. W latach 70. XX wieku został on przeniesiony do opolskiej katedry. Po zakończeniu II wojny światowej kościół przejęli katolicy. Obiekt ucierpiał podczas powodzi stulecia w lipcu 1997 roku. Zalane zostało prezbiterium i zapadła się podłoga. Przez wiele lat nie przeprowadzano poważniejszych remontów świątyni. Na początku lat 90. XX wieku naprawiono poszycie (gonty) dachu, a w 2013 roku dokładnie go oczyszczono.
Architektura.
Kościół jest orientowany, konstrukcji zrębowej, na ceglanej podmurówce. Znajdująca się nad głównym wejściem kwadratowa wieża wybudowaną na słup, nakryta jest baniastym hełmem z latarnią. Dachy budynku przykryto gontem, o konstrukcji siodłowej, tylko nad zakrystią dach jest trójspadowy.
Wnętrze kościoła.
Prezbiterium zamknięto trójbocznie, do niego przylega prostokątna zakrystia – stropy wewnątrz kościoła są płaskie. Wyposażenie pochodzi głównie z okresu baroku - zarówno ołtarz główny autorstwa Jana Sternberga (z 1768 roku), jak i ambona ludowa (z XVII wieku). W tęczy znajduje się belka z datą budowy kościoła (1766), a w zwieńczeniu kuta chorągiewka z datą "1767". Wśród pozostałych zabytkowych elementów wyposażenia są m.in.:
Chór muzyczny wsparty jest na dwóch słupach - na jego parapecie znajduje się rokokowa dekoracja.

</doc>
<doc id="1753322" url="https://pl.wikipedia.org/wiki?curid=1753322" title="Andrzej Bończak">
Andrzej Bończak

Andrzej Arnold Bończak (ur. 8 listopada 1945 w Bukowsku) – polski polityk, poseł na Sejm PRL VIII kadencji.
Życiorys.
Uzyskał wykształcenie średnie zawodowe. Absolwent Technikum Mechanizacji Rolnictwa we Wrocławiu w 1965. Był górnikiem w Zakładach Górniczych Polkowice, operator ciężkich maszyn dołowych.
W 1965 wstąpił do Polskiej Zjednoczonej Partii Robotniczej. W latach 1980–1985 pełnił mandat posła na Sejm PRL VIII kadencji w okręgu Legnica, zasiadając w Komisji Górnictwa, Energetyki i Chemii, Komisji Obrony Narodowej, Komisji Przemysłu Ciężkiego, Maszynowego i Hutnictwa oraz w Komisji Górnictwa, Energetyki i Wykorzystania Zasobów Naturalnych.
W 2001 bez powodzenia kandydował do Sejmu, w 2002 do sejmiku województwa dolnośląskiego oraz w 2010 i 2014 do rady powiatu lubińskiego z listy Polskiego Stronnictwa Ludowego. Jest sekretarzem zarządu miejskiego PSL w Lubinie.

</doc>
<doc id="1753324" url="https://pl.wikipedia.org/wiki?curid=1753324" title="(26127) Otakasakajyo">
(26127) Otakasakajyo

(26127) Otakasakajyo – planetoida z pasa głównego asteroid okrążająca Słońce w ciągu 3 lat i 172 dni w średniej odległości 2,29 j.a. Została odkryta 19 stycznia 1993 roku w oberwatorium w "Geisei" przez Tsutomu Sekiego. Nazwa planetoidy pochodzi od "Otakasakajyo", dawnej nazwy średniowiecznego zamku znajdującego się na wzgórzu z widokiem na miasto Kōchi, będącego symbolem tego miasta. Przed nadaniem nazwy planetoida nosiła oznaczenie tymczasowe (26127) 1993 BL2.

</doc>
<doc id="1753326" url="https://pl.wikipedia.org/wiki?curid=1753326" title="World World World (album Orange Range)">
World World World (album Orange Range)

World World World − siódmy album japońskiej grupy muzycznej Orange Range, wydany 5 sierpnia 2009. Pochodzą z niego single "Oshare Banchou (feat. Soy Sauce)" oraz "Hitomi no Saki ni". Edycja limitowana (z alternatywną okładką) zawiera dodatkowy dysk w postaci DVD.

</doc>
<doc id="1753329" url="https://pl.wikipedia.org/wiki?curid=1753329" title="PHPUnit">
PHPUnit

PHPUnit – framework do testów jednostkowych dla języka programowania PHP. Jest członkiem rodziny frameworków xUnit wywodzącej się z pakietu SUnit stworzonego przez Kenta Becka. PHPUnit jest rozwijany przez Sebastiana Bergmanna.
Zasada pracy.
PHPUnit służy do automatycznego testowania oprogramowania napisanego w języku PHP przy pomocy testów jednostkowych. Programiści tworzący aplikację przygotowują zestaw testów jednostkowych sprawdzających, czy poszczególne komponenty aplikacji działają zgodnie z oczekiwaniami. PHPUnit wykonuje po kolei wszystkie testy i po zebraniu wszystkich wyników, przedstawia programiście raport o ilości zaliczonych testów. Dodatkowo, zawiera on szczegółowe informacje o nieprawidłowych wynikach oraz błędach wykonania.
PHPUnit umożliwia szybkie przetestowanie całej aplikacji bądź też wybranej jej części, co ułatwia rozwój oraz zarządzanie nią. Programiści mogą na bieżąco sprawdzać, czy wprowadzane przez nich zmiany nie powodują problemów w zupełnie innym miejscu, które normalnie byłyby trudne do zauważenia.
Organizacja testów.
PHPUnit posiada obiektową budowę. Pojedynczy test reprezentowany jest przez metodę codice_1 w klasie dziedziczącej po codice_2. Klasa ta tworzy tzw. zestaw testów ("test suite"), wyposażony w dodatkowe metody codice_3 i codice_4, które są wykonywane bezpośrednio przed i po wykonaniu testu. Ich zadaniem jest stworzenie środowiska, w którym będzie wykonywany każdy test z zestawu. Kontrola wyników testów wykonywana jest przez zestaw metod codice_5, które porównują uzyskany wynik ze wzorcem.
Zestaw testów może również przyłączać inne zestawy testów, co umożliwia organizowanie testów w hierarchiczną strukturę przypominającą drzewo.
Możliwości.
PHPUnit oferuje programiście następujące możliwości:

</doc>
<doc id="1753330" url="https://pl.wikipedia.org/wiki?curid=1753330" title="Robustiano Maciel">
Robustiano Maciel

Robustiano Maciel – piłkarz paragwajski, obrońca, pomocnik.
Jako piłkarz klubu Club Libertad wziął udział w turnieju Copa América 1953, gdzie Paragwaj zdobył tytuł mistrza Ameryki Południowej. Maciel zagrał w trzech meczach - z Chile, Ekwadorem i Peru.
W 1953 roku wziął udział w eliminacjach do finałów mistrzostw świata w 1954 roku. Maciel zagrał w czterech meczach - dwóch z Chile i dwóch z Brazylią.
Następnie wziął udział w turnieju Copa América 1955, gdzie Paragwaj zajął przedostatnie, piąte miejsce. Maciel zagrał we wszystkich pięciu meczach - z Argentyną, Urugwajem, Ekwadorem, Chile i Peru.
Rok później wziął udział w turnieju Copa América 1956, gdzie Paragwaj ponownie zajął przedostatnie, piąte miejsce. Maciel zagrał w trzech meczach - z Urugwajem (wszedł za niego Edelmiro Arévalo), Brazylią i Argentyną.
Maciel rozegrał w reprezentacji Paragwaju łącznie 21 meczów, w tym 11 w ramach Copa América, 4 w eliminacjach do finałów mistrzostw świata w 1954 roku, 4 w ramach turnieju Copa Oswaldo Cruz i 2 towarzyskie.

</doc>
<doc id="1753331" url="https://pl.wikipedia.org/wiki?curid=1753331" title="Certyfikat wynikowy dla turnieju">
Certyfikat wynikowy dla turnieju

Certyfikat wynikowy dla turnieju – rozpięty podgraf skierowany turnieju T, który wraz z wektorem zwycięstw tego turnieju pozwala bezbłędnie odtworzyć dany turniej T.
Innym rodzajem certyfikatu jest certyfikat izomorfizmowy dla turnieju.

</doc>
<doc id="1753333" url="https://pl.wikipedia.org/wiki?curid=1753333" title="AZS PWSZ Biała Podlaska">
AZS PWSZ Biała Podlaska



</doc>
<doc id="1753335" url="https://pl.wikipedia.org/wiki?curid=1753335" title="Design Your Universe">
Design Your Universe

Design Your Universe – piąty album studyjny holenderskiego zespołu Epica. Jego premiera nastąpiła 16 października 2009 roku. 
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1753336" url="https://pl.wikipedia.org/wiki?curid=1753336" title="Kościół św. Brykcjusza w Gościęcinie">
Kościół św. Brykcjusza w Gościęcinie

Kościół św. Brykcjusza – zabytkowa, drewniana świątynia znajdująca się w Gościęcinie w powiecie kędzierzyńsko-kozielskim. Należy do parafii Wniebowzięcia NMP w Gościęcinie.
Historia kościoła.
Kościół wybudowano w 1661 (odnowiono w 1880), pod wezwaniem św. Brykcjusza. Pierwotnie istniała tu drewniana kaplica z 1594. Fundatorami byli Marta i Marcin Wolff – magister sztuk wyzwolonych i filozofii, właściciel wolnego sołectwa w Gościęcinie. Usytuowano go poza wsią, na niewielkim wzniesieniu. W sąsiedztwie znajduje się źródło (studnia św. Brykcjusza), któremu przypisuje się właściwości lecznicze, oraz dawna pustelnia (sprzed 1870), zamieniona obecnie na schronisko, a także dwie kaplice – neoromańska z 1870 oraz poświęcona poległym w Wielkiej Wojnie z 1916. Cała okolica określana jest przez miejscową ludność jako "Bryksy".
Źródła kultu św. Brykcjusza w tej okolicy nie są do końca znane – być może przywieźli go koloniści z Flandrii w XIII wieku. Prawdopodobnie wzrost ruchu pątniczego do źródła był przyczyną budowy obecnego kościoła. Pomocniczy biskup wrocławski Franz Karl Neander konsekrował go w 1674.
Architektura i wnętrze kościoła.
Świątynia jest orientowana, konstrukcji zrębowej na podmurówce. Wzniesiono ją na planie krzyża o trójbocznie zamkniętych ramionach i części zachodniej, dłuższej od pozostałych, z niewielką kruchtą. W północnej części umieszczono zakrystię, wydzieloną niską ścianką. Prostokątne drzwi wejściowe posiadają stare okucia. Zewnętrzne ściany pokryto gontem, podobnie jak dachy dwupołaciowe, na niższych kalenicach z wielobocznymi połaciami. Pośrodku kalenicy osadzono ośmioboczną wieżyczkę na sygnaturkę, przekrytą baniastym hełmem z latarnią, zwieńczona krzyżem.
Wnętrze kościoła przekryte jest pozornymi sklepieniami kolebkowymi. W tęczy znajduje się barokowy krzyż z Chrystusem. Wyposażenie ołtarza głównego (obraz Matki Boskiej z Dzieciątkiem) i rzeźby świętych pochodzą z XVII wieku, podobnie jak barokowa, marmurowa płyta nagrobkowa. W bocznym ołtarzu umieszczono obraz św. Brykcjusza autorstwa Jana Bartela z 1896 roku. Z tego samego roku pochodzi obraz przedstawiający chrzest Jezusa w Jordanie. Chór muzyczny osadzono, na czterech słupach.

</doc>
<doc id="1753337" url="https://pl.wikipedia.org/wiki?curid=1753337" title="Mary Honeyball">
Mary Honeyball

Mary Honeyball (ur. 12 listopada 1952 w Weymouth) – brytyjska działaczka społeczna i polityk, posłanka do Parlamentu Europejskiego V, VI, VII i VIII kadencji.
Życiorys.
W 1975 uzyskała licencjat z historii nowożytnej. W latach 1978–1994 była członkinią władz szkół w londyńskich okręgach miejskich Barnet i Lewisham. Od 1986 do 1990 była sekretarzem generalnym Rady Wolontariatu w londyńskim okręgu miejskim Newnham. Od 1990 do 1992 była kierownikiem w organizacji na rzecz osób niepełnosprawnych SCOPE. Następnie przez dwa lata pełniła funkcję dyrektora generalnego grupy wspierania samotnych rodziców "Gingerbread" oraz należała do Krajowego Związku Organizacji Kobiecych. W latach 1994–1998 była sekretarzem generalnym Stowarzyszenia Kuratorów Sądowych.
Od 1978 do 1986 zasiadała w radzie londyńskiego okręgu miejskiego Barnet. W latach 1982–1986 była także przewodniczącą Komisji Kobiet Partii Pracy w Londynie. Po wyborach do Parlamentu Europejskiego w 1999 nie uzyskała mandatu deputowanej, jednak objęła go w 2000 po rezygnacji Pauline Green. W latach 2000–2003 była członkinią komitetu wykonawczego i Komisji Kobiet Partii Pracy, a od 2000 do 2004 zasiadała także w Forum Polityki Krajowej Partii Pracy. W 2004, 2009 i 2014 uzyskiwała reelekcję w wyborach europejskich.

</doc>
<doc id="1753338" url="https://pl.wikipedia.org/wiki?curid=1753338" title="(19398) Creedence">
(19398) Creedence

(19398) Creedence – planetoida z grupy pasa głównego asteroid okrążająca Słońce w ciągu 3 lat i 190 dni w średniej odległości 2,32 j.a. Została odkryta 2 marca 1998 roku w obserwatorium w "Sormano" przez Piero Sicoliego i Pierangelo Ghezziego. Nazwa planetoidy pochodzi od Creedence Clearwater Revival (CCR lub Creedence), amerykańskiego zespołu rockowego. Przed nadaniem nazwy planetoida nosiła oznaczenie tymczasowe (19398) 1998 EM8.

</doc>
<doc id="1753341" url="https://pl.wikipedia.org/wiki?curid=1753341" title="Wałerij Worobjow">
Wałerij Worobjow

Wałerij Ołeksandrowycz Worobjow, ukr. Валерій Олександрович Воробйов, ros. Валерий Александрович Воробьёв, "Walerij Aleksandrowicz Worobjow" (ur. 14 stycznia 1970 w obwodzie dniepropetrowskim, Ukraińska SRR) – ukraiński piłkarz, grający na pozycji bramkarza, reprezentant Ukrainy.
Kariera piłkarska.
Kariera klubowa.
Rozpoczął karierę piłkarską w Szachtarze Pawłohrad, skąd w 1988 przeszedł do Dnipra Dniepropetrowsk, a potem do Worskły Połtawa. W 1992 został piłkarzem Krywbasa Krzywy Róg. W 1994 został zaproszony do Dynama Kijów, ale nie chciał być zmiennikiem Ołeksandra Szowkowskiego, dlatego po krótkich występach w CSKA-Borysfen Kijów powrócił do Krywbasa. W 1997 podpisał kontrakt z rosyjskim klubem Torpedo Moskwa, w którym w 2003 zakończył karierę piłkarską.
Kariera reprezentacyjna.
26 sierpnia 1994 debiutował w reprezentacji Ukrainy w meczu towarzyskim ze Zjednoczonymi Emiratami Arabskimi, zremisowanym 1:1.

</doc>
<doc id="1753343" url="https://pl.wikipedia.org/wiki?curid=1753343" title="Rezerwy i juniorzy Rangers F.C.">
Rezerwy i juniorzy Rangers F.C.

Rezerwy i juniorzy Rangers F.C. – zawodnicy niemieszczący się w kadrze pierwszej drużyny, ale grający w dodatkowych zespołach pod szyldem Rangers - przede wszystkim Rangers Reserves oraz Rangers U-20, rozgrywający swoje domowe spotkania w położonym na przedmieściach Glasgow ośrodku treningowym Murray Park.
Drużyna rezerw.
Przed rozpoczęciem sezonu 1998/1999 klub przystąpił do nowo powstałych rozgrywek , które choć początkowo były zawodami głównie dla piłkarzy do 21. roku życia z czasem przekształcone zostały w ligę rezerw, w której największy sukces „The Gers” zanotowali w 2001 roku, gdy okazali się najlepsi. Rangers w występowali w Reserve League nieprzerwanie do roku 2009, kiedy to jednogłośnie postanowiono zawiesić rywalizację. 
Przez trzy kolejne lata gracze, którzy nie byli w stanie przebić się do pierwszego składu Rangers, a wskutek ograniczeń wiekowych nie mieli prawa uczestniczyć w zawodach juniorskich rozgrywali jedynie spotkania towarzyskie organizowane między sobą przez brytyjskie kluby.
Przymusowe wznowienie działalności po wydarzeniach z lata 2012 roku w Scottish Football League Third Division skłoniło klubowe władze do zgłoszenia drużyny rezerw do Reserve League, organizowanej corocznie przez Scottish Football League, zaznaczając jednocześnie, że występować w niej będą głównie gracze dotychczas rywalizujący na szczeblach juniorskich. 19 lutego 2013 r. w meczu rozgrywanym wyjątkowo na Ibrox Stadium „The Gers” pokonując 2:0 rezerwową drużynę Queen’s Park wywalczyli trofeum zdobywając w 13 ligowych meczach 33 punkty.
Drużyny juniorskie.
Najważniejszymi zespołami juniorskimi Rangers są ekipy z dwóch najstarszych kategorii wiekowych, a więc U-20 i U-17. Wyróżniający się gracze tych drużyn regularnie przebijają się bowiem do pierwszego składu „The Gers”, a na co dzień rywalizują w Scottish Youth Cup i Glasgow Cup, a od sezonu 2012/2013 - również w Reserve League.
W Murray Park szkoleni są również młodsi zawodnicy, którzy zorganizowani są w zespołach U-10, U-11, U-12, U-13, U-14 i U-15. Każda drużyna prowadzona jest przez innego trenera i rywalizuje w oddzielnych rozgrywkach.
Rangers U-20.
Wraz z reorganizacją rozgrywek piłkarskich w Szkocji w 1998 roku utworzona została Scottish Premier Under-18 League, a po pięciu latach przekształcona w ligę, w której rywalizować mogli również dziewiętnastolatkowie. Juniorzy Rangers brali udział we wszystkich czternastu sezonach, trzykrotnie sięgając po końcowy triumf (w latach 2002, 2007, 2008), aż do degradacji klubu do czwartej ligi szkockiej w lipcu 2012 r, co uniemożliwiło dalsze starty w juniorskiej lidze SPL
Począwszy od sezonu 1983/1984 pod egidą Scottish Football Association organizowany jest Młodzieżowy Puchar Szkocji, w którym obecnie mogą brać udział zawodnicy do 20. roku życia.
Rangers U-17.
Zespół złożony z szesnasto- i siedemnastolatków od 2008 roku uczestniczył w Glasgow Cup, w którym na przestrzeni kilku miesięcy rozgrywał od ośmiu do dziewięciu spotkań z rówieśnikami lokalnych rywali - Celticu, Clyde, Partick Thistle i Queen’s Park. W latach 2009, 2010, 2012 „The Gers” okazali się najlepsi, w pozostałych dwóch przypadkach zajmowali drugą pozycję.

</doc>
<doc id="1753348" url="https://pl.wikipedia.org/wiki?curid=1753348" title="Pałac w Różanie">
Pałac w Różanie

Pałac Sapiehów w Różanie – ruina pałacu znajdująca się w Różanie, dawna siedziba rodu Sapiehów.
Historia.
Pierwotna rezydencja dla hetmana Lwa Sapiehy powstała w tym miejscu w początkach XVII wieku i w niej gościł królewicza Władysława Wazę idącego w 1617 roku z armią na Moskwę. Kazimierz Lew Sapieha podejmował tu ponownie Władysława IV już jako króla Polski. Od 1655 roku, podczas wojny polsko-moskiewskiej w Różanie przez kilka lat przechowywano trumnę z relikwiami św. Kazimierza, dlatego przypuszczać można, że było to wówczas miejsce uważane za bezpieczne co sugeruje istnienie w tym miejscu jakichś fortyfikacji. Rezydencja została zniszczona podczas wojny domowej szlachty z Sapiehami w 1698 roku.
Nowy pałac kazał zbudować kanclerz litewski książę Aleksander Sapieha w latach 1784-1788 według projektu Johanna Samuela Beckera, który zaproponował budynek w stylu klasycyzującego baroku (tzw. Styl Stanisława Augusta). W 1784 roku kanclerz gościł w pałacu króla Stanisława Augusta Poniatowskiego. Aleksander Sapieha przeznaczył jedno ze skrzydeł swej rezydencji na teatr, założył też w Różanie i innych swych dobrach kilka fabryk włókienniczych.
W 1831 roku Rosjanie za udział w Powstaniu listopadowym skonfiskowały Eustachemu Sapieże dobra różańskie i dereczyńskie, a następnie przerobiły pałac na fabrykę włókienniczą.
Pałac został spalony w 1914 roku podczas I wojny światowej po czym po 1930 roku rozpoczęto jego długą odbudowę, którą przerwało ponowne spalenie go w czasie II wojny światowej w 1944 roku.
Pałac jest od 2008 roku odnawiany dzięki funduszom Unii Europejskiej. W 2012 roku wyremontowano bramę główną i odbudowano z ruin obie kordegardy.

</doc>
<doc id="1753349" url="https://pl.wikipedia.org/wiki?curid=1753349" title="Ostrzyca Proboszczowicka">
Ostrzyca Proboszczowicka



</doc>
<doc id="1753353" url="https://pl.wikipedia.org/wiki?curid=1753353" title="Zredukowana stała Plancka">
Zredukowana stała Plancka



</doc>
<doc id="1753354" url="https://pl.wikipedia.org/wiki?curid=1753354" title="Paul Sporrenberg">
Paul Sporrenberg

Paul Georg Sporrenberg (ur. 27 marca 1896, zm. 7 grudnia 1961) – zbrodniarz nazistowski, SS-Hauptsturmführer, ostatni komendant niemieckiego nazistowskiego obozu koncentracyjnego Hinzert.
Paul Georg Sporrenberg był członkiem SS o numerze identyfikacyjnym 180233. Od 23 kwietnia 1942 był trzecim z kolei i ostatnim komendantem obozu w Hinzert. 21 listopada 1944 Hinzert stał się podobozem Buchenwaldu, a Sporrenberg pozostał na swoim stanowisku do początków marca 1945. Uznawany jest za najbardziej okrutnego i brutalnego komendanta obozu. Odpowiedzialny jest między innymi za egzekucję 20 obywateli Luksemburga, którzy zostali rozstrzelani na terenie Hinzert w dniach 2-5 września 1942 za udział w strajku. 25 lutego 1944 rozkazał on natomiast zamordować 25 bojowników luksemburskiego ruchu oporu, a kolejnych 23 stracono później w ramach odwetu za działalność podziemia w tym kraju. Sporrenberg odpowiedzialny był również za inne akty indywidualnego terroru wobec więźniów. 
W 1959 został aresztowany przez władze zachodnioniemieckie. Zmarł jednak w 1961 przed rozpoczęciem procesu, który miał toczyć się przed sądem w Trewirze.
Brat Jakoba Sporrenberga – także zbrodniarza wojennego.

</doc>
<doc id="1753356" url="https://pl.wikipedia.org/wiki?curid=1753356" title="(55810) Fabiofazio">
(55810) Fabiofazio

(55810) Fabiofazio – planetoida z pasa głównego asteroid okrążająca Słońce w ciągu 3 lat i 197 dni w średniej odległości 2,32 j.a. Została odkryta 4 października 1994 roku w obserwatorium w "Sormano" przez Piero Sicoliego i Pierangelo Ghezziego. Nazwa planetoidy pochodzi od "Fabio Fazio" (ur. 1964), włoskiego dziennikarza RAI. Przed nadaniem nazwy planetoida nosiła oznaczenie tymczasowe (55810) 1994 TC.

</doc>
<doc id="1753357" url="https://pl.wikipedia.org/wiki?curid=1753357" title="Grand Prix Polski Strongman 2006">
Grand Prix Polski Strongman 2006

Grand Prix Polski Strongman 2006 – indywidualne zawody polskich siłaczy.
Data: 26 sierpnia 2006 r.
Miejsce: Kętrzyn 
WYNIKI ZAWODÓW:

</doc>
<doc id="1753362" url="https://pl.wikipedia.org/wiki?curid=1753362" title="Liebigs Annalen der Chemie">
Liebigs Annalen der Chemie



</doc>
<doc id="1753366" url="https://pl.wikipedia.org/wiki?curid=1753366" title="Stanisław Siara">
Stanisław Siara

Stanisław Siara (ur. 30 lipca 1891 w Jaszczewie, zm. 5 sierpnia 1974 w Jarosławiu) – polski lekarz rentgenolog, burmistrz Jarosławia.
Życiorys.
Urodził się w 30 lipca 1891 roku w Jaszczewie, w powiecie krośnieńskim, w rodzinie chłopskiej Wawrzyńca i Zofii z Pelczarów. Szkołę podstawową i Gimnazjum I ukończył w Jarosławiu. W tym czasie mieszkał z rodziną w pobliskim Cieszacinie. Jako uczeń gimnazjum był członkiem, a w latach 1910–1912 przywódcą patriotycznej organizacji młodzieży narodowej, która swą działalność prowadziła w ramach kół samokształceniowych. Po zdaniu matury w 1912 rozpoczął studia na wydziale lekarskim Uniwersytetu Franciszkańskiego we Lwowie.
W 1914 przewodniczył kołu ZMP „Zet” na Małopolskę Wschodnią we Lwowie. Członek Polskich Drużyn Sokolich. 1 sierpnia 1914 został powołany do służby wojskowej w armii austriackiej, którą odbywał w charakterze asystenta lekarza szpitala polowego i lekarz baonu. Później w Wojsku Polskim w stopniu podporucznika w latach 1918–1921 pracował jako lekarz frontowego, a później wojskowego szpitala w Modlinie i Jarosławiu. Za udział w walkach o Lwów i Kresy Wschodnie odznaczony został odznaką honorową ,Orlęta’’. Awansowany do stopnia kapitana, w 1921 odkomenderowany na studia medyczne do Lwowa, które ukończył w następnym roku ze stopniem doktora wszech nauk lekarskich.
Po odbyciu szkolenia w Centralnej Wojskowej Szkole Gimnastyki i Sportów w Poznaniu pracował w wojskowej Izbie Chorych w Siedlcach. W 1922 ukończył Szkołę Aplikacyjną Oficerów sanitarnych w Warszawie, po czym we wrześniu 1922 mianowany został naczelnym lekarzem 39 p.p. S.L. w Jarosławiu. W czasie urlopowania w latach 1924–1925 pracował w Szpitalu Rejonowym, po czym powrócił do 39 p.p., gdzie pełnił obowiązki lekarza do 1926. Równocześnie w latach 1923–1932 pracował w Kasie Chorych w charakterze lekarza rejonowo-domowego. W 1928 odbył szkolenie we Lwowie w zakresie rentgenologii oraz leczenia lampą kwarcową i diatermią. Od 1933 do 1935 pełnił funkcję lekarza naczelnego Ubezpieczalni Społecznej w Jarosławiu.
Wybrany radnym Rady Miejskiej w Jarosławiu w 1934, był członkiem komisji rewizyjnej, sanitarnej i budowlanej. W grudniu 1935 objął funkcję wiceburmistrza Jarosławia, a w kwietniu 1937 został wybrany burmistrzem. Urząd ten objął w obliczu kryzysu finansów publicznych i wysokiego bezrobocia. Wybudowano jezdnię, chodniki i kanały przy ulicy 3 maja, przy drodze w kierunku Sanu, przy ulicy Kraszewskiego i na Lachmanówce. Zabudowano ulicę Piłsudskiego (obecnie Sikorskiego) i odnowiono fasady wielu domów. Wykonano ponadto kilka projektów sieci wodociągowej i kanalizacyjnej oraz plan urbanistyczny miasta. W maju 1938 otwarto muzeum i bibliotekę w Rynek 5 (kamienica Atavantich). Po wybuchu II wojny światowej, w listopadzie 1939 ewakuowano go wraz z rodziną na Wschód. Zarówno w czasie wojny, jak i po jej zakończeniu, aż do przejścia na emeryturę pracował jak lekarz rentgenolog.
Od 29 sierpnia 1916 był mężem Bronisławy z Gronkowskich.

</doc>
<doc id="1753367" url="https://pl.wikipedia.org/wiki?curid=1753367" title="Kamienne baby w Bartoszycach">
Kamienne baby w Bartoszycach

Kamienne baby w Bartoszycach (Bartki) – dwie kamienne figury, tj. baby kamienne należące do grupy tzw. bab pruskich w Bartoszycach w powiecie bartoszyckim, wpisane do rejestru zabytków archeologicznych województwa warmińsko-mazurskiego.
Wraz z kamienną misą stoją na skwerze przy zbiegu ulic Marii Skłodowskiej-Curie i Bohaterów Warszawy w Bartoszycach. Są najstarszymi bartoszyckimi zabytkami.
Posągi, popularnie nazywane „Bartkami”, noszą nadane im jeszcze przed wojną imiona Bartel i Gustebalda. Wraz z kamiennymi postumentami, na których są ustawione, mają wysokość około 150 cm i tak jak umieszczona wraz z nimi kamienna misa, wykonane są w całości z kamienia. Bartel, wyższa z figur, została wykuta z gruboziarnistego granitu. Mierzy 1,56 m wysokości i 64 cm szerokości w ramionach. Ma głowę nakrytą spiczastą czapką i wyraźniejsze rysy twarzy zakończone w wydłużony sposób, co sugeruje brodę. W prawej ręce trzyma róg (rytualne naczynie do picia). Gustebalda jest niższa i bardziej krępa, a jej rysy są niemal niewidoczne. Na korpusie ma wyryty napis „Gustebalda”.
Pochodzenie, wiek oraz przeznaczenie bab nie są do końca jasne. Przyjmuje się, że są dziełem plemion pruskich, pierwotnie zamieszkujących te terytoria. Stwierdzono, iż do ich wyrzeźbienia i w efekcie uzyskania dość prostego efektu potrzeba było dużo pracy przy pomocy prymitywnych narzędzi. Taka teza, pomimo braku zapisów i potwierdzenia w dawnych kronikach, pozwala na uznanie pruskiego rodowodu bab. Dodatkowo potwierdza ją badanie pochodzenia podobnej kamiennej baby, aktualnie znajdującej się na dziedzińcu zamku w Olsztynie – baby z Barcian.
Nieznane pozostaje również przeznaczenie posągów. Istnieje kilka hipotez. Niektóre teorie wiążą je z turniejami rycerskimi, a inne mówią, iż baby przedstawiają jakieś pogańskie bóstwa. Niewykluczone, iż przedstawiają jakichś lokalnych bohaterów czy wojowników, osoby zaklęte w kamień, bądź są po prostu dziełem fantazji ich twórców.
Historia bab z Bartoszyc jest najlepiej znana i opisana ze wszystkich pozostałych, jednak wciąż niejasne pozostaje, czy pochodzą od tego samego artysty. Wiadomo, iż Bartel przez kilkaset lat znajdował się we wnętrzu kościoła św. Jana Chrzciciela. Gustebalda natomiast w 1706 stał przed gospodą przy nieistniejącej obecnie Bramie Królewieckiej, skąd w 1769 został przeniesiony na rynek Starego Miasta. Następnie, po zburzeniu ratusza w 1819, obydwa posągi przeniesiono na plac przed szkołą, a w roku 1825 na wzgórze zamkowe. Po wzniesieniu tam, na fundamentach zamku krzyżackiego, budynku starostwa, baby ustawiono w 1902 na skwerze, na którym stoją do dzisiaj.
Baby figurują jako zabytek archeologiczny pod nazwą „Dwie figury kamienne” i zostały wpisane do rejestru zabytków archeologicznych 25 listopada 1948 (nr rej. C-006).

</doc>
<doc id="1753373" url="https://pl.wikipedia.org/wiki?curid=1753373" title="Masakra na zamku lubelskim">
Masakra na zamku lubelskim

Masakra na zamku lubelskim – masowy mord na więźniach zamku w Lublinie dokonany przez okupantów niemieckich 22 lipca 1944.
W pierwszej połowie lipca 1944, w związku ze zbliżaniem się Armii Czerwonej, Niemcy rozpoczęli „opróżnianie” więzienia na zamku. Około 1500 więźniów wysłano wówczas na stracenie do pobliskiego obozu koncentracyjnego na Majdanku. Ostatni etap likwidacji więzienia nastąpił 22 lipca 1944, na kilka godzin przed opuszczeniem Lublina przez Wehrmacht. Więzienni strażnicy wsparci przez specjalne komando egzekucyjne SS zastrzelili tego dnia blisko 300 Polaków i Żydów. Była to pierwsza w okupowanej Polsce likwidacja więzienia połączona z eksterminacją więźniów.
Zamek lubelski w latach okupacji niemieckiej.
Zarówno w czasach carskich, jak i w okresie dwudziestolecia międzywojennego, Zamek w Lublinie pełnił funkcję zakładu karnego przeznaczonego dla więźniów kryminalnych i politycznych. Po zakończeniu kampanii wrześniowej więzienie zostało przejęte przez niemieckie władze okupacyjne. Zamek lubelski stanowił odtąd więzienie śledcze policji bezpieczeństwa ("Gefängnis der Sicherheitspolizei und des Sicherheitsdienst Lublin").
Zamek w Lublinie był uznawany za jedno z najcięższych niemieckich więzień w okupowanej Polsce. Historycy obliczają, że w latach 1939–1944 przez więzienie przeszło około 40 tys. osób. W gronie tym znajdowali się m.in. aresztowani członkowie ruchu oporu, ofiary pacyfikacji i ulicznych łapanek, przestępcy pospolici oraz Żydzi. Około 2200 więźniów zginęło w śledztwie lub zmarło na terenie więzienia, a kolejne 4500 zamordowano w tajnych egzekucjach przeprowadzanych w okolicach Lublina. 18 640 więźniów zostało wywiezionych do obozów koncentracyjnych, z czego około 3600 poniosło tam śmierć.
Początek „opróżniania” więzienia.
Wczesnym latem 1944 stało się jasne, że oddziały Armii Czerwonej dotrą wkrótce na okupowane ziemie polskie. 20 lipca 1944 SS-Obergruppenführer Wilhelm Koppe – Wyższy Dowódca SS i Policji w Generalnym Gubernatorstwie – wydał rozporządzenie, które regulowało kwestię ewakuacji więzień i obozów znajdujących się w strefie przyfrontowej. Dokument ten stwierdzał jednoznacznie, że „o ile sytuacja frontowa będzie tego wymagać, to należy we właściwym czasie poczynić kroki do całkowitej likwidacji więźniów. Przy zaskakującym rozwoju sytuacji, która uniemożliwi przetransportowanie więźniów, to więźniów zlikwidować, przy czym rozstrzelani muszą być według możliwości usunięci (spalić, wysadzić budynki itp.). W podobny sposób postąpić z Żydami (…) W żadnym wypadku nie należy dopuścić, aby więźniowie w więzieniach lub Żydzi byli uwolnieni przez przeciwnika”.
Tymczasem już od 10 lipca Niemcy stopniowo „opróżniali” więzienie na Zamku Lubelskim. Więźniów zabierano z cel, pozbawiano ubrań, po czym wywożono na śmierć do pobliskiego obozu koncentracyjnego na Majdanku. Skazańców rozstrzeliwano na terenie obozu lub w drodze na Majdanek mordowano w ruchomych komorach gazowych. Między 10 a 18 lipca zamordowano w ten sposób co najmniej 350 więźniów. Ofiary były wybierane na podstawie list sporządzonych przez lubelskie Gestapo. Po wyzwoleniu miasta w więziennych archiwach odnaleziono 27 wykazów sporządzonych w okresie od 19 do 21 lipca 1944. Zawierały one nazwiska 539 więźniów i precyzowały, jaki los powinien ich spotkać, gdyby ewakuacja więzienia okazała się konieczna. W myśl owych wytycznych 67 więźniów miało zostać straconych, 351 wywiezionych na Majdanek, 60 przekazanych do osądzenia przez policyjny sąd doraźny, a 61 zwolnionych. Mimo przeprowadzanych nieustannie egzekucji i wywózek stan osobowy więzienia pozostawał nadal wysoki, gdyż wobec zbliżania się wojsk sowieckich Niemcy nasilili aresztowania i łapanki na terenie Lublina oraz pozostałych miast dystryktu lubelskiego. Tylko 19 lipca przywieziono na Zamek 93 aresztantów z Chełma, 22 aresztantów z Puław oraz 104 osoby zatrzymane w różnych miejscowościach Zamojszczyzny. Zachowane niemieckie dokumenty wskazują, że 20 lipca w celach Zamku Lubelskiego przebywało wciąż 2124 więźniów – w tym 1795 mężczyzn i 329 kobiet.
Tymczasem w dniach 19–21 lipca Niemcy gwałtownie przyspieszyli eksterminację więźniów. W ciągu tych trzech dni około 1150 osób zostało zabranych z cel i straconych na Majdanku. Największa masakra miała miejsce 21 lipca, kiedy to wywieziono na śmierć około 800 Polaków. Wśród więźniów zapanował nastrój grozy. Niemieccy strażnicy także zdradzali objawy paniki, spowodowanej coraz bardziej wyraźnymi odgłosami sowieckiej artylerii. 20 lipca strażnik Tanzhaus wywołał do transportu na Majdanek więziennego sanitariusza, Władysława Jurgo (studenta UAM w Poznaniu). Zdesperowany więzień zabił strażnika lekarskim lancetem, po czym popełnił samobójstwo. Następnego dnia Niemcy spędzili na więzienne podwórze 112 więźniów, a naprzeciw tłumu ustawili karabiny maszynowe. Ostatecznie do egzekucji jednak nie doszło – prawdopodobnie dzięki interwencji naczelnika więzienia Petera Domnicka.
Masakra w dniu 22 lipca.
22 lipca 1944 w celach Zamku Lubelskiego przebywało jeszcze około 1400 więźniów. Wkroczenie wojsk sowieckich do Lublina było już tylko kwestią godzin stąd władze niemieckie podjęły ostatnią próbę likwidacji więźniów. W godzinach porannych na Zamek przybyło specjalne komando egzekucyjne przysłane z siedziby lubelskiego Gestapo. Na czele tej niewielkiej jednostki stał SS-Hauptsturmführer Herman Worthoff, któremu towarzyszyli esesmani Zauder, Kölnel, Zerreske i Michwald, a prawdopodobnie także Wyłupski i Rot. W owym czasie na terenie więzienia nadal przebywała niemiecka straż – w tym naczelnik więzienia Peter Domnick oraz jego zastępca Andreas Hoffman.
Oprawcy udali się najpierw na oddział I, gdzie polecili strażnikom otworzyć cele o numerach od 7 do 11, po czym przez kraty otworzyli ogień do więźniów. Ponieważ aresztanci chowali się przed kulami pod ściany, Niemcy postanowili przeprowadzić likwidację więźniów w sposób bardziej systematyczny. Na miejsce egzekucji wybrano rozległą celę nr 35 na oddziale V, gdzie znajdowały się warsztaty krawieckie. Najpierw wymordowano przebywających tam Żydów – w tym liczne kobiety i dzieci (w masakrze aktywnie uczestniczył Hoffman). Następnie do celi nr 35 zaczęto doprowadzać więźniów z innych oddziałów, m.in. z cel nr 8 i 9 na oddziale I. Ofiary zmuszano, aby pochyliły się nad specjalnie ustawionym w tym celu taboretem, po czym mordowano strzałem w tył głowy. Cela nr 35 szybko zapełniła się trupami, w związku z czym ostatnich 10 więźniów z celi nr 9 Niemcy rozstrzelali w sąsiedniej celi nr 34.
Masakra trwała mniej więcej dwie godziny. Przerwał ją dopiero rozkaz natychmiastowej ewakuacji więzienia, który naczelnik Domnick otrzymał około południa. Niemcy w pośpiechu opuścili wówczas Zamek, zabierając ze sobą około 200 więźniów narodowości niemieckiej. W więzieniu pozostali jedynie polscy i ukraińscy strażnicy, którym polecono, aby o godzinie 15.00 zwolnili ocalałych więźniów. Zaraz po odejściu Niemców ukraińscy wachmani uciekli, a polscy strażnicy, nie czekając do godziny 15.00, przystąpili do otwierania cel. Zamek opuściło wówczas około 1000 więźniów, w tym blisko 300 kobiet. Mieszkańcy Lublina, którzy już od kilku godzin zbierali się tłumnie u podnóża Zamku, wdarli się na teren więzienia, szukając swoich bliskich. Ich oczom ukazał się widok stosów ludzkich ciał oraz kałuże krwi, która przesiąkała przez stropy i skapywała z sufitów położonych niżej cel. Wraz z mieszkańcami Lublina na Zamek udali się również pracownicy Polskiego Czerwonego Krzyża i Rady Głównej Opiekuńczej oraz członkowie Szarych Szeregów, którzy udzielili rannym doraźnej pomocy.
Autorzy monografii "Hitlerowskie więzienie na Zamku w Lublinie 1939–1944" oszacowali liczbę ofiar masakry na około 300. W gronie rozstrzelanych znaleźli się przede wszystkim młodsi wiekiem więźniowie. Zamordowano także wielu pacjentów więziennego szpitala oraz około 60 Żydów (w tym kobiety i dzieci). Zestawienie sporządzone przez Różę Bieluszko-Świechową zawiera 288 nazwisk zidentyfikowanych ofiar zbrodni.
Masakra na Zamku w Lublinie była pierwszą likwidacją więzienia, połączoną z eksterminacją więźniów, dokonaną przez Niemców podczas ofensywy Armii Czerwonej na terytorium Polski. Największą tego typu zbrodnią była masakra w więzieniu na Radogoszczu w Łodzi, gdzie nocą 17/18 stycznia 1945 spalono żywcem około 1500 więźniów. Podobne masakry miały także miejsce m.in. w więzieniu mokotowskim w Warszawie (2 sierpnia 1944, około 600 ofiar), w obozie w Żabikowie pod Poznaniem (20–21 stycznia 1945, około 80 ofiar spalonych żywcem) oraz w więzieniu w Sonneburgu (30/31 stycznia 1945, 819 ofiar).
Epilog.
25 lipca 1944 została powołana specjalna polsko-radziecka komisja śledcza, która dokonała oględzin miejsca masakry. Liczbę ofiar oszacowano wówczas pobieżnie na około 450 (powielały ją później niektóre opracowania historyczne). Działania komisji miały w dużej mierze charakter propagandowy. Ze względu na fakt, iż większość ofiar zamordowano strzałem w tył głowy, komisja próbowała bowiem powiązać masakrę na Zamku Lubelskim z mordem polskich oficerów w Katyniu, wskazując zbieżność zastosowanych przez katów metod jako „dowód” na rzekome niemieckie sprawstwo zbrodni katyńskiej.
Co najmniej 170 ciał odnalezionych w celach Zamku zostało zabranych i pochowanych przez rodziny. 28 lipca 1944 roku zwłoki pozostałych 127 więźniów uroczyście pochowano w zbiorowej mogile u stóp Zamku Lubelskiego. Pogrzeb miał manifestacyjny charakter – uczestniczył w nim m.in. generał Zygmunt Berling oraz przewodniczący Centralnego Biura Komunistów Polski, generał Aleksander Zawadzki. 25 lutego 1954 szczątki pochowane w zbiorowej mogile na Podzamczu zostały ekshumowane i przeniesione na cmentarz przy ulicy Lipowej w Lublinie. Tam spoczęły we wspólnym grobie wraz z ciałami 26 więźniów Zamku Lubelskiego, rozstrzelanych przez Niemców 4 lutego 1941 i pogrzebanych w lasku pod Bogucinem koło Garbowa. Na mogile postawiono pomnik, którego centralną część stanowi krzyż z napisem:
Obok umieszczono tablice, na których wyryto nazwiska 266 ofiar masakry w dniu 22 lipca 1944, ustalone w wyniku poszukiwań prowadzonych przez Klub Byłych Więźniów Politycznych Zamku Lubelskiego i „Pod Zegarem” w Lublinie.
Martyrologia Polaków więzionych i mordowanych na Zamku Lubelskim została upamiętniona na Grobie Nieznanego Żołnierza w Warszawie. Na jednej ze znajdujących się tam tablic umieszczono napis: „Montelupich-Brygidki-Zamek Lubelski 1939–1945”. Tablica upamiętniająca ofiary masakry w dniu 22 lipca 1944 znajduje się także przy bramie Zamku w Lublinie.

</doc>
<doc id="1753375" url="https://pl.wikipedia.org/wiki?curid=1753375" title="Paul Yoshigoro Taguchi">
Paul Yoshigoro Taguchi



</doc>
<doc id="1753376" url="https://pl.wikipedia.org/wiki?curid=1753376" title="Stefan Schröder">
Stefan Schröder

Stefan Schröder (ur. 7 lipca 1981 roku w Schwerinie) – niemiecki piłkarz ręczny, reprezentant kraju. Gra na pozycji prawoskrzydłowego. Obecnie występuje w niemieckiej Bundeslidze, w drużynie HSV Hamburg. W 2007 roku zdobył złoty medal na Mistrzostwach Świata. 6 czerwca 2009 roku, w meczu ze Stralsunder HV (43:16), zdobył 21 bramek co jest rekordem Bundesligi.

</doc>
<doc id="1753383" url="https://pl.wikipedia.org/wiki?curid=1753383" title="Konstancja raciborska">
Konstancja raciborska



</doc>
<doc id="1753385" url="https://pl.wikipedia.org/wiki?curid=1753385" title="Konstancja opolska">
Konstancja opolska



</doc>
<doc id="1753391" url="https://pl.wikipedia.org/wiki?curid=1753391" title="William More Gabb">
William More Gabb

William More Gabb (ur. 16 stycznia 1839, zm. 30 maja 1878) – amerykański paleontolog.
Życiorys.
Gabb urodził się i wychował w Filadelfii w stanie Pensylwania. Ukończył Jefferson Grammar School w wieku trzynastu lat i został przyjęty do prestiżowej szkoły Central High School w Filadelfii. Studia ukończył w 1857 ze stopniem licencjata sztuki.
Gabb zdecydował się na karierę w geologa i zwrócił się o pomoc geologa Jamesa Halla. Przez pewien czas był jego studentem i asystentem przed powrotem do Filadelfii w 1860 roku. Tam stał się aktywnym członkiem Akademii Nauk, a następnie na krótko dołączył do grupy młodych naukowców studiujących w Smithsonian Institution w Waszyngtonie.
W 1861 roku Josiah Whitney poszukiwał wykwalifikowanych paleontologów do pomocy. Po długich poszukiwaniach, Whitney wybrał właśnie Gabba. 
Przez następne kilka lat Gabb szukał skamieniałości na terenie całej Kalifornii. Badał skamieniałości z kredy i trzeciorzędu. Swoje odkrycie udokumentował w "Geological Survey of California" (1864).
W 1863 roku został wysłany do zbadania skał kredowych Oregon, Waszyngton i Terytorium Vancouver Island, Kanada. W 1864 roku zbadał północną Kalifornię i południowo-wschodni Oregon. W 1865 roku skatalogował zebrał odkryte skamieniałości.
W latach 1873-1876 badał skamieniałości w Kostaryce. Tam ożenił się z Victorią. Mieli jednego syna - Guillermo, który urodził się 1874 lub 1875 roku.
Gabb zachorował tam na malarię. Powrócił do Filadelfii w 1876 roku. Zmarł dwa lata później 30 maja 1878 roku.

</doc>
<doc id="1753405" url="https://pl.wikipedia.org/wiki?curid=1753405" title="François Joseph Choiseul, markiz de Stainville">
François Joseph Choiseul, markiz de Stainville

François Joseph Choiseul, markiz de Stainville (ur. 1700, zm. 1770) był lotaryńskim arystokratą służącym dworowi wiedeńskiemu. 
W latach 1735-1737 pełnił funkcję austriackiego ambasadora w Paryżu.
Jego synem był francuski polityk i dyplomata Étienne-François de Choiseul

</doc>
<doc id="1753409" url="https://pl.wikipedia.org/wiki?curid=1753409" title="Anders Eggert">
Anders Eggert

Anders Eggert Magnussen (ur. 14 maja 1982 w Århus) – duński piłkarz ręczny, wielokrotny reprezentant kraju. Gra na pozycji lewoskrzydłowego. Mistrz Europy 2012. Dwukrotny wicemistrz Świata 2011 oraz 2013.
Obecnie występuje w Bundeslidze, w drużynie SG Flensburg-Handewitt.

</doc>
<doc id="1753411" url="https://pl.wikipedia.org/wiki?curid=1753411" title="Teatr tm">
Teatr tm

teatr tm – stowarzyszenie teatralne, założone w 2009 przez byłych aktorów Teatru Ochoty. 
Teatr nie posiada własnej sceny. Przez pierwszy sezon (marzec-czerwiec 2009) gościł w "Centrum Promocji Kultury", mieszczącym się przy ul. Podskarbińskiej 2. Biuro teatru mieści się w Warszawie przy ul. Lwowskiej 13.
Głównym celem stowarzyszenia jest propagowanie teatru jako syntezy wszystkich sztuk: literatury, muzyki i sztuk plastycznych. Spektakle t"eatru tm" charakteryzuje skupienie na kulturze słowa. Stowarzyszenie zajmuje się również edukacją teatralną. Do zespołu należą m.in. Tomasz Mędrzak, Agnieszka Sitek, Cezary Morawski i Waldemar Barwiński. 

</doc>
<doc id="1753415" url="https://pl.wikipedia.org/wiki?curid=1753415" title="Jarosław Darnikowski">
Jarosław Darnikowski

Jarosław Darnikowski (ur. 3 lipca 1971 w Pabianicach) – polski koszykarz, występujący na pozycji skrzydłowego, reprezentant Polski.
Był koszykarzem Startu Łódź, Spartakusa Jelenia Góra, Stali Stalowa Wola, Księżaku Łowicz, Rodex Białystok, AZS Elany Toruń, Prokomu Trefla Sopot, Stali Ostrów Wielkopolski, Komfortu Stargard Szczeciński. Z Prokomem zdobywał medale mistrzostw Polski, znajdował się także wśród zdobywców krajowego Pucharu (2000, 2001). Z reprezentacją Polski brał udział w ME 97 (7. miejsce).

</doc>
<doc id="1753416" url="https://pl.wikipedia.org/wiki?curid=1753416" title="Rekordy mistrzostw świata w lekkoatletyce">
Rekordy mistrzostw świata w lekkoatletyce

Rekordy mistrzostw świata w lekkoatletyce – najlepsze rezultaty uzyskane podczas mistrzostw świata w lekkoatletyce.
Linki zewnętrzne.
Wyniki mistrzostw świata na stronie iaaf.org

</doc>
<doc id="1753421" url="https://pl.wikipedia.org/wiki?curid=1753421" title="Schrödinger">
Schrödinger



</doc>
<doc id="1753422" url="https://pl.wikipedia.org/wiki?curid=1753422" title="Dariusz Zgutczyński">
Dariusz Zgutczyński

Dariusz Zgutczyński (ur. 13 lutego 1965 w Ełku) – polski piłkarz, pomocnik, wychowanek Mazura Ełk.
Kariera klubowa.
Na przełomie lat 70. i 80. był pomocnikiem Mazura Ełk. Następnie przeszedł do I-ligowego Bałtyku Gdynia. Zagrał w nim w jeden mecz, po czym powrócił do ełckiego Mazura na dwa lata. Potem ponownie występował w Bałtyku w II i I lidze. Występował także w Stali Stalowa Wola oraz Lechii Gdańsk.
Karierę zakończył w Lechii Gdańsk po sezonie 1994/1995.
Łącznie rozegrał w polskiej ekstraklasie 73 spotkania, w których strzelił 11 bramek.
Brat Andrzeja Zgutczyńskiego, który również był zawodnikiem Mazura Ełk i Bałtyku Gdynia.

</doc>
<doc id="1753423" url="https://pl.wikipedia.org/wiki?curid=1753423" title="Thomas Mogensen">
Thomas Mogensen

Thomas Mogensen (ur. 30 stycznia 1983 w Odder) – duński piłkarz ręczny, wielokrotny reprezentant kraju. Gra na pozycji rozgrywającego. Mistrz Europy 2012. Wicemistrz Świata 2011.
Obecnie występuje w Bundeslidze, w drużynie SG Flensburg-Handewitt.

</doc>
<doc id="1753426" url="https://pl.wikipedia.org/wiki?curid=1753426" title="Stephan Wilhelm Kinsky">
Stephan Wilhelm Kinsky

Stephan Wilhelm Kinsky (ur. 26 grudnia 1679, zm. 12 marca 1749), 1. książę Wchinitz i Tettau (od 1746 r.), książę Rzeszy Niemieckiej ("Reichsfürst") od 1747 roku był austriackim dyplomatą. 
W latach 1729-1732 był austriackim ambasadorem w Paryżu. 
W 1712 roku poślubił Marię Josephę, hrabinę Dietrichstein (1694-1758).

</doc>
<doc id="1753427" url="https://pl.wikipedia.org/wiki?curid=1753427" title="Trombitás Frédi és a rettenetes emberek">
Trombitás Frédi és a rettenetes emberek

Trombitás Frédi és a rettenetes emberek (węg. "Trębacz Frédi i straszni ludzie") – pierwszy węgierskojęzyczny album zespołu Omega, wydany w 1968 roku.
Węgierski zespół długo nie miał możliwości nagrania albumu studyjnego w ojczyźnie. Po występie jako support na koncercie grup The Spencer Davis Group oraz Traffic w Budapeszcie zespół dostał zaproszenie na odbycie tourneé w Londynie. Zakończyło się ono sukcesem, a Omega w ciągu trzech dni nagrała pierwszą płytę, "Omega Red Star from Hungary", wydaną nakładem wydawnictwa Decca Records. Po powrocie do kraju zespół nagrał płytę "Trombitás Frédi és a rettenetes emberek", która okazała się sukcesem, i jeszcze w 1968 roku osiągnęła status złotej płyty.
Lista utworów.
Bonus.
W 2003 r. wydano zremasterowany album, zamieszczając na nim nowe utwory.

</doc>
<doc id="1753428" url="https://pl.wikipedia.org/wiki?curid=1753428" title="(19318) Somanah">
(19318) Somanah

(19318) Somanah – planetoida z pasa głównego asteroid okrążająca Słońce w ciągu 3 lat i 219 dni w średniej odległości 2,35 j.a. Została odkryta 2 grudnia 1996 roku w obserwatorium w "Sormano" przez Francesco Mancę i Marco Cavagnę. Nazwa planetoidy pochodzi od "Radhakhrishna Dinesha Somanaha" (ur. 1960), profesora fizyki i astrofizyki na "University of Mauritius". Przed nadaniem nazwy planetoida nosiła oznaczenie tymczasowe (19318) 1996 XB2.

</doc>
<doc id="1753429" url="https://pl.wikipedia.org/wiki?curid=1753429" title="Alexander Petersson">
Alexander Petersson

Alexander Petersson (ur. 2 lipca 1980 w Rydze) – urodzony na Łotwie piłkarz ręczny reprezentacji Islandii. Gra na pozycji prawoskrzydłowego. Obecnie występuje w Bundeslidze, w drużynie Rhein-Neckar Löwen. Największy sukces z reprezentacją odniósł podczas Igrzysk Olimpijskich 2008 w Pekinie, zdobywając srebrny medal olimpijski.
Podczas mistrzostw Europy w 2010 r. w Austrii zdobył brązowy medal.
W 2004 otrzymał islandzkie obywatelstwo, wcześniej reprezentował Łotwę.

</doc>
<doc id="1753430" url="https://pl.wikipedia.org/wiki?curid=1753430" title="Muzeum Elizy Orzeszkowej w Grodnie">
Muzeum Elizy Orzeszkowej w Grodnie

Muzeum Elizy Orzeszkowej w Grodnie (biał. Дом-музэй Элізы Ажэшкі) – muzeum Elizy Orzeszkowej znajdujące się w Grodnie przy ul. Orzeszkowej 17, działające w dwudziestoleciu międzywojennym, ponownie otwarte w 2001 r.
Historia.
Dom został wzniesiony w latach 60. XVIII wieku przy ówczesnej ul. Rozkosz według projektu architekta J. Mesera dla pracowników grodzieńskich manufaktur Tyzenhauza. Na przełomie XIX i XX wieku należał do adwokata Stanisława Nahorskiego – drugiego męża Elizy Orzeszkowej. Sama pisarka mieszkała w nim od 1894 aż do swojej śmierci w 1910. Miały tu powstać takie utwory jak "Ad astra", "Argonauci" i "Gloria victis". W latach 20. w domu przy ul. Murawiowskiej (przemianowanej na ul. Orzeszkowej) otwarto Muzeum poświęcone pisarce.
Po II wojnie światowej lokal zajmowała stacja krwiodawstwa, następnie oddział Związku Pisarzy Białorusi, w którym pracowali m.in. Wasil Bykau i Aleksiej Karpiuk. W budynku, mieszczącym również filię biblioteki dla młodzieży im. Karskiego, utworzono w 1967 niewielką izbę pamięci poświęconą Orzeszkowej. W 1976 w związku z poszerzaniem ulicy obiekt rozebrano i ustawiono w 1979 kilka metrów dalej.
W latach 90. Związek Polaków na Białorusi zażądał eksmisji Związku Pisarzy z dworku i ponownego otwarcia działającego do 1939 Muzeum Elizy Orzeszkowej. Ostatecznie Muzeum wznowiło działalność 6 czerwca 2001, głównie staraniami Tadeusza Malewicza i Marii Ejsmont. W latach 2008–2009 budynek przeszedł restaurację, a 11 kwietnia 2009 Muzeum zostało ponownie udostępnione zwiedzającym.

</doc>
<doc id="1753435" url="https://pl.wikipedia.org/wiki?curid=1753435" title="Sergiej Szczerbakow">
Sergiej Szczerbakow



</doc>
<doc id="1753436" url="https://pl.wikipedia.org/wiki?curid=1753436" title="Siergiej Szczerbakow">
Siergiej Szczerbakow



</doc>
<doc id="1753438" url="https://pl.wikipedia.org/wiki?curid=1753438" title="August Hohenzollern">
August Hohenzollern

August, właśc. Fryderyk Wilhelm Henryk August (niem. "Friedrich Wilhelm Heinrich August"; ur. 19 grudnia 1779 w Berlinie-Friedrichsfelde, zm. 19 lipca 1843 w Bydgoszczy) – książę Prus z dynastii Hohenzollernów, generał pruski.
Życiorys.
Książę August był synem Augusta Ferdynanda, najmłodszego syna króla Fryderyka Wilhelma I, i Anny Elżbiety von Brandenburg-Schwedt z bocznej linii domu Hohenzollernów, bratankiem Fryderyka Wielkiego i szwagrem ks. Antoniego Radziwiłła. W wieku 18 lat otrzymał rangę kapitana, w 1803 roku został majorem, a w 1806 roku podpułkownikiem. Na czele swego batalionu grenadierów wziął udział w bitwie pod Auerstedt, w przededniu której poległ jego starszy brat Ludwik Ferdynand, i po przegranej Prusaków dostał się do niewoli francuskiej, z której powrócił pod koniec 1807 roku.
W 1808 roku książę August udał się do Królewca i otrzymał od kuzyna Fryderyka Wilhelma III stopień generała brygady i dowództwo wschodniopruskiego pułku artylerii. W pułku służył wówczas rówieśnik Augusta, późniejszy polski generał Józef Sowiński, i uzyskał przyjacielską przychylność księcia, który mu potem parę razy pomógł (przy udzieleniu abszytu z armii pruskiej w 1811 roku, zwolnieniu z niewoli rosyjskiej w 1813 roku i uzyskaniu orderu Pour le Mérite w 1821 roku).
Do 1813 roku książę August zajmował się wspólnie z generałem Gerhardem von Scharnhorstem reorganizacją pruskiej artylerii, na jesieni tego roku wziął udział w bitwie narodów pod Lipskiem. W roku 1814 był dowódcą jednego z pruskich korpusów w czasie inwazji aliantów na Francję, potem był jednym z pruskich uczestników kongresu wiedeńskiego. W czasie 100 dni Napoleona przydzielono mu dowództwo pruskich wojsk na froncie północnym. Po ostatecznej klęsce Napoleona książę August powrócił do Prus, gdzie aż do śmierci zajmował się inspekcjami jednostek artylerii w różnych miastach garnizonowych. W czasie jednej z takich podróży zmarł nagle w Bydgoszczy. Pochowano go w grobach Hohenzollernów w berlińskiej katedrze. Posiadał m.in. 
Książę August był najbogatszym właścicielem ziemskim w ówczesnych Prusach. Nie miał legalnego potomstwa, dlatego większa część jego posiadłości powróciła do dóbr Hohenzollernów, lecz pokaźne dobra uzyskali też spowinowaceni z nim Radziwiłłowie.
Książę nigdy się nie ożenił, jednak z dwiema towarzyszkami życia miał jedenaścioro nieślubnych dzieci: czworo z (1781–1844), później nobilitowaną jako baronowa von Waldenburg, i siedmioro z (1801–1834), później także uszlachconą jako baronowa von Prillwitz (od majątku Prillwitz, dziś: Przelewice koło Pyrzyc, który został jej podarowany przez Augusta).

</doc>
<doc id="1753440" url="https://pl.wikipedia.org/wiki?curid=1753440" title="CAS (przedsiębiorstwo)">
CAS (przedsiębiorstwo)

CAS – polskie przedsiębiorstwo wdrażające systemy automatyki przemysłowej, istniejące od 1992 roku. Zrealizowało ok. 100 projektów IT i automatyki, głównie w branży lotniczej, górnictwa i energetyki. Specjalnością CAS są systemy rozproszone, systemy komunikacyjne oraz integracja automatyki i systemów IT w przedsiębiorstwach przemysłowych (PLC, DCS), telekomunikacji oraz zarządzania (SCADA, HMI, MES, ERP, CRM, GIS, SCM).
Do budowy systemów rozproszonych i integracji wykorzystywana jest rodzina oprogramowania przemysłowego, w której zostały zaimplementowane technologie komunikacyjne, takie jak:

</doc>
<doc id="1753449" url="https://pl.wikipedia.org/wiki?curid=1753449" title="Tramwaje w Rudzie Śląskiej">
Tramwaje w Rudzie Śląskiej

Tramwaje w Rudzie Śląskiej – element systemu komunikacji tramwajowej konurbacji górnośląskiej, który funkcjonuje na terenie Rudy Śląskiej od 1894 r. Sieć ta należy do Tramwajów Śląskich. Łączy ona dzielnice: Bykowina, Chebzie, Godula, Nowy Bytom, Ruda i Wirek.
Historia.
30 grudnia 1894 uruchomiono pierwszą linię przez Rudę Śląską na trasie Zabrze - Chebzie - Królewska Huta - Łagiewniki - Bytom. Linia przebiegała przez dzisiejsze dzielnice: Chebzie oraz Ruda. Na terenie miasta pokrywa się z linią nr 1. 5 listopada 1899 uruchomiono linię: Szombierki - Chebzie - Nowy Bytom - Nowy Wirek, której trasa pokrywa się z linią nr 9. 1 sierpnia 1901 zbudowano linię Rudzka Kuźnica - Ruda - Ruda Południowa, która znajdowała się w całości na terenie miejscowości Ruda. Dziś pokrywa się z nią linia nr 18. 6 sierpnia 1901 przedłużono linię z Nowego Wirku do Świętochłowic. 4 grudnia 1958 po raz drugi zbudowano trasę Ruda Południowa - przystanek Ruda Poczta (dziś: Ruda Dworzec PKP), a rok później, 3 grudnia 1959, od przystanku Ruda Poczta - Rudzka Kuźnica. 15 grudnia 1960 zbudowano odcinek Rudzka Kuźnica - Ruda Północna. 12 grudnia 1975 zbudowano pętlę torową w dzielnicy Chebzie.
Ze względu na zły stan techniczny przepustu nad torowiskiem tramwajowym w rejonie skrzyżowania ul. Piastowskiej i Sobieskiego 14 lutego 2015 zawieszono kursowanie linii nr 18, a wraz z tym zamknięto odcinek przebiegający przez Rudę (wzdłuż ul. Piastowskiej i Wolności). W miejsce tramwaju uruchomiono linię autobusową nr 118 na trasie Bytom Dworzec – Chebzie Dworzec PKP (kursy średnio co pół godziny w dni robocze), a także linię tramwajową nr 30 na trasie Bytom Stroszek Pętla – Zabrze Biskupice Pętla. Likwidacji linii nr 18 domagała się od wielu lat część mieszkańców Rudy ze względów bezpieczeństwa (położenie torowiska w części jezdni, stwarzające niebezpieczeństwo dla ruchu samochodowego i dla pieszych). Urząd Miasta likwidację dodatkowo argumentował tym, że drgania wywołane przez tramwaje powodują pękania ścian budynków, a także koszt utrzymania linii jest stosunkowo wysoki. Decyzja ta spotkała się ze sporym niezadowoleniem, w tym Tramwajów Śląskich, gdyż według spółki po drobnych pracach modernizacyjnych tramwaj mógłby dalej jeździć do czasu generalnego remontu przepustu.
Linie tramwajowe.
Historyczne.
1904.
Pisownia polska (obecne nazwy):
Obecne.
Według stanu na 20.01.2023 r. przez obszar Rudy Śląskiej przebiegały 3 linie:

</doc>
<doc id="1753452" url="https://pl.wikipedia.org/wiki?curid=1753452" title="Kamil Zieliński (lekkoatleta)">
Kamil Zieliński (lekkoatleta)

Kamil Zieliński (ur. 17 stycznia 1989) – polski lekkoatleta, średniodystansowiec.
Zawodnik KB Sporting Międzyzdroje największy sukces w dotychczasowej karierze odniósł podczas mistrzostw Polski seniorów (Bydgoszcz 2009), kiedy to wywalczył złoty medal na 1500 metrów.

</doc>
<doc id="1753456" url="https://pl.wikipedia.org/wiki?curid=1753456" title="Bałyk">
Bałyk

Bałyk (ros. балык, z tureckiego słowa oznaczającego rybę) – wędzony filet ryby z pozostawioną skórą, zazwyczaj pochodzący z jesiotra lub pstrąga (ale też np. sazana, łososia, amura, czy szczupaka). Danie pochodzi najprawdopodobniej z Uzbekistanu, ale zostało spopularyzowane w kuchni rosyjskiej, gdzie jest przyrządzane na wiele różnych sposobów. 
Filet jest najpierw solony, potem wymaczany w wodzie i podsuszany. W ostatniej fazie (nie zawsze stosowanej) może być polewany gorącym tłuszczem, w którym przesmażono sproszkowaną paprykę.
W bałyku szczególnie łatwo namnażają się bakterie "Clostridium botulinum", stąd przypadki zatrucia bałykiem.

</doc>
<doc id="1753461" url="https://pl.wikipedia.org/wiki?curid=1753461" title="Augusto Testa">
Augusto Testa

Augusto Testa (ur. 1950) – włoski astronom amator, współodkrywca 31 planetoid. Pracował w "Osservatorio Astronomico Sormano".
W uznaniu jego pracy planetoida (11667) Testa została nazwana jego nazwiskiem.

</doc>
<doc id="1753464" url="https://pl.wikipedia.org/wiki?curid=1753464" title="Park Miejski im. Marszałka Józefa Piłsudskiego w Ostrowcu Świętokrzyskim">
Park Miejski im. Marszałka Józefa Piłsudskiego w Ostrowcu Świętokrzyskim

Park Miejski im. Marszałka Józefa Piłsudskiego – położony jest w środkowej części Ostrowca Świętokrzyskiego pomiędzy ulicami Adama Mickiewicza, Henryka Sienkiewicza, Starokunowską i Aleją 3 Maja, natomiast jego południową granicę stanowi rzeka Kamienna.
Park założono w 1926 roku na błoniach ostrowieckich, na północnym brzegu rzeki Kamiennej. Rozrastające się miasto otoczyło równomiernie obecny teren parku powodując, że stał się on centralnym punktem miasta. Twórcą parku był Franciszek Szanior.
Park zajmuje powierzchnię ok. 20 ha. Znajdują się tam place zabaw, skate park, siłownia i muszla koncertowa, dzięki czemu jest on miejscem wielu wydarzeń kulturalnych i rozrywkowych. Odbywa się tu m.in. Festiwal Bluesowo-Rockowy im. Miry Kubasińskiej „Wielki Ogień”.

</doc>
<doc id="1753465" url="https://pl.wikipedia.org/wiki?curid=1753465" title="Hua Tuo">
Hua Tuo

Hua Tuo (ur. ok. 141, zm. 208) – chiński lekarz żyjący u schyłku dynastii Han, uważany za pioniera tradycyjnej chirurgii.
Urodził się w Bozhou w prowincji Anhui. Osiągnął dużą biegłość w diagnozowaniu i leczeniu chorób. Był uważany za mistrza akupunktury. 
Jako pierwszy zastosował znieczulenie ogólne, podając pacjentom wywar przygotowany z opium, konopi indyjskich i haszyszu. Pod narkozą przeprowadzał m.in. operacje jamy brzusznej. Rany pooperacyjne przemywał roztworem dezynfekującym i zaszywał igłami. Usztywniał złamane kończyny i przygotowywał maści oraz plastry na rany otwarte.
Przywiązywał dużą wagę do higieny i profilaktyki chorób. Zalecał fizykoterapię i gimnastykę. Sam opracował zestaw ćwiczeń "wuqinxi" (五禽戲), oparty na ruchach pięciu zwierząt – żurawia, małpy, jelenia, niedźwiedzia i tygrysa.
Przy pomocy akupunktury wyleczył cierpiącego na bóle głowy Cao Cao. Gdy jakiś czas potem bóle wróciły, Hua Tuo zaproponował pacjentowi trepanację czaszki pod narkozą. Podejrzewający próbę zamachu na swoje życie Cao Cao wtrącił lekarza do lochu, a następnie skazał na śmierć. Przed śmiercią Hua Tuo przekazał przez więziennego dozorcę swoim uczniom miejsce ukrycia swoich traktatów medycznych. W międzyczasie żona Hua Tuo spaliła je jednak w obawie przed prześladowaniami i z tego powodu żaden z nich się nie zachował.

</doc>
<doc id="1753467" url="https://pl.wikipedia.org/wiki?curid=1753467" title="Marbotowie">
Marbotowie



</doc>
<doc id="1753470" url="https://pl.wikipedia.org/wiki?curid=1753470" title="Saturn-REN TV Ramienskoje">
Saturn-REN TV Ramienskoje



</doc>
<doc id="1753474" url="https://pl.wikipedia.org/wiki?curid=1753474" title="Toporiada">
Toporiada

Toporiada – konwent miłośników gier fabularnych organizowany przez Rawskie Stowarzyszenie Miłośników Gier Fabularnych i Fantastyki „Topory” przy pomocy swoich przyjaciół ze Skierniewic, Łodzi i innych miast.
Początkowa lokalna formuła Toporiady szybko zaczęła się przekształcać, przybierając obecny obraz półotwartego konwentu ogólnopolskiego. Aby uzyskać na niego wstęp należy skontaktować się z organizatorami, którzy przesyłają pisemne zaproszenie na wskazany adres.
Cechami wyróżniającymi Toporiadę z innych podobnych imprez jest jej nastawienie przede wszystkim na uczestniczenie w sesjach RPG oraz plenerowy charakter (zdecydowana większość atrakcji odbywa się na wolnym powietrzu lub w namiotach harcerskich). Konwentowicze cenią sobie jednak najbardziej panujący rodzinny klimat, intergację wszystkich uczestników i kilkudniowy stan wielkiego eRPeGowego święta.
Konkurs „Złote Topory”.
Od drugiej edycji konwentu przyznawane są nagrody dla wyróżniających się uczestników sesji.

</doc>
<doc id="1753479" url="https://pl.wikipedia.org/wiki?curid=1753479" title="Radar szumowy">
Radar szumowy

Radar szumowy – radar wykorzystujący do mikrofalowego "oświetlania" wykrywanych obiektów sygnał szumowy generowany przez własny nadajnik. Radar szumowy pracuje zwykle z falą ciągłą i do emisji sygnału oświetlającego wykorzystuje zwykle oddzielną antenę. Antena ta może być umieszczona w pobliżu anteny odbiorczej (np: nad nią lub tuż obok niej – w konfiguracji monostatycznej) lub w innym miejscu niż antena odbiorcza (konfiguracja bistatyczna).
Obecnie radary szumowe są w świecie nauki w stadium badawczo-eksperymentalnym i nie mają jeszcze znaczenia praktycznego. Jednak posiadają wiele interesujących cech: są prawie niewykrywalne, nie zakłócają w istotny sposób pracy innych urządzeń, pozwalają na precyzyjne określanie nie tylko położenia i prędkości obiektu, ale również jego istotnych cech, np. kształtu (dzięki technice ISAR – odwrotnej do techniki SAR). Radar szumowy o mocy sygnału nadawanego rzędu 100 mW pozwala na wykrywanie obiektów ruchomych w odległości kilku kilometrów.
Zasada działania.
Sygnał odbity od obiektu ruchomego jest opóźnioną, osłabioną i przesuniętą w częstotliwości kopią sygnału nadawanego. Opóźnienie czasowe wynika z konieczności przejścia fali elektromagnetycznej na drodze radar-obiekt-radar i wynosi "t"="2R/c", gdzie "R" jest odległością obiektu od radaru, zaś "c" jest prędkością światła.
Przesunięcie częstotliwościowe sygnału odebranego jest proporcjonalne do prędkości obiektu względem radaru (prędkości radialnej) i wynika z efektu Dopplera. Wartość przesunięcia to "f"="2vF/c" gdzie "v" jest prędkością radialną, zaś "F" jest częstotliwością nośną sygnału szumowego wysyłanego przez radar. Radar szumowy zwykle ma długi czas oświetlenia obserwowanych obiektów, a zatem może być zastosowany do obserwacji i wykrywania efektów mikrodopplerowskich wynikających z drgań własnych obiektów (np spowodowanych pracą silnika, przekładni, rotorów, turbin), a analiza widma mikrodopplerowskiego pozwala na rekonstrukcję drgań mechanicznych (akustycznych) rozchodzących się na powierzchni obserwowanego obiektu.
Do wykrycia obiektu w radarze szumowym konieczne jest wykrycie kopii nadawanego sygnału w sygnale odbieranym. W tym celu wyznacza się funkcję niejednoznaczności wzajemnej pomiędzy sygnałem nadawanym a sygnałem odbitym i wykrywa maksima tej funkcji. W celu usunięcia sygnału bezpośredniego (przecieku pomiędzy anteną nadawczą i odbiorczą) przed wyznaczeniem funkcji niejednoznaczności wzajemnej stosuje się filtrację adaptacyjną.
Badania.
Badania nad radarami szumowymi prowadzi się w wielu ośrodkach naukowych w USA, Szwecji, Australii, Polsce, na Ukrainie, we Włoszech i innych krajach. Bada się możliwości zastosowania sygnałów szumowych do wykrywania obiektów ruchomych, do sporządzania obrazów radarowych, do obserwacji "przez ścianę" itp.

</doc>
<doc id="1753484" url="https://pl.wikipedia.org/wiki?curid=1753484" title="Aleksandr Pomazun">
Aleksandr Pomazun

Aleksandr Wasiljewicz Pomazun, ros. Александр Васильевич Помазун, ukr. Олександр Васильович Помазун, "Ołeksandr Wasylowicz Pomazun" (ur. 11 października 1971 w Charkowie, Ukraińska SRR) – rosyjski piłkarz pochodzenia ukraińskiego, grający na pozycji bramkarza, reprezentant Ukrainy, trener piłkarski. Zmienił obywatelstwo na rosyjskie.
Kariera piłkarska.
Kariera klubowa.
Jest wychowankiem Metalista Charków, w którym w 1990 rozpoczął karierę piłkarską. W 1993 przeszedł do Spartaka Moskwa, ale nie wytrzymał konkurencji ze strony Gintarasa Staučė i Dmytra Tiapuszkin, dlatego w 1994 przeniósł się do Bałtiki Kaliningrad. Kolejnymi klubami w karierze bramkarza były Torpedo-ZiL Moskwa, Saturn-REN TV Ramienskoje, Sokoł Saratów, Bałtika-Tarko Kaliningrad, Urał Jekaterynburg oraz Spartak-MŻK Riazań. Kiedy Spartak-MŻK został rozwiązany w 2007 został piłkarzem Wołgi Niżny Nowogród. W 2008 został zaproszony do FK Niżny Nowogród, w którym zakończył karierę piłkarską.
Kariera reprezentacyjna.
Wcześniej bronił barw młodzieżowej reprezentacji ZSRR.
27 czerwca 1992 debiutował w reprezentacji Ukrainy w meczu towarzyskim z USA, zremisowanym 0:0.
Kariera trenerska.
W 2009 rozpoczął karierę trenerską. Najpierw pracował jako trener-konsultant, a od 2010 pomagał trenować bramkarzy w klubie Bałtika Kaliningrad. W styczniu 2011 przeniósł się do klubu Pietrotriest Sankt Petersburg, gdzie pomagał trenować bramkarzy. W 2013 opuścił klub. Od 23 lipca 2014 do końca roku pracował z bramkarzami klubu Wołga Twer. W marcu 2015 został zaproszony do Arsienału Tuła, gdzie do 24 lutego 2016 trenował bramkarzy drużyny młodzieżowej klubu.

</doc>
<doc id="1753494" url="https://pl.wikipedia.org/wiki?curid=1753494" title="Natalja Biechtieriewa">
Natalja Biechtieriewa

Natalja Biechtierewa, ros. "Наталья Петровна Бехтерева" (ur. 7 lipca 1924 w Leningradzie, zm. 22 czerwca 2008 w Hamburgu) – rosyjska neurobiolog i psycholog. Od 1990 kierownik Instytutu mózgu Człowieka Rosyjskiej Akademii Nauk.
Życiorys.
Od 1942 do 1944 podczas blokady Leningradu przebywała na ewakuacji w Iwanowie, w 1947 ukończyła z wyróżnieniem Leningradzki Instytut Medyczny im. Pawłowa, następnie do 1949 studiowała na aspiranturze Instytutu Centralnego Układu Nerwowego Akademii Nauk Medycznych ZSRR. Od 1950 do 1954 była młodszym pracownikiem naukowym Badawczego Instytutu Medycyny Eksperymentalnej Akademii Nauk Medycznych ZSRR, następnie do 1962 pracowała w Leningradzkim Badawczym Instytucie Neurochirurgii im. Polenowa, w 1959 obroniła pracę doktorską. W 1963 została członkiem korespondentem, a w 1970 akademikiem Akademii Nauk Medycznych ZSRR. Od 1970 do 1990 kierowała Badawczym Instytutem Medycyny Eksperymentalnej Akademii Nauk Medycznych ZSRR, w 1980 założyła przy niej klinikę funkcjonalnej neurochirurgii i neurologii. W latach 1970-1974 była deputowaną do Rady Najwyższej ZSRR, a 1989-1991 deputowaną ludową ZSRR.
Nagrody i odznaczenia.
Została laureatką Nagrody Państwowej ZSRR (1985), była odznaczona m.in. Orderem „Za zasługi dla Ojczyzny” III i IV klasy (2004 i 1999), Orderem Lenina (1984), Orderem Czerwonego Sztandaru Pracy (1975), Orderem Przyjaźni Narodów (1994) i Orderem „Znak Honoru” (1975).

</doc>
<doc id="1753495" url="https://pl.wikipedia.org/wiki?curid=1753495" title="Paolo Chiavenna">
Paolo Chiavenna

Paolo Chiavenna – włoski astronom amator. W latach 1995–2000 współodkrył 15 planetoid. Paolo Chiavenna pracował w "Osservatorio Astronomico Sormano". Jest członkiem grupy "Gruppo Italiano Astrometristi" zrzeszającej astronomów amatorów, poszukiwaczy planetoid.

</doc>
<doc id="1753496" url="https://pl.wikipedia.org/wiki?curid=1753496" title="Kim Morgan Greene">
Kim Morgan Greene

Kim Morgan Greene (ur. w 1960 w Karolinie Północnej) – amerykańska aktorka filmowa i telewizyjna.
Występowała w roli Channing Carter Colby w serialu stacji ABC "Dynastia Colbych" ("The Colbys", 1985-1987) – spin-offie opery mydlanej "Dynastia". W latach 1983-1984 wcielała się w postać Nicole Love w operze mydlanej NBC "Inny świat" ("Another World"). W komedii "Bratz" ("Bratz: The Movie", 2007) zagrała filmową matkę Skyler Shaye, Katie.
W roku 2002 wystąpiła jako Roxie Hart w musicalu "Chicago", wystawianym przez bostoński North Shore Music Theatre.

</doc>
<doc id="1753497" url="https://pl.wikipedia.org/wiki?curid=1753497" title="Eunice Kennedy Shriver">
Eunice Kennedy Shriver

Eunice Mary Kennedy Shriver (ur. 10 lipca 1921 w Brookline, zm. 11 sierpnia 2009 w Hyannis) – amerykańska działaczka społeczna.
Życiorys.
Była trzecią córką i zarazem piątym dzieckiem Rose i Josepha P. Kennedych. 23 maja 1953 poślubiła polityka Partii Demokratycznej Roberta Sargenta Shrivera, Jr, z którym miała pięcioro dzieci, synów: Bobby'ego (ur. 1954), Timothy'ego (ur. 1959), Marka (ur. 1964) i Anthony'ego (ur. 1965) oraz córkę Marię, dziennikarkę, która została żoną aktora Arnolda Schwarzeneggera.
Działalność społeczna.
Eunice Kennedy przekonała swojego ojca, aby Fundacja Josepha P. Kennedy’ego wspierała inicjatywy na rzecz osób upośledzonych umysłowo (finansowanie badań oraz budowa obiektów). W 1963 zorganizowała pierwsze półkolonie sportowe dla osób z upośledzeniem umysłowym, a pięć lat później w Chicago odbyła się pierwsza Olimpiada Specjalna. Obecnie ruch olimpiad specjalnych, który narodził się w USA i w Kanadzie w 1963, funkcjonuje w 168 krajach i zrzesza 2,5 mln sportowców.

</doc>
<doc id="1753499" url="https://pl.wikipedia.org/wiki?curid=1753499" title="Cmentarz Żółkiewski we Lwowie">
Cmentarz Żółkiewski we Lwowie

Cmentarz Żółkiewski we Lwowie, zwany Paparówką – dawny cmentarz we Lwowie, w dawnej Dzielnicy III Przedmieście Żółkiewskie, powstał pod koniec XVIII wieku u podnóża Wysokiego Zamku i został zamknięty w 1856 roku. Według tradycji w miejscu tym grzebano ofiary epidemii już w XVI wieku.
W drugiej połowie XIX wieku, po zamknięciu cmentarza, na części jego terenu wybudowano dworzec kolejowy Podzamcze.

</doc>
<doc id="1753502" url="https://pl.wikipedia.org/wiki?curid=1753502" title="Kardynałowie mianowani w latach 985–1049">
Kardynałowie mianowani w latach 985–1049

Lista kardynałów mianowanych (względnie po raz pierwszy udokumentowanych) w okresie od pontyfikatu Jana XV (985–996) do wstąpienia na tron papieski Leona IX (1049). Z uwagi na skąpą bazę źródłową z pewnością nie obejmuje ona wszystkich żyjących w tym czasie kardynałów.
Lista jest ułożona chronologicznie według pontyfikatów, nie należy jej jednak odczytywać w ten sposób, że dany kardynał został mianowany przez danego papieża, a jedynie że za jego pontyfikatu po raz pierwszy pojawia się w źródłach.

</doc>
<doc id="1753503" url="https://pl.wikipedia.org/wiki?curid=1753503" title="Ruda Południowa">
Ruda Południowa

Ruda Południowa (dawn. pol. "Karol-Emanuel"; niem.: "Carl-Emanuel Colonie", "Karl-Emanuel Kolonie"; śl.: "Malowany Most" [dawniej], "Karmańskie" [obecnie]) – kolonia Rudy, obecnie część dzielnicy Ruda.
Położenie.
Ruda Południowa graniczy od południa z dzielnicą Czarny Las, od zachodu z Porembą (dzielnicą Zabrza), od północy z centrum dzielnicy oraz z Osiedlem Mickiewicza, a od wschodu z dzielnicą Chebzie.
Zabudowa.
Na terenie Rudy Południowej znajdują się zabudowania zabytkowej kolonii Karol-Emanuel oraz bloki czteropiętrowe i wieżowce wzniesione w okresie PRL-u.
Edukacja.
W Rudzie Południowej znajduje się Przedszkole Miejskie nr 38 im. Słoneczna Kraina, Szkoła Podstawowa nr 30 im. Karola Miarki. 
Komunikacja.
Przystanek "Ruda Południowa" obsługuje:
Przystanek "Ruda Południowa DTŚ" obsługuje od 2021 linię metropolitalną M1.
Autobusy kursują do wszystkich dzielnic miasta oraz do Bytomia, Zabrza, Gliwic, Chorzowa, Świętochłowic i Katowic. Tramwaje regularnie kursują do Chebzia oraz dojeżdżają do Bytomia, Zabrza, Gliwic i Katowic. W promieniu 5 km znajdują się dwie stacje kolejowe: Ruda Śląska oraz Ruda Chebzie.
Przez Rudę Południową przebiega droga wojewódzka nr 925 (Bytom–Rybnik), Drogowa Trasa Średnicowa (droga wojewódzka nr 902) łącząca się w Katowicach z drogą krajową nr 79.

</doc>
<doc id="1753504" url="https://pl.wikipedia.org/wiki?curid=1753504" title="Aleksandros Aleksiu">
Aleksandros Aleksiu

Aleksandros „Aleksis” Aleksiu (gr. Αλέξης Αλεξίου, ur. 8 września 1963 w Salonikach) – piłkarz grecki grający na pozycji obrońcy.
Kariera klubowa.
Karierę piłkarską Aleksiu rozpoczął w klubie Apollon Kalamaria z siedzibą w mieście Kalamaria na przedmieściach Salonik. W 1983 roku zadebiutował w jego barwach w pierwszej lidze greckiej. W Apollonie grał do końca sezonu 1985/1986.
Latem 1986 Aleksiu przeszedł do Olympiakosu Pireus. W 1987 roku wywalczył z nim swoje pierwsze i jedyne w karierze mistrzostwo Grecji. W 1989 roku został z Olympiakosem wicemistrzem kraju, a w 1990 roku zdobył z nim pierwszy Puchar Grecji.
W 1990 roku Aleksiu wrócił do Salonik i został zawodnikiem tamtejszego PAOK-u. W PAOK-u, podobnie jak w poprzednich dwóch zespołach był podstawowym zawodnikiem. W klubie tym występował do końca sezonu 1996/1997. Wtedy też zakończył swoją karierę. Największym sukcesem Greka w barwach PAOK-u był awans do finału Pucharu Grecji w 1992 roku.
Kariera reprezentacyjna.
W reprezentacji Grecji Aleksiu zadebiutował 5 września 1989 roku w przegranym 0:3 towarzyskim spotkaniu z Polską. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił w jednym spotkaniu, przegranym 0:2 z Nigerią. Do 1995 roku rozegrał w kadrze narodowej 10 meczów.

</doc>
<doc id="1753505" url="https://pl.wikipedia.org/wiki?curid=1753505" title="Alexandros Alexiou">
Alexandros Alexiou



</doc>
<doc id="1753506" url="https://pl.wikipedia.org/wiki?curid=1753506" title="Lissy Arna">
Lissy Arna

Lissy Arna ("Lissi Arna", właśc. Elisabeth Arndt, ur. 20 grudnia 1904 w Berlinie, zm. 23 stycznia 1964 w Berlinie) – niemiecka aktorka filmowa, znana z ról w typie "femme fatale".

</doc>
<doc id="1753507" url="https://pl.wikipedia.org/wiki?curid=1753507" title="Parafia św. Macieja w Andrychowie">
Parafia św. Macieja w Andrychowie

Parafia Świętego Macieja w Andrychowie – parafia rzymskokatolicka w dekanacie andrychowskim. Erygowana w 1325. Zabytkowy kościół parafialny został wybudowany w 1721 roku w stylu barokowym, następnie przebudowywany w latach 1838 i 1924–1929. Posiada wyposażenie barokowe.
W głównym ołtarzu świątyni znajduje się Obraz Matki Bożej Różańcowej, który został namalowany na zamówienie Salomei Anny Czernej z Nielepców w 1725 roku.
W latach 1722–1726 za aprobatą władzy kościelnej zostało założone przy andrychowskim kościele Bractwo Różańca Najsłodszego Imienia Jezus i Najświętszej Maryi Panny. Od tego czasu rozpoczęto w Andrychowie uroczyste świętowanie odpustu ku czci Matki Bożej Różańcowej – "Pani Andrychowskiej", a obraz ten znajdował się w kaplicy różańcowej, w prawej nawie kościoła.
Potrzeba szerzenia kultu Matki Bożej czczonej w tym łaskami słynącym obrazie, wyraziła się w przeniesieniu wizerunku Matki Bożej Różańcowej do głównego ołtarza. Wydarzenie to miało miejsce w przeddzień październikowego odpustu parafialnego w 2005 roku, w asyście kapłanów dekanatu andrychowskiego pod przewodnictwem Stefana Koperka, rektora Papieskiej Akademii Teologicznej w Krakowie, po misjach parafialnych prowadzonych przez księży ze zgromadzenia Zmartwychwstania Pańskiego w Krakowie. Kolejnym dziełem stały się nabożeństwa do Matki Bożej Różańcowej odprawiane w każdą środę po mszy wieczornej. Od pierwszej środy listopada 2006 r. do lutego 2011 r. zarówno Eucharystia jak i nabożeństwo transmitowane były przez lokalną rozgłośnię Twoje Radio Andrychów. Od tej pory wieczorna msza i środowe nabożeństwa z andrychowskiego kościoła św. Macieja transmitowane są przez katolickie Radio Anioł Beskidów. 
W roku 2012 wyremontowano wieżę kościoła, po 87 latach od poprzedniego remontu i przebudowy wieży. Wymieniono spróchniałe elementy konstrukcji, wykonano nowe deskowanie hełmu wieży, całość pokryto blachą miedzianą, odrestaurowano krzyż, wyzłocono kulę, a także zamontowano koronę pod krzyżem.
Odkrycie.
Podczas remontu wieży w roku 2012, w kuli zamontowanej pod krzyżem, znaleziono dwie butelki z dokumentami pochodzącymi z czasów poprzedniego remontu wieży (1925). Wówczas podniesiono wieżę od gzymsu, na którym spoczywa balkon. W dokumentach można znaleźć nazwiska osób pracujących przy budowie, a także prośbę blacharzy: o pamięć i modlitwę.
Zgodnie z tradycją i podobnie, jak uczynili to poprzedni jej budowniczowie, we wnętrzu kuli umieszczony został dokument poświadczający obecny remont wieży:

</doc>
<doc id="1753508" url="https://pl.wikipedia.org/wiki?curid=1753508" title="Nomos Lasiti">
Nomos Lasiti

Lasiti (gr. "Λασύθι") – do końca 2010 roku prefektura (nomos) w Grecji, we wschodniej części Krety, ze stolicą w Ajos Nikolaos. Graniczy od zachodu z prefekturą Heraklion. Powierzchnia nomosu Lasiti wynosi 1823 km². w 2005 roku mieszkało tam 77 917 osób. 
Od 1 stycznia 2011 w wyniku zmian w podziale administracyjnym Grecji funkcjonuje jako jednostka regionalna Lasiti. 

</doc>
<doc id="1753511" url="https://pl.wikipedia.org/wiki?curid=1753511" title="Lasithi">
Lasithi



</doc>
<doc id="1753514" url="https://pl.wikipedia.org/wiki?curid=1753514" title="Prawdziwi komuniści">
Prawdziwi komuniści

Prawdziwi komuniści (ros. Истинные коммунисты) - pierwsza znana nielegalna organizacja młodzieżowa w ZSRR, która utożsamiała się z marksizmem i komunizmem odrzucając równocześnie praktykę polityczną stalinizmu. Przez cały okres swojego istnienia działała w Dżalalabadzie. 
Działalność.
Organizację powołali w październiku 1940 uczniowie starszych klas szkoły nr 1 w Dżalalabadzie - Iwan Jacuk i Jurij Szokk. Założyli oni nielegalne kółko uczniowskie, które miało zajmować się samodzielną analizą tekstów marksistowskich (przede wszystkim dzieł Karola Marksa i Fryderyka Engelsa) oraz poznawaniem historii ZSRR. Członkowie organizacji opowiadali się przeciwko kultowi jednostki, uważając go za przejaw degeneracji idei komunistycznych, i planowali w dalszym rozrachunku podjąć działania na rzecz gruntownych przemian w partii i państwie. Innymi znanymi działaczami grupy byli Aleksandr Jelin, Szamil Gubajdulin i Kamil Sałachutdinow. Grupa przyjęła nazwę Prawdziwi Komuniści, by zaakcentować swój sprzeciw wobec stalinizmu i zarazem podkreślić związek z teorią marksistowską jako podstawą programu. 
Działalność organizacji, ze względu na jej niewielką liczebność, ograniczała się do spotkań, w czasie których dyskutowano na temat bieżącej polityki partyjnej, problemów ZSRR oraz analizowano literaturę marksistowską. Członkowie grupy starali się zachęcać do przyłączenia się do niej również innych uczniów szkoły. Działalność Prawdziwych Komunistów zamarła jednak po aresztowaniu w grudniu 1940 Jacuka, Szokka, Jelina i Gubajdulina, zaś w styczniu - Sałachutdinowa. 
Proces.
Organizacja została uznana za przejaw wrogiej wobec ZSRR opozycji wewnętrznej. W procesie Prawdziwych Komunistów Szokk i Jacuk, uznani za głównych prowodyrów, zostali skazani na 10 lat łagru i pozbawienie praw obywatelskich na 5 lat. Jelin i Gubajdulin trafili do więzień na 8 lat, tracąc prawa obywatelskie na 3 lata, natomiast Sałachutdinow został skazany odpowiednio na 6 lat więzienia i 2 lata utraty praw obywatelskich. 

</doc>
<doc id="1753515" url="https://pl.wikipedia.org/wiki?curid=1753515" title="Naznaczony (serial telewizyjny)">
Naznaczony (serial telewizyjny)

 Naznaczony – polski serial telewizyjny z gatunku thriller z elementami fantasy, emitowany od 9 września do 2 grudnia 2009 w telewizji TVN w każdą środę o godzinie 21.30. Zdjęcia do serialu rozpoczęły się 9 listopada 2007.
Serial kręcony w Gdyni, Sopocie i Sulejowie (opactwo Cystersów).
Prawa do emisji serialu zakupiły Czechy (lokalny tytuł "Strážce svědomí"), Rosja oraz Dania (lokalny tytuł "Brændemærket").
Fabuła.
Tadeusz Kral jest nauczycielem matematyki, ma żonę Milenę i córkę Natalię. Pewnego dnia w jego życiu pojawia się tajemniczy mężczyzna, który chce wyrównać rachunki z przeszłości. Milena i Natalia cudem unikają śmierci w katastrofie na morzu, ale aby zapewnić swojej rodzinie bezpieczeństwo, Kral musi stawić czoła przeszłości.

</doc>
<doc id="1753516" url="https://pl.wikipedia.org/wiki?curid=1753516" title="Elektroniczny sprzedawca">
Elektroniczny sprzedawca

Elektroniczny sprzedawca – terminal komputerowy z monitorem dotykowym, pomagający w wyborze produktu zgodnego z oczekiwaniami konsumenta. W odróżnieniu od infokiosków elektroniczny sprzedawca poprzez zadawanie pytań przeprowadza klienta przez proces zakupu. Po ukończeniu ścieżki wyboru generuje listę produktów dopasowanych do potrzeb konsumenta. Ma ponadto możliwość udzielania porad produktowych, łączenia konsumenta z infolinią produktową, czy udzielenia wskazówek odnośnie do miejsca produktu na półce.
Elektroniczni sprzedawcy na świecie.
Sieć marketów Tesco w Wielkiej Brytanii testuje elektronicznych sprzedawców win, którzy pytają klientów o ich preferencje w wyborze tego trunku: kraj pochodzenia, kolor, sposób konsumpcji (do mięs, ryb, serów itd.) i cenę. System generuje grupę produktów, które są zgodne z upodobaniami. Obecnie elektroniczni sprzedawcy pracują tylko w 6 marketach. Zapowiadany jest montaż kolejnych 150 terminali.
Amerykańska firma Evincii oddała do użytku elektronicznych sprzedawców w marketach farmaceutycznych. Oprócz porad zdrowotnych i szczegółowych informacji dotyczących leków system PharmAssist ułatwia odnalezienie poszukiwanego produktu na sklepowej półce. Oprogramowanie analityczne pozwala uzyskać wiedzę o najczęściej poszukiwanych lekach. Z kolei Hewlett-Packard testuje elektronicznych asystentów sprzedaży detalicznej w marketach spożywczych. Po wysyłaniu listy zakupów e-mailem, po przyjściu do sklepu terminal drukuje listę wybranych wcześniej produktów oraz mapę lokalizującą ich umiejscowienie w markecie. Przy ponad jednokrotnym korzystaniu z usługi, system rozpoczyna archiwizację i analizę danych, dzięki czemu poznaje nawyki konsumpcyjne i przy kolejnej wizycie w sklepie sugeruje dodanie do listy produktu, który wcześniej był kupowany oraz przedstawia promocje.
W Polsce system elektronicznych sprzedawców wdraża w sieciach marketów budowlanych firma Inex System. Elektroniczni sprzedawcy dysponują modułem badawczo-analitycznym, który zbiera i przetwarza dane dotyczące efektywności ekspozycji, zachowań i wyborów konsumenckich.

</doc>
<doc id="1753519" url="https://pl.wikipedia.org/wiki?curid=1753519" title="Hermann Buch">
Hermann Buch

Hermann Balthasar Buch (ur. 30 grudnia 1896 w Niederhöhstadt, zm. 10 lipca 1959) – zbrodniarz nazistowski, członek załogi niemieckiego obozu koncentracyjnego Auschwitz-Birkenau i SS-Oberscharführer. 
Z zawodu urzędnik kupiecki. W latach 1939–1942 służył w Wehrmachcie. Pełnił służbę w kompleksie obozowym Auschwitz od stycznia 1942 do stycznia 1945. Kierował między innymi komandami więźniarskimi w krematoriach IV i V. 22 stycznia 1948 został skazany przez Sąd Okręgowy w Krakowie na 6 lat więzienia.

</doc>
<doc id="1753522" url="https://pl.wikipedia.org/wiki?curid=1753522" title="Waios Karajanis">
Waios Karajanis

Waios Karajanis (gr. Βάιος Καραγιάννης, ur. 25 czerwca 1968 w Karditsie) – grecki piłkarz grający na pozycji obrońcy.
Kariera klubowa.
Karierę piłkarską Karajanis rozpoczął w klubie Anagennisi Karditsa. W 1983 roku zadebiutował w jego barwach w trzeciej lidze greckiej. Po sezonie gry w Anagennisi przeszedł do pierwszoligowego AEK-u Ateny. W 1992 roku wywalczył z nim swoje pierwsze w karierze mistrzostwo Grecji, a w latach 1993–1995 dwukrotnie z rzędu obronił z AEK-iem tytuł mistrzowski. W 1996 i 1997 roku zdobył z AEK-iem Puchar Grecji. Natomiast w latach 1996, 1997, 1999 zostawał wicemistrzem kraju. W sezonie 2001/2002 nie rozegrał żadnego spotkania w lidze i odszedł do Poseidonu Pireus. W 2003 roku wrócił do Anagennisi Karditsa, w którym grał do zakończenia swojej kariery, czyli do 2006 roku.
Kariera reprezentacyjna.
W reprezentacji Grecji zadebiutował 12 lutego 1992 roku w wygranym 1:0 towarzyskim spotkaniu z Rumunią. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił we dwóch spotkaniach: przegranych 0:4 z Bułgarią i 0:2 z Nigerią. Do 1994 roku rozegrał w kadrze narodowej 10 meczów.

</doc>
<doc id="1753523" url="https://pl.wikipedia.org/wiki?curid=1753523" title="Wolsk">
Wolsk

Wolsk () – miasto w Rosji, siedziba władz rejonu wolskiego w obwodzie saratowskim, rozmieszczone na prawym brzegu rzeki Wołga. Około 61 tys. mieszkańców (2020). Miasto zostało założone w 1690, w 1780 otrzymało prawa miejskie.

</doc>
<doc id="1753524" url="https://pl.wikipedia.org/wiki?curid=1753524" title="Montardo">
Montardo

Montardo – szczyt w Pirenejach. Leży w Hiszpanią, w prowincji Lleida, przy granicy z Francją. Należy do Pirenejów Wschodnich.

</doc>
<doc id="1753525" url="https://pl.wikipedia.org/wiki?curid=1753525" title="Parafia św. Stanisława Biskupa Męczennika w Andrychowie">
Parafia św. Stanisława Biskupa Męczennika w Andrychowie

Parafia Świętego Stanisława Biskupa Męczennika w Andrychowie – parafia rzymskokatolicka w dekanacie andrychowskim. Erygowana 30 maja 1982. Kościół parafialny został wybudowany w latach 1981–1985, konsekrowany 22 grudnia 1985 przez kardynała Franciszka Macharskiego.

</doc>
<doc id="1753526" url="https://pl.wikipedia.org/wiki?curid=1753526" title="Them Crooked Vultures">
Them Crooked Vultures

Them Crooked Vultures – hardrockowa supergrupa, w której skład wchodzą: Josh Homme (Kyuss, Queens of the Stone Age, Eagles of Death Metal), Dave Grohl (Foo Fighters, Nirvana) oraz John Paul Jones (Led Zeppelin).
Historia.
Pierwsze wzmianki o Them Crooked Vultures pochodzą z 2005 roku, kiedy to Dave Grohl w wywiadzie dla magazynu Mojo powiedział: "Następny projekt, który próbuję zainicjować dotyczy mnie na perkusji, Josha Homme na gitarze oraz Johna Paula Jonesa na basie. To będzie najbliższy album". W lipcu 2009 roku żona Josha Homme'a, Brody Dalle, potwierdziła powstanie tego projektu.
Zespół zagrał pierwszy koncert 9 sierpnia 2009 roku w klubie Metro Chicago, a debiut w Europie odbył się w już 19 sierpnia tego samego roku. Zespół zagrał, między innymi, podczas dużych festiwali odbywających się w tym czasie, takich jak Pukkelpop oraz Lowlands, a także na festiwalu w Reading.
Wydanie pierwszej płyty zespołu, zatytułowanej po prostu "Them Crooked Vultures", zaplanowano na 17 listopada 2009 roku. Nagrań na płytę dokonano w lipcu 2009 w Los Angeles. Wydawnictwo zadebiutowało na 12. miejscu listy Billboard 200 w Stanach Zjednoczonych sprzedając się przeciągu tygodnia od premiery w nakładzie 70 000 egzemplarzy. Płytę promował singel "New Fang", który zespół udostępnił za darmo do ściągnięcia z internetu 2 listopada 2009. Ponadto w ramach promocji do kompozycji został zrealizowany teledysk, który wyreżyserował Paul Minor.
9 listopada 2009 roku zespół oficjalnie udostępnił całą płytę na kanale YouTube. Dzięki takiemu podejściu zainteresowanie grupą jeszcze wzrosło. Wszystkie bilety na koncerty w Wielkiej Brytanii sprzedano w 12 minut.

</doc>
<doc id="1753527" url="https://pl.wikipedia.org/wiki?curid=1753527" title="Manuel Pablo García">
Manuel Pablo García

Manuel Pablo García (ur. 11 listopada 1980 w Brinkmann) – argentyński piłkarz występujący na pozycji napastnika.
Kariera.
Grę w piłkę nożną na poziomie seniorskim rozpoczął w Racing Club de Avellaneda. W dalszej części swoje kariery grał w Legii Warszawa, Unión Sunchales, Atlético Tucumán, Valleverde Riccione FC, San Martín San Juan, FC Matera, Polisportiva Nuovo Campobasso Calcio oraz Club y Biblioteca Ramón Santamarina.

</doc>
<doc id="1753528" url="https://pl.wikipedia.org/wiki?curid=1753528" title="Pic du port de Sullo">
Pic du port de Sullo

Pic du port de Sullo – szczyt w Pirenejach. Leży na granicy między Francją (departament Ariège) a Hiszpanią (Lleida (prowincja)). Należy do Pirenejów Wschodnich.

</doc>
<doc id="1753529" url="https://pl.wikipedia.org/wiki?curid=1753529" title="Artur Becker">
Artur Becker

Artur Becker (ur. 7 maja 1968 w Bartoszycach jako Artur Bekier) – polsko-niemiecki pisarz, prozaik, eseista, tłumacz.
Artur Becker urodził się jako syn polsko-niemieckich rodziców i w 1985 wyjechał na stałe do Niemiec. Pisze w języku niemieckim powieści, eseje, opowiadania, wiersze, także tłumaczy. Większość z jego powieści związana jest tematycznie z Warmią i Mazurami. W Niemczech opublikował do tej pory kilkanaście książek. Jest jednym z najbardziej znanych niemieckojęzycznych autorów pochodzenia polskiego.
Wielokrotnie nagradzany, m.in. niemiecką nagrodą im. Adelberta von Chamisso za rok 2009.
W 2009 wyszła jego pierwsza publikacja w języku polskim – powieść "Kino Muza". Przedstawia ona losy protagonisty na rozdrożu między miasteczkiem Bartoszyce a niemiecką Bremą. Jest to portret pokolenia żyjącego na polskiej prowincji w latach 80. XX wieku.
Jako "writer in Residence" przebywał w Nowym Jorku, w Olevano Romano pod Rzymem, na wyspie Sylt, w Wenecji oraz w Santiago i w Johannesburgu.
Artur Becker publikuje regularnie artykuły we „Frankfurter Rundschau” i „Neue Zürcher Zeitung” oraz w „Rzeczypospolitej”.
Do jego najbardziej znanych powieści w niemieckojęzycznym obszarze należą "Wodka und Messer. Lied vom Ertrinken" (2008, polskie wydanie 2013 pod tytułem "Nóż w wódzie. Pieśń o topielcach") oraz "Drang nach Osten (2019)."
Publikacje.
W języku niemieckim:
W przekładzie na język polski:
Wywiady.
Artur Becker, Monika Wolting: Kim jest, może i powinien być Europejczyk? Kosmopolakiem?, „Transfer. Reception Studies” 4.
25 lat później. Imponderabilia społecznej, politycznej i ekonomicznej zmiany. O przełomie demokratycznym w Polsce i w Niemczech z pisarzami Arturem Beckerem oraz Dariuszem Muszerem rozmawia Magdalena Kardach, „Przegląd Zachodni”, nr 4. – Poznań, 2015. – s. 305–313.

</doc>
<doc id="1753530" url="https://pl.wikipedia.org/wiki?curid=1753530" title="Épaule du Marboré">
Épaule du Marboré

Épaule du Marboré – szczyt w Pirenejach. Leży na granicy między Francją (departament Pireneje Wysokie) a Hiszpanią (Huesca). Należy do Pirenejów Wschodnich.
Pierwszego wejścia dokonali Henri Brulle, C. Passet i François Bernat-Salles w 12 sierpnia 1891 r.

</doc>
<doc id="1753531" url="https://pl.wikipedia.org/wiki?curid=1753531" title="Awtomobilist Krasnojarsk">
Awtomobilist Krasnojarsk



</doc>
<doc id="1753532" url="https://pl.wikipedia.org/wiki?curid=1753532" title="Rasswiet Krasnojarsk">
Rasswiet Krasnojarsk



</doc>
<doc id="1753533" url="https://pl.wikipedia.org/wiki?curid=1753533" title="Łokomotiw Krasnojarsk">
Łokomotiw Krasnojarsk



</doc>
<doc id="1753535" url="https://pl.wikipedia.org/wiki?curid=1753535" title="Dmytro Tiapuszkin">
Dmytro Tiapuszkin

Dmytro Albertowycz Tiapuszkin, ukr. Дмитро Альбертович Тяпушкін, ros. Дмитрий Альбертович Тяпушкин, "Dmitrij Albiertowicz Tiapuszkin" (ur. 6 listopada 1964 w Wolsku w obwodzie saratowskim, Rosyjska FSRR) – ukraiński piłkarz pochodzenia rosyjskiego, grający na pozycji bramkarza, reprezentant Ukrainy, trener piłkarski. Wcześniej posiadał obywatelstwo rosyjskie.
Kariera piłkarska.
Kariera klubowa.
W 1983 rozpoczął karierę piłkarską w klubie Eniergija Krasnojarsk, skąd w następnym sezonie przeszedł do Awtomobilista Krasnojarsk. Po dwóch latach przerwy w 1987 został piłkarzem drużyny rezerwowej CSKA Moskwa. W 1988 zaproszony do Metalista Charków, ale szybko po tym przeniósł się do Desny Czernihów. Po dobrych występach w Nywie Tarnopol w 1994 został zauważony przez skautów Spartaka Moskwa. Potem bronił barw moskiewskich klubów CSKA i Dinamo. W 1999 przeniósł się do Sokoł Saratów, w którym w 2000 ukończył karierę piłkarską.
Kariera reprezentacyjna.
15 marca 1994 debiutował w reprezentacji Ukrainy w meczu towarzyskim z Izraelem, przegranym 0:1.
Kariera trenerska.
Po zakończeniu kariery zawodniczej w 2003 rozpoczął pracę na stanowisku asystenta trenera w klubie Sokoł Saratów. Potem pomagał szkolić bramkarzy w drużynie rezerwowej CSKA oraz w MWD Rossii Moskwa. W 2010 powrócił do pracy w Sokole Saratów

</doc>
<doc id="1753536" url="https://pl.wikipedia.org/wiki?curid=1753536" title="Vanessa Vandy">
Vanessa Vandy

Vanessa Vandy (ur. 14 maja 1989 w Auckland w Nowej Zelandii) – fińska lekkoatletka specjalizująca się w skoku o tyczce, posiadająca również obywatelstwo Nowej Zelandii.
Osiągnięcia.
W 2008 Vandy reprezentowała Finlandię podczas igrzysk olimpijskich w Pekinie. 32. lokata w eliminacjach nie dała jej awansu do finału.

</doc>
<doc id="1753538" url="https://pl.wikipedia.org/wiki?curid=1753538" title="Pic de Troumouse">
Pic de Troumouse

Pic de Troumouse – szczyt górski w Pirenejach Centralnych, na granicy Francji (departament Pireneje Wysokie) i Hiszpanii (Huesca). Stoki po francuskiej stronie znajdują się w Parku Narodowym Pirenejów. 
Pierwszego wejścia dokonali Peytier i Hossard w 1825 roku.

</doc>
<doc id="1753541" url="https://pl.wikipedia.org/wiki?curid=1753541" title="Kartlewo">
Kartlewo



</doc>
<doc id="1753542" url="https://pl.wikipedia.org/wiki?curid=1753542" title="Pointe de Literole">
Pointe de Literole

Pointe de Literole – szczyt w Pirenejach. Leży na granicy między Francją (departament Górna Garonna) a Hiszpanią (Huesca). Należy do Pirenejów Centralnych.

</doc>
<doc id="1753545" url="https://pl.wikipedia.org/wiki?curid=1753545" title="Pic de Royo">
Pic de Royo

Pic de Royo – szczyt w Pirenejach. Leży na granicy między Francją (departament Górna Garonna) a Hiszpanią (Huesca). Należy do Pirenejów Centralnych.

</doc>
<doc id="1753549" url="https://pl.wikipedia.org/wiki?curid=1753549" title="Tańczący słoń">
Tańczący słoń

Tańczący słoń – ostatnia powieść Adama Bahdaja, którą pisarz ukończył w marcu 1984. Książka ukazała się w 1987 nakładem Krajowej Agencji Wydawniczej. Pierwotnie powieść ukazywała się w odcinkach na łamach pisma Płomyczek (z ilustracjami Jerzego Flisaka).
Opis fabuły.
Jest to powieść sensacyjna, która opowiada o przygodach Zuli Siwoszówny, Bartka Dziwisza, "Muminka" i innych dzieci spędzających wakacje na Mazurach. Z początku bohaterowie bawią się w Indian. Po pewnym czasie wplątują się w detektywistyczną przygodę, podczas której starają się rozwikłać zagadkę związaną z tajemniczą figurką tańczącego słonia.

</doc>
<doc id="1753551" url="https://pl.wikipedia.org/wiki?curid=1753551" title="Parafia Podwyższenia Krzyża Świętego w Sulechowie">
Parafia Podwyższenia Krzyża Świętego w Sulechowie

Parafia Podwyższenia Krzyża Świętego w Sulechowie – jedna z dwóch rzymskokatolickich parafii w mieście Sulechów, należąca do dekanatu Sulechów diecezji zielonogórsko-gorzowskiej, metropolii szczecińsko-kamieńskiej w Polsce, erygowana 31 marca 1864. Mieści się przy placu Kościelnym.

</doc>
<doc id="1753552" url="https://pl.wikipedia.org/wiki?curid=1753552" title="Pic Central">
Pic Central

Pic Central – szczyt w Pirenejach. Leży na granicy między Francją (departament Pireneje Wysokie) a Hiszpanią (Huesca). Należy do Pirenejów Centralnych.

</doc>
<doc id="1753556" url="https://pl.wikipedia.org/wiki?curid=1753556" title="William Theodore Heard">
William Theodore Heard

William Theodore Heard (ur. 24 lutego 1884 w Edynburgu, zm. 16 września 1973 w Rzymie) – szkocki duchowny katolicki, kardynał, wysoki urzędnik kurii rzymskiej, dziekan Roty Rzymskiej.
Życiorys.
Studiował na Uniwersytecie w Oxfordzie i na Papieskim Uniwersytecie Gregorańskim w Rzymie, gdzie uzyskał doktorat z filozofii w 1915 roku i doktoraty z teologii i prawa kanonicznego w 1921 roku. 30 marca 1918 roku przyjął święcenia kapłańskie w Rzymie. Pracę duszpasterską podjął w diecezji Southwark (Anglia) od 1921 roku. Od 1 października 1927 roku audytor Roty Rzymskiej, a od 15 grudnia 1958 roku jej dziekan. Na konsystorzu 14 grudnia 1959 roku papież Jan XXIII wyniósł go do godności kardynalskiej z tytułem kardynała-diakona S. Teodoro. 5 kwietnia 1962 roku mianowany arcybiskupem tytularnym Feradi Maius. Sakrę biskupią otrzymał 19 kwietnia 1962 roku w bazylice patriarchalnej św. Jana na Lateranie z rąk papieża Jana XXIII. Brał udział w obradach Soboru Watykańskiego II w latach 1962 - 1965. Uczestnik konklawe z 1963 roku, które wybrało na papieża Pawła VI. 18 maja 1970 roku promowany do stopnia kardynała-prezbitera tytułu S. Teodoro. Zmarł 16 września 1973 roku w szpitalu w Rzymie. Pochowano go na rzymskim cmentarzu Campo Verano.

</doc>
<doc id="1753557" url="https://pl.wikipedia.org/wiki?curid=1753557" title="Pic du Milieu">
Pic du Milieu

Pic du Milieu – szczyt w Pirenejach. Leży na granicy między Francją (departament Pireneje Wysokie) a Hiszpanią (Huesca). Należy do Pirenejów Centralnych.

</doc>
<doc id="1753558" url="https://pl.wikipedia.org/wiki?curid=1753558" title="Eunice Kennedy">
Eunice Kennedy



</doc>
<doc id="1753560" url="https://pl.wikipedia.org/wiki?curid=1753560" title="Aleksis Aleksudis">
Aleksis Aleksudis

Aleksis Aleksudis (gr. Αλέξης Αλεξούδης, ur. 20 czerwca 1972 we Florinie) – grecki piłkarz, występował na pozycji napastnika.
Kariera klubowa.
Karierę piłkarską Aleksudis rozpoczął w klubie AO Panelefsiniakos. W 1983 roku zadebiutował w jego barwach w trzeciej lidze greckiej. Po sezonie gry w Panelefsiniakosie przeszedł do pierwszoligowego OFI Kreta. Tam grał przez 4 lata, a najbardziej udanym dla niego sezonem był sezon 1993/1994, gdy strzelił 9 goli w lidze.
Latem 1994 roku Aleksudis odszedł do Panathinaikosu Ateny. Tam na ogół był rezerwowym napastnikiem. W 1994 i 1995 roku zdobył Puchar Grecji. W 1995 roku został po raz pierwszy w karierze mistrzem Grecji, a w 1996 - po raz drugi. W 1996 roku dotarł z Panathinaikosem do półfinału Pucharu Mistrzów. W sezonie 1999/2000 nie rozegrał żadnego spotkania ligowego i następnie odszedł z zespołu.
W sezonie 2000/2001 Aleksudis był najpierw zawodnikiem Ethnikosu Asteras, a następnie OFI Kreta. Po zakończeniu tamtego sezonu zdecydował się przerwać swoją karierę piłkarską.
Kariera reprezentacyjna.
W reprezentacji Grecji Aleksudis zadebiutował 27 kwietnia 1994 roku w wygranym 5:1 towarzyskim spotkaniu z Arabią Saudyjską i w debiucie zdobył gola. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił w jednym spotkaniu, przegranym 0:4 z Bułgarią, które było jego ostatnim w reprezentacji. Łącznie w kadrze narodowej rozegrał 4 mecze i zdobył jednego gola.

</doc>
<doc id="1753562" url="https://pl.wikipedia.org/wiki?curid=1753562" title="Ottavio Cagiano de Azevedo">
Ottavio Cagiano de Azevedo

Ottavio Cagiano de Azevedo (ur. 7 listopada 1845 we Frosinone, zm. 11 lipca 1927 w Anzio) – włoski duchowny katolicki, wysoki urzędnik Kurii Rzymskiej, Kanclerz Świętego Kościoła Rzymskiego, kardynał.
Życiorys.
Był bratankiem kardynała Antonio Cagiano de Azevedo. Po ukończeniu seminarium w Gottaferrata przyjął święcenia kapłańskie we wrześniu 1868. Pracował duszpastersko w Rzymie do 1874 roku, a następnie został kanonikiem patriarchalnej bazyliki liberiańskiej. 9 kwietnia 1880 mianowany infułatem "ad instar participantium". Od grudnia 1886 był kanonikiem patriarchalnej bazyliki watykańskiej. 31 grudnia 1891 został papieskim Szambelanem, a w 1901 Majordomusem.
11 grudnia 1905 papież Pius X kreował go kardynałem diakonem. Był kolejno: Apostolskim wizytatorem w Hospicjum Katechumenów, od 1913 proprefektem, a następnie prefektem Kongregacji Zakonów. Brał udział w konklawe 1914, na którym był przypuszczalnie skrutator. 6 grudnia 1915 został Kanclerzem Świętego Kościoła Rzymskiego, który to urząd pełnił już do śmierci. Jako kanclerz został mianowany kardynałem prezbiterem San Lorenzo in Damaso. Nigdy nie przyjął święceń biskupich. W 1922 brał udział w swym drugim konklawe, które wybrało Piusa XI. Pochowany został na cmentarzu Campo Verano.

</doc>
<doc id="1753563" url="https://pl.wikipedia.org/wiki?curid=1753563" title="Alexis Alexoudis">
Alexis Alexoudis



</doc>
<doc id="1753564" url="https://pl.wikipedia.org/wiki?curid=1753564" title="Grand Pic de Tapou">
Grand Pic de Tapou

Grand Pic de Tapou – szczyt w Pirenejach. Leży na granicy między Francją (departament Pireneje Wysokie) a Hiszpanią (Huesca). Należy do Pirenejów Centralnych.

</doc>
<doc id="1753565" url="https://pl.wikipedia.org/wiki?curid=1753565" title="Władysław Mrozowski">
Władysław Mrozowski

Władysław Mrozowski ps. „Gruda” (ur. 21 stycznia 1896 w Bilczycach, zm. 25 czerwca 1968 tamże) – polski dowódca wojskowy, starszy sierżant Wojska Polskiego, członek Związku Walki Zbrojnej – Armii Krajowej, więzień obozów Auschwitz-Birkenau oraz Sachsenhausen. 
Życiorys.
Dzieciństwo i młodość.
Urodził się 21 stycznia 1896 w miejscowości Bilczyce k. Krakowa, należących wówczas do Austro-Węgier. Ojciec jego, Stanisław Mrozowski był stangretem na pobliskim dworze; matką była Aniela z domu Augustynek. Miał trzech braci: Józefa, Stefana, Stanisława oraz trzy siostry: Zofię, Marię i Annę. Ukończył 7 klas szkoły podstawowej.
I wojna światowa.
15 kwietnia 1915, w wieku 19 lat został powołany do służby wojskowej w cesarsko-królewskiej armii. Będąc w 13 pułku piechoty walczył na froncie włoskim w czasie I wojny światowej.
Wojna polsko-bolszewicka.
W 1918, wstąpił jako ochotnik do Wojska Polskiego. W 13 pułku piechoty (złożonym z byłych żołnierzy c.k. armii) walczył początkowo na froncie czeskim i cieszyńskim. Następnie na froncie ukraińskim, gdzie jako karabinowy pozostawał bez przerwy do połowy lipca 1919. Szczególnie odznaczył się w walkach pod Czortkowem, Daraczowem, Trembowlą oraz Tarnopolem. Pod koniec działań wojennych razem z II/13 pp przeszedł na front bolszewicki, przejmując stanowisko dowódcy plutonu karabinów maszynowych. Funkcję tę pełnił do zawarcia zawieszenia broni. Za czyn bojowy w walkach z bolszewikami został 26 maja 1921 odznaczony Krzyżem Walecznych.
Dwudziestolecie międzywojenne.
Po wojnie przez krótki okres był funkcjonariuszem Policji Państwowej. Od 1923 w zawodowej służbie w Wojsku Polskim. W okresie międzywojennym pełnił funkcję szefa kompanii karabinów maszynowych, był instruktorem ckm oraz zajmował się wychowaniem żołnierzy. Ukończył Centralną Szkołę Strzelniczą w Toruniu oraz kurs doszkolenia dla podoficerów zawodowych w Grudziądzu. W 1930 odznaczony Brązowym Krzyżem Zasługi. W szczegółowym uzasadnieniu nadania odznaczenia napisano:
II wojna światowa.
Podczas kampanii wrześniowej walczył w obronie Twierdzy Modlin. Wzięty do niewoli niemieckiej 28 września 1939 i wywieziony do Stalagu IA. 16 listopada 1940 z powodu złego stanu zdrowia został zwolniony z obozu do miejsca zamieszkania.
Po powrocie pracował w firmie budowlanej jako stolarz niewykwalifikowany. W grudniu 1940 wstąpił do pracy konspiracyjnej w ZWZ-AK pod pseudonimem „"Gruda”". Zaprzysiężony przez kolegów Jana Orłowskiego oraz Juliusza Kubisa podjął się pracy kwatermistrza Obwodu Pułtusk. Pracę wykonywał do dnia aresztowania przez Gestapo 16 września 1942.
Osadzony w więzieniu w Pułtusku został poddany ciężkim torturom. Udowodniono mu, i sam przyznał, że posiadał wiarygodną wiedzę na temat istnienia konspiracji w Pułtusku. Nigdy jednak nie zdradził żadnych nazwisk oraz nie potwierdził przynależności do AK. Po zakończeniu gestapowskiego dochodzenia wraz z grupą innych przesłuchiwanych został przeniesiony do ciężkiego obozu dla więźniów politycznych Soldau w Działdowie. Tam także został poddany bestialskim torturom.
Mężczyźni skłonni przyznać się do udziału w konspiracji zostali reklamowo powieszeni na rynku pułtuskim w grudniu 1942 (m.in. wspomniany Juliusz Kubis). Mrozowskiego z powodu nieugiętości przetransportowano do niemieckiego obozu koncentracyjnego Auschwitz-Birkenau, gdzie otrzymał numer obozowy 104561. Po niespełna miesięcznym pobycie w Oświęcimiu, 13 marca 1943 trafił do Sachsenhausen. Wolność odzyskał po długim marszu na zachód Niemiec z rąk Amerykanów w miejscowości Schwerin.
Okres powojenny.
Dokładnie w Wigilię 1945 wrócił do rodzinnych Bilczyc. Od 10 grudnia 1948 pełnił funkcję prezesa Gminnej Spółdzielni „Samopomoc Chłopska” w Gdowie. Wstąpił także do Zjednoczonego Stronnictwa Ludowego. Zmarł na zawał 25 czerwca 1968. Pochowany na gdowskim cmentarzu parafialnym.

</doc>
<doc id="1753566" url="https://pl.wikipedia.org/wiki?curid=1753566" title="Parafia św. Stanisława Kostki w Sulechowie">
Parafia św. Stanisława Kostki w Sulechowie

Parafia pw. św. Stanisława Kostki w Sulechowie – jedna z trzech rzymskokatolickich parafii w mieście Sulechów, należąca do dekanatu Sulechów, diecezji zielonogórsko-gorzowskiej, metropolii szczecińsko-kamieńskiej w Polsce. Erygowana 29 czerwca 1980. Mieści się przy ulicy Odrzańskiej. Na terenie parafii mieszka (wraz z Mozowem) około 8000 wiernych. 
Historia.
Pierwszym proboszczem był ks. kanonik Edward Koper do 2007 roku. Następnie proboszczem został ks. kanonik Henryk Wojnar do 2016 roku. W 2016 roku proboszczem został ks. kanonik Piotr Bortnik, który był dyrektorem Diecezjalnego Domu Księży Emerytów w Zielonej Górze. Z dniem 1 sierpnia 2017 roku, ks. Piotr Bortnik został mianowany kustoszem sanktuarium maryjnego w Rokitnie i proboszczem tamtejszej wspólnoty. Proboszczem parafii św. Stanisława Kostki został ówczesny kustosz rokitniański, ks. kan. Józef Tomiak.

</doc>
<doc id="1753568" url="https://pl.wikipedia.org/wiki?curid=1753568" title="Petit Astazou">
Petit Astazou

Petit Astazou – szczyt w Pirenejach. Leży na granicy między Francją (departament Pireneje Wysokie) a Hiszpanią (Huesca). Należy do Pirenejów Centralnych.

</doc>
<doc id="1753569" url="https://pl.wikipedia.org/wiki?curid=1753569" title="Jan Kudlička">
Jan Kudlička

Jan Kudlička (ur. 29 kwietnia 1988 w Opawie) – czeski lekkoatleta, specjalizujący się w skoku o tyczce.

</doc>
<doc id="1753572" url="https://pl.wikipedia.org/wiki?curid=1753572" title="Pic de Serre Mourène">
Pic de Serre Mourène

Pic de Serre Mourène – szczyt w Pirenejach. Leży na granicy między Francją (departament Pireneje Wysokie) a Hiszpanią (Huesca). Należy do Pirenejów Centralnych.

</doc>
<doc id="1753573" url="https://pl.wikipedia.org/wiki?curid=1753573" title="GRID (medycyna)">
GRID (medycyna)

GRID (ang. "gay-related immune deficiency" – zespół niedoboru odporności gejów) – pierwsza nazwa zaproponowana dla AIDS w 1982, w związku z zauważeniem przez naukowców zwiększonej częstości zachorowań na mięsaka Kaposiego i pneumocystowe zapalenie płuc wśród homoseksualnych mężczyzn w Kalifornii i Nowym Jorku. Później zanotowano zwiększoną częstość zachorowań tych chorób u Haitańczyków, osób chorych na hemofilię, wstrzykujących dożylnie narkotyki, partnerek seksualnych pacjentów chorych na AIDS oraz biorców krwi bez żadnych oczywistych w tamtym czasie czynników ryzyka.
Nazwę AIDS zaproponowali po raz pierwszy w 1982 naukowcy, którzy chcieli wprowadzić bardziej dokładne, neutralne określenie.

</doc>
<doc id="1753574" url="https://pl.wikipedia.org/wiki?curid=1753574" title="Ricardo Ferreira Berna">
Ricardo Ferreira Berna

Ricardo Ferreira Berna (ur. 11 czerwca 1979 w São Paulo) – brazylijski piłkarz, występujący na pozycji bramkarza.
Kariera klubowa.
Ricardo Berna rozpoczął piłkarską karierę w japońskim klubie Vegalta Sendai w 1998 roku. Lata 1998-2000 spędził w Guarani FC, a 2000-2002 w Américe Belo Horizonte, z którą zdobył mistrzostwo stanu Minas Gerais – Campeonato Mineiro w 2001 roku.
W latach 2003–2005 grał kolejno w União São João Esporte Clube, Portuguesie São Paulo oraz ponownie w Américe Belo Horizonte. Od 2005 gra we Fluminense FC. We Fluminense 21 września 2006 w zremisowanym 1-1 meczu z Santosem FC zadebiutował w lidze brazylijskiej. Z klubem z Rio zdobył Puchar Brazylii 2007, co zaowocowało awansem do rozgrywek Copa Libertadores. W roku 2008 dotarł z Fluminense do finału Copa Libertadores, w którym klub z Rio de Janeiro przegrał z ekwadorskim LDU Quito. Ricardo Berna był rezerwowym w tych spotkaniach. W 2010 roku zdobył z Fluminense mistrzostwo Brazylii. W tym sezonie Ricardo Berna wystąpił w 9 spotkaniach.
W sezonie 2011 zajął z Fluminense trzecie miejsce w lidze. Ricardo Berna wystąpił w 4 spotkaniach ligowych. Dotychczas rozegrał we Fluminense 38 meczów ligowych.

</doc>
<doc id="1753575" url="https://pl.wikipedia.org/wiki?curid=1753575" title="Sergio Silvestris">
Sergio Silvestris

Sergio Paolo Francesco Silvestris (ur. 22 grudnia 1973 w Molfetcie) – włoski polityk, samorządowiec, eurodeputowany VII kadencji.
Życiorys.
Z wykształcenia farmaceuta, pracował jakiś czas jako dziennikarz. W 1995 został wybrany do rady miejskiej Bisceglie. Pięć lat później uzyskał mandat radnego regionu Apulia, będąc wówczas najmłodszym radnym Sojusz Narodowego tego szczebla we Włoszech. Odnowił go w 2005, stając się w nowej kadencji jednym z głównych przeciwników komunistycznego prezydenta regionu, Nichiego Vendoli.
W 2009 został wiceprzewodniczącym struktur prowincjonalnych nowej partii pod nazwą Lud Wolności. W tym samym roku z listy tego ugrupowania w wyborach zdobył mandat posła do Parlamentu Europejskiego VII kadencji. Przystąpił do frakcji Europejskiej Partii Ludowej oraz Komisji Budżetowej. Po faktycznym rozwiązaniu PdL został członkiem reaktywowanej w 2013 partii Forza Italia.

</doc>
<doc id="1753576" url="https://pl.wikipedia.org/wiki?curid=1753576" title="Cmentarz żydowski w Miliczu">
Cmentarz żydowski w Miliczu

Cmentarz żydowski w Miliczu – kirkut mieści się w dzielnicy Karłów, niedaleko cmentarza komunalnego. Powstał w 1819 roku. Ma powierzchnię 0,12 ha. Obecnie teren kirkutu jest zdewastowany i zniszczony. Na miejscu nekropolii stoją domy mieszkalne.

</doc>
<doc id="1753579" url="https://pl.wikipedia.org/wiki?curid=1753579" title="Region Estrie (Quebec)">
Region Estrie (Quebec)



</doc>
<doc id="1753580" url="https://pl.wikipedia.org/wiki?curid=1753580" title="Cmentarz żydowski w Trzebnicy">
Cmentarz żydowski w Trzebnicy

Cmentarz żydowski w Trzebnicy – kirkut mieści się przy szosie do Obornik Śląskich. Powstał w 1827 roku. Ma powierzchnię 0,2 ha. Teren nekropolii został zdewastowany przez nazistów w czasie Kryształowej nocy. Zachowały się tylko fragmenty rozbitych macew. Po zakończeniu II wojny światowej zaniedbany. Miejsce cmentarza nie jest w żaden sposób oznakowane i upamiętnione.

</doc>
<doc id="1753581" url="https://pl.wikipedia.org/wiki?curid=1753581" title="Cantons de l'Est">
Cantons de l'Est



</doc>
<doc id="1753583" url="https://pl.wikipedia.org/wiki?curid=1753583" title="Eastern Townships">
Eastern Townships



</doc>
<doc id="1753584" url="https://pl.wikipedia.org/wiki?curid=1753584" title="Zbigniew Iwasiewicz">
Zbigniew Iwasiewicz

Zbigniew Iwasiewicz – (ur. 18 października 1908 w Warszawie, zm. 8 lipca 1986 w Warszawie) – polski łyżwiarz figurowy i działacz łyżwiarski.
Biografia.
W okresie międzywojennym uprawiał łyżwiarstwo figurowe, jeździł indywidualnie oraz w parze ze swoją żoną Jadwigą. W latach 1931-1933 został trzykrotnym mistrzem Polski w jeździe solowej. Był pierwszym prezesem Polskiego Związku Łyżwiarstwa Figurowego i jego działaczem.
Zmobilizowany we wrześniu 1939 roku znalazł się na wschodnich terenach Polski, a po ich zajęciu przez Armię Czerwoną, w przebraniu kolejarza przedostał się do Warszawy.
Podczas okupacji aresztowani wraz z żoną przez gestapo, uciekli z ciężarówki wiozącej ich do obozu koncentracyjnego. Po wojnie przez pewien czas mieszkał w Gdyni, a po powrocie do Warszawy pracował w handlu zagranicznym, m.in. w Polimexie i Polservisie oraz w Zachodniej Agencji Prasowej. Znał doskonale trzy języki: angielski, francuski i niemiecki. Jest redaktorem publikacji "Polskie ziemie zachodnie i północne: zagadnienia morskie", Zachodnia Agencja Prasowa, 1959 (wydanej również w języku rosyjskim, francuskim, niemieckim i angielskim).
Życie prywatne.
Syn Jana (dyrektora Towarzystwa Przemysłowo-Handlowego „Globus” oraz dyrektora Związku Cukrowni) i Franciszki z d. Donderkiewicz. Miał wykształcenie wyższe ekonomiczne. Ukończył także podchorążówkę.
I żona: Jadwiga Cukiert (28 października 1912 - 21 października 1961) - również uprawiała łyżwiarstwo figurowe, a w latach 30. XX w. była Mistrzynią Warszawy,
II żona: Hanna Jastrzębiec-Kozłowska (?-2007)
Pochowany wraz z pierwszą żoną na cmentarzu Powązkowskim w Warszawie, kw. H-1-7/8.

</doc>
<doc id="1753585" url="https://pl.wikipedia.org/wiki?curid=1753585" title="Cmentarz żydowski w Twardogórze">
Cmentarz żydowski w Twardogórze

Cmentarz żydowski w Twardogórze – kirkut mieścił się przy ulicy Leśnej przy cmentarzu komunalnym. Został założony w 1751 roku. Obecnie nie ma na nim nagrobków, ponieważ na terenie kirkutu została uruchomiona kopalnia piasku.

</doc>
<doc id="1753586" url="https://pl.wikipedia.org/wiki?curid=1753586" title="Hermann Beitzke">
Hermann Beitzke

Hermann Beitzke (ur. 21 czerwca 1875 w Tecklenburgu, zm. 8 czerwca 1953 w Grazu) – niemiecki lekarz, patolog, badacz gruźlicy.
Studiował medycynę na Uniwersytecie w Lozannie, Bonn, Monachium i Berlinie. Tytuł doktora medycyny otrzymał w 1899 w Kilonii. Od 1900 do 1901 pracował jako asystent w Instytucie Higienicznym w Halle, od 1902 w Instytucie Patologicznym w Getyndze. Od 1906 w Instytucie Patologicznym w Berlinie. W 1911 powołany na katedrę w Lozannie, od 1916 wykładał na Akademii Medycznej w Duesseldofie. Od 1922 do 1941 wykładał na Karl-Franzens-Universität Graz. Żonaty z Irmą, z domu Krönig. Ich synem był Günther Beitzke.
Zajmował się m.in. patologią nerek i gruźlicą. 

</doc>
<doc id="1753587" url="https://pl.wikipedia.org/wiki?curid=1753587" title="Daugavpils">
Daugavpils



</doc>
<doc id="1753590" url="https://pl.wikipedia.org/wiki?curid=1753590" title="Cmentarz żydowski w Żmigrodzie">
Cmentarz żydowski w Żmigrodzie

Cmentarz żydowski w Żmigrodzie – kirkut mieści się przy ulicy Willowej. Powstał w 1822. Obecnie nekropolia jest nieogrodzona, zdewastowana i zniszczona. Nie ma na niej macew. Na miejscu cmentarza stoją domy mieszkalne.

</doc>
<doc id="1753591" url="https://pl.wikipedia.org/wiki?curid=1753591" title="Wołodymyr Sawczenko">
Wołodymyr Sawczenko

Wołodymyr Mykołajowycz Sawczenko, ukr. Володимир Миколайович Савченко, ros. Владимир Николаевич Савченко, "Władimir Nikołajewicz Sawczienko" (ur. 9 września 1973 w Doniecku, Ukraińska SRR) – ukraiński piłkarz, grający na pozycji bramkarza, reprezentant Ukrainy.
Kariera piłkarska.
Kariera klubowa.
W 1991 rozpoczął karierę piłkarską w Majaku Charków, który w następnym sezonie zmienił nazwę na Olimpik Charków. W tym że roku został piłkarzem Metalista Charków. Potem przeniósł się do CSKA-Borysfen Kijów. W 1996 wyjechał do Korei Południowej, gdzie podpisał kontrakt z Anyang LG Cheetahs. Jednak szybko wrócił do Europy i od 1997 bronił barw klubu Rostsielmasz/FK Rostów. W 2004 przeszedł do Tereka Grozny. W 2006 zakończył karierę piłkarską w klubie Łada Togliatti.
Kariera reprezentacyjna.
11 września 1994 debiutował w reprezentacji Ukrainy w meczu towarzyskim z Koreą Południową, przegranym 0:1.

</doc>
<doc id="1753593" url="https://pl.wikipedia.org/wiki?curid=1753593" title="Zdobycie Chalkis">
Zdobycie Chalkis

Zajęcie Chalkis – zajęcię Chalkis przez Rzymian w roku 199 p.n.e. 
Po zdobyciu Antipatrei w roku 200 p.n.e. wojska rzymskie pod wodzą konsula Sulpicjusza Galby przezimowały w obozie pod Apollonią, szykując się do kampanii wiosennej w królestwie Macedonii. Nie próżnowała jednak flota rzymska. Siły morskie składające się z 20 korabii legata Gajusza Klaudiusza Cento wzmocnione 6 okrętami z Rodos i Aten opłynęły Peloponez kierując się ku Eubei w kierunku miasta Chalkis. Na wieść o słabej obronie macedońskiej okręty rzymskie podpłynęły nocą pod miasto. Niewielka liczba żołnierzy za pomocą drabin wdrapała się na mury, a po wybiciu strażników otworzyła bramy reszcie wojska. W wyniku ataku doszło do masakry obrońców i mieszkańców Chalkis. W walkach wybito oddział z garnizonu Filipa V pod wodzą Sopatrosa z Akarnanii. Miasto splądrowano i spalono, uwalniając wcześniej jeńców rodyjskich. Na wieść o masakrze Filip na czele swoich wojsk podążył do Chalkis, jednak nie zastając pod miastem Rzymian skierował się do Beocji, obierając kurs na Ateny.

</doc>
<doc id="1753597" url="https://pl.wikipedia.org/wiki?curid=1753597" title="Twierdzenie Lindenbauma">
Twierdzenie Lindenbauma



</doc>
<doc id="1753598" url="https://pl.wikipedia.org/wiki?curid=1753598" title="A Whiter Shade of Pale">
A Whiter Shade of Pale

A Whiter Shade of Pale (zwyczajowe polskie tłumaczenie: "Bielszy odcień bieli") – debiutancki utwór brytyjskiej grupy rockowej Procol Harum, który stał się międzynarodowym przebojem. Singiel z tą rockową balladą osiągnął szczyty list przebojów w kilkunastu krajach i stał się wizytówką zespołu. Nagrano ponadto więcej niż 900 coverów.
Muzyka.
Utwór został nagrany w wersji monofonicznej czterośladowo (maj 1967, Olympic Studios w Barnes w Londynie). Skład formacji:
Utwór nagrano w studiu „na żywo”, bez montażu – w 3 podejściach. Kilka dni później nagrano utwór ponownie, z nowo pozyskanym perkusistą "Bobbym Harrisonem". Wersja została jednak uznana za gorszą i do rozpowszechniania weszła wersja pierwotna.
Główny motyw muzyczny utworu grany na organach Hammonda jest zainspirowany przez "Arię na strunie G" z "III Suity Orkiestrowej D-dur" (BWV 1068) Johanna Sebastiana Bacha – nie jest jednak dosłownym cytatem muzycznym. Słychać również odniesienie muzyczne do kantaty Wachet auf, ruft uns die Stimme (BWV 140) tego samego kompozytora.
Tekst.
Utwór cechuje się psychodelicznym tekstem Keith Reida. Według autora tytuł wpadł mu do głowy na imprezie. Sam tekst powstał jako luźny ciąg skojarzeń (strumień świadomości). W oryginale kompozycja miała 4 zwrotki, lecz na singlu znalazły się tylko dwie. Trzecia i (rzadziej) czwarta jest wykonywana wyłącznie na koncertach Procol Harum na żywo. Zwrot "A whiter shade of pale" od tego czasu stał się w angielszczyźnie popularnym stałym związkiem frazeologicznym i jest często parafrazowany do formy "X er shade of Y" ("jakiś" odcień "czegoś"). Polskie niezbyt dosłowne tłumaczenie tytułu ("Bielszy odcień bieli") również doczekało się parafraz – m.in. w tytule audycji radiowej Programu III Polskiego Radia (oraz płyty) "Bielszy odcień bluesa".
Wydanie singla.
Na rynek mała płyta trafiła 12 maja 1967. W czerwcu wszedł na 1. miejsce brytyjskiej listy przebojów pozostając tam 6 tygodni. Kompozycja dotarła również do pierwszego miejsca w innych krajach europejskich. W USA utwór dotarł do 5. miejsca listy przebojów, sprzedając się w ponad milionie kopii.
Proces o prawa autorskie.
W roku 2005 były organista Procol Harum, Matthew Fisher wytoczył proces przeciwko Brookerowi i producentowi twierdząc, że był współautorem muzyki utworu (zmienił niektóre akordy i dołączył drugi motyw muzyczny w kontrapunkcie).
Fisher wygrał proces w grudniu 2006. Przyznano mu 40% tantiem – lecz nie od dnia skomponowania utworu, a tylko od 2005 roku.
Gary Brooker i producent ("Onward Music") odwołali się od wyroku sądu do wyższej instancji ("Court of Appeal of England and Wales") w 2007. W kwietniu 2008 zapadł wyrok podtrzymujący współprawa autorskie Fishera, lecz odmawiający mu tantiem – ponieważ roszczenie zostało zgłoszone 38 lat po skomponowaniu. Pełne prawa autorskie otrzymał ponownie Brooker.
W listopadzie 2008 Matthew Fisher uzyskał możliwość odwołania się od tego wyroku do Izby Lordów. Apelacja została przedstawiona w kwietniu 2009. Wyrok zapadł 30 lipca 2009 – przywrócono orzeczenie 1 instancji. Lordowie stwierdzili, że w brytyjskim prawie nie ma limitów czasowych ograniczających możliwość zgłoszenia roszczeń do praw autorskich. Prawa do części przyszłych tantiem przyznano zatem ponownie Fisherowi.
Popularność.
Powstało ponad 900 coverów utworu. Kompozycja znalazła się także na ścieżce dźwiękowej kilku filmów, m.in.:
Wraz z „Bohemian Rhapsody” brytyjskiego zespołu Queen, utwór znalazł się na 1. miejscu listy najlepszych brytyjskich singli 1952-1977 (Brit Awards). Magazyn "Rolling Stone" umieścił go w 2004 na miejscu 57 listy 500 utworów wszech czasów.
Wersja Annie Lennox.
Annie Lennox nagrała własną wersję utworu na swój drugi solowy album, "Medusa", wydany w 1995 roku. Singel dotarł do miejsca 16. na liście UK Singles Chart w Wielkiej Brytanii i uplasował się także w pierwszej dwudziestce list sprzedaży we Francji i Belgii. Utwór został wykorzystany w filmie "System" z Sandrą Bullock.

</doc>
<doc id="1753599" url="https://pl.wikipedia.org/wiki?curid=1753599" title="Mariya Shalayeva">
Mariya Shalayeva



</doc>
<doc id="1753601" url="https://pl.wikipedia.org/wiki?curid=1753601" title="Miguel Ángel Martínez Martínez">
Miguel Ángel Martínez Martínez

Miguel Ángel Martínez Martínez (ur. 30 stycznia 1940 w Madrycie) – hiszpański polityk, deputowany do Parlamentu Europejskiego V, VI i VII kadencji.
Życiorys.
Studiował na uczelniach w Madrycie, Tuluzie i Wiedniu. Zaangażowany w działalność Międzynarodowej Unii Młodych Socjalistów, w latach 60. był zastępcą sekretarza generalnego i wiceprzewodniczącym tej organizacji. Od 1973 zatrudniony w Międzynarodowej Konfederacji Wolnych Związków Zawodowych (ICFTU). W 1980 wszedł w skład władz regionalnych Unión General de Trabajadores w Ciudad Real, a rok później został sekretarzem generalnym Hiszpańskiej Socjalistycznej Partii Robotniczej we wspólnocie autonomicznej Kastylia-La Mancha.
W 1977 z ramienia PSOE został wybrany do Kongresu Deputowanych. W niższej izbie Kortezów Generalnych zasiadał do 1999. Pełnił m.in. funkcję wiceprzewodniczącego (1983–1992) i przewodniczącego (1992–1996) Zgromadzenia Parlamentarnego Rady Europy. W 1999, 2004 i 2009 uzyskiwał mandat posła do Parlamentu Europejskiego. W V kadencji był wiceprzewodniczącym grupy socjalistycznej. W 2007 objął stanowisko wiceprzewodniczącego Europarlamentu, utrzymał je także po wyborach w 2009.
Uhonorowany tytułami doktora "honoris causa" przez uniwersytety w Moskwie, Kluż i Aberdeen. W 1994 został odznaczony Krzyżem Komandorskim z Gwiazdą Orderu Zasługi RP przez prezydenta Lecha Wałęsę.

</doc>
<doc id="1753603" url="https://pl.wikipedia.org/wiki?curid=1753603" title="Wanda Wróbel-Stermińska">
Wanda Wróbel-Stermińska

Wanda Aniela Wróbel-Stermińska (ur. 21 lipca 1911 w Strzyżowie nad Wisłokiem, zm. 28 lutego 1983 w Krakowie), uczona polska, botanik, adiunkt w Ogrodzie Botanicznym Uniwersytetu Jagiellońskiego.
Była córką Władysława Wróbla, pracownika stacji kolejowej w Strzyżowie, oraz Marii z domu Pałczyńskiej-Bodnar. W latach 1918–1924 uczęszczała do szkoły powszechnej w Strzyżowie, następnie (1924–1932) do tamtejszego Miejskiego Gimnazjum Koedukacyjnego, w którym zdała egzamin dojrzałości w maju 1932. Podjęła z kolei studia botaniczne na Wydziale Filozoficznym Uniwersytetu Jagiellońskiego, ale z powodu trudnych warunków materialnych nie zdołała ich ukończyć przed wybuchem wojny; skromny budżet domowy musiała ratować korepetycjami. W ostatnich latach przed wybuchem wojny pracowała w Instytucie Botanicznym Uniwersytetu Jagiellońskiego, nie wiadomo jednak, czy było to zajęcie zarobkowe, czy bardziej wolontariat związany z przygotowywaniem pracy magisterskiej. W chwili wybuchu II wojny światowej przebywała w Strzyżowie i przez kilka miesięcy udzielała się w Polskim Czerwonym Krzyżu. Po otrzymaniu wezwania na roboty w Rzeszy wróciła do Krakowa i wystarała się o stałą posadę w Ogrodzie Botanicznym, co pozwoliło jej uzyskać zwolnienie z obowiązku wyjazdu; od maja 1940 aż do stycznia 1945 pracowała w krakowskim Ogrodzie Botanicznym (ówcześnie pod niemiecką nazwą Botanische Anstalten, Krakau), początkowo w charakterze robotnika fizycznego, potem pracownika biurowego. Zajmowała się m.in. zbiorami roślin naczyniowych w zielniku. Należała do grona osób zasłużonych dla ratowania Ogrodu Botanicznego przed dewastacją w czasie wojny.
1 kwietnia 1945 podjęła pracę naukową na Uniwersytecie Jagiellońskim; do końca tegoż roku pracowała jako młodszy asystent-wolontariusz w Ogrodzie Botanicznym oraz asystent bezpłatny w Katedrze Botaniki. 21 grudnia 1945 uzyskała dyplom magistra filozofii w zakresie botaniki, na podstawie pracy "O polskich gatunkach koniczyny Trifolium L.", przygotowywanej pod kierunkiem profesora Władysława Szafera już od roku akademickiego 1936/1937. 1 lutego 1946 została młodszym asystentem w Ogrodzie Botanicznym, 1 sierpnia tegoż roku przeszła na etat starszego asystenta. 16 maja 1950 uzyskała dyplom doktora nauk matematyczno-przyrodniczych (na Wydziale Matematyczno-Przyrodniczym Uniwersytetu Jagiellońskiego), po przedstawieniu rozprawy "Obserwacje nad rozmnażaniem wegetatywnym, kiełkowaniem i zoochorią maliny właściwej Rubus idaeus L.". Praca doktorska, przygotowana podobnie jak praca magisterska Wróblówny pod kierunkiem profesora Szafera, ogłoszona została drukiem w "Acta Societatis Botanicorum Poloniae" (1949/1950). Od lutego 1961 Wanda Wróbel-Stermińska była adiunktem w Ogrodzie Botanicznym, w tym w latach 1973–1976 na podstawie corocznych przedłużeń umowy o pracę decyzjami rektora. Od listopada 1968 do marca 1970 pełniła obowiązki dyrektora Ogrodu Botanicznego. Przeszła na emeryturę z początkiem lipca 1976, jeszcze do 1982 podejmując w Ogrodzie Botanicznym prace sezonowe. 
W ramach obowiązków zawodowych na Uniwersytecie prowadziła ćwiczenia z systematyki i morfologii roślin dla studentów II roku biologii oraz pracownię praktyczną dla studentów IV roku, sprawowała również opiekę nad letnimi praktykami w Ogrodzie Botanicznym. Wielokrotnie brała udział w pracach komisji egzaminacyjnych dla kandydatów na I rok studiów biologicznych (na Wydziale Matematyczno-Przyrodniczym, potem na Wydziale Biologii i Nauk o Ziemi). W Ogrodzie Botanicznym podlegały jej dział morfologii, systematyki i genetyki roślin, grupy ekologiczno-geograficzne oraz nasionarnia. Nadzorowała także kolekcje roślin szklarniowych oraz naukową korespondencję Ogrodu. W latach 1946–1975 przygotowała trzydzieści wydań katalogu nasion "Index seminum" Ogrodu Botanicznego, za pośrednictwem którego prowadziła wymianę nasion z innymi ogrodami botanicznymi. Była również przewodniczką wycieczek po Ogrodzie Botanicznym. Odbyła kilka podróży naukowych do krajów bloku socjalistycznego (m.in. w 1963 była w Sofii, w 1964 w Kijowie, w 1969 w Jenie). W latach 1961–1975 zasiadała w Komisji do spraw Ogrodu Botanicznego Uniwersytetu Jagiellońskiego (Radzie Naukowej Ogrodu Botanicznego), w tym od 1965 pełniła obowiązki sekretarza tego gremium, które jednakże od schyłku lat 60. zaprzestało faktycznej działalności.
Była związana także z innymi krakowskimi uczelniami. W latach 1949–1965 współpracowała z Państwową Wyższą Szkołą Pedagogiczną (potem Wyższą Szkołą Pedagogiczną), na której jako wykładowca kontraktowy prowadziła zajęcia z systematyki roślin, geografii i ekologii roślin, biogeografii. W roku akademickim 1967/1968 prowadziła wykłady i ćwiczenia z roślin ozdobnych w Wyższej Szkole Rolniczej. Była też związana z Katedrą Botaniki Farmaceutycznej krakowskiej Akademii Medycznej.
Jej zainteresowania naukowe obejmowały biologię rozsiewania się roślin, aklimatyzację i uprawę roślin pochodzenia obcego, teratologię u roślin, wegetatywne rozmnażanie roślin. Ogłosiła niemal 100 prac (pod nazwiskami Wróbel, Wróblówna, Wróbel-Stermińska, Stermińska), z czego około 60, o charakterze popularnonaukowym, stanowiło prezentację kolekcji Ogrodu Botanicznego. Z artykułów można wymienić m.in. "Obserwacje nad kiełkowaniem nasion i wzrostem siewek Stangeria paradoxa Th. Moore" ("Acta Societatis Botanicorum Poloniae", 1955), "Metasequoia glyptostroboides Hu et Cheng w Krakowskim Ogrodzie Botanicznym" ("Wiadomości Botaniczne", 1958, współautor B. Szafran), "Próby aklimatyzacji Leonothis leonorus R. Br." ("Wiadomości Botaniczne", 1968), "Biologia zapylania i rozsiewania się nasion u Crossandra nilotica Oliv." ("Wiadomości Botaniczne", 1970). Od 1954 przygotowywała rozprawę kandydacką (odpowiednik habilitacyjnej) "Morfologia i biologia rozsiewania owoców i nasion niektórych krajowych gatunków z rodzaju Veronica", pracy tej jednak nie ukończyła.
Była członkinią Polskiego Towarzystwa Botanicznego (od 1945), Towarzystwa Przyrodników im. Kopernika (od 1945), Związku Nauczycielstwa Polskiego (od 1948, pełniła funkcję męża zaufania koła związkowego w Ogrodzie Botanicznym). W Oddziale Krakowskim Polskiego Towarzystwa Botanicznego przewodniczyła Komisji Popularyzacji Wiedzy Botanicznej.
W pamięci współpracowników zapisała się jako osoba wesoła i towarzyska, elegancka, fundatorka niekonwencjonalnych upominków dla bliskiego otoczenia. W 1958 wyszła za mąż (mąż Piotr Stermiński). Zmarła 28 lutego 1983 w Krakowie, pochowana została tamże na Cmentarzu Rakowickim (cmentarzu wojskowym przy ul. Prandoty). 

</doc>
<doc id="1753604" url="https://pl.wikipedia.org/wiki?curid=1753604" title="Magnus I von Sachsen-Lauenburg">
Magnus I von Sachsen-Lauenburg



</doc>
<doc id="1753605" url="https://pl.wikipedia.org/wiki?curid=1753605" title="Poręba (stacja kolejowa)">
Poręba (stacja kolejowa)

Poręba – nieczynna stacja kolejowa w Porębie, w województwie śląskim, w Polsce.

</doc>
<doc id="1753607" url="https://pl.wikipedia.org/wiki?curid=1753607" title="Antonio Masip Hidalgo">
Antonio Masip Hidalgo

Antonio Masip Hidalgo (ur. 3 maja 1946 w Oviedo) – hiszpański polityk i prawnik, deputowany do Parlamentu Europejskiego VI i VII kadencji.
Życiorys.
W 1971 ukończył studia prawnicze na Uniwersytecie Deusto w Bilbao. W 1972 rozpoczął praktykę adwokacką. W 1982 został wybrany do parlamentu wspólnoty autonomicznej Asturii. W tym samym roku objął urząd ministra kultury i sportu w rządzie regionalnym. Stanowisko to zajmował do 1983, następnie do 1991 był burmistrzem Oviedo. W 1983 został prezesem Instytutu Studiów Asturyjskich, a później także wiceprezesem Fundacji Księcia Asturii. Opublikował kilka pozycji książkowych.
Od 1997 do 2003 pełnił funkcję sekretarza generalnego Hiszpańskiej Socjalistycznej Partii Robotniczej w Oviedo, do 2004 zasiadał w komitecie federalnym tego ugrupowania. W 2004 z listy PSOE uzyskał mandat posła do Parlamentu Europejskiego. W wyborach w 2009 skutecznie ubiegał się o reelekcję. W VII kadencji przystąpił do grupy Postępowego Sojuszu Socjalistów i Demokratów oraz do Komisji Prawnej.

</doc>
<doc id="1753608" url="https://pl.wikipedia.org/wiki?curid=1753608" title="Prochaska">
Prochaska



</doc>
<doc id="1753610" url="https://pl.wikipedia.org/wiki?curid=1753610" title="Siewierz (stacja kolejowa)">
Siewierz (stacja kolejowa)

Siewierz – stacja kolejowa w Siewierzu, w województwie śląskim, w Polsce. Obecnie (2011) wykorzystana tylko w ruchu towarowym.

</doc>
<doc id="1753616" url="https://pl.wikipedia.org/wiki?curid=1753616" title="Park Bieńkowicki">
Park Bieńkowicki

Park Bieńkowicki, to niewielki park we Wrocławiu położony na osiedlu Bieńkowice. Nazwa parku została nadana § 1 pkt 25 uchwały nr LXXI/454/93 Rady Miejskiej Wrocławia z dnia 9 października 1993 roku w sprawie nazw parków i terenów leśnych istniejących we Wrocławiu. Park utworzony został w 1907 r.. Park położony jest przy ulicy Koreańskiej, która dzieli jego obszar na dwie części. Na południe od parku przebiega granica Wrocławia, za którą położona jest wieś Iwiny.

</doc>
<doc id="1753618" url="https://pl.wikipedia.org/wiki?curid=1753618" title="Tarnowskie Góry Żyglin">
Tarnowskie Góry Żyglin

Tarnowskie Góry Żyglin – dawna stacja kolejowa a obecnie bocznica szlakowa na linii nr 182 w Miasteczku Śląskim, w sołectwie Żyglin-Żyglinek; w województwie śląskim, w Polsce.
Na miejscu dawnej stacji ma powstać mijanka bez przystanku w ramach modernizacji i odbudowy linii kolejowej nr 182.

</doc>
<doc id="1753623" url="https://pl.wikipedia.org/wiki?curid=1753623" title="Narita">
Narita

 
 – miasto w Japonii, położone w prefekturze Chiba, odległe od Tokio o około 70 km. 
Miasto zajmuje powierzchnię 213,84 km2 . W 2020 r. mieszkało w nim 132 998 osób, w 59 985 gospodarstwach domowych (w 2010 r. 128 944 osoby, w 52 908 gospodarstwach domowych).
W maju 1978 r. oddano do użytku Międzynarodowy Port Lotniczy Narita, położony w pobliżu miasta. Lotnisko obsługuje połączenia Tokio ze wszystkimi głównymi miastami świata.
Historia.
Obszar miasta był zamieszkany już w prehistorycznej epoce Mudoki (okres kultury przedceramicznej, trwający do ok. XII tysiąclecia p.n.e). Podczas budowy portu lotniczego Narita znalezione zostały kamienne narzędzia datowane na XXVIII wiek p.n.e.
Ufundowana w 940 roku świątynia japońskiej odmiany buddyzmu ezoterycznego Shingon, Narita-san Shinshō-ji przyczyniła się do dynamicznego rozwoju osady.

</doc>
<doc id="1753624" url="https://pl.wikipedia.org/wiki?curid=1753624" title="Miasteczko Śląskie Brynica">
Miasteczko Śląskie Brynica

Miasteczko Śląskie Brynica – nieczynny przystanek kolejowy w Miasteczku Śląskim, w dzielnicy Brynica; w województwie śląskim, w Polsce.

</doc>
<doc id="1753626" url="https://pl.wikipedia.org/wiki?curid=1753626" title="MTV Ameryka Łacińska">
MTV Ameryka Łacińska

Music Television Networks Latinoamérica, MTV Latino lub MTV Latin) – stacja ta wystartowała 1 października 1993 roku w Ameryce Łacińskiej (Argentyna, Kolumbia, Meksyk). MTV "Ameryka Łacińska" jest rozpowszechniany za pośrednictwem satelity, kablówkę i innych dystrybucji poprzez trzech różnych kanałów w Argentynie, Kolumbii i Meksyku. Kanał ma również własne wersje reality show jak Roomraiders lub Zwolniony, ale przez większość czasu złe słowa nie są ocenzurowane w MTV (specjalnie w wododział czasu). Stację tę można oglądać w prawie każdym kraju Ameryki Południowej. MTV Ameryka Łacińskiej jest wiele programów takich samych jak w Polsce. Takie jak Pimp My Ride, Next, Raperska rodzina Run'a, Life Of Ryan, Paris Hilton - Kumpela na zabój, The City, The X Effect, Jackass, The Hills, MTV Cribs, Moje Supersłodkie urodziny, Zakochaj się w Tili Tequili, a także nadawane na ZigZapie .

</doc>
<doc id="1753629" url="https://pl.wikipedia.org/wiki?curid=1753629" title="Jasmine">
Jasmine

 – japońska piosenkarka R&amp;B. Jej prawdziwe imię to .

</doc>
<doc id="1753632" url="https://pl.wikipedia.org/wiki?curid=1753632" title="Zabrze Makoszowy">
Zabrze Makoszowy

Zabrze Makoszowy – stacja kolejowa w Makoszowach, dzielnicy Zabrza, w województwie śląskim.

</doc>
<doc id="1753633" url="https://pl.wikipedia.org/wiki?curid=1753633" title="Rangers TV">
Rangers TV

 Rangers TV – kanał telewizyjny Rangers F.C.
Rozpoczęty w 2004 r. i prowadzony przez Setanta Sports był dostępny na platformach satelitarnych i kablowych na terenie Wielkiej Brytanii i Irlandii. Na antenie Rangers TV transmitowane były pełne mecze Rangers z jednodniowym opóźnieniem, a także spotkania drużyny rezerw czy słynne mecze z przeszłości. Głównym programem był "Ibrox Uncovered", który był prowadzony na żywo przez Lindsey Archibald, a tematyka tejże audycji dotyczyła aktualnych wydarzeń związanych z klubem. Gośćmi Lindsey byli m.in. Derek Ferguson, Andy Goram czy Arthur Numan. Dwa razy w tygodniu ze studiem łączyli się za pomocą telefonów kibice.
W czerwcu 2009 r. kryzys finansowy mocno dotknął Setanta Sports. Stacja nie była w stanie wypłacać należnych pieniędzy klubom Scottish Premier League i Premiership oraz przestała przyjmować nowych klientów. Po kilku tygodniach Setanta upadła, zaprzestając nadawania swoich kanałów, w tym Rangers TV.
30 października 2009 roku nastąpiło wznowienie działalności Rangers TV, który odtąd dostępny jest jedynie za pośrednictwem Internetu, co umożliwia dostęp do treści multimedialnych widzom na całym świecie. Ponadto, mieszkańcy spoza Wysp Brytyjskich mają możliwość oglądania na żywo wszystkich spotkań pierwszego zespołu, a od 2011 roku wybrane wyjazdowe mecze są również dostępne dla Brytyjczyków. 
Na platformie Rangers TV dostępne są także archiwalne materiały oraz bieżące wiadomości - nagrania z konferencji prasowych, wywiady, skróty pojedynków juniorów i rezerw i pełne starcia dorosłego zespołu publikowane kilka godzin po zakończeniu każdego meczu. Komentatorem spotkań jest Tom Miller, a pozostałymi prezenterami są Lindsay Herron, Andrew Dickson i Neil Smith.

</doc>
<doc id="1753637" url="https://pl.wikipedia.org/wiki?curid=1753637" title="Jaromír Paciorek">
Jaromír Paciorek

Jaromír Paciorek, znany także jako Jarda Paciorek (ur. 11 lipca 1979 roku w Kromieryżu) - czeski piłkarz, grający na pozycji pomocnika.
Kariera.
Paciorek urodził się w Kromieryżu i jest wychowankiem lokalnego klubu, SK Hanácká Slavia Kroměříž. Wkrótce jego talent - między innymi przegląd gry czy szybkość - dostrzegli działacze FC Zlín, ściągając Paciorka do klubu.
Paciorek grał w reprezentacji Czech podczas Mistrzostw Europy U-16 w 1995 roku. Były to dla niego mistrzostwa udane, wskutek czego jego ściągnięciem był zainteresowany między innymi Bayern Monachium. Ostatecznie Paciorek trafił do Feyenoordu. W pierwszym sezonie grał w drużynie juniorów; następnie awansował do drużyny seniorów, gdzie jednak nie zagrał ani jednego meczu. W 1997 roku przeniósł się do drugoligowego Excelsioru Rotterdam, gdzie grał rok. W roku 1998 trafił do Fortuny Sittard. W klubie tym grał nieregularnie (przez trzy lata rozegrał tylko 31 meczów), wskutek czego klub rozwiązał z nim przedwcześnie kontrakt.
W 2001 roku Paciorek otrzymał oferty między innymi ze Szwajcarii, ale ostatecznie wrócił do Czech i podpisał kontrakt z 1. FC Brno. W klubie tym zagrał tylko pięć meczów. Na początku sezonu 2002/2003 Paciorek dobrowolnie opuścił klub. Przyznał wtedy też, że zażywał narkotyki, komentując to w następujący sposób: "gwiżdżę na to, co inni myślą o mnie".
Jeszcze w 2002 roku trafił do SK Hanácká Slavia Kroměříž. Nie był tam jednak czołowym piłkarzem. Na początku 2006 roku Paciorek przeszedł do czwartoligowego klubu, Spartak Hulín, w którym zagrał łącznie w 36 meczach. W lipcu 2009 roku został piłkarzem austriackiego klubu, SK Eggenburg. W sezonie 2011/2012 grał w klubie Tescoma Zlín, w którym zakończył karierę.

</doc>
<doc id="1753638" url="https://pl.wikipedia.org/wiki?curid=1753638" title="(16419) Kovalev">
(16419) Kovalev

(16419) Kovalev – planetoida z pasa głównego asteroid okrążająca Słońce w ciągu 3 lat i 161 dni w średniej odległości 2,28 j.a. Została odkryta 24 września 1987 roku w Krymskim Obserwatorium Astrofizycznym w Naucznym na Krymie przez Ludmiłę Żurawlową. Nazwa planetoidy pochodzi od "Siergieja Nikiticza Kowalewa", inżyniera, budowniczego okrętów. Przed nadaniem nazwy planetoida nosiła oznaczenie tymczasowe (16419) 1987 SS28.

</doc>
<doc id="1753641" url="https://pl.wikipedia.org/wiki?curid=1753641" title="Bathygobius">
Bathygobius

Bathygobius – rodzaj ryb okoniokształtnych z rodziny babkowatych (Gobiidae).
Klasyfikacja.
Gatunki zaliczane do tego rodzaju:

</doc>
<doc id="1753642" url="https://pl.wikipedia.org/wiki?curid=1753642" title="Zabrze Wschód">
Zabrze Wschód

Zabrze Wschód – nieczynna stacja kolejowa w Zabrzu, w dzielnicy Zaborze; w woj. śląskim, w Polsce.

</doc>
<doc id="1753643" url="https://pl.wikipedia.org/wiki?curid=1753643" title="Autostrady w Bułgarii">
Autostrady w Bułgarii

Autostrady i drogi ekspresowe w Bułgarii – w Bułgarii istnieje projekt budowy sześciu autostrad, z których dwie główne (A1 i A2) mają przebieg łączący Sofię z wybrzeżem czarnomorskim.
W lipcu 2013 roku otwarto ostatni odcinek autostrady A1, natomiast pozostałe nadal pozostają w budowie lub w planach.
Autostrady są płatne w formie winiet
Postęp budowy przedstawiony w tabeli dotyczy 25 czerwca 2016 r.
Rząd bułgarski ogłosił, że priorytetem na najbliższe lata jest budowa brakujących odcinków autostrady A2.

</doc>
<doc id="1753644" url="https://pl.wikipedia.org/wiki?curid=1753644" title="BlSOD">
BlSOD



</doc>
<doc id="1753645" url="https://pl.wikipedia.org/wiki?curid=1753645" title="Dupla">
Dupla

Dupla – w dawnej Polsce gruntowy podatek nadzwyczajny. Płacony w XVI wieku przez szlachtę i chłopów na potrzeby wojenne, stanowił dwukrotność (60 gr z łanu) podatku zwyczajnego (sympli - 30 gr). Duplą nazywano też tzw. "nową kwartę", wprowadzoną w 1632, z której wpływy miały być przeznaczone na utrzymanie artylerii koronnej.

</doc>
<doc id="1753647" url="https://pl.wikipedia.org/wiki?curid=1753647" title="Nasiąkliwość wagowa">
Nasiąkliwość wagowa

Nasiąkliwość wagowa – właściwość fizyczna materiałów budowlanych, która określa się stosunkiem masy wody wchłoniętej przez materiał do masy tego materiału w stanie suchym, wyrażonym w procentach. Nasiąkliwość wagowa (nw) - wyraża się wzorem:
formula_1
formula_2 - masa próbki nasyconej wodą
formula_3 - masa próbki w stanie suchym (wysuszonej do stałej masy)

</doc>
<doc id="1753648" url="https://pl.wikipedia.org/wiki?curid=1753648" title="Veleta">
Veleta

Veleta – szczyt w paśmie Sierra Nevada. Leży w południowej Hiszpanii, w regionie Andaluzja, w prowincji Grenada. To drugi co do wysokości szczyt Sierra Nevada i Gór Betyckich.

</doc>
<doc id="1753649" url="https://pl.wikipedia.org/wiki?curid=1753649" title="Niszczyciele typu Benham">
Niszczyciele typu Benham

Niszczyciele typu Benham – seria dziesięciu amerykańskich niszczycieli, zbudowanych przed wybuchem II wojny światowej i służących w US Navy podczas jej trwania.
Historia.
Niszczyciele typu "Benham" jako jedne z pierwszych unaoczniły problem z jakim borykały się marynarki wojenne ówczesnych potęg morskich. W 1930 roku podpisany został Traktat londyński, narzucający jego sygnatariuszom ograniczenia tonażowe budowanych okrętów. W przypadku niszczycieli nie mogły one mieć większej wyporności niż 1500 ts. Jednak rozwój systemów napędowych i artyleryjskich i coraz większa waga przykładana do środków obrony przeciwlotniczej, wymuszał na konstruktorach budowanie coraz większych okrętów mogących pomieścić nowe systemy i urządzenia. W 1935 roku Sekretarz Marynarki Stanów Zjednoczonych zwrócił się do Rady Głównej o sformułowanie wymagań dla budowy nowych dwunastu niszczycieli, dla których środki finansowe zaplanowano w kolejnym roku budżetowym. Na podstawie analiz wykonanych przez Biuro Marynarki ds. Konstrukcji i Remontów (Bureau of Construction and Repair), Rada Główna wystosowała memorandum do Sekretarza Marynarki informując go, że jedynym sposobem wywiązania się z ustaleń traktatowych jest wybudowanie niszczycieli o ograniczonej infrastrukturze bytowej dla załogi i z działami zwalczającymi tylko cele nawodne zamiast armat uniwersalnych. Zwrócono uwagę, że coraz bardziej rozbudowane systemy kierowania ogniem, uzbrojenia i napędu wymagają coraz liczniejszej załogi, która na okrętach operujących na ogromnych obszarach obydwu oceanów nie może gnieździć się w ciasnych i nielicznych pomieszczeniach. 2 kwietnia 1935 roku Sekretarz przyjął przedstawiony mu projekt nowych niszczycieli, decydując, że jego uzbrojenie stanowić będą 4 armaty uniwersalne (Double/Dual Purpose) i 16 wyrzutni torpedowych. Projektowaniem nowych jednostek zajęła się firma Gibbs&amp;Cox, która miała już doświadczenie w projektowaniu niszczycieli typu "Porter" i "Somers".
Konstrukcja.
Nowe okręty miały kadłub identyczny jak ten zastosowany na niszczycielach typu "Gridley". W układzie napędowym zastosowano udoskonalone trzy kotły Babcock&amp;Wilcox, które dostarczały parę pod zwiększonym do 42 atmosfer ciśnieniem do dwóch turbin Westinghouse. Pomimo starań nie udało się zachować "traktatowej" wyporności i sięgnęła ona 1650 ton. Jednak nie miało to już większego znaczenia, jako że w 1936 roku podpisano kolejny traktat, który tym razem nie narzucał takich ograniczeń niszczycielom.
Uzbrojenie.
Uzbrojenie główne składało się z czterech pojedynczych armat uniwersalnych kalibru 127 mm, rozmieszczonych po dwie na dziobie i rufie okrętów (armaty rufowe nie były osłonięte), oraz 16 wyrzutni torpedowych kalibru 533 mm. Uzbrojenie przeciwlotnicze stanowiły cztery karabiny kalibru 12,7 mm. W 1941 roku ze wszystkich jednostek z wyjątkiem USS "Benham" i USS "Ellet" zdemontowano rufowe dwie wyrzutnie torpedowe, zamontowano również dodatkowe karabiny maszynowe 12,7 mm, zwiększając ich liczbę do siedmiu na okrętach. W 1942 roku zastąpiono je działkami Oerlikon 20 mm. Na okrętach służących na Atlantyku osłonięto również rufowe działa, których osłony jednak ponownie zdemontowano po przejściu jednostek na Pacyfik. W 1943 roku zamontowano na wszystkich niszczycielach dwie pary działek Boforsa kal. 40 mm.
Budowa.
Budowę pierwszych trzech niszczycieli powierzono prywatnej stoczni Federal Shipbuilding and Drydock Company mieszczącej się w Kearny w stanie New Jersey. Pozostałe okręty wybudowano w stoczniach marynarki wojennej. Tempo budowy niszczycieli w stoczniach marynarki było bardzo powolne w porównaniu z Federal Shipbuilding, sytuacja była na tyle poważna, że sam prezydent Franklin Delano Roosevelt wysłał w tej sprawie 28 grudnia 1938 roku list do Sekretarza Marynarki wyrażając swoje zaniepokojenie niewielkim postępem prac. W myśl przysłowia "pańskie oko konia tuczy" prace budowlane przy okrętach uległy wyraźnemu przyspieszeniu.

</doc>
<doc id="1753650" url="https://pl.wikipedia.org/wiki?curid=1753650" title="Rudolf Bauchspiess">
Rudolf Bauchspiess

Rudolf Bauchspiess (ur. 31 marca 1912, data śmierci nieznana) – zbrodniarz nazistowski, członek załogi obozu koncentracyjnego Flossenbürg i SS-Hauptscharführer.
Z zawodu malarz. Należał do personelu obozu we Flossenbürgu. 16 stycznia 1948 został ekstradowany przez Amerykanów do Polski ze względu na maltretowanie więźniów narodowości polskiej. 10 grudnia 1948 został skazany na dożywotnie pozbawienie wolności przez Sąd Okręgowy w Warszawie. Z więzienia zwolniono go warunkowo 10 grudnia 1958.

</doc>
<doc id="1753654" url="https://pl.wikipedia.org/wiki?curid=1753654" title="Alcazaba (szczyt)">
Alcazaba (szczyt)

Alcazaba – szczyt w paśmie Sierra Nevada. Leży w południowej Hiszpanii, w regionie Andaluzja, w prowincji Grenada. To trzeci co do wysokości szczyt Sierra Nevada i Gór Betyckich.

</doc>
<doc id="1753655" url="https://pl.wikipedia.org/wiki?curid=1753655" title="H.W.F. Saggs">
H.W.F. Saggs

Henry William Frederick Saggs (ur. 2 grudnia 1920, zm. 31 sierpnia 2005) – brytyjski orientalista.
W 1942 ukończył teologię na King’s College w Londynie. Później służył w armii brytyjskiej. Po zakończeniu II wojny światowej kontynuował studia w zakresie biblistyki i lingwistyki. W 1953 roku uzyskał doktorat na School of Oriental and African Studies w Londynie. Wykładał na tej uczelni do 1966 roku, kiedy to został profesorem na Cardiff University. 
Autor szeregu książek, z których "Wielkość i upadek Babilonii" uchodzi za pozycję klasyczną.
W 1946 poślubił Joan Butterworth, z którą miał cztery córki.

</doc>
<doc id="1753658" url="https://pl.wikipedia.org/wiki?curid=1753658" title="Henry William Frederick Saggs">
Henry William Frederick Saggs



</doc>
<doc id="1753659" url="https://pl.wikipedia.org/wiki?curid=1753659" title="Ziembin">
Ziembin

Ziembin (biał. "Зе́мбін", ros. "Зембин") – wieś (dawniej miasteczko) na Białorusi położona w obwodzie mińskim, w rejonie borysowskim, centrum administracyjne ziembińskiego sielsowietu, oddalona od Borysowa o 29 km. Wieś leży nad rzeką Ziembinką.
Dobra refekcyjne kapituły wileńskiej. 
Historia.
Według badań XIX wieku, Zembin jest najstarszy wśród okolicznych wiosek. Chociaż dokładna data jego założenia jest nieznana, pierwsza pisemna wzmianka pochodzi z 1526 roku. W tym czasie już istniał duży majątek Radziwiłłów.
Ziembin był miejscowością leśną i kamienistą, niekorzystnie położoną wśród błot, wskutek czego nawiedzaną przez febry. Zarządzali nią kolejno Kiszkowie, a następnie Sakowiczowie, Chreptowiczowie i Lichodziejewscy. Ziembin nigdy nie posiadał praw czy przywilejów; rozwijał się powoli. Cała okolica została spustoszona wskutek przemarszu resztek Wielkiej Armii, uchodzącej za Berezynę pod wsią Studzianką. W miasteczku pierwszą noc po bitwie berezyńskiej nocował sam Napoleon Bonaparte.
Dziedzice Ziembina, Adam Sakowicz i Marcjanna z Tyszkiewiczów Sakowiczowie, późniejszy wojewodowie smoleńscy, w swoim miasteczku dziedzicznym Ziembinie w roku 1640 uczynili nową fundację kościoła i klasztoru dla ojców dominikanów prowincji ruskiej, skasowany w 1833 roku. Kościół przyklasztorny pw. Wniebowzięcia NMP funkcjonował jako parafialny do lat 30. XX wieku, obecnie jest w ruinie. 
We wsi funkcjonuje cerkiew prawosławna pw. św. Michała Archanioła z początków XX wieku, postawiona na miejscu wcześniejszych świątyń tego wyznania. Przed II wojną światową Sowieci odebrali ją wiernym, w czasie okupacji Niemcy trzymali w niej więźniów przed ich rozstrzelaniem, ale budynek pozostał w stanie prawie nienaruszonym. W 1965 roku cerkiew została widowiskowo rozburzona przez czołg na potrzeby sowieckiego filmu wojennego "Перекличка". Główną rolę grał w nim Nikita Michałkow. Świątynia została odbudowana.
W 1842 roku ludność wyznania rzymskokatolickiego wynosiła 1242 osoby.
Miejscowość przez trzy lata, od 1924 roku do 1927 roku, była siedzibą rejonu ziembińskiego.
Parafia Kościoła rzymskokatolickiego.
Parafią Wniebowzięcia Najświętszej Maryi Panny w Ziembinie zarządzali Dominikanie. W kościele funkcjonowało bractwo różańca św. Szkoła parafialna utrzymywana była z dochodów klasztornych i miała własnego nauczyciela. W czasie wizyty metropolitalnej przebywało tutaj ośmiu uczniów.
Kościółek filialny położony w majętności Kryczynie, w dobrach obywateli Kuniewiczów, pierwotnie afiliowany był do kościoła borysowskiego. W roku 1800, z rozporządzenia biskupa diecezjalnego mińskiego, dołączony został do parafii ziembińskiej. Kościółek ufundował 2 listopada 1765 roku podkomorzy Rutowski, nadawszy na jego uposażenie coroczną opłatę z majętności Kryczyna w wysokości 120 złotych polskich z obowiązkiem odprawiania w nim w ciągu roku 12 mszy św. za duszę fundatora.
Klasztor Dominikanów w 1833 roku uległ kasacie. Kościół pozostał parafialnym z przydziałem do klasy V. Świecki proboszcz pobierał coroczną opłatę ze skarbu wysokości 230 rubli srebrnych i miał wydzieloną na swój użytek ziemię o wartości 30 dziesięcin.
Parafia ziembińska graniczyła z borysowską o dwie mile, z łohojską o trzy, z korzeńską i dziedziłowicką o dwie, z okołowską o jedną milę.

</doc>
<doc id="1753660" url="https://pl.wikipedia.org/wiki?curid=1753660" title="If Stockholm Open 2008">
If Stockholm Open 2008

If Stockholm Open 2008 – tenisowy turniej ATP z cyklu If Stockholm Open rozgrywany w dniach 6–12 października 2008 roku w Sztokholmie na kortach twardych w hali o puli nagród 713 000 euro.

</doc>
<doc id="1753661" url="https://pl.wikipedia.org/wiki?curid=1753661" title="Murray Park">
Murray Park

Murray Park jest ośrodkiem treningowym Rangers F.C. położonym w Auchenhowie, Milngavie, na przedmieściach Glasgow.
Historia.
Budowa kompleksu została zaproponowana przez Dicka Advocaata w 1998 r., gdy Holender był menedżerem Rangers. Oficjalne otwarcie nastąpiło 4 lipca 2001 przez Advocaata i właściciela klubu Sir Davida Murraya, po którym obiekt uzyskał nazwę. Całkowity koszt budowy wyniósł około 14 milionów funtów.
Murray Park jest często używany przez wizytujące Szkocję kluby i narodowe reprezentacje. Na przykład reprezentacja Korei Południowej prowadzona przez Advocaata w trakcie przygotowań do Mistrzostw Świata w piłce nożnej w 2006 r. przybyła do Murray Park.
Usługi.
Obszar Murray Park zajmuje ponad 15 hektarów. Jest podzielony na trzy części: skrzydło zarządzania, skrzydło zawodowców dla piłkarzy pierwszego zespołu i skrzydło rozwoju młodzieży. Piłkarze mają własną recepcję, jadalnię, szatnię, magazyn i salę wykładową. Dodatkowo do dyspozycji zawodników jest basen i gabinet lekarski.
Na terenie Murray Park znajduje się sześć pełnowymiarowych boisk piłkarskich, dwa wielkości połowy boiska i jedno mniejsze wykorzystywane do ćwiczeń. Z dwóch dużych i jednego mniejszego korzystają piłkarze pierwszej drużyny; pozostałych używają juniorzy.
System pomiaru wydajności zawodników połączony z komputerem jest wykorzystywany m.in. w trakcie okresu przygotowawczego. Na terenie Murray Park jest także sala z hydromasażem wykorzystywana przy regeneracji piłkarzy.
Do dyspozycji jest także sala telewizyjna, w której dokonuje się analiz gry rywala.

</doc>
<doc id="1753662" url="https://pl.wikipedia.org/wiki?curid=1753662" title="Jamie Oliver">
Jamie Oliver



</doc>
<doc id="1753663" url="https://pl.wikipedia.org/wiki?curid=1753663" title="Olite">
Olite

Olite – miasto w Hiszpanii, we wspólnocie autonomicznej Nawarra.

</doc>
<doc id="1753664" url="https://pl.wikipedia.org/wiki?curid=1753664" title="Katastrofa górnicza w Handlovej">
Katastrofa górnicza w Handlovej

Katastrofa górnicza w Handlovej - katastrofa, która miała miejsce 10 sierpnia 2009 w głębinowej kopalni węgla brunatnego Handlová w miejscowości Handlová w kraju trenczyńskim, 140 km od Bratysławy. W jej wyniku zginęło 20 osób, a 9 zostało rannych.
Eksplozja nastąpiła około godziny 9:30, w momencie gaszenia pożaru przez dwa zespoły górników w starym chodniku górniczym 330 metrów pod ziemią. Ciała górników znaleziono około 65 metrów od zakładanego ogniska wybuchu. Szanse przeżycia osób pracujących pod ziemią były niewielkie ze względu na wysoką temperaturę w okolicach wybuchu, niedobór tlenu i wysokie stężenie dwutlenku węgla. Według słowackiego ministra gospodarki Liubomira Jahnatka, "z dużym prawdopodobieństwem można powiedzieć, że wszyscy ponieśli śmierć już w momencie eksplozji".
Na miejsce tragedii, oprócz Jahnatka, pojechali również premier Robert Fico i minister spraw wewnętrznych Robert Kaliňák.
Reakcje.
W dniu 12 sierpnia 2009 r. w całej Słowacji obowiązywał dzień żałoby narodowej.
Kondolencje prezydentowi Słowacji Ivanowi Gaszparoviczowi oraz rodzinom, które straciły bliskich w kopalni, przekazał we wtorek prezydent Lech Kaczyński: "W związku z tragedią w kopalni węgla kamiennego w mieście Handlová, w wyniku której życie straciło wielu górników, chciałbym z głębi serca, w imieniu narodu polskiego i własnym, wyrazić smutek i złożyć na ręce pana prezydenta wyrazy najgłębszego współczucia".

</doc>
<doc id="1753668" url="https://pl.wikipedia.org/wiki?curid=1753668" title="Ogród Botaniczny – Centrum Zachowania Różnorodności Biologicznej PAN w Warszawie">
Ogród Botaniczny – Centrum Zachowania Różnorodności Biologicznej PAN w Warszawie



</doc>
<doc id="1753669" url="https://pl.wikipedia.org/wiki?curid=1753669" title="Ogród Botaniczny – Centrum Zachowania Różnorodności Biologicznej PAN">
Ogród Botaniczny – Centrum Zachowania Różnorodności Biologicznej PAN



</doc>
<doc id="1753670" url="https://pl.wikipedia.org/wiki?curid=1753670" title="Ogród Botaniczny - Centrum Zachowania Różnorodności Biologicznej PAN">
Ogród Botaniczny - Centrum Zachowania Różnorodności Biologicznej PAN



</doc>
<doc id="1753671" url="https://pl.wikipedia.org/wiki?curid=1753671" title="Ihor Kutiepow">
Ihor Kutiepow

Ihor Mykołajowycz Kutiepow, ukr. Ігор Миколайович Кутєпов, ros. Игорь Николаевич Кутепов, "Igor Nikołajewicz Kutiepow" (ur. 17 grudnia 1965 w Perwomajskim) – ukraiński piłkarz, grający na pozycji bramkarza, reprezentant Ukrainy, trener piłkarski.
Kariera piłkarska.
Kariera klubowa.
Po zakończeniu Internatu Sportowego w Charkowie w 1982 został zaproszony do Metalista Charków, w którym w 1984 rozpoczął karierę piłkarską. Wcześniej bronił barw Majak Charków. Po dziewięciu sezonach przeniósł się do Dynama Kijów. Potem wyjechał do Rosji, gdzie został piłkarzem klubu Dinamo-Gazowik Tiumeń. W 1996 powrócił do Dynama, ale przez konflikt z trenerem Jożefem Sabo w 1997 ponownie wyjechał do Tiumeni. W tym że sezonie został zaproszony do CSKA Moskwa, skąd przeszedł najpierw do Rostsielmaszu Rostów nad Donem, a potem do Spartaka Szczołkowo. W 2000 powrócił do CSKA i zakończył w nim karierę piłkarską.
Kariera reprezentacyjna.
Wcześniej bronił barw juniorskiej i młodzieżowej reprezentacji ZSRR.
29 kwietnia 1992 debiutował w reprezentacji Ukrainy w meczu towarzyskim z Węgrami, przegranym 1:3.
Kariera trenerska.
Po zakończeniu kariery zawodniczej w 2001 pomagał szkolić bramkarzy w drużynie rezerwowej CSKA. Od 2006 pracuje na stanowisku dyrektora SDJuSzOR Metalist Charków

</doc>
<doc id="1753672" url="https://pl.wikipedia.org/wiki?curid=1753672" title="Mohylewski Instytut Pedagogiczny">
Mohylewski Instytut Pedagogiczny



</doc>
<doc id="1753674" url="https://pl.wikipedia.org/wiki?curid=1753674" title="Smartwings">
Smartwings

Smartwings, a.s. (do grudnia 2018 Travel Service, a.s.) – czeskie linie lotnicze, z siedzibą w Pradze. Firma posiada spółki na Słowacji, Węgrzech, Polsce i Niemczech. Linia posiada również bazy operacyjne we Francji, Wyspach Kanaryjskich oraz Izraelu. W roku 2018 Smartwings przejęły w 98% narodową, czeską linię lotniczą České aerolinie.
26.8.2020 Grupa Smartwings zgłosiła do sądu w Pradze wniosek o moratorium na realizację swoich zobowiązań finansowych wykorzystując niedawno wprowadzone regulacje prawne związane z kryzysem pandemicznym – tzw. lex COVID. 
Flota.
W lipcu 2020 r. Smartwings posiadało 50 samolotów. Średni wiek floty wynosi 11.3 lat.
Wypadki.
6 czerwca 2015 roku podczas startu z lotniska w Katowicach na grecką wyspę Korfu w Boeingu 737-800 pękła opona. Nikomu nic się nie stało. Był to jeden z pierwszych tak poważnych wypadków z udziałem tych linii.
24 stycznia 2017 roku podczas lądowania na lotnisku w Katowicach w Boeingu 737-800 lecącym z Fuerteventury nie wysunęły się klapy. Nikomu nic się nie stało.

</doc>
<doc id="1753675" url="https://pl.wikipedia.org/wiki?curid=1753675" title="Jan Raczyborski">
Jan Raczyborski

Jan Raczyborski (ur. 23 października 1843 w Poznaniu, zm. 22 marca 1917 tamże) – poznański rzeźbiarz i sztukator.
Życiorys.
Autor wielu dzieł rzeźbiarskich i sztukatorskich na elewacjach kamienic w Poznaniu. Do najważniejszych dokonań należą dekoracje następujących obiektów: kamienica przy ul. Mostowej 24 (budynek własny), kamienica Oskara Steinkena przy ul. Kilińskiego 5, kamienica architekta Kuentzela przy ul. Matejki 67, kamienica na rogu ulic Podgórnej i Szkolnej (obecnie szpital), a także domów przy ul. Głogowskiej 93 i Wierzbięcicach 27 (ta druga zaprojektowana przez R. Mendelskiego). W kamienicy przy ul. Mostowej 24 zastosowano unikalne na terenie Poznania instrumentarium symboliczne: sowę w otoczeniu atrybutów będących symbolami malarstwa i wiedzy, siedzącą na globie ziemskim.
Mieszkał w Poznaniu przy Rynku Śródeckim nr 15, posiadał także kamienicę przy Posadowskystrasse (obecnie ul. Mostowa) nr 24 gdzie mieścił się jego warsztat. Prowadził również zakład przy Kaiserin-Victoria-Strasse (obecnie ul. Grunwaldzka).
W 1904 planował wybudowanie na terenie Rataj dużej fabryki wyrobów sztukatorskich, jednak po niedługim czasie sprzedał działkę pod zabudowę mieszkaniową.
Był przewodniczącym Towarzystwa Ornitologicznego w Poznaniu i członkiem zarządu Towarzystwa Ochrony Zwierząt. Działał w obronie języka polskiego, był członkiem komitetu wiecu w sprawie zawieszenia lub ograniczenia nauki języka polskiego w gimnazjach.
Życie prywatne.
Artysta był żonaty z Władysławą z Kluczyńskich i miał z nią córkę oraz trzech synów.

</doc>
<doc id="1753676" url="https://pl.wikipedia.org/wiki?curid=1753676" title="Ludwig Stumpfegger">
Ludwig Stumpfegger

Ludwig Stumpfegger (ur. 11 lipca 1910 w Monachium, zm. 2 maja 1945 w Berlinie) – SS-Obersturmbannführer, w czasie II wojny światowej osobisty lekarz Heinricha Himmlera i Adolfa Hitlera, zbrodniarz wojenny.
Życiorys.
Urodził się w Monachium. W 1933 roku stał się członkiem SS, a w 1935 NSDAP. Przed wojną pracował jako pomocnik doktora Karla Gebhardta w sanatorium w Hohenlychen. Specjalizował się w dziedzinie chirurgii. Dzięki temu znalazł się w sztabie medycznym na letnich Igrzyskach Olimpijskich w Berlinie w 1936 roku oraz zimowych w Garmisch-Partenkirchen w tym samym roku.
W czasie II wojny światowej wraz z Gebhardtem oraz z Fritzem Fischerem i Hertą Oberheuser przeprowadzał eksperymenty pseudomedyczne na więźniarkach w Ravensbrück w zakresie transplantacji kości oraz inne doświadczenia chirurgiczne. W kwietniu 1945 został lekarzem Adolfa Hitlera w bunkrze pod kancelarią Rzeszy. Według niektórych źródeł pomógł otruć dzieci Goebbelsów.
1 maja uciekł wraz z Martinem Bormannem oraz Arthurem Axmannem z bunkra Hitlera. Najprawdopodobniej zginął w czasie walk o Berlin niedaleko stacji kolejowej Lehrter. W 1972 roku znaleziono blisko tej stacji dwa szkielety i zidentyfikowano je jako należące do Bormanna i Stumpfeggera. W czaszkach obu szkieletów znaleziono drobiny szkła po kapsułkach kwasu pruskiego (cyjanowodoru), co oznaczałoby, iż obaj popełnili samobójstwo przez zażycie tej trucizny.

</doc>
<doc id="1753677" url="https://pl.wikipedia.org/wiki?curid=1753677" title="Parafia św. Jakuba Apostoła w Krzepicach">
Parafia św. Jakuba Apostoła w Krzepicach

Parafia Świętego Jakuba Apostoła – rzymskokatolicka parafia znajdująca się w Krzepicach. Należy do dekanatu Krzepice archidiecezji częstochowskiej.
Została utworzona w 1357 r. Kościół parafialny został zbudowany w stylu gotyckim w połowie XIV w., przebudowany w stylu renesansowym i barokowym.

</doc>
<doc id="1753680" url="https://pl.wikipedia.org/wiki?curid=1753680" title="David Söderberg">
David Söderberg

David Söderberg (ur. 11 sierpnia 1979 w Vöyria) – fiński lekkoatleta specjalizujący się w rzucie młotem.
Osiągnięcia.
Söderberg trzykrotnie reprezentował Finlandię podczas igrzysk olimpijskich – w Atenach 2004 i Londynie 2012 nie udało mu się awansować do finału, a podczas igrzysk w Rio de Janeiro (2016) zajął 8. miejsce w konkursie finałowym.
Odpadał także w eliminacjach na mistrzostwach świata (2007, 2009, 2015, 2017) oraz Europy (2002, Mistrzostwa Europy w Lekkoatletyce 2006, 2010 i 2012). Był ósmy na mistrzostwach Europy 2014 i siódmy w 2016.
Kilkunastokrotny medalista mistrzostw Finlandii, wielokrotny reprezentant kraju w meczach międzypaństwowych.

</doc>
<doc id="1753681" url="https://pl.wikipedia.org/wiki?curid=1753681" title="(16356) Univbalttech">
(16356) Univbalttech

(16356) Univbalttech – planetoida z pasa głównego asteroid okrążająca Słońce w ciągu 5 lat i 212 dni w średniej odległości 3,15 j.a. Została odkryta 1 kwietnia 1976 roku w Krymskim Obserwatorium Astrofizycznym w Naucznym na Krymie przez Nikołaja Czernycha. Nazwa planetoidy pochodzi od Bałtyckiego Uniwersytetu Technicznego w Petersburgu. Przed nadaniem nazwy planetoida nosiła oznaczenie tymczasowe (16356) 1976 GV2.

</doc>
<doc id="1753686" url="https://pl.wikipedia.org/wiki?curid=1753686" title="Flaga Maastricht">
Flaga Maastricht

Flaga Maastricht – składa się z czerwonej powierzchni z pięcioramienną gwiazdą umieszczoną po jej lewej stronie.
Wzór.
Wysokość gwiazdy wynosi 3/5 całej wysokości flagi, a przestrzeń poniżej i powyżej gwiazdy musi być równa. Ponadto, proporcja pomiędzy wysokością i szerokością wynosi 2:3.
Historia.
W 1438 roku flagę Maastricht opisano jako sześcioramienną gwiazdę na czerwonym tle. Wizerunek flagi z 1545 roku zamieszczono w książce "Wappenbuch von Meister IK" we Frankfurcie nad Menem, w Niemczech. Jednakże w 1549 roku flaga jest opisywana jako żółto-biało-czerwona. W 1647 roku biała gwiazda na czerwonym tle powróciła po podpisaniu pokoju westfalskiego. Kolejny wzór flagi to dwa pasy w kolorach białym i czerwonym (biały na górze, czerwony na dole), który przypominał flagę Polski. W 1994 roku przywrócono oryginalny wygląd flagi.

</doc>
<doc id="1753688" url="https://pl.wikipedia.org/wiki?curid=1753688" title="Parafia Najświętszego Serca Pana Jezusa w Ipswich">
Parafia Najświętszego Serca Pana Jezusa w Ipswich

Parafia Najświętszego Serca Pana Jezusa w Ipswich (ang. "Sacred Heart Parish") – parafia rzymskokatolicka położona w Ipswich w stanie Massachusetts w Stanach Zjednoczonych.
Była jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Parafia dedykowana Najświętszemu Sercu Pana Jezusa.
Ustanowiona w 1908 roku. Zamknięta 25 kwietnia 1999 roku.
Budynek zachowano w oryginalnej konstrukcji, ale wewnątrz został zamieniony w luksusowe apartamenty.

</doc>
<doc id="1753691" url="https://pl.wikipedia.org/wiki?curid=1753691" title="Pseudohydnum gelatinosum">
Pseudohydnum gelatinosum



</doc>
<doc id="1753697" url="https://pl.wikipedia.org/wiki?curid=1753697" title="Snot">
Snot

Snot – amerykańska grupa muzyczna.
Zespół powstał w roku 1995 w Santa Barbara w Kalifornii. Jego założycielami byli wokalista James Lynn Strait oraz Mike Doling.
W roku 1995 grupa nagrała kilka albumów demo. Później zespół podpisał kontrakt z wytwórnią Geffen Records i w roku 1997 na rynku pojawił się debiutancki album Get Some. W roku 1998 roku grupa wzięła udział w Ozzfest. Kilka miesięcy później z zespołu odszedł gitarzysta Sonny Mayo, a jego miejsce zajął Mike Smith. Dołączył też Shannon Larkin. 11 grudnia 1998 w wypadku drogowym zginął Lynn Strait. Po tym wydarzeniu grupa rozpadła się na dziesięć lat. Reaktywowała się w roku 2008.
Członkowie.
byli członkowie:

</doc>
<doc id="1753701" url="https://pl.wikipedia.org/wiki?curid=1753701" title="Puntal Caldera">
Puntal Caldera

Puntal Caldera – szczyt w paśmie Sierra Nevada. Leży w południowej Hiszpanii, w regionie Andaluzja, w prowincji Grenada. 

</doc>
<doc id="1753705" url="https://pl.wikipedia.org/wiki?curid=1753705" title="Cerkiew św. Sergiusza z Radoneża w Bad Kissingen">
Cerkiew św. Sergiusza z Radoneża w Bad Kissingen

Cerkiew św. Sergiusza z Radoneża – cerkiew prawosławna w Bad Kissingen, wzniesiona w latach 1898–1901. Pozostaje w jurysdykcji Rosyjskiego Kościoła Prawosławnego poza granicami Rosji.
Historia.
Społeczność rosyjska zamieszkała w Bad Kissingen zaczęła starać się o wzniesienie cerkwi w 1857, na wieść o planach Aleksandra II, zamierzającego udać się do Bad Kissingen w celu odbycia leczenia. Ostatecznie jednak car odwołał swój przyjazd i do budowy cerkwi nie doszło. W czasie jego późniejszych pobytów w miejscowości (w 1864 i 1868) tymczasowa kaplica była urządzana w jego pokojach. Plany budowy świątyni prawosławnej podjął na nowo ks. Aleksiej Malcew, który uzyskał od władz miejskich działkę budowlaną w 1897. W roku następnym poświęcony został kamień węgielny. Cerkiew zaprojektował Wiktor Szrioter, zaś pracami kierował K. Kampf. Głównym ofiarodawcą było prawosławne Bractwo św. Włodzimierza działające w Berlinie, które również stało się bezpośrednim opiekunem budynku po jego oddaniu do użytku.
Obiekt został poświęcony w 1901, służyli w nim księża z cerkwi w Berlinie, Weimarze i Stuttgarcie. Nabożeństwa odbywały się regularnie w miesiącach letnich, gdy w Bad Kissingen przebywało najwięcej kuracjuszy i turystów rosyjskich. W czasie I wojny światowej obiekt był zamknięty, zaś dzwony z cerkwi zostały zarekwirowane na cele militarne. Pierwsza Święta Liturgia po zakończeniu działań wojennych została odprawiona dopiero 10 czerwca 1921 przez zwierzchnika Zachodnioeuropejskiego Egzarchatu Rosyjskiego Kościoła Prawosławnego Eulogiusza. W jurysdykcji tej struktury cerkiew pozostawała do 1926, kiedy – na wyraźne życzenie wiernych – przeszła do Rosyjskiego Kościoła Prawosławnego poza granicami Rosji. Mimo tego nabożeństwa w niej odbywały się jedynie w ważniejsze święta, zaś w latach 1931–1937 ustały zupełnie. Nabożeństwa zaczęto ponownie odprawiać w 1938. Uczestniczyli w nich wówczas zarówno Rosjanie, jak i Bułgarzy, Rumuni, Grecy oraz Serbowie.
W 1945 cerkiew została podniesiona do rangi katedry eparchii berlińskiej i niemieckiej Rosyjskiego Kościoła Prawosławnego poza granicami Rosji, przeniosło się do niej również Bractwo św. Włodzimierza. Na początku lat 60. została wyremontowana, w dwadzieścia lat później miał miejsce remont kapitalny. Obecnie cerkiew jest siedzibą liczącej 50 osób parafii.
Architektura.
Cerkiew reprezentuje styl neobizantyński. Jest wzniesiona z cegły, z pojedynczą kopułą.
W pomieszczeniu ołtarzowym znajduje się fresk obrazujący Eucharystię, będący kopią podobnego malowidła w soborze św. Włodzimierza w Kijowie. Na bocznych ścianach znajdują się freski z przedstawieniami Przemienienia Pańskiego i objawienia Bogurodzicy św. Sergiuszowi z Radoneża (kopia malowidła z raki z relikwiami świętego znajdującej się w ławrze Troicko-Siergijewskiej). Zachował się również oryginalny ikonostas z początku XX wieku.

</doc>
<doc id="1753706" url="https://pl.wikipedia.org/wiki?curid=1753706" title="Cartujo">
Cartujo

Cartujo – szczyt w paśmie Sierra Nevada. Leży w południowej Hiszpanii, w regionie Andaluzja, w prowincji Grenada. 

</doc>
<doc id="1753707" url="https://pl.wikipedia.org/wiki?curid=1753707" title="Tajo de los Machos">
Tajo de los Machos

Tajo de los Machos – szczyt w paśmie Sierra Nevada. Leży w południowej Hiszpanii, w regionie Andaluzja, w prowincji Grenada. 

</doc>
<doc id="1753708" url="https://pl.wikipedia.org/wiki?curid=1753708" title="Handlova">
Handlova



</doc>
<doc id="1753711" url="https://pl.wikipedia.org/wiki?curid=1753711" title="Lemurphthirus">
Lemurphthirus

Lemurphthirus – rodzaj wszy należący do rodziny Polyplacidae, pasożytujących na naczelnych i powodujących chorobę zwaną wszawicą.
Gatunki należące do tego rodzaju nie posiadają oczu. Antena składa się z 5 segmentów z często występującym dymorfizmem płciowym. U samców 3 segment anteny cechuje się obecnością po stronie dorsalnej pary zakrzywionych szczecinek. Przednia para nóg jest wyraźnie mniejsza i słabsza, zakończona słabym pazurem. Środkowa i tylna para nóg wyraźnie większa od przedniej pary. 
Lemurphthirus stanowią rodzaj składający się obecnie z 3 gatunków:

</doc>
<doc id="1753712" url="https://pl.wikipedia.org/wiki?curid=1753712" title="Kower">
Kower



</doc>
<doc id="1753713" url="https://pl.wikipedia.org/wiki?curid=1753713" title="(14794) Konetskiy">
(14794) Konetskiy

(14794) Konetskiy – planetoida z pasa głównego asteroid okrążająca Słońce w ciągu 5 lat i 95 dni w średniej odległości 3,02 j.a. Została odkryta 24 września 1976 roku w Krymskim Obserwatorium Astrofizycznym w Naucznym na Półwyspie Krymskim przez Nikołaja Czernycha. Nazwa planetoidy pochodzi od "Wiktora Wiktorowicza Koneckiego" (1929-2002), rosyjskiego pisarza, a także kapitana statków oceanicznych na Oceanie Arktycznym. Przed nadaniem nazwy planetoida nosiła oznaczenie tymczasowe (14794) 1976 SD5.

</doc>
<doc id="1753715" url="https://pl.wikipedia.org/wiki?curid=1753715" title="Puntal de Siete Lagunas">
Puntal de Siete Lagunas

Puntal de Siete Lagunas – szczyt w paśmie Sierra Nevada. Leży w południowej Hiszpanii, w regionie Andaluzja, w prowincji Grenada. 

</doc>
<doc id="1753722" url="https://pl.wikipedia.org/wiki?curid=1753722" title="Stefania Bruzda">
Stefania Bruzda

Stefania Maria Bruzda (ur. 7 lipca 1925 w Krakowie, zm. 18 października 2010) – polska polityk, posłanka na Sejm PRL VII i VIII kadencji.
Życiorys.
Pracowała jako brygadzistka w Krakowskich Zakładach Armatur. W 1960 wstąpiła do Polskiej Zjednoczonej Partii Robotniczej. Pełniła różne funkcje w krakowskim aparacie tej partii (m.in. II sekretarza oddziałowej organizacji partyjnej, I sekretarza Komitetu Zakładowego oraz członkini egzekutywy Komitetu Dzielnicowego na Podgórzu). W 1976 uzyskała mandat posłanki na Sejm PRL VII kadencji w okręgu Kraków. Zasiadała w Komisji Budownictwa i Przemysłu Materiałów Budowlanych oraz w Komisji Spraw Zagranicznych. W 1980 uzyskała reelekcję w okręgu Kraków-Miasto. W Sejmie VIII kadencji zasiadała w Komisji Administracji, Gospodarki Terenowej i Ochrony Środowiska, Komisji Budownictwa i Przemysłu Materiałów Budowlanych, Komisji Do Spraw Samorządu Pracowniczego Przedsiębiorstw oraz w Komisji Nadzwyczajnej do rozpatrzenia projektu ustawy o Trybunale Konstytucyjnym.
Otrzymała Krzyż Kawalerski Orderu Odrodzenia Polski i Medal 30-lecia Polski Ludowej.
Pochowana na Cmentarzu Rakowickim (VII/5/32).

</doc>
<doc id="1753724" url="https://pl.wikipedia.org/wiki?curid=1753724" title="Crestones Río Seco">
Crestones Río Seco

Crestones Río Seco – szczyt w paśmie Sierra Nevada. Leży w południowej Hiszpanii, w regionie Andaluzja, w prowincji Grenada. 

</doc>
<doc id="1753728" url="https://pl.wikipedia.org/wiki?curid=1753728" title="Pedro Filipak">
Pedro Filipak

Pedro Filipak (ur. 26 grudnia 1920, zm. 10 sierpnia 1991) – brazylijski biskup katolicki polskiego pochodzenia. Wyświęcony na księdza w 1945. Od 1962 biskup diecezjalny Jacarezinho w stanie Parana. Uczestnik Soboru Watykańskiego II (1962-1965).

</doc>
<doc id="1753729" url="https://pl.wikipedia.org/wiki?curid=1753729" title="Alberto Rafael da Silva">
Alberto Rafael da Silva

Rafael, właśc. Alberto Rafael da Silva (ur. 24 marca 1984 w Araraquara) – brazylijski piłkarz, występujący na pozycji bramkarza.
Kariera klubowa.
Rafael rozpoczął piłkarską karierę w klubie Sociedade Matonense w 2000 roku. W 2005 roku grał w rezerwach SE Palmeiras. Rok 2006 spędził w EC São Bento, a 2007 w Bragantino, CA Taquaritinga oraz Internacional Limeira.
Rok 2008 rozpoczął w Itumbiarze, po czym przeszedł do pierwszoligowego CR Vasco da Gama, z którym przeżył gorycz spadku do drugiej ligi.
Od 3 lutego 2009 Rafael jest zawodnikiem Fluminense FC, gdzie pełni role trzeciego bramkarza. We Fluminense 2 sierpnia 2009 w przegranym 0-1 meczu z Athletico Paranaense zadebiutował w lidze brazylijskiej. W 2010 roku zdobył z Fluminense mistrzostwo Brazylii. W tym sezonie Rafael Berna wystąpił w 13 spotkaniach. Dotychczas rozegrał w lidze brazylijskiej 43 mecze. W sezonie 2011 Rafael został wypożyczony do pierwszoligowego Atlético Goianiense.

</doc>
<doc id="1753730" url="https://pl.wikipedia.org/wiki?curid=1753730" title="Cerro Pelado">
Cerro Pelado

Cerro Pelado – szczyt w paśmie Sierra Nevada. Leży w południowej Hiszpanii, w regionie Andaluzja, w prowincji Grenada. 

</doc>
<doc id="1753734" url="https://pl.wikipedia.org/wiki?curid=1753734" title="Bitwa pod Atenami (199 p.n.e.)">
Bitwa pod Atenami (199 p.n.e.)

Bitwa pod Atenami – starcie zbrojne, które miało miejsce w roku 199 p.n.e. 
W roku 199 p.n.e. Filip V na czele 5 000 żołnierzy piechoty i 300 jazdy wyruszył ku Beocji, kierując się na Ateny. Nadciągającą armię macedońską dostrzegli Ateńczycy z Akropolu, którzy ostrzegli mieszkańców miasta. Gdy nad ranem armia Filipa podeszła pod miasto, zastała dobrze przygotowanych obrońców na murach. Po chwilowym odpoczynku Macedończycy rozpoczęli szturm rozbijając grupę obrońców, która wyszła z bramy miasta na północno-zachodnim jego odcinku. Po gwałtownej walce, w której udział brał sam król, Ateńczycy utrzymali pozycje przy bramie. Filip wycofał się w bezpieczne miejsce a Ateńczycy zamykając bramy ukryli się ponownie za murami. W odwecie za niepowodzenie Filip nakazał spalić budynki na przedmieściach Aten m.in. świątynię Heraklesa. Wkrótce obrońców Aten wsparły dodatkowe wojska z Pergamonu oraz oddziały rzymskie, co spowodowało odwrót Macedończyków na Peloponez. 

</doc>
<doc id="1753738" url="https://pl.wikipedia.org/wiki?curid=1753738" title="Tajos de la Virgen">
Tajos de la Virgen

Tajos de la Virgen – szczyt w paśmie Sierra Nevada. Leży w południowej Hiszpanii, w regionie Andaluzja, w prowincji Grenada. 

</doc>
<doc id="1753741" url="https://pl.wikipedia.org/wiki?curid=1753741" title="Ryszard Bryk">
Ryszard Bryk

Ryszard Bryk (ur. 31 stycznia 1931 w Aleksandrowie, zm. 6 października 2020 w Warszawie) – polski polityk, poseł na Sejm PRL VIII kadencji, podsekretarz stanu w Ministerstwie Hutnictwa i Przemysłu Maszynowego.
Życiorys.
Syn Antoniego i Walerii. W 1951 wstąpił do Polskiej Zjednoczonej Partii Robotniczej. Uzyskał wykształcenie wyższe ekonomiczne w Szkole Głównej Planowania i Statystyki. Od września 1975 do grudnia 1976 pełnił funkcję zastępcy kierownika Wydziału Ekonomicznego Komitetu Centralnego PZPR. Był I sekretarzem Komitetów Wojewódzkich PZPR – od 16 grudnia 1976 do 1 kwietnia 1980 w Skierniewicach, a w od 30 października 1980 do 21 czerwca 1981 w Siedlcach; od 1975 do 1980 pełnił też funkcję szefa prezydium Wojewódzkiej Rady Narodowej w Skierniewicach. Ponadto w 1980 kierował wydziałami KC PZPR – od 31 marca do 6 września Sportu i Turystyki, a od 6 września do 26 października Społeczno-Zawodowym. Od 15 lutego 1980 do 20 lipca 1981 był zastępcą członka KC PZPR.
W latach 1980–1985 pełnił mandat posła na Sejm PRL VIII kadencji, reprezentując okręg Skierniewice. Zasiadał w Komisji Planu Gospodarczego, Budżetu i Finansów. Od grudnia 1981 do października 1987 był podsekretarzem stanu w Ministerstwie Hutnictwa i Przemysłu Maszynowego.
Pochowany 14 października 2020 na Cmentarzu Wojskowym na Powązkach (kwatera D 26, rząd 21, grób 5).

</doc>
<doc id="1753744" url="https://pl.wikipedia.org/wiki?curid=1753744" title="Alejandro Cercas Alonso">
Alejandro Cercas Alonso

Alejandro Cercas Alonso (ur. 25 maja 1949 w Cáceres) – hiszpański polityk i prawnik, deputowany do Parlamentu Europejskiego V, VI i VII kadencji.
Życiorys.
W 1974 ukończył studia prawnicze. Pracował w firmie ubezpieczeniowej, agencji rolnej i departamencie ubezpieczeń społecznych. W latach 70. zasiadał we władzach młodzieżówki socjalistycznej.
Od 1979 do 2000 zasiadał w komitecie federalnym Hiszpańskiej Socjalistycznej Partii Robotniczej. W latach 1982–1999 z listy tego ugrupowania zasiadał w Kongresie Deputowanych. W niższej izbie Kortezów Generalnych przewodniczył m.in. komisji polityki społecznej i zatrudnienia.
W 1999, 2004 i 2009 uzyskiwał z ramienia PSOE mandat posła do Parlamentu Europejskiego. W VII kadencji przystąpił do grupy Postępowego Sojuszu Socjalistów i Demokratów oraz do Komisji Zatrudnienia i Spraw Socjalnych.

</doc>
<doc id="1753746" url="https://pl.wikipedia.org/wiki?curid=1753746" title="L.J. van Zyl">
L.J. van Zyl



</doc>
<doc id="1753748" url="https://pl.wikipedia.org/wiki?curid=1753748" title="Joannicjusz (Gorski)">
Joannicjusz (Gorski)

Joannicjusz, imię świeckie Joann Siemionowicz Gorski (ur. 1810 w Małym Borodskim, zm. 1 marca 1877 w Odessie) – arcybiskup Rosyjskiego Kościoła Prawosławnego. 
Życiorys.
Urodził się w rodzinie kapłana prawosławnego. Ukończył seminarium duchowne w Jarosławiu, zaś w 1837 – Akademię Duchowną w Petersburgu. Po uzyskaniu dyplomu kandydata teologii złożył w tym samym roku śluby zakonne, zaś 6 sierpnia (dwa miesiące później) został hieromnichem. We wrześniu 1837 wyznaczony do pracy nauczyciela w seminarium duchownym w Niżnym Nowogrodzie, następnie został inspektorem seminarium w Kijowie, po czym w latach 1839–1841 żył w Ławrze św. Aleksandra Newskiego w Petersburgu. 
Od czerwca 1841 wykładał w Kijowskiej Akademii Duchownej, zaś w następnym roku otrzymał godność archimandryty razem z nominacją do Duchownego Komitetu Cenzury, gdzie zajmował się kontrolą kazań. W październiku 1846 został rektorem seminarium duchownego w Jarosławiu, w rok później został przeniesiony do monasteru w Rostowie, gdzie był przełożony wspólnoty. W 1850 został rektorem seminarium w Petersburgu. W 1855 został wikariuszem eparchii nowogrodzkiej z tytułem biskupa starorusskiego, po czym został przeniesiony na katedrę saratowską. Od 17 czerwca 1860 arcybiskup warszawski. Działając na ziemiach polskich, sprzeciwiał się akcjom przymusowego nawracania na prawosławie unitów, opowiadając się za ich stopniową asymilacją z rosyjskością i prawosławiem. Niechętnie odnosił się do duchownych sprowadzonych z Galicji w celu przygotowania kasaty unickiej diecezji chełmskiej, zwłaszcza do ich lidera, Marcelego Popiela. Gdy ten został wyświęcony na biskupa pomocniczego eparchii chełmsko-warszawskiej, arcybiskup Joannicjusz znalazł się z nim w otwartym konflikcie. Prawdopodobnie fakt, że duchowieństwo galicyjskie posiadało protektorów na najwyższych szczeblu hierarchii cerkiewnej sprawił, że arcybiskup musiał odejść z eparchii chełmsko-warszawskiej. 
Od 16 listopada 1875 do śmierci sprawował urząd biskupa chersońskiego i odeskiego.

</doc>
<doc id="1753749" url="https://pl.wikipedia.org/wiki?curid=1753749" title="Press Play on Tape">
Press Play on Tape

Press Play On Tape – duńska grupa muzyczna wykonująca covery utworów z gier komputerowych wydawanych w latach 80. XX wieku na komputer Commodore 64 (lecz nie tylko). Piosenki zespołu charakteryzują się różnorodną aranżacją, od rocka, przez muzykę taneczną po pop w stylu boysbandu. Grupa koncertowała w rodzimej Danii, a także w Niemczech, Szwecji i Wielkiej Brytanii. Zespół wydał dwa albumy, a także szereg piosenek i teledysków dostępnych jedynie w Internecie.
Nazwa grupy wzięła się ze sformułowania obecnego w Commodore 64, które wyświetla się po zainicjowaniu przez użytkownika procedury wczytania programu z taśmy magnetofonowej.
Dyskografia.
Albumy długogrające.
Po nazwie utworu nazwiska kompozytorów oryginalnych wersji.
Lista coverów.
To jest lista wszystkich gier, z których utwory zespół wykorzystuje podczas koncertów. Po nazwie utworu znajduje się nazwisko oryginalnego kompozytora.

</doc>
<doc id="1753752" url="https://pl.wikipedia.org/wiki?curid=1753752" title="Rubén Noceda">
Rubén Noceda

Rubén Noceda (11 maja 1931 – 8 kwietnia 2007) - piłkarz paragwajski, bramkarz.
Urodzony w Asunción Noceda w piłkę zaczął grać w klubie Club Presidente Hayes. W pierwszym zespole klubu zadebiutował już w 1946 roku. W 1952 roku razem z klubem Presidente Hayes zdobył swój jedyny tytuł mistrza Paragwaju.
Jako piłkarz klubu Presidente Hayes wziął udział w turnieju Copa América 1953, gdzie Paragwaj zdobył tytuł mistrza Ameryki Południowej. Noceda zagrał w dwóch meczach - z Peru (wszedł za Carlosa Riquelme) i Urugwajem. W pozostałych meczach bramki Paragwaju strzegł Carlos Riquelme.
W klubie Presidente Hayes Noceda grał do 1956 roku. Grał także w peruwiańskim klubie Atlético Chalaco Callao.

</doc>
<doc id="1753754" url="https://pl.wikipedia.org/wiki?curid=1753754" title="Josh Golden">
Josh Golden

Josh Golden (ur. 4 sierpnia 1994) – amerykański muzyk popowy. Został umieszczony na Disney Channel. Golden jest obecnie finalistą w konkursie rozgłośni Radio Disney "Next Big Thing", która wprowadza naprzeciw artystów Radio Disney słuchaczy.
Debiutancki Album Josha Josh Golden został wydany 7 lipca, 2009. W grudniu, 2009 Golden rozpoczął tournée po Stanach Zjednoczonych i wystąpił w Universal Citywalk w Los Angeles 6 grudnia, 2009. Jego starszy brat John także jest muzykiem i koncertował z gwiazdą Radio Disney Mitchelem Musso latem 2009 roku. Video z 6 grudnia, pokaz Josha, Johna i gwiazdy
Disney Channel Cody'ego Linleya można oglądać w Internecie.
Przyszłe daty koncertów wymienione są na oficjalnej stronie Myspace Josha. Strona posiada również osiem piosenek Josha i liczne teledyski.
Życiorys.
Życie osobiste.
Golden urodził się w Missouri. Syn Johna Goldena (klasycznego gitarzysty) i Cathy Golden (była muzyk jazzowy). Jego ojciec był członkiem zespołu "Pedro the Lion" i grał z takimi gwiazdami jak: David Bazan i Damien Jurado. Pojawił się również w teledysku Danielson Family "Did I Step On Your Trumpet". Był na okładkach "Paste Magazine" i "The Other Journal". Golden obecnie mieszka z rodziną w Chesterfield, Missouri. Golden ma dwie siostry Liz i Anne, i brata Johny'ego, którzy również rozpoczynają karierę muzyczną. Golden zaczął grać na gitarze w wieku 10 lat, a śpiewać w wieku 12. Wkrótce Golden rozpoczął pisać swoje własne teksty i melodie, mówiąc: "gdy ktoś inny śpiewa twoje słowa, po prostu nie czujesz się dobrze". Rozpoczął swoją karierę muzyczną od umieszczania filmików na YouTube i MySpace, i zyskał ponad 100 000 fanów, zanim kiedykolwiek zagrał na żywo. Kariera Goldena rozpoczęła się, kiedy Radio Disney zwróciło uwagę na jego popularność, wprowadził go do odbiorców krajowych i wybrał jako część ich promocji "Next Big Thing". Golden uprawia również wszystkie dyscypliny sportowe, w szczególności snowboard i piłkę nożną. Jeśli chodzi o karierę muzyczną, Golden mówi: "Będę grał, wiem co będę pisać, i po prostu napiszę. Dla mnie nie ma żadnych zasad ... piszę o tym co mi w sercu gra".
Edukacja.
Josh ukończył St Louis Elementary School i uczęszcza do Marquette High School. Golden brał lekcje gry na gitarze, perkusji i fortepianie w wieku 10 lat. Josh był uczony przez rodziców tak, jak jego siostra Anna.

</doc>
<doc id="1753755" url="https://pl.wikipedia.org/wiki?curid=1753755" title="Torre del Llambrión">
Torre del Llambrión

Torre del Llambrión – szczyt w paśmie Picos de Europa, części Gór Kantabryjskich. Leży w północno-zachodniej Hiszpanii, na granicy prowincji León i Asturia. Należy do masywu Uriello.
Pierwszego wejścia dokonali Casiano de Prado i Joaquín Boquerín w 1856 r.

</doc>
<doc id="1753757" url="https://pl.wikipedia.org/wiki?curid=1753757" title="Świadkowie Jehowy w Samoa">
Świadkowie Jehowy w Samoa

Świadkowie Jehowy w Samoa – społeczność wyznaniowa w Samoa, należąca do ogólnoświatowej wspólnoty Świadków Jehowy, licząca w 2022 roku 545 głosicieli, należących do 12 zborów. Na dorocznej uroczystości Wieczerzy Pańskiej w 2022 roku zgromadziło się 2748 osób. Od 2012 roku działalność w tym kraju koordynuje australijskie Biuro Oddziału. Biuro Krajowe znajduje się w Apii.
Historia.
W roku 1931 pewien głosiciel rozpowszechnił na Samoa setki książek i broszur. Był to prawdopodobnie Sydney Shepherd, który jako misjonarz Towarzystwa Strażnica prowadził działalność na wyspach Polinezji. W roku 1940 Harold Gill podjął regularne głoszenie dobrej nowiny na wyspie Upolu. W roku 1952 do Apii przyjechał z Wielkiej Brytanii John Croxford a Pele i Ailua Fuaiupolu zostali pierwszymi samoańskimi głosicielami. W stolicy zorganizowano pierwsze zebrania religijne. Zanotowano liczbę 11 głosicieli. Rok później liczba ta wzrosła do 19, a w Apii powstał pierwszy zbór. Z Australii przybyli Sellarsowie – małżeństwo pionierów. Z wizytą przybył Theodore Jaracz. W roku 1954 wyznawcy pojawili się w Faleasiu. W kolejnym roku urządzono projekcje filmu „Społeczeństwo Nowego Świata w działaniu” na wyspach Upolu i Savaiʻi.
W czerwcu 1957 roku odbył się w Pago Pago (Samoa Amerykańskie) pierwszy kongres pod hasłem „Synowie Boży – synami wolności”, na który przybyło 106 osób z Samoa i Samoa Amerykańskiego. W roku 1958 odbył się pogrzeb Świadka Jehowy Freda Williamsa – byłego kapitana statku - była to największa uroczystość żałobna w dziejach Samoa. W tym samym roku zanotowano 35% wzrost liczby głosicieli. Otwarto też pierwszą Salę Królestwa w Apii. W roku 1959 odbyło się pierwsze zgromadzenie obwodowe w Apii z udziałem 288 osób (10 zostało ochrzczonych).
W roku 1961 zorganizowano pierwszy kongres na wyspach, w którym uczestniczyli delegaci z Nowej Zelandii. W tym samym roku w Fogapoa pojawili się pierwsi głosiciele. W roku 1974 rząd umożliwił swobodny przyjazd misjonarzy, w ciągu 6 lat przybyło ich na wyspy w sumie 10. Powstał dla nich Dom Misjonarski Szkoły Gilead. Dziesięć lat później otwarto Biura Oddziału. W roku 1986 Milton Henschel odwiedził Samoa. Powstała Sala Zgromadzeń w Sinamodzie. Trzy lata później przekroczono liczbę 200 głosicieli w 4 zborach. W roku 1991 zorganizowano pomoc humanitarną dla współwyznawców z Fidżi – ofiar cyklonu "Val". W roku 1993 otwarto nowe Biura Oddziału w Siusega k. Apii. W roku 1996 rozpoczęto nadawanie cotygodniowej audycji radiowej „Odpowiedzi na pytania biblijne”.
W roku 2000 wielu głosicieli opuściło wyspę, udając się głównie do Australii, Nowej Zelandii i na Hawaje, w sumie działało tam wówczas ponad 700 samoańskich głosicieli w 11 zborach, znajdujących się w miastach i miejscowościach: Apia, Faga, Taga, Faleasiu, Siusega, Lefaga, Vailele, Vava, Sinamoga. Rok później w Lefadze powstała Sala Królestwa. Zanotowano liczbę 381 głosicieli, a w roku 2006 było ich – 440. W 2007 roku na specjalnym zgromadzeniu dla krajów wyspiarskich wydano w języku samoańskim Chrześcijańskie Pisma Greckie w Przekładzie Nowego Świata (Nowy Testament), program tej uroczystości transmitowała telewizja państwowa. W 2009 roku wydano Pismo Święte w Przekładzie Nowego Świata w języku samoańskim. Do 2022 roku wydrukowano 36 610 egzemplarzy.
W 2010 roku na Pamiątce obecnych było 2021 osób. W roku 2012 nadzór nad działalnością w tym kraju przejęło australijskie Biuro Oddziału. Na przełomie 2012 i 2013 roku zorganizowano pomoc humanitarną dla poszkodowanych przez cyklon tropikalny "Evan".
9 października 2022 roku Geoffrey Jackson, członek Ciała Kierowniczego, w nagranym wcześniej przemówieniu, ogłosił wydanie zrewidowanego Pisma Świętego w Przekładzie Nowego Świata w języku samoańskim. Językiem tym posługuje się 548 głosicieli w 11 zborach w Samoa, w Samoa Amerykańskim — 155 głosicieli w 2 zborach, w Australii jest 8 zborów tego języka, w Nowej Zelandii — 6, a w USA — 4.
Zebrania zborowe odbywają się w języku samoańskim, angielskim i australijskim migowym.

</doc>
<doc id="1753761" url="https://pl.wikipedia.org/wiki?curid=1753761" title="Ruben Noceda">
Ruben Noceda



</doc>
<doc id="1753764" url="https://pl.wikipedia.org/wiki?curid=1753764" title="Metałurh-2 Mariupol">
Metałurh-2 Mariupol



</doc>
<doc id="1753766" url="https://pl.wikipedia.org/wiki?curid=1753766" title="Peña Vieja">
Peña Vieja

Peña Vieja – szczyt masywu Picos de Europa w paśmie Gór Kantabryjskich. Leży w północno-zachodniej Hiszpanii, we wspólnocie autonomicznej Kantabria.
Pierwszego wejścia dokonali Aymart d'Arlot, Paul Labrouche i Cosme Soberón 9 lipca 1890 r.

</doc>
<doc id="1753767" url="https://pl.wikipedia.org/wiki?curid=1753767" title="Katastrofa autobusu w Samarskoye">
Katastrofa autobusu w Samarskoye



</doc>
<doc id="1753770" url="https://pl.wikipedia.org/wiki?curid=1753770" title="Ihor Szuchowcew">
Ihor Szuchowcew

Ihor Wiktorowycz Szuchowcew, ukr. Ігор Вікторович Шуховцев, ros. Игорь Викторович Шуховцев, "Igor Wiktorowicz Szuchowcew" (ur. 13 lipca 1971 w Odessie) – ukraiński piłkarz, grający na pozycji bramkarza, trener piłkarski.
Kariera piłkarska.
Kariera klubowa.
Wychowanek SDJuSzOR (szkoły sportowej) Czornomoreć Odessa, w drużynie rezerwowej tego klubu rozpoczął karierę piłkarską w 1988. W następnym sezonie przeszedł do SKA Odessa. Potem był wypożyczony do Nywy Winnica. W 1993 został piłkarzem klubu Nord-AM-Podillia Chmielnicki. Po występach w Nywie i Błaho Błahojewe powrócił do SK Odessa. W 1996 otrzymał ofertę od trenera Torpeda Moskwa Walentina Iwanowa, ale do podpisania kontraktu nie doszło, wobec czego przeniósł się do Urałmaszem Jekaterynburg. Po opuszczeniu Jekaterynburga przeniósł się do Nosty Nowotroick. Z powodu kontuzji wiązadeł nie zagrał żadnego meczu. Powrócił do Odessy, gdzie ponad rok przechodził rehabilitację. W 1997 podpisał kontrakt z Metałurhem Mariupol. W 2003 odrzucił propozycję przedłużenia umowy z klubem z Mariupola i odszedł do Arsenału Kijów, skąd po roku przeszedł do Tawrii Symferopol. W 2005 powrócił do Illicziwca, w którym występował przez następne cztery sezony. Latem 2009 został piłkarzem Zorii Ługańsk. W końcu grudnia 2011 postanowił zakończyć karierę piłkarską. Jednak po roku w listopadzie 2012 otrzymał propozycję gry w klubie Metalist Charków.
Kariera trenerska.
Po zakończeniu kariery piłkarskiej rozpoczął pracę szkoleniowca. W czerwcu 2015 został zaproszony do sztabu szkoleniowego amatorskiego zespołu Żemczużyna Odessa, w którym pomagał trenować bramkarzy klubu.

</doc>
<doc id="1753773" url="https://pl.wikipedia.org/wiki?curid=1753773" title="Good Dog, Bad Dog">
Good Dog, Bad Dog

Good Dog, Bad Dog – singel polskiej wokalistki Mandaryny wydany w 2009 roku. Był to pierwszy singel z jej albumu "AOK". Piosenka charakteryzuje się odmiennym brzmieniem od poprzednich dokonań muzycznych Mandaryny, czerpiąc ze stylistyki electro i rap.
Teledysk.
Pierwszy raz fragment teledysku zaprezentowano 30 września 2009 roku w programie "Pytanie na śniadanie" na antenie stacji TVP2, gdzie Mandaryna wykonała utwór na żywo. Oficjalna premiera wideoklipu w ostatecznej wersji miała miejsce 12 października 2009 na kanale VIVA Polska.
Teledysk zawiera liczne nawiązania do burzliwej przeszłości artystki. Klip kręcono przez sześć dni i gościnnie wystąpił w nim Gracjan Roztocki, popularny dzięki swojej działalności internetowej. Reżyserem teledysku jest Marek Śledziewski (LightCraft).
Wideoklip był notowany na wielu listach przebojów, między innymi Teledyski.onet.pl (7. miejsce), Muzyka.interia.pl (2. miejsce), Chart Surfer (2. miejsce) oraz PL Top Viva (1. miejsce).

</doc>
<doc id="1753775" url="https://pl.wikipedia.org/wiki?curid=1753775" title="Szalony Megs">
Szalony Megs

Szalony Megs (tyt. ang. "Jacknife") – amerykański film fabularny w reżyserii Davida Hugh Jonesa na podstawie sztuki "Strange Snow" Stephena Metcalfe. Dramat o dwóch weteranach wojny w Wietnamie.
Film był nominowany do nagrody Złotego Globu za drugoplanową rolę męską Eda Harrisa.

</doc>
<doc id="1753779" url="https://pl.wikipedia.org/wiki?curid=1753779" title="Golonko">
Golonko



</doc>
<doc id="1753781" url="https://pl.wikipedia.org/wiki?curid=1753781" title="(13482) Igorfedorov">
(13482) Igorfedorov

(13482) Igorfedorov – planetoida z pasa głównego asteroid okrążająca Słońce w ciągu 5 lat i 153 dni w średniej odległości 3,08 j.a. Została odkryta 25 kwietnia 1979 roku w Krymskim Obserwatorium Astrofizycznym w Naucznym na Półwyspie Krymskim przez Nikołaja Czernycha. Nazwa planetoidy pochodzi od "Igora Borisowicza Fiedorowa" (ur. 1940), naukowca zajmującego się propagacją fal radiowych. Przed nadaniem nazwy planetoida nosiła oznaczenie tymczasowe (13482) 1979 HN5.

</doc>
<doc id="1753782" url="https://pl.wikipedia.org/wiki?curid=1753782" title="Rosolistnik">
Rosolistnik



</doc>
<doc id="1753783" url="https://pl.wikipedia.org/wiki?curid=1753783" title="Rosolistnik portugalski">
Rosolistnik portugalski



</doc>
<doc id="1753786" url="https://pl.wikipedia.org/wiki?curid=1753786" title="Gerobatrachus">
Gerobatrachus

Gerobatrachus – rodzaj temnospondyla z rodziny Amphibamidae żyjącego we wczesnym permie na terenie dzisiejszej Ameryki Północnej. Został opisany w oparciu o niemal kompletny szkielet (USNM 489135) pochodzący z datowanych na wczesny perm osadów grupy Clear Fork w Teksasie. Nazwa rodzajowa "Gerobatrachus" pochodzi od greckich słów "geros" („starsza”) oraz "batrachus" („żaba”), zaś epitet gatunkowy gatunku typowego, "hottoni", honoruje Nicholasa Hottona – paleontologa z Muzeum Historii Naturalnej w Waszyngtonie. "Gerobatrachus" wykazuje wiele cech typowych zarówno dla płazów bezogonowych, jak i ogoniastych; nie jest jednak pewne, czy dowodzi to, iż jest on taksonem bliskim rozejścia się linii ewolucyjnej Batrachia na Anura i Caudata, czy też podobieństwa te są jedynie przejawem konwergencji.
Według autorów jego opisu "Gerobatrachus" miał "basale commune" (połączone pierwsza i druga dalsze kości stępu) – cechę stwierdzoną wcześniej jedynie u przedstawicieli grupy koronnej płazów ogoniastych; z tą interpretacją nie zgadzają się jednak Marjanović i Laurin (2008), zdaniem których kości uznanej przez Andersona i współpracowników za "basale commune" nie można jednoznacznie zidentyfikować do czasu odkrycia kompletnego stępu "Gerobatrachus". Ze skaczącymi i Caudata przednio-tylno zredukowany lemiesz. Również budowa podniebienia i czaszki wykazuje cechy wspólne z analogicznymi występującymi u innych temnospondyli, płazów ogoniastych i bezogonowych. W kości przedszczękowej znajdowało się co najmniej 21 niewielkich, szypułkowatych zębów. Liczba kręgów przedkrzyżowych, wynosząca u "Gerobatrachus" 17, jest pośrednia pomiędzy liczbą występującą u zaawansowanych przedstawicieli Amphibamidae (około 21) oraz przedstawicieli Salientia, takich jak "Triadobatrachus" (14) oraz płazów ogoniastych "Karaurus" i "Chunerpeton" (14–15). Dzięki szerokiej czaszce, znacząco powiększonym otworom w podniebieniu oraz skróceniu kręgosłupa i ogona "Gerobatrachus" przypomina paleozoicznych przedstawicieli Batrachia. Holotyp "Gerobatrachus hottoni" mierzy 110 mm długości.
Według przeprowadzonej przez Andersona i współpracowników analizy filogenetycznej "Gerobatrachus" jest taksonem siostrzanym Batrachia, a rodzaje "Doleserpeton", "Amphibamus" i "Platyrhinops" sukcesywnie odleglejszymi grupami zewnętrznymi; analiza ta sugeruje też, że tradycyjnie wyróżniany takson Lissamphibia obejmujący Batrachia i płazy beznogie jest difiletyczny, przy czym Batrachia miały należeć do temnospondyli, a płazy beznogie - do lepospondyli. Moment rozejścia się linii ewolucyjnej Batrachia na płazy bezogonowe i ogoniaste szacowano na późny karbon, jednak odkrycie łączącego w sobie cechy przedstawicieli obu tych grup "Gerobatrachus" sugeruje, że podział ten nastąpił znacznie później – Anderson i współpracownicy szacują go na środkowy perm, około 270–260 mln lat temu Z kolei według analizy filogenetycznej przeprowadzonej przez Marjanovića i Laurina (2008) Lissamphibia są monofiletyczne i należą do lepospondyli, natomiast "Gerobatrachus" należał do temnospondyli i tym samym nie był bliżej spokrewniony z Batrachia; zdaniem autorów "Gerobatrachus" był taksonem siostrzanym do rodzaju "Doleserpeton" lub do rodzaju "Amphibamus". Analiza przeprowadzona przez Maddin, Jenkinsa i Andersona (2012) potwierdza, że Lissamphibia są taksonem monofiletycznym; wynika z niej jednak, że pochodzą one nie od lepospondyli, lecz od temnospondyli. Z analizy tej wynika też, że "Gerobatrachus" należał do Lissamphibia i był taksonem siostrzanym do Batrachia.

</doc>
<doc id="1753791" url="https://pl.wikipedia.org/wiki?curid=1753791" title="Stowarzyszenie Trzech Dziewiątek">
Stowarzyszenie Trzech Dziewiątek



</doc>
<doc id="1753799" url="https://pl.wikipedia.org/wiki?curid=1753799" title="Ferdinand Julius Cohn">
Ferdinand Julius Cohn

Ferdinand Julius Cohn (ur. 24 stycznia 1828 we Wrocławiu, zm. 25 czerwca 1898 tamże) – niemiecki botanik i mikrobiolog. Razem z Robertem Kochem uznawany jest za jednego z twórców bakteriologii.
W 1847 roku otrzymał dyplom z botaniki w wieku 19 lat na Uniwersytecie Fryderyka Wilhelma w Berlinie. Był nauczycielem i badaczem na uniwersytecie we Wrocławiu przez całą swoją karierę. Opublikował 150 prac. Uniwersytet we Wrocławiu stał się centrum innowacyjności w budowie roślin i mikrobiologii w okresie, kiedy tam pracował.
Jego klasyfikacja bakterii na cztery grupy, w oparciu o kształt, jest używana w nauce po dziś dzień. Pamiętany jest też za to, że jako pierwszy wykazał w 1876 roku, że laseczki bakterii mogą zmienić swój stan (sporulacja), z wegetatywnego do formy endospory, w niekorzystnych dla nich warunków środowiska.
Wraz z architektem krajobrazu Hugo Richterem zaprojektował Park Południowy we Wrocławiu.
W 1885 roku otrzymał Medal Leeuwenhoeka.
Pochowany został na cmentarzu żydowskim przy ul. Ślężnej.

</doc>
<doc id="1753807" url="https://pl.wikipedia.org/wiki?curid=1753807" title="Jewhen Pochłebajew">
Jewhen Pochłebajew

Jewhen Wasylowycz Pochłebajew, ukr. Євген Васильович Похлебаєв, ros. Евгений Васильевич Похлебаев, "Jewgienij Wasiljewicz Pochlebajew" (ur. 25 listopada 1971 w Połtawie, Ukraińska SRR) – ukraiński piłkarz, grający na pozycji pomocnika, reprezentant Ukrainy.
Kariera piłkarska.
Kariera klubowa.
Jest wychowankiem Dnipra Dniepropetrowsk, w którym w 1988 rozpoczął karierę piłkarską. W 1995 razem z kolegami z drużyny - Jurijem Maksymowem, Serhijem Konowałowem i Serhijem Beżenarem przeszedł do Dynama Kijów.
Był zmuszony do zakończenia kariery sportowej z powodu ciężkiej amnezji wywołanej infekcją.
Kariera reprezentacyjna.
Wcześniej bronił barw młodzieżowej reprezentacji ZSRR.
28 października 1992 debiutował w reprezentacji Ukrainy w meczu towarzyskim z Białorusią, zremisowanym 1:1.

</doc>
<doc id="1753808" url="https://pl.wikipedia.org/wiki?curid=1753808" title="Wilhelm Bayer">
Wilhelm Bayer

Wilhelm Albert Ludwig Bayer (ur. 15 kwietnia 1894 w Gröningen, zm. 9 grudnia 1949 w Krakowie) – zbrodniarz nazistowski, jeden z funkcjonariuszy pełniących służbę niemieckich obozach koncentracyjnych i SS-Obersturmführer. 
Z zawodu był urzędnikiem. Uczestniczył w I wojnie światowej. Członek SS od lutego 1936 (nr identyfikacyjny 292029) i NSDAP od 1 maja 1937 (nr legitymacji partyjnej 5720904). W kwietniu 1940 został wcielony do Waffen-SS i przydzielony do służby w obozie Dachau. Bayer został pisarzem w komendanturze, a w listopadzie 1942 awansował na stanowisko oficera sądowego SS i kierownika wydziału szkolenia załogi obozu. 1 listopada 1943 przeniesiono go do obozu w Majdanku, gdzie został również oficerem sądowym. Taką samą funkcję sprawował w KL Auschwitz-Birkenau od 15 grudnia 1943 do 1 października 1944, a następnie w KL Flossenbürg od 1 października 1944 do 20 kwietnia 1945. Wreszcie od 20 do 27 kwietnia 1945 Bayer był ponownie oficerem sądowym i kierownikiem szkolenia załogi SS w KL Dachau.
Skazany 2 czerwca 1949 przez Sąd Okręgowy w Krakowie na karę śmierci. Wyrok wykonano przez powieszenie 9 grudnia 1949 w Krakowie.

</doc>
<doc id="1753820" url="https://pl.wikipedia.org/wiki?curid=1753820" title="Daniel Ghiță">
Daniel Ghiță

Daniel Ghiță (ur. 22 kwietnia 1981 w Bukareszcie) – rumuński kick-boxer, zawodnik K-1. Mistrz organizacji It’s Showtime w wadze ciężkiej z 2012.
Kariera sportowa.
W latach 2004-2008 występował w rumuńskiej organizacji kick-boxerskiej Local Kombat, której był mistrzem w wadze ciężkiej. W maju 2005 roku zdobył mistrzostwo Europy WKN w boksie tajskim, pokonując przez decyzję Mourada Bouzidiego.
W formule K-1 zadebiutował w maju 2007 roku na gali "K-1 Fighting Network Romania". 11 sierpnia 2009 roku po raz pierwszy wystąpił w prestiżowym cyklu K-1 World GP. W swoim debiucie wygrał w Tokio turniej kwalifikacyjny do K-1 WGP Final 16, pokonując wszystkich trzech rywali przed czasem w pierwszej rundzie w łącznym czasie 5 minut i 15 sekund, co jest jednym z najszybszych zwycięstw w historii turniejów rangi K-1 WGP. Mimo że w Final 16 uległ Semmy'emu Schiltowi, wystąpił podczas Finału K-1 WGP w drugiej walce rezerwowej z debiutującym w K-1 Siergiejem Charitonowem. Ghiță znokautował Rosjanina swoją popisową techniką – niskimi kopnięciami.
W październiku 2010 roku podczas Final 16 znokautował ciosami pięściami Errola Zimmermana, zostając pierwszym w historii Rumunem, który awansował do Finału K-1 WGP. W ćwierćfinale tego turnieju został wyeliminowany przez Gökhana Sakiego, po niezwykle zaciętym pojedynku (do wyłonienia zwycięzcy potrzebna była dodatkowa runda).
28 stycznia 2012 roku na gali "It’s Showtime 2012 in Leeuwarden" stoczył pojedynek o mistrzostwo organizacji It’s Showtime w wadze ciężkiej z Hesdym Gergesem. Ghiță już w pierwszej rundzie znokautował Egipcjanina lewym sierpowym, odbierając mu pas mistrzowski.
31 grudnia 2012 wystartował w turnieju Glory Heavyweight Grand Slam Tournament, pokonując w drodze do finału Jhonata Diniza, Mourada Bouzidiego i Jamala Ben Saddika. W finale uległ ponownie Holendrowi Semmy'emu Schiltowi przez TKO w pierwszej rundzie.
W latach 2013-2014 wyłącznie związany z GLORY, tocząc zwycięskie pojedynki m.in. z Andersonem Silvą czy w rewanżu Errolem Zimmermanem. Poza tym dwukrotnie mierzył się z Rico Verhoevenem, w tym raz o mistrzostwo GLORY wagi ciężkiej – w obu przypadkach przegrywając z Holendrem na punkty.
Osiągnięcia.
Zawodowe:
Amatorskie:

</doc>
<doc id="1753821" url="https://pl.wikipedia.org/wiki?curid=1753821" title="Interest Rate Swap">
Interest Rate Swap



</doc>
<doc id="1753829" url="https://pl.wikipedia.org/wiki?curid=1753829" title="Daniel Ghita">
Daniel Ghita



</doc>
<doc id="1753834" url="https://pl.wikipedia.org/wiki?curid=1753834" title="Kaire Leibak">
Kaire Leibak

Kaire Leibak (ur. 21 maja 1988 w Tartu) – estońska lekkoatletka specjalizująca się w trójskoku.

</doc>
<doc id="1753838" url="https://pl.wikipedia.org/wiki?curid=1753838" title="Berthold Ostertag">
Berthold Ostertag

Berthold Ostertag (ur. 28 lutego 1895, zm. 1975) – niemiecki lekarz, neuropatolog. Uczeń Walthera Spielmeyera, współpracował z Juliusem Hallervordenem. 

</doc>
<doc id="1753852" url="https://pl.wikipedia.org/wiki?curid=1753852" title="Wilhelm Zander">
Wilhelm Zander

Wilhelm Zander (ur. 22 kwietnia 1911 w Saarbrücken, zm. 27 września 1974 w Monachium) - w czasie II wojny światowej adiutant Martina Bormanna oraz SS-Standartenführer. Kawaler Krzyża Rycerskiego
Członek SS od 1933 roku. Pod koniec wojny był w bunkrze Hitlera. Jeden egzemplarz testamentu Hitlera dostarczył admirałowi Dönitzowi. Po zakończeniu wojny okazało się, że przyjął nazwisko Paustin i pracował jako ogrodnik. Pod tym nazwiskiem został schwytany w amerykańskiej strefie okupacyjnej, w wyniku czego odpisy woli i testamentu Hitlera wpadły w ręce sił amerykańskich i brytyjskich. W styczniu 1946 teksty dokumentów zostały opublikowane w prasie amerykańskiej i brytyjskiej..

</doc>
<doc id="1753860" url="https://pl.wikipedia.org/wiki?curid=1753860" title="Michel Dantin">
Michel Dantin

Michel Dantin (ur. 15 stycznia 1960 w Lyonie) – francuski polityk i urzędnik państwowy, poseł do Parlamentu Europejskiego VII i VIII kadencji.
Życiorys.
Kształcił się w zakresie nauk rolniczych. Pracował w federacji związków pracowników rolnych ("Fédération Nationale des Syndicats d'Exploitants d'Agricoles"). Od 1983 wybierany do rady miejskiej Chambéry. W latach 1985–1998 był radnym departamentu Sabaudia, pełnił m.in. funkcję wiceprzewodniczącego rady generalnej. Działał w gaullistowskim Zgromadzeniu na rzecz Republiki, z którym przystąpił do Unii na rzecz Ruchu Ludowego.
Przez kilka lat (od 2002 do 2009) był doradcą ds. zarządzania w gabinetach ministrów Hervégo Gaymarda, Dominique’a Bussereau i Michela Barniera. W 2008 został prezesem jednej z agencji wodnych ("Agence de l'eau").
W wyborach w 2009 kandydował z szóstego miejsca na liście koalicji prezydenckiej w okręgu południowo-wschodnim. Komitet ten uzyskał pięć miejsc poselskich, mandat deputowanego Michel Dantin zdobył po rezygnacji Nory Berra, powołanej w skład rządu. W PE VII kadencji przystąpił do grupy Europejskiej Partii Ludowej, został też członkiem Komisji Rolnictwa i Rozwoju Wsi. Gdy Nora Berra zdecydowała się zasiąść w PE, Michel Dantin złożył formalnie mandat 15 czerwca 2012, po czym już dwa dni później objął go ponownie, zastępując Damiena Abada. W 2014 wygrał wybory na urząd mera Chambéry, funkcję tę pełnił do 2020. Również w 2014 zapewnił sobie europarlamentarną reelekcję, zasiadając w PE do 2019.

</doc>
<doc id="1753864" url="https://pl.wikipedia.org/wiki?curid=1753864" title="Mintho">
Mintho



</doc>
<doc id="1753865" url="https://pl.wikipedia.org/wiki?curid=1753865" title="Natalie Willer">
Natalie Willer

Natalie Willer (ur. 2 października 1990) – amerykańska lekkoatletka, skoczkini o tyczce.

</doc>
<doc id="1753867" url="https://pl.wikipedia.org/wiki?curid=1753867" title="Ichtamol">
Ichtamol



</doc>
<doc id="1753870" url="https://pl.wikipedia.org/wiki?curid=1753870" title="Ignaz Goldziher">
Ignaz Goldziher

Ignaz (Yitzhaq Yehuda) Goldziher (ur. 22 czerwca 1850 w Székesfehérvárze, zm. 13 listopada 1921 w Budapeszcie) – węgierski orientalista. Wraz z Niemcem Theodorem Nöldeke i Holendrem Christiaanem Snouck Hurgronje uważany jest za założyciela nowoczesnej islamistyki w Europie.
Życiorys.
Urodził się w rodzinie żydowskiej, studiował na uniwersytetach Loránda Eötvösa w Budapeszcie, Humboldta w Berlinie, w Lipsku i w Lejdzie wspierany przez barona Józsefa Eötvösa, ówczesnego węgierskiego ministra kultury. Otrzymał stanowisko "privatdozent" w Budapeszcie w 1872. W latach następnych, pod auspicjami rządu węgierskiego, zaczął podróż po Syrii, Palestynie i Egipcie. Tu skorzystał ze sposobności uczestniczenia w wykładach uczonych muzułmańskich na uniwersytecie al-Azhar w Kairze.
W 1890 opublikował "Muhammedanische Studien", w których wykazał, że hadisy odzwierciadlają raczej kontrowersje w dziedzinie prawa i doktryn społeczno-politycznych, jakie zachodziły w dwa wieki po śmierci proroka Mahometa, niż słowa samego Mahometa. Mocno wierzył, że prawo muzułmańskie zawdzięcza swoje początki prawu rzymskiemu, choć w opinii współczesnej orientalistki amerykańskiej, Patricii Crone, jego argumenty w tej dziedzinie są nadzwyczaj słabe ("uncharacteristically weak").
Z powodu fali antysemityzmu na Węgrzech Goldziher mógł objąć posadę na uniwersytecie w Budapeszcie dopiero w wieku 44 lat. Był pierwszym uczonym żydowskiego pochodzenia, który doszedł do takiego stanowiska. Reprezentował rząd węgierski i Węgierską Akademię Nauk na licznych kongresach międzynarodowych. Odebrał złoty medal na Kongresie Orientalistycznym w Sztokholmie w 1889. Był członkiem kilku węgierskich i zagranicznych stowarzyszeń naukowych, sekretarzem wspólnoty żydowskiej w Budapeszcie. Uzyskał stopień doktora nauk humanistycznych (Litterarum doctor, Litt. D.) na uniwersytecie w Cambridge (1904) oraz doktora nauk prawniczych (Legum Doctor, LL.D.) na uniwersytecie w Aberdeen (1906).
Szacunek w kołach naukowców zawdzięczał przede wszystkim starannemu zbadaniu systemu prawnego przedmuzułmańskiego oraz muzułmańskiego, tradycji, religii i poezji, na temat których opublikował olbrzymią ilość traktatów, recenzji i esejów. Większość jego prac nadal uważa się za aktualne.
Oprócz pracy naukowej Goldziher prowadził dziennik z bardzo osobistymi uwagami, refleksjami, zapisami z podróży i życia codziennego. Doczekał się on publikacji w języku niemieckim pt. "Tagebuch". Oto jedna z jego refleksji na temat islamu, zaczerpnięta z jego dziennika:
„W ciągu tych tygodni wczułem się tak namacalnie w ducha islamu, że ostatecznie nabrałem wewnętrznego przekonania, iż ja sam jestem muzułmaninem, i przy całym rozsądku odkryłem, że to jedyna religia, która, nawet w procesie doktrynalnego i oficjalnego kształtowania się, jest w stanie zadowolić umysły filozoficzne. Moim ideałem było podnieść judaizm do podobnego poziomu racjonalnego. Islam, jak pouczyło mnie doświadczenie, jest jedyną religią, w której składnikom zabobonnym i pogańskim zagraża nie racjonalizm, ale doktryna ortodoksyjna”.
W Kairze Goldziher modlił się nawet jak muzułmanie: „Wśród tysięcy pobożnych dotykałem czołem podłogi meczetu. Nigdy w życiu nie byłem bardziej rozmodlony, szczerzej oddany, niż w tamten podniosły piątek”.
Mimo swojego uwielbienia dla islamu Goldziher pozostał aż do śmierci oddanym wyznawcą judaizmu. Jego zachwyt obydwiema religiami, islamem i judaizmem, zawiódł go do poszukiwania punktów stycznych w obu tych wyznaniach. Mimo że odmówiono mu płatnej posady na uniwersytecie z powodu jego wyznania, odmówił konwersji. Wprawdzie zapewniłoby mu to finansową niezależność i sukces zawodowy, ale nie pozwoliło mu na to głęboko zakorzenione oddanie dla wiary przodków.
Prace Goldzihera zostały odgrzebane na nowo dzięki krytycznym ocenom ze strony Edwarda Saida w jego głośnej książce "Orientalizm" (1978). Said zarzucał zachodnim prekursorom orientalistyki, że zbyt powierzchownie zbadali realia Orientu, ponieważ stworzyli wyobrażenie na jego temat z góry wyrobionych uprzedzeń natury psychologicznej. Prace Goldzihera w zasadzie przeczą tym zarzutom. W swoich licznych książkach i artykułach Ignaz Goldziher starał się doszukiwać początków doktryn i rytuałów islamu w praktykach innych kultur. W tym celu ustalił, że islam stale się rozwija jako cywilizacja, zapożyczając idee z zewnątrz i użyczając ich innym. Posunął się nawet, ze zrozumiałych względów, do krytyki Kościoła katolickiego, który jego zdaniem w sposób arbitralny narzuca wiernym decyzje za pośrednictwem dogmatów, synodów i soborów. To doprowadziło go z kolei do stwierdzenia, że islam przy swojej tolerancji oraz otwartości na idee sprzeczne z ortodoksyjnymi, może być nawet wzorem, któremu pozostałe wyznania monoteistyczne powinny się starać dorównać.

</doc>
<doc id="1753873" url="https://pl.wikipedia.org/wiki?curid=1753873" title="Mintho (biologia)">
Mintho (biologia)

Mintho – rodzaj muchówek z rodziny rączycowatych.
Należą tu:

</doc>
<doc id="1753874" url="https://pl.wikipedia.org/wiki?curid=1753874" title="(16358) Plesetsk">
(16358) Plesetsk

(16358) Plesetsk – planetoida z pasa głównego asteroid okrążająca Słońce w ciągu 4 lat i 157 dni w średniej odległości 2,69 j.a. Została odkryta 20 grudnia 1976 roku w Krymskim Obserwatorium Astrofizycznym w Naucznym na Półwyspie Krymskim przez Nikołaja Czernycha. Nazwa planetoidy pochodzi od Kosmodromu Plesieck, głównego kosmodromu Rosji. Przed nadaniem nazwy planetoida nosiła oznaczenie tymczasowe (16358) 1976 YN7.

</doc>
<doc id="1753875" url="https://pl.wikipedia.org/wiki?curid=1753875" title="Fritz Christen">
Fritz Christen

Fritz Christen (ur. 29 czerwca 1921 we Wredenhagen, zm. 23 września 1995 w Neusorg) – SS-Oberscharführer, działonowy z 2. kompanii 2. batalionu 3. pułku dywizjonu przeciwpancernego dywizji SS "Totenkopf". Odznaczony Krzyżem Żelaznym I klasy przez dowódcę "Totenkopf" i Krzyżem Rycerskim, który Christen otrzymał z rąk Hitlera w Wolfschanze ("Wilczym Szańcu") w Gierłoży.
Historia.
Pluton Fritza Christena w południe 24 września 1941 roku zajmował pozycję tuż za północną stroną miejscowości Łuszno lub Łużno (Ros. Luzhno) i przyjął na siebie cały ciężar sowieckiego ataku pancernego. Już w pierwszych starciach zginęli w plutonie wszyscy żołnierze z wyjątkiem Christena. Pozostał on jednak przy swoim dziale przeciwpancernym Pak 38 i nieustępliwie samotnie prowadził ogień ze swojej pozycji. Pierwszego dnia zniszczył sześć sowieckich czołgów, a pozostałe zmusił do wycofania. Przez następne dwa dni samotnie trwał na pozycji przy dziale kalibru 50 mm i wielokrotnie, raz za razem, odpierał ataki sowieckiej piechoty i czołgów. Za dnia nie opuszczał swojego posterunku zaś w nocy zbierał naboje do armaty z rozbitych wokół niego stanowisk, by rankiem odpierać następne sowieckie natarcia. Przez trzy dni nie jadł oraz nie pił. 
27 września, po udanym kontrataku dywizji "Totenkopf" Sowieci zostali wyparci z Łuszna (Łużna). Towarzysze Christena zastali go przy załadowanym dziale przeciwpancernym. W okolicy stanowiska które samotnie utrzymywał odkryto ok. 100 ciał zabitych żołnierzy i 13 płonących wraków czołgów. Fritz Christen dokonał tego w ciągu 72 godzin. Za odwagę i wytrwałość oraz zachowanie spokoju w obliczu przegranej i gotowości do poświęcenia się został wyróżniony, jako pierwszy żołnierz SSTK, Krzyżem Rycerskim Żelaznego Krzyża.

</doc>
<doc id="1753878" url="https://pl.wikipedia.org/wiki?curid=1753878" title="Serhij Konowałow">
Serhij Konowałow

Serhij Borysowycz Konowałow, ukr. Сергій Борисович Коновалов, ros. Сергей Борисович Коновалов, "Siergiej Borisowicz Konowałow" (ur. 1 marca 1972 w Połtawie, Ukraińska SRR) – ukraiński piłkarz, grający na pozycji pomocnika, reprezentant Ukrainy, trener piłkarski.
Kariera piłkarska.
Kariera klubowa.
Jest wychowankiem Dnipra Dniepropetrowsk, w którym w 1990 rozpoczął karierę piłkarską. W 1995 razem z innymi "dniepropetrowcami" - Jurijem Maksymowym, Jewhenem Pochlebajewym i Serhijem Beżenarem przeszedł do Dynama Kijów. W 1996 wyjechał do Korei Południowej, gdzie bronił dwa sezony barw klubu Pohang Steelers. Potem powrócił do Dynama. W rundzie wiosennej sezonu 2000/01 został wypożyczony do Dnipra Dniepropetrowsk, ale latem powrócił do Dynama, skąd wyjechał do Izraela podpisując kontrakt z klubem Beitar Jerozolima. Po dwóch sezonach w 2003 powrócił do Ukrainy, gdzie występował w klubach Arsenał Kijów i Borysfen Boryspol. W 2004 rozegrał 4 mecze w chińskim klubie Qingdao Jonoon F.C., ale szybko powrócił do Arsenału. W 2006 zakończył karierę piłkarską w azerskim klubie Inter Baku.
Kariera reprezentacyjna.
Wcześniej bronił barw młodzieżowej reprezentacji ZSRR.
27 kwietnia 1993 debiutował w reprezentacji Ukrainy w meczu towarzyskim z Izraelem, zremisowanym 1:1.
Kariera trenerska.
W końcu lipca 2011 roku zgodził się na propozycję głównego trenera Ołeksandra Riabokonia pomagać trenować FK Sewastopol. Od 27 listopada 2013 do końca roku pełnił obowiązki głównego trenera FK Sewastopol. Od 18 czerwca 2015 pomagał trenować Naftowyk-Ukrnafta Ochtyrka. 3 września 2015 z przyczyn rodzinnych opuścił sztab szkoleniowy ochtyrskiego klubu.

</doc>
<doc id="1753880" url="https://pl.wikipedia.org/wiki?curid=1753880" title="Lansford Spence">
Lansford Spence

Lansford Spence (ur. 15 grudnia 1982) – jamajski lekkoatleta, sprinter.
W startach indywidualnych Spence sięgał po medale (w tym złoty w 2005) Igrzysk Ameryki Centralnej i Karaibów.

</doc>
<doc id="1753882" url="https://pl.wikipedia.org/wiki?curid=1753882" title="Cmentarz w Różanie">
Cmentarz w Różanie

Cmentarz w Różanie – cmentarz katolicko-prawosławny znajdujący się na miejskim wzgórzu w Różanie. 
Historia.
Nekropolia powstała w II połowie XVIII wieku. W 1792 wzniesiono na niej kaplicę św. Kazimierza autorstwa Jana Samuela Beckera. Zachowały się nagrobki m.in. Aleksandra i Wiktorii Nowickich (zm. odp. 1885, 1897), Antoniego Budkowskiego (zm. 1827) i Karoliny z Ostromęckich Korczyc (zm. 1901). 

</doc>
<doc id="1753886" url="https://pl.wikipedia.org/wiki?curid=1753886" title="Kaplica św. Kazimierza w Różanie">
Kaplica św. Kazimierza w Różanie

Kaplica św. Kazimierza w Różanie, zwana też kościołem św. Kazimierza – rzymskokatolicka murowana świątynia cmentarna wzniesiona w 1792 według projektu Jana Samuela Beckera. Obecnie w ruinie. 
Historia.
Kaplica została ufundowana przez właściciela dóbr różańskich Aleksandra Sapiehę. Projekt wykonał i nadzorował prace saksoński architekt Jan Samuel Becker, który zaprojektował wcześniej pałac w Różanie i kościół Św. Trójcy. Pierwotnie kaplica miała być częścią kompleksu klasztornego bazylianów. 
Murowaną świątynię pokrytą dwuspadowym dachem wzniesiono w stylu klasycyzmu na planie prostokąta. Dominantą fasady głównej był czterokolumnowy portyk dorycki zakończony tympanonem. Elewacje boczne dekorowano pilastrami oraz gzymsem. Obecnie kaplica znajduje się w ruinie.

</doc>
<doc id="1753888" url="https://pl.wikipedia.org/wiki?curid=1753888" title="Half-Truism">
Half-Truism

Half-Truism – piosenka The Offspring otwierająca studyjny album Rise and Fall, Rage and Grace. Została wydana jako czwarty singiel 12 maja 2009.
Premiera.
Piosenka Half-Truism miała swoją premierę jeszcze przed wydaniem albumu na australijskim festiwalu Soundwave Festival. Była to druga piosenka z albumu, jaką zespół wykonał na żywo (pierwszą była piosenka Hammerhead zagrana na japońskim festiwalu Sumersonic).

</doc>
<doc id="1753898" url="https://pl.wikipedia.org/wiki?curid=1753898" title="Sheri-Ann Brooks">
Sheri-Ann Brooks

Sheri-Ann Brooks (ur. 11 lutego 1983 w Kingston) – jamajska lekkoatletka, sprinterka.
Osiągnięcia.
Brooks reprezentowała Jamajkę podczas igrzysk olimpijskich w Pekinie, w biegu eliminacyjnym sztafety 4 × 100 metrów biegła na drugiej zmianie, czas jakie uzyskały Jamajki (42,24) był najlepszym wynikiem eliminacji. W finale Brooks została zastąpiona przez Sherone Simpson, a Jamajki nie ukończyły biegu. Złote medalistki – Rosjanki uzyskały rezultat 42,31.

</doc>
<doc id="1753900" url="https://pl.wikipedia.org/wiki?curid=1753900" title="Kościół Św. Trójcy w Różanie">
Kościół Św. Trójcy w Różanie

Kaplica Św. Trójcy w Różanie (biał. Касцёл Найсв. Тройцы) – rzymskokatolicka świątynia wzniesiona w Różanie w I połowie XVII wieku z fundacji Lwa Sapiehy. 
Historia.
W 1595 wybudowano w Różanie drewnianą świątynię pod wezwaniem Św. Trójcy fundacji Aleksandra Tyszkiewicza. Obecny murowany kościół powstał w 1617 z inicjatywy właściciela dóbr różańskich kanclerza Wielkiego Księstwa Litewskiego Lwa Sapiehy. W latach 1768 i 1787 dobudowano do niego dwie kaplice: św. Krzyża i św. Barbary. W 1779 świątynia została przebudowana w stylu klasycyzmu przez sprowadzonego z Saksonii architekta Jana Samuela Beckera. W 1850 i 1891 poddana remontowi. W czasach sowieckich w kościele nieprzerwanie odbywały się msze św. i nabożeństwa. W 1960 do kościoła w Różanie przeniesiono większość wyposażenia z zamykanego z polecenia władz kościoła pomisjonarskiego w Łyskowie.
Jest świątynią jednonawową z charakterystyczną czterokondygnacyjną i ośmioboczną wieżą. Ściany zdobione są skarpami.

</doc>
<doc id="1753902" url="https://pl.wikipedia.org/wiki?curid=1753902" title="Deep Space">
Deep Space

Deep Space – seria amerykańskich misji kosmicznych testujących technologie przewidziane do powszechnego zastosowania w statkach kosmicznych w XXI wieku. Jednym z celów było umożliwienie szybszego docierania statków do odległych obszarów Układu Słonecznego).
W ramach programu wystrzelono 24 października 1998 roku sondę Deep Space 1, która dostarczyła materiału do badań komety Borrelly'ego, zaś sonda Deep Space 2, wystrzelona 3 stycznia 1999, była związana z próbnikiem Mars Polar Lander.

</doc>
<doc id="1753906" url="https://pl.wikipedia.org/wiki?curid=1753906" title="Parafia Trójcy Świętej w Lowell">
Parafia Trójcy Świętej w Lowell

Parafia Trójcy Świętej w Lowell (ang. "Holy Trinity Parish") – parafia rzymskokatolicka położona w Lowell w stanie Massachusetts w Stanach Zjednoczonych.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Parafia dedykowana jest Trójcy Świętej.
Historia.
W 1903 r. zakupiono działkę na High St. a na wiosnę roku 1904 rozpoczęto prace budowlane. Projekt budowli stworzył architekt Sheehaan z Bostonu. W czerwcu 1904 roku arcybiskup Williams skierował ojca Stanisława Aleksandra Ogonowskiego do Lowell z kanoniczną misją organizacji i stworzenia kościoła polskiego. Liczebność parafii wynosiła w tym czasie ok. 80 rodzin.
19 sierpnia 1904 roku biskup Allen dokonał konsekracji nowego kościoła. Obecni przy poświęceniu byli księża z pobliskich parafii, jak również członkowie Towarzystwa Św. Michała, jedynej natenczas organizacji parafialnej.
W 1907 zakończono budowę szkoły i oddano ją pod patronat św. Stanisława Kostki. Szkoła ta była pierwszą polską szkołą parafialną w Archidiecezji Bostońskiej. W 1910 roku, siostry zakonne z Zgromadzenia Sióstr Felicjanek z Buffalo, Nowy Jork, rozpoczęły w szkole pracę.
W 1927 roku zakupiono pięć akrów ziemi na własny cmentarz naprzeciwko cmentarza św. Patryka.
Po II wojnie światowej wzniesiono na cmentarzu piękną marmurową Pasję (scenę ukrzyżowania) oraz ołtarz, w miejscu gdzie co roku odprawiana jest msza św. podczas obchodów (ang.) "Memorial Day". U podnóża ołtarza leżą prochy parafian, którzy za Ojczyznę złożyli najwyższą ofiarę.

</doc>
<doc id="1753912" url="https://pl.wikipedia.org/wiki?curid=1753912" title="Nothing Can Stop Us">
Nothing Can Stop Us

Nothing Can Stop Us – album składanka Roberta Wyatta wydany jako analogowy album w 1982 r. i jako CD w 1986.
Historia i charakter albumu.
Jest to składankowy album Roberta Wyatta gromadzący single (strony A i B) wydane przez muzyka od 1980 r. Wszystkie utwory zamieszczone na tym CD, to – oprócz jednego – cudze kompozycje. Jedyną kompozycją Wyatta jest piosenka pod proroczym tytułem "Born Again Cretin". Piosenki te zostały przez Wyatta przearanżowane, czasem dość gruntownie, jak stało się z utworem grupy Chic "At Last I Am Free".
Część piosenek jest znanych z innych wykonań. "Caimanera" jest znana bardziej pod tytułem "Guantanamera". Drastyczna piosenka o tematyce związanej z linczem "Strange Fruit" należała do repertuaru Billie Holiday.
Ze względu na składankowy charakter płyta jest stylistycznie bardzo różnorodna, poczynając do recytowanego wiersza ("Stalingrad"), poprzez chóralny folkowo-wodewilowy "Stalin Wasn't Stallin'", do "Grass" pod wpływem muzyki hinduskiej.
Był to jedyny pełny album wydany przez Wyatta w latach 1975–1985.

</doc>
<doc id="1753918" url="https://pl.wikipedia.org/wiki?curid=1753918" title="Bogusławski">
Bogusławski

Bogusławski (Bogusławska):

</doc>
<doc id="1753924" url="https://pl.wikipedia.org/wiki?curid=1753924" title="Elżbieta Rogala-Kończak">
Elżbieta Rogala-Kończak

Elżbieta Jolanta Rogala-Kończak (ur. 19 listopada 1952 w Gdańsku) – polska działaczka samorządowa, inżynier, od 2002 do 2014 burmistrz Rumi, startująca z ramienia lokalnych komitetów.
Życiorys.
Ukończyła I Liceum Ogólnokształcące im. Mikołaja Kopernika w Gdańsku, następnie studia z zakresu elektroniki na Politechnice Gdańskiej. Pracowała w wałbrzyskich Zakładach Radiowych Diora, następnie jako programista na macierzystej uczelni. Prowadziła własną działalność gospodarczą, była też zatrudniona m.in. jako inspektor w Zakładzie Ubezpieczeń Społecznych i menedżer w funduszu leasingowym.
Była działaczką Unii Wolności. W wyborach w 2001 bezskutecznie ubiegała się o mandat poselski z listy tej partii. W pierwszych bezpośrednich wyborach w 2002 została wybrana na burmistrza Rumi, pokonując ubiegającego się o reelekcję Jana Klawitera. Utrzymała to stanowisko także w wyborach w 2006. W wyborach w 2010 zapewniła sobie wybór na trzecią kadencję, kandydując z poparciem PO i po raz pierwszy wygrywając w pierwszej turze. W wyborach w 2014 w drugiej turze, zdobywając 34,66% głosów, przegrała z Michałem Pasiecznym z PO.
Elżbieta Rogala-Kończak jest mężatką, ma dwóch synów.

</doc>
<doc id="1753925" url="https://pl.wikipedia.org/wiki?curid=1753925" title="Qu Yuan">
Qu Yuan

Qu Yuan (ur. ok. 340 p.n.e., zm. ok. 278 p.n.e.) – chiński uczony, polityk i poeta, minister w państwie Chu w okresie Walczących Królestw. Znany głównie z antologii "Chu Ci" ("Pieśni z Chu"). Inne sławne dzieło to "Tian Wen" ("").
Qu Yuan jest pierwszym chińskim poetą znanym z imienia i nazwiska. Stworzył gatunek wiersza "sao", o zmiennej długości wersu (w odróżnieniu od klasycznego czterozgłoskowca). Jego poezja wywarła wielki wpływ na rozwój literatury chińskiej. 
Qu Yuan przeszedł także do legendy jako patriota, występujący przeciwko wojnom i za zjednoczeniem kraju, przez co popadł w niełaskę i musiał udać się na wygnanie. Ostatecznie, zrozpaczony i w proteście przeciw politycznemu zepsuciu, popełnił samobójstwo, topiąc się w rzece Miluo. Według tradycji, próby ratowania go, a następnie poszukiwanie jego ciała przez miejscowych rybaków, dały początek wyścigom smoczych łodzi w czasie święta Duanwujie (obchodzone piątego dnia piątego miesiąca księżycowego).

</doc>
<doc id="1753931" url="https://pl.wikipedia.org/wiki?curid=1753931" title="Kasztelania gnieźnieńska">
Kasztelania gnieźnieńska

Kasztelania gnieźnieńska – kasztelania istniejąca jako jednostka podziału terytorialnego od początku systemu kasztelanii powstałego na bazie okręgów grodowych w XII w., a później jako senatorski urząd kasztelana do upadku I Rzeczypospolitej.
Historia.
Gniezno, po przeniesieniu w połowie XI w. ośrodka władzy centralnej do Krakowa, pozostało nadal jednym z głównych grodów monarchii piastowskiej, będąc stolicą jednej z dwóch wielkopolskich prowincji. Jednocześnie gród gnieźnieński był ośrodkiem podstawowej jednostki podziału terytorialnego, jakimi były okręgi grodowe. W XII w. okręgi grodowe przyjęły nazwę kasztelanii.
Pomimo spadku znaczenia miasta w następnych wiekach i nieutworzenia się ziemi, a później województwa gnieźnieńskiego, przynależność grodu do stolic wczesnopiastowskich prowincji zagwarantowała kasztelanowi gnieźnieńskiemu jedną z czołowych pozycji w hierarchii w kształtującym się w XV wieku senacie. Kasztelania gnieźnieńska stała się jedną z 8 godności senatorskich województwa kaliskiego (obok arcybiskupstwa gnieźnieńskiego, województwa kaliskiego, kasztelanii: kaliskiej, lędzkiej, biechowskiej, nakielskiej i kamieńskiej). Wśród kasztelanów województwa kasztelana gnieźnieńskiego wyprzedzał tylko pan kaliski.
Według ukształtowanej ostatecznie hierarchii w "Porządku Rady Koronney, Polskiey y Litewskiey, iako iuż iedney Rzpltey, postanowionym przez Krola I. M. y Radę Koronną, w Lublinie, na Seymie Walnym spolnym roku P. 1569", kasztelania gnieźnieńska była jedną z godniejszych kasztelanii większych, tzw. krzesłowych, idąc jako piąta za wojnicką, a przed sieradzką.

</doc>
<doc id="1753934" url="https://pl.wikipedia.org/wiki?curid=1753934" title="Canoe">
Canoe

Canoe (pol. "kanu") – tradycyjna łódź wiosłowa (czasem żaglowa) Indian północnoamerykańskich; stanowiła ogromny wkład w eksplorację i podbój wschodnich obszarów kontynentu przez przybyszów z Europy, którym ułatwiała poruszanie się po bogatym w rzeki i jeziora terenie. 
Pierwotnie były to dłubanki (czasem z drewna balsa) o coraz doskonalszych kształtach, ale w czasach historycznych pojawiły się canoe kryte korą lub skórami zwierzęcymi, przy czym spoiny uszczelniano żywicami lub tłuszczami zwierzęcymi. Kryte korą brzozową canoe było lekkie i tym samym łatwe do przenoszenia pomiędzy ciekami wodnymi, miały małe zanurzenie, a więc mogły poruszać się nawet wzdłuż niewielkich strumieni. Sposób wiosłowania tymi wąskimi i wywrotnymi łodziami pozwalał Indianom i traperom poruszać się cicho i szybko.
Szkielet canoe budowano z gałęzi świerkowych, wyjątkowo z czerwonego żywotnika. Pokrycie z kory zszywano przy użyciu włókien roślinnych lub jelit zwierzęcych, a następnie uszczelniano. Wewnętrzne lico kory znajdowało się po wewnętrznej stronie łodzi, gdy powierzchnię zewnętrzną – często bogato malowaną – stanowiła zewnętrzna gładź kory brzozowej. Dziób i rufa były zakończone półokrągło ze znacznym wychyleniem w kierunku wnętrza łodzi. Symetria canoe powodowała, że można było nim pływać w obu kierunkach, przy prostej zmianie osadzenia wioślarzy.
Canoe były używane na wschód od Gór Skalistych, a zwłaszcza w regionie Wielkich Jezior. Różniły się rozmiarami: od małych jedno- i dwuosobowych do poruszania się po mniejszych rzekach i strumieniach, aż po canoe podróżne (wojenne) o długości 12–13 metrów z ośmioma, a nawet dziesięcioma wioślarzami (wyjątkowo budowano jeszcze większe, obsługiwane nawet przez dwudziestu wioślarzy-wojowników) do poruszania się w obrębie krainy Wielkich Jezior. Canoe średniej wielkości (około 8-metrowej długości), służące do poruszania się po mniejszych jeziorach i średniej wielkości rzekach, obsługiwało zazwyczaj 4–5 ludzi, najczęściej podczas wypraw wojennych. 
Niewątpliwą zaletą canoe była znaczna elastyczność konstrukcji, co pozwalało pokonywać w nich porohy, a nawet mniejsze wodospady.

</doc>
<doc id="1753937" url="https://pl.wikipedia.org/wiki?curid=1753937" title="Rhume">
Rhume

Rhume – rzeka w Dolnej Saksonii w Niemczech o długości ok. 48 km; prawy dopływ Leine w dorzeczu Wezery. 
Wypływa z krasowego źródła Rhumspringe na południe od łańcucha gór Harzu. Rzeka następnie płynie kierując się ku północnemu zachodowi przez Gieboldehausen, Bilshausen, Katlenburg-Lindau i Northeim. Na zachód od tego ostatniego zasila Leine.

</doc>
<doc id="1753944" url="https://pl.wikipedia.org/wiki?curid=1753944" title="Königsstuhl (Rügen)">
Königsstuhl (Rügen)



</doc>
<doc id="1753945" url="https://pl.wikipedia.org/wiki?curid=1753945" title="Königsstuhl">
Königsstuhl

Niemcy:
Zobacz też:

</doc>
<doc id="1753946" url="https://pl.wikipedia.org/wiki?curid=1753946" title="Königsstuhl (Rhens)">
Königsstuhl (Rhens)



</doc>
<doc id="1753947" url="https://pl.wikipedia.org/wiki?curid=1753947" title="Hurma kaukaska">
Hurma kaukaska

Hurma kaukaska ("Diospyros lotus") - nazywana również hebankiem jagodowym i hebanowcem pospolitym (ta nazwa jest nieprawidłowa) – gatunek rośliny z rodziny hebankowatych. Występuje w Azji Mniejszej, na Zachodnim Zakaukaziu, w południowym Azerbejdżanie, Iranie, Afganistanie, Nepalu, Pakistanie, Chinach, Korei, w uprawie również w innych rejonach.
Morfologia.
Zwykle krzew lub drzewo o wysokości do 5-10 metrów (rzadko do 20 m). Jednak w Górach Tałyskich na pograniczu Azerbejdżanu i Iranu, gdzie hurma tworzy miejscami okazałe lasy, osobniki liczące ok. 100 lat osiągają 28 m wysokości i 50 cm średnicy, a zdarzały się i okazy sięgające 40 m wysokości i 80 cm średnicy.
Liście podługowate lub podłużnie eliptyczne, owłosione i całobrzegie. Roślina dwupienna, kwiaty rozmieszczone po kątach liści, żeńskie pojedynczo, męskie po 3 sztuki. Korona kwiatowa zielonkawa, dzwonkowata.
Owocem jest kulista jagoda średnicy 1,5 - 2 cm w kolorze początkowo zielonym, następnie pomarańczowym, a w końcu niebieskoczarnym z matowym nalotem. Owoce niedojrzałe są cierpkie (zawierają dużo taniny, nadają się do spożycia po uprzednim sparzeniu), dojrzałe (najlepiej przemrożone) bardzo smaczne, słodkie i soczyste. Zwane są figami kaki.
Zastosowanie.
Drewno żółtawe, mocne, sprężyste, znane na rynku pod nazwą "zielonego drzewa hebanowego". Wykorzystywane jest na wyroby tokarskie. Owoce spożywane są jako świeże, suszone lub w postaci dżemów, wytwarza się z nich soki i wina. Wywar z roślin używany jest do produkcji pokostów.

</doc>
<doc id="1753948" url="https://pl.wikipedia.org/wiki?curid=1753948" title="Hebanowiec pospolity">
Hebanowiec pospolity



</doc>
<doc id="1753949" url="https://pl.wikipedia.org/wiki?curid=1753949" title="Hebanek jagodowy">
Hebanek jagodowy



</doc>
<doc id="1753950" url="https://pl.wikipedia.org/wiki?curid=1753950" title="Diospyros lotus">
Diospyros lotus



</doc>
<doc id="1753951" url="https://pl.wikipedia.org/wiki?curid=1753951" title="Hurma wschodnia">
Hurma wschodnia

Hurma wschodnia ("Diospyros kaki"), nazywana również hebanem wiśniówką i nieprawidłowo hebanowcem wschodnim – gatunek drzewa z rodziny hebankowatych. Pochodzi z Chin, jest tam i w innych rejonach uprawiane.

</doc>
<doc id="1753952" url="https://pl.wikipedia.org/wiki?curid=1753952" title="Hebanowiec wschodni">
Hebanowiec wschodni



</doc>
<doc id="1753953" url="https://pl.wikipedia.org/wiki?curid=1753953" title="Heban wiśniówka">
Heban wiśniówka



</doc>
<doc id="1753954" url="https://pl.wikipedia.org/wiki?curid=1753954" title="Diospyros kaki">
Diospyros kaki



</doc>
<doc id="1753966" url="https://pl.wikipedia.org/wiki?curid=1753966" title="Reklama przynęta z zamianą">
Reklama przynęta z zamianą

Reklama przynęta z zamianą (ang. "bait and switch") – nieuczciwa praktyka rynkowa polegająca na reklamowaniu się określonym produktem, po czym odmowie jego udostępnienia, z zamiarem promowania czego innego. Produkt, do którego ostatecznie próbuje się przekonać klienta, jest mniej atrakcyjny niż reklamowany na początku wabik (ten często wcale nie istnieje). Wykorzystywany jest tu mechanizm psychologiczny „poniesionych kosztów”, gdyż zwabiona osoba często nie chce odejść z zupełnie niczym. Taktyka ta przechodzi w oszustwo, jeśli klient w chwili zawarcia umowy i przekazania zapłaty wciąż trwa w błędzie i wciąż istnieje taki zamiar kierunkowy ze strony sprawcy.
W dosłownym tłumaczeniu zwrot oznacza "przynęta i zamiana." Podobnie jak wędkarze używają robaka na haczyku do złowienia ryby, firmy stosują niższe ceny na atrakcyjne produkty, aby zwabić klientów swoją ofertą po czym próbują dokonać zmiany i sprzedać konsumentowi zupełnie inny produkt.

</doc>
<doc id="1753973" url="https://pl.wikipedia.org/wiki?curid=1753973" title="Philip D. Gingerich">
Philip D. Gingerich

Philip D. Gingerich (ur. 1946) – profesor paleontologii, biologii, antropologii i nauk geologicznych oraz dyrektor Muzeum Paleontologicznego na Uniwersytecie Michigan.
Jego badania koncentrują się na wymarłych kręgowcach i dominacji ssaków po erze mezozoicznej. Bada również pochodzenie i ewolucję ssaków, w szczególności waleni i naczelnych.
Edukacja i nagrody.
Gingerich otrzymał licencjat na Uniwersytecie w Princeton w 1968. W 1980 uzyskał doktorat z geologii na Uniwersytecie Yale Został ponadto uhonorowany nagrodą Henry'ego Russela przez Uniwersytet Michigan w 1980 roku.

</doc>
<doc id="1753974" url="https://pl.wikipedia.org/wiki?curid=1753974" title="Góry Kelimeńskie">
Góry Kelimeńskie

Góry Kelimeńskie (523.62; rum. "Munții Călimani") — wulkaniczne pasmo górskie, leżące na terytorium Rumunii, na granicy Bukowiny i Siedmiogrodu. Należy do Wewnętrznych Karpat Wschodnich.
Długość pasma sięga 70 km, najwyższy szczyt "Petros" (2102 m n.p.m.). Pasmo zbudowane jest z wulkanicznych skał neogenu. Pasmo jest rozcięte głębokim dolinami rzecznymi, porośnięte lasami bukowymi i świerkowymi. Powyżej granicy lasu znajdują się łąki subalpejskie i alpejskie.
Widoczne są ślady zlodowacenia.

</doc>
<doc id="1753975" url="https://pl.wikipedia.org/wiki?curid=1753975" title="(19915) Bochkarev">
(19915) Bochkarev

(19915) Bochkarev – planetoida z grupy pasa głównego asteroid okrążająca Słońce w ciągu 3 lat i 224 dni w średniej odległości 2,35 j.a. Została odkryta 14 września 1974 roku w Krymskim Obserwatorium Astrofizycznym w Naucznym na Półwyspie Krymskim przez Nikołaja Czernycha. Nazwa planetoidy pochodzi od "Nikołaja Gennadiewicza Boczkarewa" (ur. 1947), odkrywcy promieniowania rentgenowskiego z mgławic uformowanych przez wiatr oraz prekursora programu mapowania jąder aktywnych galaktyk. Przed nadaniem nazwy planetoida nosiła oznaczenie tymczasowe (19915) 1974 RX1.

</doc>
<doc id="1753981" url="https://pl.wikipedia.org/wiki?curid=1753981" title="Antoni Jan Götz-Okocimski">
Antoni Jan Götz-Okocimski



</doc>
<doc id="1753982" url="https://pl.wikipedia.org/wiki?curid=1753982" title="Jakub Ambrosius">
Jakub Ambrosius

Jakub Ambrosius (ur. ok. 1590 w Pasymiu, zm. 27 kwietnia 1630 w Toruniu) – polski nauczyciel, kantor luterański.
Życiorys.
Pochodził z Pasymia koło Szczytna. W 1611 rozpoczął studia na królewieckiej Albertynie. W 1614 przybył do Torunia jako dworzanin (famulus) Jana von Beera, podejmującego naukę w miejscowym gimnazjum. Od 1621 Ambrosius kierował luterańską szkołą w Wilnie. W 1628 ponownie znalazł się w Toruniu, był kantorem polskim przy kościele św. Jerzego oraz nauczycielem polskiej szkoły działającej przy tym kościele. Zmarł 27 kwietnia 1630 w Toruniu.
Zapewne jego krewnym był Michał Ambrosius (ur. 1634 w Pasymiu), który pracował jako rektor szkoły w Piszu oraz był kaznodzieją ewangelickim w Drygałach.

</doc>
<doc id="1753983" url="https://pl.wikipedia.org/wiki?curid=1753983" title="Fontanna Apolla w Poznaniu">
Fontanna Apolla w Poznaniu

Fontanna Apolla – jedna z czterech fontann na Starym Rynku w Poznaniu, po jego południowo-wschodniej stronie u ujścia ulicy Świętosławskiej i Wodnej. Została ustawiona w 2002. Twórcą fontanny jest Marian Konieczny. Już w XVII wieku stała w tym miejscu jedna z czterech fontann stojących na Rynku, gdzie do końca XIX wieku zaopatrywała mieszkańców Poznania w wodę.

</doc>
<doc id="1753986" url="https://pl.wikipedia.org/wiki?curid=1753986" title="Lemurphthirus galagus">
Lemurphthirus galagus

Lemurphthirus galagus – gatunek wszy z rodziny Polyplacidae, pasożytujący na małpiatkach: "Galago moholi", Galago senegalski ("Galago senegalensis"), Galago Demidoffa ("Galago demidoff" syn. "Galagoides demidovii"). Powoduje wszawicę.
Samica wielkości 1,75-2,0 mm posiada bardzo szeroką głowę z odchylonymi do tyłu antenami, samiec wielkości 1,25 mm. Wszy te mają ciało silnie spłaszczone grzbietowo-brzusznie, wydłużone. Przednia para nóg jest wyraźnie mniejsza i słabsza, zakończona słabym pazurem. Samica składa jaja zwane gnidami, które są mocowane specjalnym "cementem" u nasady włosa nosiciela. Rozwój osobniczy po wykluciu się z jaja około trwa 14 dni i występują w nim 3 stadia larwalne; larwy od osobników dorosłych różnią się tylko wielkością.
Wesz ta pasożytuje na skórze. Żywi się krwią, którą ssie 2–3 razy dziennie. Występuje na terenie Afryki w Kongo, Dahomeju, Namibii, Zairze.

</doc>
<doc id="1753993" url="https://pl.wikipedia.org/wiki?curid=1753993" title="Fontanna Marsa w Poznaniu">
Fontanna Marsa w Poznaniu

Fontanna Marsa – jedna z czterech fontann na Starym Rynku w Poznaniu, stoi na północno-zachodniej stronie Poznańskiego Rynku. Została odsłonięta w roku 2005. Autorem rzeźby jest Rafał Nowak. Już w XVII wieku stała w tym miejscu jedna z czterech fontann stojących na Rynku, gdzie do końca XIX wieku zaopatrywała mieszkańców Poznania w wodę.
Fundatorzy fontanny Marsa są Wanda i Romuald Szperlińscy (lipiec 2005).
Zobacz też trzy pozostałe staromiejskie fontanny:

</doc>
<doc id="1753996" url="https://pl.wikipedia.org/wiki?curid=1753996" title="Mężczyźni mający kontakty seksualne z mężczyznami">
Mężczyźni mający kontakty seksualne z mężczyznami

Mężczyźni mający kontakty seksualne z mężczyznami (, , w skrócie MSM); mężczyźni mający seks z mężczyznami, mężczyźni uprawiający seks z mężczyznami – określenie mężczyzn, którzy angażują się w aktywność seksualną z innymi mężczyznami niezależnie od tego, w jaki sposób sami się identyfikują. Mogą oni identyfikować się jako osoby homoseksualne, biseksualne, heteroseksualne lub całkowicie zrezygnować z określania się pod kątem orientacji seksualnej. Grupa obejmuje również mężczyzn trudniących się prostytucją homoseksualną.
Pojęcie zostało wprowadzone w latach 90. XX w. przez epidemiologów w celu analizy rozprzestrzeniania się chorób wśród mężczyzn uprawiających seks z mężczyznami, bez względu na orientację seksualną. Termin jest stosowany w literaturze medycznej i badaniach społecznych do opisywania takich mężczyzn jako grupy badanej bez uwzględniania kwestii tożsamości seksualnej.
Ustalenie liczby mężczyzn, którzy kiedykolwiek uprawiali seks z innym mężczyzną, jest trudne. Na całym świecie co najmniej 3% mężczyzn, a być może nawet 16% mężczyzn, przynajmniej raz uprawiało seks z innym mężczyzną. To wskazuje na ogólną populację od 45 do 240 milionów mężczyzn.
Praktyki seksualne.
Historycznie stosunek analny był powszechnie kojarzony z męskim homoseksualizmem i MSM. Doniesienia dotyczące powszechności uprawiania seksu analnego wśród MSM zmieniały się w czasie, przy czym niektóre wartości procentowe były wyższe niż inne. Znaczny procent gejów i biseksualnych mężczyzn deklaruje życiowy udział w seksie analnym. Jednak wielu MSM nie uprawia seksu analnego i może uprawiać zamiast tego seks oralny, frot lub wzajemną masturbację. Wellings i inni stwierdzili, że "utożsamianie "homoseksualistów" z "seksem analnym" wśród mężczyzn jest powszechne zarówno wśród laików, jak i pracowników służby zdrowia", podczas gdy badanie online przeprowadzone w Europie na 18 000 MSM wykazało, że seks oralny był najczęściej praktykowany, a następnie wzajemna masturbacja, przy czym stosunek analny zajmował trzecie miejsce". Ankieta z 2011 r. przeprowadzona przez The Journal of Sexual Medicine ujawniła podobne wyniki dotyczące mężczyzn homoseksualnych i biseksualnych w Stanach Zjednoczonych. Całowanie partnera w usta (74,5%), seks oralny (72,7%) i wzajemna masturbacja (68,4%) były najczęstszymi praktykami, przy czym 63,2% próby zgłaszało od pięciu do dziewięciu różnych zachowań seksualnych podczas ich ostatniego zbliżenia.
Wśród mężczyzn, którzy uprawiają seks analny z innymi mężczyznami, partner penetracyjny może być określany jako "top", a ten, który jest penetrowany, może być określany jako "bottom". Natomiast ci, którzy pełnią którąkolwiek z tych ról, mogą być określani jako uniwersalni "(versatile)". Przyjemność, ból czy to i to może towarzyszyć seksowi analnemu. O ile zakończenia nerwowe w odbycie mogą zapewniać przyjemne uczucia, to orgazm można osiągnąć poprzez receptywną penetrację odbytu poprzez pośrednią stymulację prostaty. Badanie przeprowadzone przez National Survey of Sexual Health and Behavior (NSSHB) wykazało, że mężczyźni zgłaszający przyjmowanie przez siebie pozycji recepcyjnej podczas seksu analnego przy ostatnim zbliżeniu mieli równie duże szanse na osiągnięcie orgazmu, jak mężczyźni, którzy przyjęli rolę penetracyjną. 
Różnorodne pozycje seksualne mogą być wykorzystywane. W jednym z badań ankietowanych w Wielkiej Brytanii i Stanach Zjednoczonych respondenci, którzy identyfikowali się jako geje, zgłaszali, że styl doggy, misjonarski, 69, oral i anal (w tej kolejności) były ich ulubionymi pozycjami seksualnymi. MSM mogą również brać udział w praktykach BDSM lub używać akcesoriów seksualnych. Ogólnokrajowe reprezentatywne badanie przeprowadzone w Australii w latach 2001-2002 wykazało, że w ciągu 12 miesięcy poprzedzających badanie, 4,4% gejów i 14,2% biseksualnych mężczyzn uczestniczyło w praktykach seksualnych związanych z BDSM, natomiast 19,2% gejów i 36,4% biseksualnych mężczyzn stosowało akcesoria seksualne.
W przypadku mężczyzn transseksualnych (K/M lub FtM), którzy nadal mają pochwę i uprawiają seks z mężczyznami cisseksualnymi, stosunek płciowy może obejmować penetrację pochwy za pomocą penisa.
Kwestie zdrowotne.
Mężczyźni mający kontakty seksualne z mężczyznami są w grupie wysokiego ryzyka zakażenia chorobami przenoszonymi drogą płciową: m.in. wirusem HIV, wirusowym zapaleniem wątroby typu B, a także wirusowym zapaleniu wątroby typu C (szczególnie u zakażonych HIV). W niektórych sytuacjach kryminalizacja uprawiania zachowań seksualnych przez osoby dorosłe tej samej płci, stygmatyzacja, dyskryminacja i przemoc wobec mężczyzn uprawiających seks z mężczyznami stworzyła środowisko, które zagraża prawom człowieka i w którym jest mniej prawdopodobne, że będą oni mieli dostęp do niezbędnych świadczeń medycznych dotyczących HIV. W związku z tym kwestia ta budzi coraz większe zainteresowanie Światowej Organizacji Zdrowia, co przekłada się na rosnącą liczbę publikacji na ten temat
Zgodnie z wynikami analizy z 2007 r., w dwóch dużych badaniach populacji stwierdzono, że „większość homoseksualnych mężczyzn miała corocznie podobną liczbę partnerów, którzy uprawiali seks bez zabezpieczenia, co homoseksualni mężczyźni i kobiety”. Zapadalność na raka odbytu wzrasta w krajach rozwiniętych, a w szczególności w grupie MSM zakażonej HIV. W populacji MSM zdarzają się epidemie szigelozy przenoszonej głównie w wyniku kontaktu oralno-analnego.
Obiekcje wobec restrykcji zgłosiły American Medical Association i Amerykański Czerwony Krzyż, argumentując to znacznie lepszymi niż wcześniej metodami testowania, które redukują ewentualną transmisję wirusa HIV do akceptowalnego poziomu. Również ze względu na niską dostępność i krótka żywotność krwi, wykluczanie dawców z nieuzasadnionych naukowo powodów pogarsza sytuację. Po ataku w Orlando w 2016 partia Demokratyczna w USA wyraziła dezaprobatę wobec zakazu w USA, wzywając do jego zniesienia.
Procesy sądowe.
Zakazanie mężczyznom mającym kontakty seksualne z mężczyznami bycia dawcami krwi jest kwestionowane we Francji. Sprawa jest obecnie rozpatrywana przez Europejski Trybunał Praw Człowieka.

</doc>
<doc id="1753998" url="https://pl.wikipedia.org/wiki?curid=1753998" title="Fontanna Neptuna w Poznaniu">
Fontanna Neptuna w Poznaniu

Fontanna Neptuna – jedna z czterech fontann na Starym Rynku w Poznaniu, stojąca po jego południowo-zachodniej stronie u ujścia ul. Paderewskiego i Szkolnej. Fontanna została zaprojektowana przez Marcina Sobczaka (przy cembrowinie współpracował Adam Piasecki). Odsłonięto ją w 2004.
Fontanna ta, podobnie jak fontanna Apolla i fontanna Marsa, powstała w miejscu dawnych studzienek, stojących na rynku od XVII wieku. Z pierwotnych czterech do dziś zachowała się tylko fontanna Prozerpiny. Pozostałe trzy – w tym fontanna Neptuna – są rekonstrukcjami, powstałymi na początku XXI wieku.
Zobacz też trzy pozostałe staromiejskie fontanny:

</doc>
<doc id="1754000" url="https://pl.wikipedia.org/wiki?curid=1754000" title="Nikos Tsiandakis">
Nikos Tsiandakis

Nikolaos „Nikos” Tsiandakis (gr. Νίκος Τσιαντάκης, ur. 20 października 1963 w Trikali) - piłkarz grecki grający na pozycji pomocnika.
Kariera klubowa.
Karierę piłkarską Tsiandakis rozpoczął w klubie Atromitos Ateny. W 1984 roku zadebiutował w jego barwach w drugiej lidze greckiej. Po sezonie gry w Atromitosie przeszedł do pierwszoligowego Panioniosu GSS. Tam grał przez 2,5 roku.
Na początku 1988 roku Tsiandakis przeszedł do Olympiakosu Pireus. W 1989 roku wywalczył z Olympiakosem wicemistrzostwo Grecji. Z kolei w 1990 roku zdobył swój pierwszy w karierze Puchar Grecji. Natomiast w 1991 i 1992 roku ponownie został wicemistrzem swojego kraju, a w 1992 dodatkowo zdobył drugi krajowy puchar.
W trakcie sezonu 1994/1995 Tsiandakis odszedł z Olympiakosu do Arisu Saloniki. Po roku gry ponownie zmienił barwy klubowe i został piłkarzem AO Ionikos. W Ionikosie występował przez półtora roku by latem 1997 przejść do OFI Kreta. W 1999 roku odszedł z OFI i przez pół sezonu grał w Ethnikosie Asteras. Wiosną 1999 zakończył karierę piłkarską.
Kariera reprezentacyjna.
W reprezentacji Grecji Tsiandakis zadebiutował 2 listopada 1988 roku w przegranym 0:3 spotkaniu eliminacji do Mistrzostw Świata 1990 z Rumunią. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił we dwóch spotkaniach: przegranych 0:4 z Argentyną i 0:2 z Nigerią, które było jego ostatnim w reprezentacji. Łącznie w kadrze narodowej rozegrał 47 meczów i zdobył 2 gole.

</doc>
<doc id="1754002" url="https://pl.wikipedia.org/wiki?curid=1754002" title="Ludomir Śleńdziński">
Ludomir Śleńdziński



</doc>
<doc id="1754004" url="https://pl.wikipedia.org/wiki?curid=1754004" title="Glittertind">
Glittertind

Glittertind (bokmål "Glittertinden"; 2465 m n.p.m.) – szczyt w Górach Skandynawskich. Leży w Norwegii, w regionie Oppland. Należy do pasma Jotunheimen. Jest to drugi po Galdhøpiggen szczyt Norwegii.
Wysokość Glittertind ulega znacznym wahaniom w zależności od grubości pokrywającej jego wierzchołek czapy firnowej. W niektórych latach jest ona tak znaczna, że rzeczywista wysokość szczytu przekracza 2469 m n.p.m. (tj. wysokość Galdhøpiggen) i staje się on wówczas najwyższym szczytem Norwegii. Np. w latach 50. i 60. XX w. wysokość Glittertind określano nawet na 2481 m n.p.m.,
Pierwszego wejścia dokonali Hans Sletten i Harald Nicolai Storm Wergeland w 1841 r. Pierwszym Polakiem na szczycie był prawdopodobnie Jakub Bujak, który samotnie na nartach wszedł w marcu 1931 r. na dwa najwyższe szczyty gór Skandynawii (Galdhøpiggen i Glittertind), a rok później opublikował opis tego sportowego przedsięwzięcia w książce pt. "Na nartach przez Norwegię" (Lwów, 1932).

</doc>
<doc id="1754007" url="https://pl.wikipedia.org/wiki?curid=1754007" title="Aisch (rzeka)">
Aisch (rzeka)

Aisch – rzeka w Niemczech w dorzeczu Renu; dopływ Regnitz o długości około 84 km.

</doc>
<doc id="1754008" url="https://pl.wikipedia.org/wiki?curid=1754008" title="(24647) Maksimachev">
(24647) Maksimachev

(24647) Maksimachev – planetoida z pasa głównego asteroid okrążająca Słońce w ciągu 3 lat i 117 dni w średniej odległości 2,23 j.a. Została odkryta 23 sierpnia 1985 roku w Krymskim Obserwatorium Astrofizycznym w Naucznym na Półwyspie Krymskim przez Nikołaja Czernycha. Nazwa planetoidy pochodzi od "Borisa Aleksjejewicza Maksimaczewa" (ur. 1923), astronoma i zastępcy dyrektora planetarium w Moskwie. Przed nadaniem nazwy planetoida nosiła oznaczenie tymczasowe (24647) 1985 QL5.

</doc>
<doc id="1754011" url="https://pl.wikipedia.org/wiki?curid=1754011" title="Freiberger Mulde">
Freiberger Mulde

Freiberger Mulde – rzeka w Czechach i Niemczech w dorzeczu Łaby o długości ok. 124 km. Wraz z Zwickauer Mulde tworzy Muldę.

</doc>
<doc id="1754012" url="https://pl.wikipedia.org/wiki?curid=1754012" title="Store Skagastølstind">
Store Skagastølstind

Store Skagastølstind – szczyt w Górach Skandynawskich. Leży w Norwegii, w regionie Sogn og Fjordane. Należy do pasma Jotunheimen. Jest to trzeci co do wysokości szczyt Norwegii.
Pierwszego wejścia dokonał William Cecil Slingsby 21 lipca 1876 r.

</doc>
<doc id="1754013" url="https://pl.wikipedia.org/wiki?curid=1754013" title="Reel 2 Real">
Reel 2 Real

Reel 2 Real – amerykański duet wykonujący muzykę house i dance. Został założony w 1993 roku. Zespół tworzyli DJ i producent muzyczny Erick Morillo oraz wokalista The Mad Stuntman (Mark Quashie). Grupa wydała 3 albumy. Wykonali takie single jak „I Like to Move It”, „Can You Feel It?”, „Conway” i „Go on Move”. Formacja działała do 1996, kiedy to The Mad Stuntman postanowił się poświęcić karierze solowej.

</doc>
<doc id="1754014" url="https://pl.wikipedia.org/wiki?curid=1754014" title="Anastasios Mitropulos">
Anastasios Mitropulos

Anastasios „Tasos” Mitropulos (gr. Τάσος Μητρόπουλος, ur. 23 sierpnia 1957 w Wolos) – piłkarz grecki grający na pozycji pomocnika.
Kariera klubowa.
Karierę piłkarską Mitropulos rozpoczął w klubie Aris Petroupoli. W 1976 roku przeszedł do pierwszoligowego Ethnikosu Pireus. Tam grał przez 4 roku nie odnosząc sukcesów. Latem 1981 trafił do lokalnego rywala Ethnikosu, Olympiakosu Pireus. Już w 1982 roku wywalczył swoje pierwsze mistrzostwo kraju w karierze, a w 1983 obronił z Olympiakosem tytuł mistrzowski. W 1984 roku został wicemistrzem kraju, a w 1987 roku po raz trzeci mistrzem. W latach 1989, 1991 i 1992 roku ponownie został wicemistrzem swojego kraju. Z kolei w 1990 i 1992 roku zdobył dwa Puchary Grecji.
Przed rozpoczęciem sezonu 1992/1993 Mitropulos odszedł z Olympiakosu do AEK Ateny. W AEK-u grał przez dwa lata, ale zarówno w sezonie 1992/1993, jak i 1993/1994 zostawał mistrzem Grecji.
Latem 1994 Mitropulos zmienił barwy klubowe i został piłkarzem Panathinaikosu Ateny, jednak przez pół roku rozegrał tam jedno spotkanie i następnie przeszedł do Apollonu Smyrnis. W sezonie 1995/1996 występował w Iraklisie Saloniki, a rok później grał w Verii FC. Latem 1997 wrócił do Olympiakosu, ale nie wystąpił w żadnym ligowym spotkaniu i ostatecznie wiosną 1998 zakończył karierę piłkarską.
Po zakończeniu kariery piłkarskiej Mitropulos został politykiem i zasiadał w radzie miejskiej Pireusu. W 2004 roku wystartował w wyborach do parlamentu z ramienia partii Nowa Demokracja.
Kariera reprezentacyjna.
W reprezentacji Grecji Mitropulos zadebiutował 11 stycznia 1978 roku w wygranym 2:0 towarzyskim spotkaniu z Cyprem. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił we wszystkich trzech spotkaniach Grecji: przegranych po 0:4 z Argentyną i Bułgarią oraz 0:2 z Nigerią. Do 1994 roku rozegrał w kadrze narodowej 76 meczów i strzelił 8 goli.

</doc>
<doc id="1754015" url="https://pl.wikipedia.org/wiki?curid=1754015" title="Kjeld">
Kjeld

Kjeld ("Ketillus"), "Exsuperius" (ur. ?, zm. 27 września 1150) – święty katolicki, prepozyt.
Kjeld był przełożonym szkoły przykatedralnej w Viborgu, a następnie wybrano go na stanowisko przewodniczącego kapituły katedralnej. Po przerwie, trwającej od 1148-1149 roku, przywrócił go w piastowania stanowiska papież Eugeniusz III.
Zapamiętany został z łagodności i dobroci.
Kanonizowany został 11 lipca 1189, a relikwie świętego złożono katedrze w Viborgu.
Jego wspomnienie obchodzone jest 11 lipca.

</doc>
<doc id="1754018" url="https://pl.wikipedia.org/wiki?curid=1754018" title="Mężczyźni mający seks z mężczyznami">
Mężczyźni mający seks z mężczyznami



</doc>
<doc id="1754019" url="https://pl.wikipedia.org/wiki?curid=1754019" title="Mężczyźni uprawiający seks z mężczyznami">
Mężczyźni uprawiający seks z mężczyznami



</doc>
<doc id="1754021" url="https://pl.wikipedia.org/wiki?curid=1754021" title="Frode Kippe">
Frode Kippe

Frode Kippe (ur. 17 stycznia 1978 w Oslo) - norweski piłkarz, występujący na pozycji obrońcy, obecnie jest kapitanem Lillestrøm SK. 
Życiorys.
Kariera klubowa.
Kippe rozpoczął profesjonalną karierę w norweskim klubie Lillestrøm SK w wieku 19 lat, ale szybko bo już w następnym sezonie został kupiony do Liverpoolu. Tam spędził cztery lata, nie występując jednak w żadnym oficjalnym meczu pierwszego zespołu (występował za to w trzecioligowym Stoke City, gdzie przebywał na zasadzie wypożyczenia w latach 1999-2001). 
Ostatecznie 22 lutego 2002 Kippe powrócił do swojego pierwszego profesjonalnego klubu Lillestrøm SK, gdzie jest jego zawodnikiem do dziś.

</doc>
<doc id="1754025" url="https://pl.wikipedia.org/wiki?curid=1754025" title="Zagaje (Borszowice)">
Zagaje (Borszowice)

Zagaje – przysiółek wsi Borszowice w Polsce, położony w województwie świętokrzyskim, w powiecie jędrzejowskim, w gminie Sędziszów.
W latach 1975–1998 przysiółek administracyjnie należał do województwa kieleckiego.

</doc>
<doc id="1754032" url="https://pl.wikipedia.org/wiki?curid=1754032" title="Homoseksualizm a religie">
Homoseksualizm a religie



</doc>
<doc id="1754037" url="https://pl.wikipedia.org/wiki?curid=1754037" title="Store Styggedalstinden">
Store Styggedalstinden

Store Styggedalstinden – szczyt w Górach Skandynawskich. Leży w Norwegii, w regionie Sogn og Fjordane. Należy do pasma Jotunheimen. Jest czwartym pod względem wysokości szczytem Norwegii. Ma dwa wierzchołki: 
Pierwszego wejścia dokonali Carl Christian Hall i Mattias Soggemoen 6 sierpnia 1883 r.

</doc>
<doc id="1754039" url="https://pl.wikipedia.org/wiki?curid=1754039" title="Ludwik Ferdynand Hohenzollern">
Ludwik Ferdynand Hohenzollern



</doc>
<doc id="1754042" url="https://pl.wikipedia.org/wiki?curid=1754042" title="Kościół Chrystusa Miłosiernego w Białej Podlaskiej">
Kościół Chrystusa Miłosiernego w Białej Podlaskiej

Kościół Chrystusa Miłosiernego w Białej Podlaskiej – postmodernistyczny kościół parafialny w Białej Podlaskiej.

</doc>
<doc id="1754044" url="https://pl.wikipedia.org/wiki?curid=1754044" title="Parafia Przemienienia Pańskiego w Ogrodzieńcu">
Parafia Przemienienia Pańskiego w Ogrodzieńcu

Parafia Przemienienia Pańskiego – rzymskokatolicka parafia znajdująca się w Ogrodzieńcu. Parafia należy do dekanatu pilickiego, diecezji sosnowieckiej i metropolii częstochowskiej. Utworzona w latach 1346-1358.

</doc>
<doc id="1754048" url="https://pl.wikipedia.org/wiki?curid=1754048" title="Sebastian Langeveld">
Sebastian Langeveld

Sebastian Langeveld (ur. 17 stycznia 1985 w Lejdzie) – holenderski kolarz szosowy, zawodnik profesjonalnej drużyny UCI WorldTeams Cannondale-Drapac. Specjalizuje się w wyścigach jednodniowych. Dobrze radzi sobie w krótszych etapówkach.
W 2012 roku, podczas Ronde van Vlaanderen Langeveld uległ kraksie, w której złamał obojczyk. Kilka miesięcy później startował w igrzyskach olimpijskich w wyścigu ze startu wspólnego.

</doc>
<doc id="1754050" url="https://pl.wikipedia.org/wiki?curid=1754050" title="Doll Domination 3.0">
Doll Domination 3.0



</doc>
<doc id="1754051" url="https://pl.wikipedia.org/wiki?curid=1754051" title="Odrava">
Odrava



</doc>
<doc id="1754052" url="https://pl.wikipedia.org/wiki?curid=1754052" title="Skarstind">
Skarstind

Skarstind – szczyt w Górach Skandynawskich. Leży w Norwegii, w regionie Oppland. Należy do pasma Jotunheimen. Jest to piąty co do wysokości szczyt Norwegii.
Pierwszego wejścia dokonali Severin Wleugel, Sig. Thor i Oskar Kristiansen w 1884 r.

</doc>
<doc id="1754054" url="https://pl.wikipedia.org/wiki?curid=1754054" title="WZWB">
WZWB



</doc>
<doc id="1754057" url="https://pl.wikipedia.org/wiki?curid=1754057" title="Odrava (rzeka)">
Odrava (rzeka)

Odrava (niem. "Wondreb") – rzeka na pograniczu Bawarii (Niemcy) i zachodnich Czech. Prawostronny dopływ Ohrzy o długości ok. 58 km.

</doc>
<doc id="1754059" url="https://pl.wikipedia.org/wiki?curid=1754059" title="Sławomir Kulikowski">
Sławomir Kulikowski

Sławomir Kulikowski (ur. 13 lutego 1982) – polski reżyser, scenarzysta i producent filmowy. Autor sztuk teatralnych oraz filmów offowych.
Jest absolwentem kulturoznawstwa w Wyższej Szkole Humanistyczno-Ekonomicznej w Łodzi oraz na Uniwersytecie Łódzkim. Działalność twórczą rozpoczął od teatru, reżyserując w 1999 roku swoją sztukę "Bilet". Założył studio KulixFilm.

</doc>
<doc id="1754060" url="https://pl.wikipedia.org/wiki?curid=1754060" title="Vesle Galdhøpiggen">
Vesle Galdhøpiggen

Vesle Galdhøpiggen lub Veslepiggen – szczyt w Górach Skandynawskich. Leży w Norwegii, w regionie Oppland. Należy do pasma Jotunheimen. Jest to szósty co do wysokości szczyt Norwegii.

</doc>
<doc id="1754066" url="https://pl.wikipedia.org/wiki?curid=1754066" title="Symfonia jowiszowa (KV 551)">
Symfonia jowiszowa (KV 551)



</doc>
<doc id="1754067" url="https://pl.wikipedia.org/wiki?curid=1754067" title="Zagaje (województwo świętokrzyskie)">
Zagaje (województwo świętokrzyskie)

Zagaje – wieś w Polsce, położona w województwie świętokrzyskim, w powiecie jędrzejowskim, w gminie Jędrzejów. Leży przy DW768.
W latach 1975–1998 miejscowość należała administracyjnie do województwa kieleckiego.
Zabytki.
Park dworski z XVIII w., przekształcony w XIX w., wpisany do rejestru zabytków nieruchomych (nr rej.: A-109 z 4.07.1947).

</doc>
<doc id="1754070" url="https://pl.wikipedia.org/wiki?curid=1754070" title="Ferdinand Adams">
Ferdinand Adams

Ferdinand Eloy Adams (ur. 3 maja 1903 roku w Brukseli, zm. w roku 1992) – były belgijski piłkarz grający na pozycji napastnika.
Kariera zawodnicza.
Ferdinand Adams niemal od dziecka wierny był jednemu klubowi – Anderlechtowi, w barwach którego zadebiutował w roku 1918 jako piętnastolatek. W roku 1923 popularne „Fiołki” spadły do drugiej ligi, lecz dzięki dobrej grze głównie Adamsa i bramkarza Jeana Caudrona, po roku wróciły do ekstraklasy. Wkrótce Ferdinand wraz z kilkoma kolegami z Anderlechtu zaczął otrzymywać powołania do reprezentacji, w której miał jednak godnych rywali do miejsca w składzie – Bernarda Voorhoofa i Rika Larnoe. Ogółem w kadrze narodowej Adams rozegrał 23 mecze i strzelił 9 bramek. Był uczestnikiem pierwszych w historii Mistrzostw Świata.
Nietypowa jest geneza pseudonimu Adamsa, „Cassis”. W rodzinie nazywany był „Ciske”, ze względu na uderzające podobieństwo do kuzyna noszącego właśnie takie nazwisko. Belgijskie media wkrótce ochrzciły go „Cassisem”, łącząc domowy przydomek ze słowem "Cas" oznaczającym „celność”. To wyraźne odniesienie do najmocniejszej strony Adamsa – skuteczności.
Tymczasem w Brukseli w roku 1930 odbył się turniej piłkarski. Triumfatorem został Anderlecht, który wyprzedził tak uznane wówczas firmy jak Daring Club Bruksela czy Royale Union Saint-Gilloise. Ogółem jednak na przełomie lat 20. i 30. „Fiołki” grały w kratkę, to spadając do drugiej ligi, to znów awansując do pierwszej. W roku 1926 objęli nawet na jakiś czas prowadzenie w ekstraklasie Belgii, lecz z powodu urazu kolana Ferdinand Adams musiał długo pauzować, co pogorszyło wyniki klubu i ostatecznie umieściło go na 12. pozycji w tabeli.
Wkrótce Adams otrzymał dwie oferty transferowe – jedną z nieokreślonego klubu z Francji, a drugą z belgijskiego Racing Club Tirlemont. W tamtych czasach transfery były jednak rzadkością, więc i Ferdinand postanowił zostać w Anderlechcie, w którym wkrótce spotkał się z Constantem Vanden Stockiem, później prezydentem klubu, a obecnie nawet patronem stadionu klubowego. W 1933 roku Adams doznał jednak poważnej kontuzji i nigdy już nie powrócił na boisko.
Kariera trenerska.
Po zakończeniu kariery 30-letni Adams zajął się pracą trenerską. Przeniósł się do Leuven, gdzie przez kilka lat szkolił zawodników miejscowego Stade Leuven. Wkrótce powrócił do Brukseli. Tam zajmował się szkoleniem młodzieży Anderlechtu, a później również pierwszej drużyny Daring Club, gdzie pracował między innymi z bramkarzem Raymondem Goethalsem, później uznanym szkoleniowcem. Wreszcie szkolił zawodników klubu Royal Uccle Sport. W roku 1992 zmarł.

</doc>
<doc id="1754080" url="https://pl.wikipedia.org/wiki?curid=1754080" title="Zespół Larsena">
Zespół Larsena

Zespół Larsena (ang. Larsen syndrome) – rzadki zespół wad wrodzonych, opisany po raz pierwszy przez Larsena i wsp. w 1950. Choroba spowodowana jest mutacjami w genie filaminy B ("FLNB"). Na obraz kliniczny zespołu składają się nadmierna wiotkość stawów, deformacje stawów, szerokie, niezwężające się ku końcowi palce, cechy dysmorficzne twarzy.

</doc>
<doc id="1754083" url="https://pl.wikipedia.org/wiki?curid=1754083" title="Badania kliniczne">
Badania kliniczne



</doc>
<doc id="1754084" url="https://pl.wikipedia.org/wiki?curid=1754084" title="Badanie kliniczne">
Badanie kliniczne



</doc>
<doc id="1754085" url="https://pl.wikipedia.org/wiki?curid=1754085" title="Geert Steurs">
Geert Steurs

Geert Steurs (ur. 24 września 1981 w Schoten) - belgijski kolarz jeżdżący w barwach Topsport Vlaanderen. Z tym zespołem jest związany od 2009 roku. Zawodowo jeździ od 2007. Mierzy 192 cm wzrostu i waży 77 kg.
Linki zewnętrzne.
Profil zawodnika na www.pro-cycling.org

</doc>
<doc id="1754088" url="https://pl.wikipedia.org/wiki?curid=1754088" title="Surtningssue">
Surtningssue

Surtningssue lub Surtningssui – szczyt w Górach Skandynawskich. Leży w Norwegii, w regionie Oppland. Należy do pasma Jotunheimen. Jest to siódmy co do wysokości szczyt Norwegii.
Pierwszego wejścia dokonał Johan Sverdrup w 1840 r.

</doc>
<doc id="1754092" url="https://pl.wikipedia.org/wiki?curid=1754092" title="Wąż faraona">
Wąż faraona

Węże faraona – doświadczenie chemiczne, w którym spalający się rodanek rtęci(II) [Hg(SCN)2] tworzy popiół w postaci zwartej porowatej masy, kształtem przypominającej wijącego się węża barwy żółtobrązowej.
Przebieg doświadczenia.
Rodanek rtęci(II) jest białym, nierozpuszczalnym ciałem stałym. Może być uzyskany jako osad w reakcji chlorku rtęci(II) z rodankiem potasu. Podobnie jak wszystkie inne związki rtęci jest wysoce toksyczny, więc eksperyment musi być przeprowadzony w dygestorium laboratoryjnym.
Produktem spalania rodanku rtęci jest nierozpuszczalna w wodzie masa, zawierająca głównie azotek węgla, C3N4. Główną reakcje można przedstawić za pomocą równania:
Po ogrzaniu C3N4 ulega on częściowemu rozkładowi do dicyjanu i azotu:
W warunkach tlenowych cyjan spala się do tlenku węgla i azotu:
Siarczek rtęci(II) powstający w reakcji rozkłada się w obecności tlenu z powietrza do gazowych produktów, rtęci pierwiastkowej i dwutlenku siarki. Opary rtęci mogą ulegać kondensacji na ściankach naczynia użytego do doświadczenia.
Ponadto dwusiarczek węgla (CS2) utworzony w pierwszym etapie spala się do dwutlenku węgla i dwutlenku siarki:
Bezpieczniejsza wersja doświadczenia.
Silnie trujący związek rtęci można zastąpić innymi, dużo mniej toksycznymi substancjami. Jedną z nich jest glukonian wapnia. Ponieważ nie jest on jednak łatwopalny, to w celu przeprowadzenia rozkładu termicznego konieczne jest ogrzewanie tej substancji, np. ciepłem spalania alkoholu etylowego lub innego.

</doc>
<doc id="1754093" url="https://pl.wikipedia.org/wiki?curid=1754093" title="Store Memurutinden">
Store Memurutinden

Store Memurutinden – szczyt w Górach Skandynawskich. Leży w Norwegii, w regionie Oppland. Należy do pasma Jotunheimen. Jest ósmy co do wysokości szczyt Norwegii.

</doc>
<doc id="1754102" url="https://pl.wikipedia.org/wiki?curid=1754102" title="I liga litewska w piłce nożnej">
I liga litewska w piłce nożnej



</doc>
<doc id="1754105" url="https://pl.wikipedia.org/wiki?curid=1754105" title="Smak Słowa">
Smak Słowa

Smak Słowa – wydawnictwo powstałe w 2007 roku w Sopocie.
W trakcie swojej działalności wydało kilka serii psychologicznych (między innymi Kontrowersje i Mistrzowie Psychologii) oraz dwie serie literackie (Kontynenty, Seria z przyprawami).
Autorzy.
Wilhelmina Wosińska, Carol Tavris, Elliot Aronson, Miral at-Tahawi, Salwa Bakr, Arnhild Lauveng oraz Selma Lønning Aarø.

</doc>
<doc id="1754107" url="https://pl.wikipedia.org/wiki?curid=1754107" title="Pierre Braine">
Pierre Braine

Pierre Braine (ur. 26 października 1900 w Antwerpii, zm. 6 listopada 1951) – belgijski piłkarz grający na pozycji pomocnika.
Kariera.
W latach 1919–1933 występował w klubie Beerschot VAC, z którym pięciokrotnie wywalczył mistrzostwo Belgii.
W reprezentacji Belgii w latach 1922–1930 rozegrał 46 spotkań i zdobył cztery gole. Uczestniczył w igrzyskach olimpijskich w roku 1928 odbywających się w Amsterdamie. Był również członkiem reprezentacji na mistrzostwach świata w Urugwaju.

</doc>
<doc id="1754108" url="https://pl.wikipedia.org/wiki?curid=1754108" title="A lyga (2009)">
A lyga (2009)

W sezonie 2009 rozegrano 20. edycję najwyższej klasy rozgrywkowej piłki nożnej na Litwie – A lygi. Tytułu mistrzowskiego bronił .
Drużyny.
Po poprzednim sezonie do I lygi spadł FK Szyłokarczma (ostatnie, 8. miejsce w lidze). Ponadto w wyniku konfliktu z LFF do II lygi zostały zdegradowane FBK Kowno (2) i Atlantas Kłajpeda (6), a Žalgiris Wilno (5) nie otrzymał licencji na grę w najwyższej lidze litewskiej.
Wyniki.
Pierwsza część sezonu.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga część sezonu.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1754110" url="https://pl.wikipedia.org/wiki?curid=1754110" title="Potyczka w Usman Khel">
Potyczka w Usman Khel

Potyczka w Usman Khel – starcie polskich żołnierzy działających w ramach międzynarodowych sił ISAF i rządowych oddziałów afgańskich z grupą partyzantów talibskich, to którego doszło 10 sierpnia 2009 roku w miejscowości Usman Khel (Asman Hel) w dystrykcie Ajristan.
Potyczka.
I Faza.
W ramach prowadzonej od lipca operacji Over the top, rano 10 sierpnia wyszedł na patrol polsko-afgański oddział, mający sprawdzić doniesienia o talibskim składzie broni. O godzinie 7:30 patrol został zaatakowany przez Talibów, podczas przemarszu przez miejscowość Usmankhel. Pierwsze starcie rozegrało się pomiędzy napastnikami i żołnierzami afgańskimi z patrolu. Jednak wobec zaciętej walki, do starcia włączyli się Polacy. Po przegrupowaniu, żołnierze PKW zostali ostrzelani od tyłu i zmuszeni do zajęcia obronnych pozycji przy dwóch budynkach, skąd wezwano posiłki.
II Faza.
O 8:20 do broniącego się patrolu, przybyły posiłki w postaci 4 helikopterów: dwóch polskich Mi-17, które dodatkowo zabrały ze sobą 20 żołnierzy, i dwóch amerykańskich AH-64, które rozpoczęły ostrzał pozycji Talibów.
Tymczasem, podczas próby likwidacji talibskiego strzelca wyborowego, został postrzelony porucznik Daniel Ambroziński. Mimo szybkiej ewakuacji rannego poza strefę ostrzału i prób reanimacji, oficera nie udało się uratować.
Jednocześnie okazało się, że podczas wymiany ognia rannych zostało jeszcze 4 polskich żołnierzy i w wyniku tego nowy dowódca, mł. chor. Dariusz Zwolak podjął decyzję o wycofaniu się patrolu. Po przebiciu się przez pierścień talibów, o godz. 9:45 amerykański śmigłowiec zabrał rannych do bazy w Ghazni. Pozostali żołnierze powrócili do bazy o 12:45.
Następnego dnia udało się odnaleźć w rejonie starcia, ciało kpt. Ambrozińskiego, którego wcześniej nie udało się zabrać ze względu na ostrzał. Nie ujawniono jednak bliższych szczegółów. Nieznane są też dane dotyczące strat po stronie Afgańczyków i talibów.

</doc>
<doc id="1754111" url="https://pl.wikipedia.org/wiki?curid=1754111" title="Fannaråki">
Fannaråki

Fannaråki lub Fannaråken – szczyt w Górach Skandynawskich. Leży w Norwegii, w regionie Oppland. Należy do pasma Jotunheimen.

</doc>
<doc id="1754113" url="https://pl.wikipedia.org/wiki?curid=1754113" title="Remix-album">
Remix-album



</doc>
<doc id="1754114" url="https://pl.wikipedia.org/wiki?curid=1754114" title="Jervvasstind">
Jervvasstind

Jervvasstind, Gjertvasstind i Østre Styggedalstind – szczyt w Górach Skandynawskich. Leży w Norwegii, w regionie Oppland. Należy do pasma Jotunheimen. Jest to dziewiąty co do wysokości szczyt Norwegii.

</doc>
<doc id="1754116" url="https://pl.wikipedia.org/wiki?curid=1754116" title="Maarten Tjallingii">
Maarten Tjallingii

Maarten Tjallingii (ur. 5 listopada 1977 w Leeuwarden) – holenderski kolarz, zawodnik profesjonalnej grupy Team LottoNL-Jumbo.

</doc>
<doc id="1754117" url="https://pl.wikipedia.org/wiki?curid=1754117" title="Wojna i pokój (powieść)">
Wojna i pokój (powieść)



</doc>
<doc id="1754120" url="https://pl.wikipedia.org/wiki?curid=1754120" title="Dolný Vadičov">
Dolný Vadičov

Dolný Vadičov – wieś (obec) w północnej Słowacji, w powiecie Kysucké Nové Mesto, w kraju żylińskim. Pierwsza pisemna wzmianka o miejscowości pochodzi z 1359 roku.

</doc>
<doc id="1754121" url="https://pl.wikipedia.org/wiki?curid=1754121" title="Sentraltind">
Sentraltind

Sentraltind, Sentraltinden lub Vestre Styggedalstind – szczyt w Górach Skandynawskich. Leży w Norwegii, w regionie Sogn og Fjordane. Należy do pasma Jotunheimen. Jest to dziesiąty co do wysokości szczyt Norwegii.
Pierwszego wejścia dokonali Carl Hall, Mathias Soggemoen, i Torger S. Sulheim 7 sierpnia 1885 r.

</doc>
<doc id="1754122" url="https://pl.wikipedia.org/wiki?curid=1754122" title="Dziekanat">
Dziekanat



</doc>
<doc id="1754124" url="https://pl.wikipedia.org/wiki?curid=1754124" title="Horný Vadičov">
Horný Vadičov

Horný Vadičov – wieś (obec) w północnej Słowacji, w powiecie Kysucké Nové Mesto, w kraju żylińskim.
Położenie.
Wieś położona jest w odległości w linii prostej ok. 8–9 km na południowy wschód od Kysuckého Nového Mesta, w górnej części doliny Vadičovského potoka. Od wschodu i południa wieś otaczają szczyty Gór Kisuckich: Biely vrch (785 m n.p.m.), Zlieň (765 m n.p.m.), Magura (921 m n.p.m.) i Požeha (799 m n.p.m.), natomiast od północnego zachodu wznosi się nad nią jeden z najwyższych szczytów tych gór, strzelista Ľadonhora (999 m n.p.m.). Najwyższym punktem wsi jest szczyt wspomnianej Ľadonhory, najniższym – koryto Vadičovského potoka w dolnej części wsi, na granicy z Dolným Vadičovem (440 m n.p.m.).
Nazwa.
W 1385 roku wieś była po raz pierwszy wzmiankowana pisemnie jako "Silva Vaditzov". Następnie występuje w źródłach pisanych jako "Vadycho" (1419), "Felse Wadychow" (1504) i "Horní Wadičow" (1773). Po 1867 r. występowała pod węgierskimi nazwami "Felsövadicsó" i "Felsövadas". Na zachowanych odciśnięciach bliżej niedatowanej pieczęci z drugiej połowy XVIII w. widnieje napis "SIGIL"(LUM) "P"(OSSESSIONIS)". FELSICO VADICZO".
Prostredný Vadičov, jako odrębna jednostka osadnicza, w dokumentach pojawia się jako "Wadiczw Mediocris" (1558), "Srdní Wadičow" (1773), "Prostredný Wadičov" (1808), a w języku węgierskim jako "Középvadicsó".
Historia.
Otoczenie wsi było zamieszkane przez człowieka już w czasach prehistorycznych. W kilku miejscach (Crkovo, grodzisko na szczycie Ľadonhory) znalezione zostały ślady osadnictwa kultury łużyckiej z młodszej epoki brązu (brązowa siekierka z tuleją, obecnie w zbiorach Muzeum Powaskiego w Żylinie) i starszej epoki żelaza. W dolinie Vadičovského potoka znalezione zostały artefakty z okresu kultury puchowskiej.
Horný Vadičov został założony prawdopodobnie z końcem XIV w. na ziemiach, należących wcześniej do królewskiego majątku zarządzanego z zamku Starhrad. Był wsią szlachecką, należała kolejno do rodzin Rudinských, Nedeckých i Záborských. W roku 1598 miała 35 domów, w roku 1784 miała 138 domów i 886 mieszkańców, a w roku 1828 - 141 domów i 1142 mieszkańców. W 1789 r. we wsi powstała parafia i pierwsza szkoła, a w roku 1806 ukończono budowę i poświęcono obecny kościół p.w. św. Mikołaja. Mieszkańcy zajmowali się pracą na roli, hodowlą, pracą w lasach i wiejskimi rzemiosłami. Wielu z nich, podobnie jak w innych wsiach na Kysucach, pracowało jako wędrowni druciarze. Pod koniec XIX w. znaczny poziom osiągnęła emigracja do USA. Po I wojnie światowej mieszkańcy wsi latem wyruszali do prac polowych na „Dolną Ziemię” (Nizina Naddunajska), zaś zimą zajmowali się wyrobem drewnianych naczyń i sprzętów gospodarczych oraz tkactwem. W 1938 r. do wsi dotarła linia telefoniczna, a w 1946 r. Horný Vadičov został zelektryfikowany.
Zapewne jeszcze w pierwszej połowie XVI w. w granicach wsi powstała nowa jednostka osadnicza, Prostredný Vadičov. Wieś należała do rodziny Nedeckych. Była niewielka, w roku 1784 miała 20 domów i 98 mieszkańców, a w roku 1828 - 18 domów i 142 mieszkańców. W 1913 r. została przyłączona do Horného Vadičova.

</doc>
<doc id="1754126" url="https://pl.wikipedia.org/wiki?curid=1754126" title="Dalsnibba">
Dalsnibba

Dalsnibba – szczyt w Górach Skandynawskich. Leży w Norwegii, w regionie Møre og Romsdal, na południe od norweskiego ośrodka turystycznego Geiranger, na wysokości 1495 m n.p.m. Często nawet latem pokryty jest śniegiem. Górę łączy z wioską droga długości 7 kilometrów. 
Szczyt leży na wschód od położonej na wysokości 1038 m n.p.m. przełęczy Dalsnibba. Tam znajduje się schronisko Djupvasshytta. Zaraz obok mieni się szmaragdowo-błękitną wodą jezioro Djupvatnet (1016 m n.p.m.), przez większą część roku pokryte lodem i śniegiem. Od Djupvasshytta prowadzi na szczyt góry prywatna płatna droga zwana Nibbevei.

</doc>
<doc id="1754128" url="https://pl.wikipedia.org/wiki?curid=1754128" title="Kysucký Lieskovec">
Kysucký Lieskovec

Kysucký Lieskovec – wieś (obec) w północnej Słowacji, w powiecie Kysucké Nové Mesto, w kraju żylińskim. Wieś po raz pierwszy wzmiankowana w 1438 roku jako "Lezkovecz", "Leskovecz".

</doc>
<doc id="1754131" url="https://pl.wikipedia.org/wiki?curid=1754131" title="Lodno">
Lodno

Lodno – wieś (obec) w północnej Słowacji, w powiecie Kysucké Nové Mesto, w kraju żylińskim.
Położenie.
Lodno położone jest w górnej, ślepej części niezbyt szerokiej doliny potoku Lodnianka. Otaczają je grzbiety grupy górskiej Vojenné, wchodzącej w skład Gór Kisuckich. Od północy jest to grzbiet ze szczytami Poľana (764 m n.p.m.), Bartkov kopec (775 m n.p.m.) i Marusov vrch (699 m n.p.m.), zaś od południa grzbiet ze szczytami Kykula (826 m n.p.m.), Priehyb (813 m n.p.m.) i Skáčkova hora (732 m n.p.m.). Jedyny dojazd do wsi prowadzi od zachodu, doliną Lodnianki z Kysuckého Lieskovca w dolinie Kisucy.
Historia.
Lodno powstało ok. połowy XVII w. na terenach wydzielonych ze starszej wsi Kysucký Lieskovec. Najstarsza wzmianka o miejscowości, pochodząca z 1641 r., znajduje się w księgach miejskich Kisuckiego Nowego Miasta. W roku 1658 wspominana była jako "Lodne", od roku 1927 jako "Lodno" (węg. "Lodno"). Należała do feudalnego „państwa” z siedzibą na zamku Budatín. W roku 1784 miała 89 domów i 481 mieszkańców, w roku 1828 - 108 domów i 834 mieszkańców. Zajmowali się oni rolnictwem, hodowlą bydła, pracą w lasach, a także domowymi rzemiosłami związanymi z przetwórstwem drewna (m.in. wyrób gontów) oraz produkcją sit, przetaków, szczotek itp. Wieś była też znana z sadownictwa, zwłaszcza z produkcji suszonych gruszek.
Po II wojnie światowej wielu mieszkańców szukało zatrudnienia w zakładach przemysłowych w miastach w dolinie Kisucy, a często i w hucie w Trzyńcu lub w kopalniach rejonu ostrawskiego. Obecnie większość z nich pracuje w Kisuckim Nowym Mieście lub w Krasnie nad Kisucą. W 1965 r. wieś została dotknięta wielką powodzią, która zniszczyła wiele ról, dróg i zabudowań.

</doc>
<doc id="1754132" url="https://pl.wikipedia.org/wiki?curid=1754132" title="VAT należny">
VAT należny



</doc>
<doc id="1754133" url="https://pl.wikipedia.org/wiki?curid=1754133" title="VAT naliczony">
VAT naliczony



</doc>
<doc id="1754135" url="https://pl.wikipedia.org/wiki?curid=1754135" title="Lopušné Pažite">
Lopušné Pažite

Lopušné Pažite – wieś (obec) w północnej Słowacji, w powiecie Kysucké Nové Mesto, w kraju żylińskim. Powstała w 1946 roku z połączenia sąsiednich wsi Lopušná i Pažite.
Położenie.
Wieś leży w zachodniej części Gór Kisuckich. Położona jest w odległości ok. 4 km w linii prostej na południowy wschód od Kysuckého Nového Mesta, w środkowej części doliny Vadičovského potoka, w miejscu w którym zwęża się ona i w dolnej części wsi przecina utwory Pienińskiego Pasa Skałkowego. Od północy i od południa otaczają wieś góry: na północy jest to długi wał Sten (Holý vrch, 912 m n.p.m.), zaś na południu szczyty Veľké Ostré (653 m n.p.m.) i Gášov vrch (660 m n.p.m.). Najniższym punktem wsi (430 m n.p.m.) jest koryto Vadičovského potoka, zaś najwyższym - wspomniany szczyt Holý vrch (912 m n.p.m.).
Nazwa.
Dolna część wsi po raz pierwszy została wspomniana w 1598 r. jako "Lopussina", zaś w roku 1658 jako "Lopusna" (węg. "Lopusna"). Górna część wsi wzmiankowana była jako "Pazittje" (1662), "Pažite" (1808), "Pažitie" (1920) (węg. "Pazsitje", "Pázsitos").
Historia.
Tereny wsi były zamieszkiwane przez ludzi już w czasach prehistorycznych. W przewężeniu doliny Vadičovského potoka znaleziono ślady dwóch gródków łączonych z kulturą puchowską. Historyczne osadnictwo pojawiło się tu w XVI w. Pierwsza wzmianka o niżej położonej w dolinie wsi Lopušná pochodzi z 1598 r. Należała w części do feudalnego „państwa“ z siedzibą na zamku Budatín, natomiast w części do rodziny Kuryich. W roku 1784 miała 22 domy i 164 mieszkańców, a w roku 1828 - 24 domy i 236 236 mieszkańców. Ze względu na skąpość terenów nadających się pod zasiew zajmowali się oni w nieznacznym tylko stopniu rolnictwem, a głównie hodowlą bydła i szałaśnictwem, a także sadownictwem i pszczelarstwem.
Pierwsza wzmianka o położonej nieco wyżej w górę potoku wsi Pažite pochodzi z 1662 r. i wiąże się z falą osadnictwa wołoskiego, które nieco wcześniej dotarło w ten rejon Beskidów. Wieś należała do feudalnego „państwa“ z siedzibą na zamku Strečno. W roku 1720 istniał na jej terenie folwark. W roku 1784 miała 15 domów i 92 mieszkańców, a w roku 1828 - 20 domów i 157 mieszkańców. Mieszkańcy zajmowali się głównie szałaśnictwem, hodowlą bydła i rolnictwem. Trudnili się też produkcją gontów i innymi domowymi rzemiosłami, opartymi o przeróbkę drewna: wyrabiali drewniane naczynia i narzędzia gospodarskie. Poza tym zajmowali się obnośnym handlem i druciarstwem.
W latach 1907-1920 tworzyła już jeden organizm z sąsiednią wsią Lopušná, z którą ponownie połączyła się w roku 1946, tworząc wieś Lopušné Pažite. Jej mieszkańcy obecnie pracują głównie w zakładach przemysłowych i usługach w niedalekich miastach (Kysucké Nové Mesto, Żylina).

</doc>
<doc id="1754136" url="https://pl.wikipedia.org/wiki?curid=1754136" title="Thomas François Burgers">
Thomas François Burgers

Thomas François Burgers (ur. 15 kwietnia 1834 – zm. 9 grudnia 1881) – transwalski polityk, prezydent Transwalu w latach 1871–1877.
Był najmłodszym dzieckiem Barenda i Elizabeth Burger, urodził się na farmie Langefontein w pobliżu Graaff-Reinet. Po studiach teologicznych na uniwersytecie w Utrechcie w Holandii, Burgers został w 1859 roku pastorem w miasteczku Hanover. W 1862 roku jego nieortodoksyjny pogląd na kwestie religijne spowodował krytykę i zawieszenie przez synod w 1864 roku, co anulował w rok później sąd.
W roku 1871 został wybrany prezydentem Transwalu, zdobywając ponad 87% głosów. W 1875 prezydent rozpoczął planowanie budowy linii kolejowej, która miała połączyć Transwal z wybrzeżem. W celu zdobycia środków udał się w podróż do Europy. Ostatecznie plany budowy nie zostały zrealizowane.
W 1877 roku, wykorzystując narastające niezadowolenie ludności i niepopularność Burgersa, Wielka Brytania dokonała aneksji Transwalu. Sam Burgers wycofał się wówczas z życia publicznego i osiadł ponownie w Kolonii Przylądkowej, gdzie zmarł w roku 1881, w wieku 47 lat.

</doc>
<doc id="1754137" url="https://pl.wikipedia.org/wiki?curid=1754137" title="Festiwal Warszawa Singera">
Festiwal Warszawa Singera

Festiwal Warszawa Singera, pełna nazwa Festiwal Kultury Żydowskiej Warszawa Singera – impreza kulturalna odbywająca się od 2004 roku w Warszawie.
Opis.
Organizatorem wydarzenia jest Fundacja Shalom, która została powołana w 1988 roku z inicjatywy aktorki i reżyser Gołdy Tencer. Celem Fundacji jest popularyzacja kultury żydowskiej. 
Festiwal miał swoją premierę w 2004 roku, w setną rocznicę urodzin związanego z Warszawą żydowskiego pisarza Isaaca Bashevisa Singera. Od początku swojego istnienia festiwal promowany jest przy pomocy logo – postaci powstałej z połączenia skrzypka na dachu (symbolu kultury żydowskiej) i Warszawskiej Syrenki (symbolu Warszawy). Autorem symbolu festiwalu jest Lech Majewski.
Celem festiwalu jest promowanie kultury żydowskiej, zarówno tradycyjnej, jak i nowoczesnej, na wysokim poziomie artystycznym. Podczas festiwalu prezentowane są m.in. żydowski teatr, muzyka, filmy, widowiska i wystawy. Jednym ze stałych punktów programu są również warsztaty kuchni koszernej, tańca, piosenki, wycinanki, ceramiki i kaligrafii. Oprócz tego organizowane są liczne wykłady i tematyczne grupy dyskusyjne poświęcone kulturze jidysz. Centrum wydarzeń festiwalowych są plac Grzybowski i ul. Próżna.
Podczas festiwalu występowali m.in. Nigel Kennedy, David Krakauer, Zakopower, Benzion Miller, Filharmonia Opolska im. Józefa Elsnera w Opolu, "Kroke", Svetlana Portnyansky, Trombenik, Marcin Bolldorf, Sebastian Szulfer, Matt Herskowitz, Piotr Paziński, Lydia Sarfati, Janusz Tencer i The Klezmatics. Gośćmi byli m.in. Hanna Krall, Magdalena Gessler i Michał Piróg.

</doc>
<doc id="1754138" url="https://pl.wikipedia.org/wiki?curid=1754138" title="Alexis Chantraine">
Alexis Chantraine

Joseph Dieudonné Alexis Chantraine (ur. 16 marca 1901 w Bressoux, zm. 24 kwietnia 1987) 
– belgijski piłkarz i trener piłkarski. Uczestnik mistrzostw świata 1930.
Alexis Chantraine reprezentował barwy tylko jednego klubu, RFC de Liège, w barwach którego w latach 1923–1938 rozegrał 382 mecze. Jego karierę przerwało nadejście II wojny światowej. Po niej, w sezonie 1946/1947 powrócił do RFC, tym razem jako trener.
Piłkarzem był też jego syn, urodzony w 1930 roku Alexis Martin Chantraine, który również reprezentował barwy RFC, a ponadto występował we Francji.

</doc>
<doc id="1754139" url="https://pl.wikipedia.org/wiki?curid=1754139" title="Zabawka (film 1933)">
Zabawka (film 1933)

Zabawka - polski film obyczajowy z roku 1933 wyreżyserowany przez Michała Waszyńskiego. Muzykę do niego skomponował Roman Palester. Premiera filmu odbyła się 9 grudnia 1933 r. 

</doc>
<doc id="1754140" url="https://pl.wikipedia.org/wiki?curid=1754140" title="Nesluša">
Nesluša

Nesluša – wieś (obec) w północnej Słowacji, w powiecie Kysucké Nové Mesto, w kraju żylińskim. Pierwsza pisemna wzmianka o miejscowości pochodzi z 1367 roku.

</doc>
<doc id="1754143" url="https://pl.wikipedia.org/wiki?curid=1754143" title="Aurach (dopływ Regnitz koło Bambergu)">
Aurach (dopływ Regnitz koło Bambergu)

Aurach – rzeka w Niemczech, w kraju związkowym Bawaria, w rejencji Dolna Frankonia, o długości 34,30 km, lewy dopływ Regnitz.

</doc>
<doc id="1754144" url="https://pl.wikipedia.org/wiki?curid=1754144" title="Pieśni z Chu">
Pieśni z Chu



</doc>
<doc id="1754146" url="https://pl.wikipedia.org/wiki?curid=1754146" title="He Chong">
He Chong

He Chong (; ur. 10 czerwca 1987 w Zhanjiang) – chiński skoczek do wody. 
Jego największym sukcesem jest złoty medal Igrzysk Olimpijskich.

</doc>
<doc id="1754147" url="https://pl.wikipedia.org/wiki?curid=1754147" title="Ochodnica">
Ochodnica

Ochodnica (węg. "Ösvényes", do 1899 "Ochodnicza") – wieś (obec) w północnej Słowacji, w powiecie Kysucké Nové Mesto, w kraju żylińskim.
Położenie.
Miejscowość położona jest ok. 7 km na północ od Kysuckého Nového Mesta, w dolinie rzeki Kisucy, na jej prawym brzegu, więc już formalnie w Jawornikach. Zabudowania rozłożone są wzdłuż potoku Ochodničanka, który wpada do Kisucy. Od północy dominują nad nimi szczyty Lazové (577 m n.p.m.) i Belajov vrch (703 m n.p.m.), od zachodu Na Látanej (851 m n.p.m.), a od południa Šerkov (636 m n.p.m.).
Historia.
Pierwsza pisemna wzmianka o Ochodnicy pochodzi z 1598 roku. Należała do wielkiego "państwa" feudalnego z siedzibą na zamku Budatín.
Źródło mineralne Vajcovka.
W dolinie potoku Ochodničanka, na wysokości ostatnich zabudowań, niedaleko końcowego przystanku autobusowego, znajduje się źródło mineralne (słow. "Ochodnický prameň"), ze względu na zawartość w wodzie siarkowodoru znane wśród miejscowych jako Vajcovka. Od 1973 r. chronione jest jako pomnik przyrody (słow. chránená prírodná pamiatka) o powierzchni 158 m2 (powierzchnia strefy ochronnej wynosi 1866 m2).
Woda mineralna typu sodowo-wapniowo-węglanowo-chlorkowego z zawartością wolnego dwutlenku węgla i siarkowodoru. Ogólna mineralizacja wody wynosi ok. 876 mg/l. Zawartość głównych składników rozpuszczonych wynosi (w mg/litr): Na – 158, Mg – 12,89, Ca – 81,76; HCO3 – 373,43, Cl – 202,77, wolny CO2 – 21,10; H2S – 6,94, H4SiO4 – 17,4.
Źródło jest obudowane, a teren ogrodzony. Od 2014 r. na terenie tym znajduje się wiata turystyczna ze stołem i ławkami oraz miejsce na ognisko.

</doc>
<doc id="1754148" url="https://pl.wikipedia.org/wiki?curid=1754148" title="Oliver Perry Hay">
Oliver Perry Hay

Oliver Perry Hay (ur. 22 maja 1846, zm. 2 listopada 1930) – amerykański profesor i paleontolog. 
Życiorys.
W 1912 roku rozpoczął pracę w Carnegie Mellon University oraz Smithsonian Institution. Uczestniczył także w pracach nad skamieniałościami znajdującymi się w Smithsonian Institution oraz ich opisywaniu. W swoich badaniach zajmował się w szczególności plejstoceńskimi kręgowca z terenów Ameryki Północnej, publikował także prace na temat żółwi. Jego prace wydane w latach 1911–1930 znajdują się obecnie w Smithsonian Institution.

</doc>
<doc id="1754149" url="https://pl.wikipedia.org/wiki?curid=1754149" title="Povina">
Povina

Povina () – wieś (obec) w północnej Słowacji, w powiecie Kysucké Nové Mesto, w kraju żylińskim. Wieś po raz pierwszy wzmiankowana w 1438 roku.

</doc>
<doc id="1754151" url="https://pl.wikipedia.org/wiki?curid=1754151" title="Josef Burg (pisarz)">
Josef Burg (pisarz)

Josef Burg (, "Jo(j)sef Burg", , "Josyf Kunowycz Burh", , "Iosif Kunowicz Burg"; ur. 30 maja 1912 w Wyżnicy, zm. 10 sierpnia 2009 w Czerniowcach) – ukraiński pisarz żydowskiego pochodzenia, tworzący w jidysz.
Życiorys.
W latach 30. XX wieku pracował jako redaktor gazety w Czerniowcach, studiował germanistykę w Wiedniu. Wtedy ukazały się jego pierwsze utwory, napisane w języku jidysz. Był uczniem bajkopisarza Eliezera Steinbarga i Icyka Mangera. W ciągu życia napisał dziesiątki książek, przetłumaczonych na wielu języków świata. Pisarz zdobył liczne nagrody literackie. Był honorowym obywatelem Czerniowiec.
Nazywał siebie ostatnim pisarzem, który pisze w jidysz.

</doc>
<doc id="1754153" url="https://pl.wikipedia.org/wiki?curid=1754153" title="Samuel Goldflamm">
Samuel Goldflamm



</doc>
<doc id="1754154" url="https://pl.wikipedia.org/wiki?curid=1754154" title="Radoľa">
Radoľa

Radoľa (do 1973 i węg. "Radola") – wieś gminna (obec) w północnej Słowacji, w powiecie Kysucké Nové Mesto, w kraju żylińskim.
Wieś po raz pierwszy wzmiankowana w 1332 roku jako "Radola". Od 1973 do 1993 była częścią Kysuckého Nového Mesta – po referendum ponownie stała się samodzielną miejscowością.

</doc>
<doc id="1754155" url="https://pl.wikipedia.org/wiki?curid=1754155" title="Tour of Qinghai Lake">
Tour of Qinghai Lake

Tour of Qinghai Lake – wieloetapowy wyścig kolarski rozgrywany w Chinach w prowincji Qinghai. Zawody odbywają się od 2002. Wyścig jest częścią UCI Asia Tour i ma przyznaną kategorię 2.HC.

</doc>
<doc id="1754157" url="https://pl.wikipedia.org/wiki?curid=1754157" title="Josif Burg">
Josif Burg



</doc>
<doc id="1754159" url="https://pl.wikipedia.org/wiki?curid=1754159" title="Rudina (Słowacja)">
Rudina (Słowacja)

Rudina – wieś (obec) w północnej Słowacji, w powiecie Kysucké Nové Mesto, w kraju żylińskim. Po raz pierwszy wzmiankowana w 1359 roku jako "Rugyna".

</doc>
<doc id="1754160" url="https://pl.wikipedia.org/wiki?curid=1754160" title="Apokamnoza">
Apokamnoza



</doc>
<doc id="1754162" url="https://pl.wikipedia.org/wiki?curid=1754162" title="Zabawka (ujednoznacznienie)">
Zabawka (ujednoznacznienie)



</doc>
<doc id="1754163" url="https://pl.wikipedia.org/wiki?curid=1754163" title="Troy Dumais">
Troy Dumais

Troy Dumais (ur. 21 stycznia 1980 w Ventura) – amerykański skoczek do wody, brązowy medalista olimpijski. 
Jego największym sukcesem jest brązowy medal igrzysk w Londynie (2012), poza tym występem wcześnie startował w trzech poprzednich igrzyskach olimpijskich (Sydney, Ateny, Pekin). Ma on na swoim koncie także 5 medali mistrzostw świata oraz sześć medali igrzysk panamerykańskich.

</doc>
<doc id="1754164" url="https://pl.wikipedia.org/wiki?curid=1754164" title="Rudinka">
Rudinka

Rudinka – wieś (obec) w północnej Słowacji, w powiecie Kysucké Nové Mesto, w kraju żylińskim. Po raz pierwszy wzmiankowana w 1506 roku.

</doc>
<doc id="1754166" url="https://pl.wikipedia.org/wiki?curid=1754166" title="Rudinská">
Rudinská

Rudinská – wieś (obec) w północnej Słowacji, w powiecie Kysucké Nové Mesto, w kraju żylińskim. Po raz pierwszy wzmiankowana w 1598 roku jako "Rudniczka Walachorum".

</doc>
<doc id="1754168" url="https://pl.wikipedia.org/wiki?curid=1754168" title="Szczęśliwa trzynastka">
Szczęśliwa trzynastka

Szczęśliwa trzynastka – polski film komediowy z roku 1938 wyreżyserowany przez Mariana Czauskiego. Muzykę do niego skomponował Jerzy Petersburski. Premiera filmu odbyła się 7 kwietnia 1938. 
Fabuła.
Główny bohater - pan Koziołek jest bardzo przesądnym człowiekiem. Toteż niechętnie idzie dnia trzynastego do pracy, gdzie nie od dziś stanowił wdzięczny przedmiot kpin personelu i furii dyrektora. Na miejscu, po lekturze gazety, dowiaduje się jednak, że wygrał szóstkę na loterii. Nieoczekiwane szczęście powoduje, że Koziołek robi awanturę w pracy kolegom, którzy go dręczyli i poniżali oraz dyrektorowi. Wkrótce okazuje się, że w gazecie zdarzył się błąd i pan Koziołek niczego nie wygrał.

</doc>
<doc id="1754169" url="https://pl.wikipedia.org/wiki?curid=1754169" title="Snežnica">
Snežnica

Snežnica – wieś (obec) w północnej Słowacji, w powiecie Kysucké Nové Mesto, w kraju żylińskim. Po raz pierwszy wzmiankowana w 1426 roku jako "Szneznycz".

</doc>
<doc id="1754171" url="https://pl.wikipedia.org/wiki?curid=1754171" title="PKS Stargard">
PKS Stargard

PKS Stargard Spółka z o. o. – firma zajmująca się usługami związanymi z rozkładowym transportem pasażerskim na obszarach powiatów: stargardzkiego, choszczeńskiego i pyrzyckiego, a także regionalnego m.in. do Szczecina, Świnoujścia, Gorzowa Wielkopolskiego, Zielonej Góry. Świadczy także usługi wynajmu autokarów, naprawy i remonty pojazdów, badania diagnostyczne oraz sprzedaż paliw. 
PKS w Stargardzie został utworzony w sierpniu 1945. W 1996 zatrudniano 260 osób. Przedsiębiorstwo posiadało wówczas 90 autobusów, którymi obsługiwano 293 kursy dziennie na 228 liniach, przewożąc rocznie ponad 4 mln pasażerów. W obecnej formie przedsiębiorstwo funkcjonuje od 8 grudnia 2000, kiedy to podczas prywatyzacji pracowniczej stworzono spółkę prawa handlowego.
Przy zajezdni autobusowej przy Gdańskiej znajduje się stacja benzynowa oraz Okręgowa Stacja Kontroli Pojazdów należące do PKS Stargard. Dworzec Autobusowy PKS, który znajdował się przy ul. Szczecińskiej został zburzony.

</doc>
<doc id="1754172" url="https://pl.wikipedia.org/wiki?curid=1754172" title="Bernd Franke">
Bernd Franke

Bernd Franke (ur. 12 lutego 1948 w Bliesen) – niemiecki piłkarz, reprezentant Niemiec. Uczestnik Euro 1976 i Mundialu 1982.
Kariera piłkarska.
Przygodę z futbolem rozpoczynał w młodzieżowych zespołach SV Bliesen, SV Urexweiler, Saar 05 Saarbrücken. W 1969 roku został zauważony przez trenerów Fortuny Düsseldorf i podpisał z klubem kontrakt. W 1971 roku został bramkarzem Eintrachtu Brunszwik. W klubie występował przez czternaście lat i zagrał w trzystu osiemdziesięciu siedmiu spotkaniach. W 1985 roku zakończył karierę piłkarską.
Kariera reprezentacyjna.
W reprezentacji Niemiec zadebiutował w 1973 roku. Był powołany do kadry na Euro 1976, gdzie jego drużyna została wicemistrzem Europy. Był również na Mundialu 1982, gdzie jego drużyna także została wicemistrzem. Po tym turnieju zakończył karierę reprezentacyjną. W sumie w reprezentacji wystąpił w siedmiu spotkaniach.

</doc>
<doc id="1754176" url="https://pl.wikipedia.org/wiki?curid=1754176" title="Alexandre Despatie">
Alexandre Despatie

Alexandre Despatie (ur. 8 czerwca 1985 w Montrealu) – kanadyjski skoczek do wody.
Dwukrotny wicemistrz olimpijski (Ateny, Pekin) oraz uczestnik igrzysk olimpijskich w Sydney i Londynie, trzykrotny mistrz świata, czterokrotny złoty medalista igrzysk panamerykańskich, dziewięciokrotny złoty medalista igrzysk Wspólnoty Narodów (najbardziej utytułowany kanadyjski sportowiec pod tym względem).
Przebieg kariery.
Zadebiutował w 1998 roku, biorąc udział w zawodach Grand Prix rozgrywanych w kanadyjskim Winnipeg – w konkurencji skoku z trampoliny 1 m zajął 16. pozycję, w konkurencji skoku z trampoliny 3 m zaś uplasował się na 10. pozycji. Uczestniczył w igrzyskach Wspólnoty Narodów w Kuala Lumpur, gdzie zdobył złoty medal w konkurencji skoku z wieży 10 m. Tym osiągnięciem skoczek wzbudził podziw na całym świecie, gdyż wywalczył on krążek w wieku trzynastu lat (został najmłodszym złotym medalistą w historii igrzysk Wspólnoty Narodów), a jego wyczyn został zapisany w księdze rekordów Guinnessa.
Znalazł się w składzie swego kraju na letnie igrzyska olimpijskie w Sydney, był on najmłodszym sportowcem w tej grupie. Wystąpił on w konkurencji skoku z wieży 10 m, gdzie uzyskał łączny wynik 652,35 pkt i zajął 4. pozycję.
W 2001 zadebiutował w mistrzostwach świata. Startował w trzech konkurencjach – w skoku z trampoliny 1 m zajął 21. pozycję, w skoku z trampoliny 3 m zajął 11. pozycję, natomiast w konkurencji skoku z wieży 10 m wywalczył tytuł wicemistrza. Rok później wywalczył kolejne trzy medale igrzysk Wspólnoty Narodów, na igrzyskach w Manchesterze otrzymał złoty medal w skoku z trampoliny 1 m i w skoku z trampoliny 3 m, jak również brązowy medal w skoku z wieży 10 m. W 2003 został mistrzem świata w konkurencji skoku z wieży 10-metrowej oraz czterokrotnym medalistą igrzysk panamerykańskich (złotym w konkurencji skoku z trampoliny 3 m indywidualnie i synchronicznie i skoku z wieży 10 m synchronicznie, a także brązowym w konkurencji skoku z wieży 10 m).
Wystąpił na igrzyskach olimpijskich w Atenach. W konkurencji skoku z wieży 10 m zajął 4. pozycję z wynikiem 707,46 pkt, w konkurencji skoku synchronicznego z wieży 10 m (razem z Philippe Comtois) zajął 5. pozycję z wynikiem 351,90 pkt, natomiast w konkurencji skoku z trampoliny 3 m uzyskał wynik 755,97 pkt dający mu srebrny medal. Tym samym został on pierwszym kanadyjskim skoczkiem do wody w historii, który otrzymał medal olimpijski.
W 2005 wywalczył kolejne dwa złote medale mistrzostw świata, w konkurencji skoku z trampoliny z wysokości zarówno 1, jak i 3 m. Dzięki temu został pierwszym w historii sportowcem, który zdobył indywidualnie po jednym złotym medalu mistrzostw globu w każdej z trzech konkurencji. W 2006 zdobył cztery medale igrzysk Wspólnoty Narodów – złoty w konkurencjach: skoku z trampoliny 1 m i trampoliny 3 m (indywidualnie i synchronicznie), a także brązowy w skoku z wieży 10 m. Na mistrzostwach w Melbourne wywalczył dwa tytuły wicemistrza świata, w konkurencji skoku z trampoliny z 3 m (zarówno indywidualnie, jak i synchronicznie). W czasie igrzysk panamerykańskich rozgrywanych w Rio de Janeiro zdobył trzy krążki, złoty w skoku z trampoliny 3 m (indywidualnie) oraz brązowy w skoku z wieży 10 m i w skoku synchronicznym z trampoliny 3 m.
W 2008 został po raz drugi wicemistrzem olimpijskim, ponownie w konkurencji skoku z trampoliny 3-metrowej (uzyskał tam wynik 536,65 pkt). Do konkurencji skoku synchronicznego z trampoliny zaś przystąpił z Arturo Mirandą i uzyskał wynik 409,29 pkt plasujący duet na 5. pozycji.
Rok później otrzymał na mistrzostwach świata dwa brązowe medale w konkurencji skoku z trampoliny 3 m (indywidualnie i synchronicznie). W 2010 wywalczył trzy złote medale igrzysk Wspólnoty Narodów (w konkurencji skoku z trampoliny 1 m oraz trampoliny 3 m indywidualnie i synchronicznie).
W swym czwartym występie olimpijskim, który miał miejsce w Londynie, uczestniczył w dwóch konkurencjach w skakaniu z trampoliny 3 m. Indywidualnie otrzymał 413,35 pkt i zajął 11. pozycję, natomiast synchronicznie otrzymał razem z kolegą z kadry Reubenem Rossem 421,83 pkt i uplasował się z nim na 6. pozycji.
W czerwcu 2013 ogłosił zakończenie kariery sportowej.

</doc>
<doc id="1754179" url="https://pl.wikipedia.org/wiki?curid=1754179" title="Kevin Stoley">
Kevin Stoley



</doc>
<doc id="1754180" url="https://pl.wikipedia.org/wiki?curid=1754180" title="Gra anioła">
Gra anioła

Gra anioła (hiszp. "El juego del ángel") – powieść Carlosa Ruiza Zafóna wydana w 2008 roku.
Akcja powieści rozgrywa się w Barcelonie lat dwudziestych XX w. Opowieść rozgrywa się wokół pisarskiego talentu głównego bohatera Davida Martina. Prowadzi to do otrzymania przez niego tajemniczego zlecenia, które stanie się jego zbawieniem, jak i ciężkim brzemieniem...

</doc>
<doc id="1754184" url="https://pl.wikipedia.org/wiki?curid=1754184" title="BBC Radio One">
BBC Radio One



</doc>
<doc id="1754186" url="https://pl.wikipedia.org/wiki?curid=1754186" title="Eduardo Correia Piller Filho">
Eduardo Correia Piller Filho

Eduardo Ratinho, właśc. Eduardo Correia Piller Filho (ur. 17 września 1987 w São Paulo) – brazylijski piłkarz, występujący na pozycji prawego obrońcy.
Kariera klubowa.
Eduardo Ratinho rozpoczął piłkarską karierę w Corinthians Paulista w 2003 roku, w którym grał do 2007 roku. Z klubem z São Paulo zdobył mistrzostwo Brazylii 2005.
Jesień 2007 roku spędził na wypożyczeniu do rosyjskiego CSKA Moskwa, w którym wystąpił w 6 spotkaniach ligowych, w których strzelił 1 bramkę. Mimo tego nie przekonał do siebie rosyjskiego klubu i powrócił do Corinthians Paulista, gdzie po rozegraniu 2 spotkań odszedł do francuskiego Toulouse FC.
Przez pół roku nie zagrał żadnego spotkania w ekipie z Tuluzy, dlatego przed sezonem 2008/2009 został wypożyczony do Fluminense FC. Od 26 sierpnia 2009 do końca roku był wypożyczony do innego brazylijskiego pierwszoligowca EC Santo André.
2010 spędził na wypożyczeniu do drugoligowego Sportu Recife. W 2011 był zawodnikiem Botafogo Ribeirão Preto. W styczniu 2012 został zawodnikiem beniaminka ligi stanowej Rio de Janeiro – Bonsucesso Rio de Janeiro.
Kariera reprezentacyjna.
Eduardo Ratinho ma za sobą mecze w reprezentacji Brazylii U-20 z którą pojechał na Mistrzostwach Świata do lat 20 w 2007 roku, które odbywały się na stadionach Kanady.

</doc>
<doc id="1754188" url="https://pl.wikipedia.org/wiki?curid=1754188" title="Paul Martens">
Paul Martens

Paul Martens (ur. 26 października 1983 w Rostocku) – niemiecki kolarz szosowy, zawodnik profesjonalnej grupy Team LottoNL-Jumbo. Z tym zespołem jest związany od 2008. Zawodowo jeździ od 2006.

</doc>
<doc id="1754189" url="https://pl.wikipedia.org/wiki?curid=1754189" title="Jurij Sywucha">
Jurij Sywucha

Jurij Petrowycz Sywucha, ukr. Юрій Петрович Сивуха, ros. Юрий Петрович Сивуха, "Jurij Pietrowicz Siwucha" (ur. 13 stycznia 1958 w Charkowie) – radziecki i ukraiński piłkarz, grający na pozycji bramkarza, trener piłkarski.
Kariera piłkarska.
Kariera klubowa.
Wychowanek szkółki piłkarskiej "Trudowi Rezerwy" w Charkowie. W 1976 występował w drużynie rezerw Metalista Charków. W 1977 został zawodnikiem Dynama Kijów. Przez dwa sezony rozegrał tylko 1 mecz, dlatego powrócił do Metalista. Po 10 sezonach przeszedł do Metałurha Zaporoże. W sierpniu-październiku 1994 zagrał 6 meczów w składzie Torpeda Zaporoże, po czym odszedł do Zirki Kirowohrad. W 1996 bronił barw amatorskiego zespołu Enerhetyk Komsomolske, a w 1998 był na liście piłkarzy Nywy Winnica, ale nie rozegrał żadnego meczu. Po zakończeniu rundy jesiennej w grudniu 1998 zakończył karierę zawodową.
Kariera reprezentacyjna.
Jako piłkarz radzieckiej reprezentacji U-18 zdobył w 1976 Juniorskie Mistrzostwo Europy. W 1977 zdobył Mistrzostwo Świata z radziecką reprezentacją U-20 w Tunezji.
Kariera trenerska.
Kilka lat po zakończeniu kariery zawodniczej rozpoczął karierę trenerską. Przez pewien czas pomagał trenerowi w zespole Metalista Charków. W styczniu 2005 przeszedł razem z grupą piłkarzy oraz głównym trenerem Hennadijem Łytowczenką do FK Charków, gdzie pomagał trenować bramkarzy. Od 2013 roku pracuje jako asystent trenera reprezentacji narodowej Ukrainy.

</doc>
<doc id="1754191" url="https://pl.wikipedia.org/wiki?curid=1754191" title="Park Miejski im. marsz. Józefa Piłsudskiego w Ostrowcu Świętokrzyskim">
Park Miejski im. marsz. Józefa Piłsudskiego w Ostrowcu Świętokrzyskim



</doc>
<doc id="1754192" url="https://pl.wikipedia.org/wiki?curid=1754192" title="Eduardo Ratinho">
Eduardo Ratinho



</doc>
<doc id="1754193" url="https://pl.wikipedia.org/wiki?curid=1754193" title="Sarektjåkka">
Sarektjåkka

Sarektjåkka – szczyt w Górach Skandynawskich. Leży w Szwecji, w regionie Norrbotten. Jest drugą co do wysokości górą Szwecji, ma cztery wierzchołki:

</doc>
<doc id="1754195" url="https://pl.wikipedia.org/wiki?curid=1754195" title="Stephan Engels">
Stephan Engels

Stefan Engels (ur. 6 września 1960 w Niederkassel) – były niemiecki piłkarz, reprezentant kraju. Uczestnik Mundialu 1982.
Kariera piłkarska.
Przygodę z futbolem rozpoczynał w młodzieżowych zespołach TuS Mondorf i 1. FC Köln. W 1978 roku został przesunięty przez trenerów do pierwszego zespołu 1. FC Köln i podpisał z klubem kontrakt. W sumie w zespole występował przez dziesięć lat. W 1988 roku został piłkarzem Fortuny Köln. W 1990 roku zakończył karierę piłkarską.
Kariera reprezentacyjna.
W reprezentacji Niemiec zadebiutował w 1982 roku. Był powołany do kadry na Mundialu 1982, gdzie jego drużyna zajęła drugiem miejsce. Po tym turnieju był sporadycznie powoływany, by w 1983 roku zakończyć karierę reprezentacyjną.
Kariera trenerska.
W 1995 roku prowadził drużynę 1. FC Köln. W 1996 roku zrezygnował z funkcji. Na ławkę trenerską powrócił w 2004 roku, by poprowadzić zespół Viktorii Köln. W 2005 roku zakończył karierę trenerską.

</doc>
<doc id="1754196" url="https://pl.wikipedia.org/wiki?curid=1754196" title="Fabio Deivison Lopes Maciel">
Fabio Deivison Lopes Maciel



</doc>
<doc id="1754198" url="https://pl.wikipedia.org/wiki?curid=1754198" title="Révérien Rurangwa">
Révérien Rurangwa

Révérien Rurangwa (ur. 3 czerwca 1978 w Mugina) – rwandyjski działacz społeczny i pisarz, tworzący w języku francuskim.
Życiorys.
Członek plemienia Tutsi. Cudem ocalały z ludobójstwa w Rwandzie. 20 kwietnia 1994 roku podczas masakry w jego rodzinnej wiosce zginęło 43 członków jego rodziny, a on sam został okrutnie okaleczony, m.in. stracił prawe ramię i oko. Obecnie mieszka i studiuje w Neuchatel w Szwajcarii. .
"Ocalony".
W 2006 roku wydał książkę "Ocalony. Ludobójstwo w Rwandzie". Zawiera ona szczegóły okrucieństwa Hutu, dokładny opis śmierci zadanej jego rodzinie, a także próby powrotu autora do równowagi fizycznej i psychicznej.
W 2009 książka ukazała się w Polsce.
Zobacz też.
Ludobójstwo w Rwandzie

</doc>
<doc id="1754199" url="https://pl.wikipedia.org/wiki?curid=1754199" title="Zé Maria (ur. 1973)">
Zé Maria (ur. 1973)



</doc>
<doc id="1754200" url="https://pl.wikipedia.org/wiki?curid=1754200" title="Kaskasatjåkka">
Kaskasatjåkka

Kaskasatjåkka (płn-lap "Gaskkasčohkka") – szczyt w Górach Skandynawskich. Leży w Szwecji, w regionie Norrbotten.

</doc>
<doc id="1754202" url="https://pl.wikipedia.org/wiki?curid=1754202" title="Kaskasapakte">
Kaskasapakte

Kaskasapakte – szczyt w Górach Skandynawskich. Leży w Szwecji, w regionie Norrbotten.

</doc>
<doc id="1754205" url="https://pl.wikipedia.org/wiki?curid=1754205" title="Akka (szczyt)">
Akka (szczyt)

Akka (lub lule Áhkká) – szczyt w Górach Skandynawskich. Leży w Szwecji, w regionie Norrbotten, na terenie parku narodowego Stora Sjöfallet.

</doc>
<doc id="1754207" url="https://pl.wikipedia.org/wiki?curid=1754207" title="Ctenolabrus">
Ctenolabrus

Ctenolabrus – rodzaj ryb okoniokształtnych z rodziny wargaczowatych (Labridae).
Klasyfikacja.
Gatunki zaliczane do tego rodzaju:

</doc>
<doc id="1754208" url="https://pl.wikipedia.org/wiki?curid=1754208" title="Mistrzostwa Świata w Piłce Siatkowej Mężczyzn 2010 (eliminacje strefy CSV)">
Mistrzostwa Świata w Piłce Siatkowej Mężczyzn 2010 (eliminacje strefy CSV)

Grupa A – San Luis.
Tabela
Wyniki
Grupa B – San Juan de los Morros,Wenezuela.
Tabela
Wyniki

</doc>
<doc id="1754209" url="https://pl.wikipedia.org/wiki?curid=1754209" title="Jean De Bie">
Jean De Bie

Jean (Jan) De Bie (ur. 9 maja 1892 w Uccle, zm. 30 kwietnia 1961 w Brukseli) – belgijski piłkarz grający na pozycji bramkarza.
Całą, dość późno rozpoczętą karierę klubową, Jean De Bie spędził w jednej ekipie – Racing Club de Bruxelles, w której grał w latach 1919–1934.
Do reprezentacji trafił w roku 1920 i od razu miał swój udział w jednym z największych sukcesów w historii belgijskiego futbolu – złotego medalu zdobytego na igrzyskach olimpijskich 1920 rozgrywanych w Antwerpii. W kadrze narodowej De Bie występował również na igrzyskach w latach 1924 i 1928. Karierę reprezentacyjną zakończył w roku 1930 na 37 występach. Był w kadrze „Czerwonych Diabłów” na mistrzostwa świata 1930, lecz, wówczas już 38-letni, nie zagrał ani minuty, przegrywając rywalizację ze znacznie młodszym Arnoldem Badjou.

</doc>
<doc id="1754214" url="https://pl.wikipedia.org/wiki?curid=1754214" title="Jean De Clercq">
Jean De Clercq

Jean De Clercq (ur. 17 maja 1905 w Antwerpii, zm. 20 marca 1984) – były belgijski piłkarz grający na pozycji pomocnika.
Swoją karierę piłkarską Jean De Clercq rozpoczął jako czternastolatek w rodzimym Beerschot VAV. Po sześciu latach przeniósł się do Royal Antwerp FC, w barwach którego rozegrał 219 meczów i wywalczył dwa tytuły Mistrza Belgii.
W reprezentacji Belgii w latach 1930–1933 rozegrał 11 meczów. Był uczestnikiem mistrzostw świata 1930, na których rozegrał jedno spotkanie.

</doc>
<doc id="1754215" url="https://pl.wikipedia.org/wiki?curid=1754215" title="Thomas Fothen">
Thomas Fothen

Thomas Fothen (ur. 6 kwietnia 1983 w Kaarst) - niemiecki kolarz jeżdżący w barwach Team Milram. Z tym zespołem jest związany od 2009 roku. Zawodowo jeździ od 2005 roku. Mierzy 177 cm wzrostu i waży 70 kg.
Linki zewnętrzne.
Profil zawodnika na www.pro-cycling.org

</doc>
<doc id="1754216" url="https://pl.wikipedia.org/wiki?curid=1754216" title="Rynek Polski w Kamieńcu Podolskim">
Rynek Polski w Kamieńcu Podolskim

Rynek Polski – rynek w Kamieńcu Podolskim, na Starym Mieście, wytyczony w czasie lokacji miasta na prawie magdeburskim w 1374. 
W czasie II wojny światowej zniszczeniu uległo większość zabudowy zewnętrznej i śródrynkowej. W następnych latach odbudowano tylko Ratusz Polski i nieliczne kamienice zewnętrzne, przekształcając Rynek w skwer. Rynek ma kształt zbliżony do kwadratu o boku ok. 140 m. W południowej pierzei znajduje się kościół św. Mikołaja i klasztor Dominikanów zajmowany obecnie przez paulinów. Na środku placu wznosi się Ratusz Polski z końca XIV w. przebudowany w następnych wiekach w stylu renesansowym. Dookoła Rynku stoją nieliczne odbudowane kamieniczki. W północno-zachodnim narożniku z Rynkiem sąsiaduje plac Katedralny, na którym wznosi się katedra Świętych Apostołów Piotra i Pawła.

</doc>
<doc id="1754217" url="https://pl.wikipedia.org/wiki?curid=1754217" title="Jordanowie herbu Trąby">
Jordanowie herbu Trąby

Jordanowie – polski ród szlachecki, herbu Trąby.
Protoplastą rodu był Hanko z Zakliczyna, żupnik wielicki. Jordanowie znaczną pozycję w Małopolsce osiągnęli w XV w., a szczyt ich potęgi przypada na wiek XVI. Byli właścicielami dużych włości na pogórzu karpackim z zamkami w Zakliczynie i Melsztynie. Sięgali po liczne urzędy, m.in. na przełomie XV i XVI w. dzierżyli starostwo spiskie. W XVIII wieku przegranie wieloletniego procesu z Wielopolskimi o ordynację pińczowską po wymarłych Myszkowskich doprowadziło rodzinę Jordanów do ruiny.
Znani członkowie rodu:

</doc>
<doc id="1754223" url="https://pl.wikipedia.org/wiki?curid=1754223" title="Com Hem">
Com Hem

Com Hem AB - telewizja kablowa dostępna w całej Szwecji. Siedziba Com Hem znajduje się w Sztokholmie. Firma działa od 1983 roku i zatrudnia obecnie ok. 700 pracowników w swoich biurach w: Sztokholmie, Göteborgu, Malmö, Västerås oraz Härnösand.
Zaczynała jako Televerket Kabel-TV, a z nazwą Com Hem zaczęła działać w 1999 roku. W kwietniu 2021 roku właściciel sieci, Tele2 zrezygnował z korzystania z marki na rzecz dostarczania usług pod swoją nazwą.
Telewizja cyfrowa.
Poza typowymi pakietami telewizyjnymi i kanałami PPV, operator miał w ofercie funkcję "8 favoriter" która dawała możliwość wyboru dowolnych ośmiu kanałów (także HDTV) spoza pakietu, i dawał opcję ich darmowej zmiany.

</doc>
<doc id="1754226" url="https://pl.wikipedia.org/wiki?curid=1754226" title="Łeonid Tkaczenko">
Łeonid Tkaczenko

Łeonid Iwanowycz Tkaczenko, ukr. Леонід Іванович Ткаченко, ros. Леонид Иванович Ткаченко, "Leonid Iwanowicz Tkaczienko" (ur. 1 października 1953 w Starym Krymie na Krymie) - ukraiński piłkarz, grający na pozycji pomocnika, trener piłkarski. Posiada również obywatelstwo rosyjskie.
Kariera piłkarska.
Kariera klubowa.
W 1971 rozpoczął karierę piłkarską w Bałtice Kaliningrad, skąd w następnym sezonie przeszedł do Maszinostroitiela Kaliningrad. W 1975 zaproszony do Awtomobilista Żytomierz. W 1978 został zawodnikiem Metalista Charków, w którym w 1984 zakończył karierę piłkarską.
Kariera trenerska.
Po zakończeniu kariery zawodniczej rozpoczął karierę trenerską na stanowisku asystenta trenera Metalista Charków. Potem pełnił w tym klubie funkcje kierownika drużyny, a następnie głównego trenera. W 1992 przez pewien czas prowadził razem z Mykołą Pawłowem reprezentację Ukrainy. Potem trenował Temp Szepetówka, a w 1995 wyjechał do Rosji, gdzie pracował z Bałtiką Kaliningrad, Sokołem Saratów, Anży Machaczkała i Dinamem Petersburg.

</doc>
<doc id="1754230" url="https://pl.wikipedia.org/wiki?curid=1754230" title="Aleksandr Diediuszko">
Aleksandr Diediuszko

Aleksandr Wiktorowicz Diediuszko (ros. "Александр Викторович Дедюшко") (ur. 20 maja 1962 w Wołkowysku – zm. 3 listopada 2007 w obwodzie włodzimierskim w Rosji) – rosyjski aktor telewizyjny i filmowy, znany z ról w dramatach wojennych, jak również występów w rosyjskiej wersji "Dancing with the Stars".

</doc>
<doc id="1754232" url="https://pl.wikipedia.org/wiki?curid=1754232" title="Przegląd piśmiennictwa">
Przegląd piśmiennictwa



</doc>
<doc id="1754235" url="https://pl.wikipedia.org/wiki?curid=1754235" title="Mistrzostwa Świata w Lekkoatletyce 2009 – skok o tyczce kobiet">
Mistrzostwa Świata w Lekkoatletyce 2009 – skok o tyczce kobiet

Skok o tyczce kobiet to jedna z konkurencji rozegranych podczas XII mistrzostw świata w lekkoatletyce.
Wymagane minimum A do udziału w mistrzostwach świata wynosiło 4,45 m, natomiast minimum B - 4,35 m.
Eliminacje odbyły się 15 sierpnia 2009, zaś finał rozegrano 17 sierpnia 2009.
Z powodu kontuzji przed mistrzostwami wycofały się srebrna i brązowa medalistka z igrzysk olimpijskich w Pekinie (2008) - Amerykanka Jennifer Stuczynski oraz Rosjanka Swietłana Fieofanowa. Czwarta zawodniczka pekińskich zawodów – Julia Gołubczikowa doznała kontuzji w trakcie rozgrzewki przed finałem i ostatecznie nie brała udziału w konkursie.
Zdecydowana faworytka zawodów – Rosjanka Jelena Isinbajewa nie zaliczyła żadnej wysokości i nie została sklasyfikowana w finale.
Rekordy.
W poniższej tabeli przedstawione są rekord świata, rekord mistrzostw świata, rekord Polski oraz rekordy poszczególnych kontynentów z dnia 12 sierpnia 2009 roku.
Przebieg zawodów.
Runda kwalifikacyjna.
Godzina rozpoczęcia: 19:00 
Runda finałowa.
Godzina rozpoczęcia: 18:45 

</doc>
<doc id="1754240" url="https://pl.wikipedia.org/wiki?curid=1754240" title="Jos van Emden">
Jos van Emden

Jos van Emden (ur. 18 lutego 1985 w Schiedam) – holenderski kolarz szosowy, zawodnik grupy UCI WorldTeams Team Jumbo-Visma.

</doc>
<doc id="1754246" url="https://pl.wikipedia.org/wiki?curid=1754246" title="Szczepionka prepandemiczna przeciw grypie">
Szczepionka prepandemiczna przeciw grypie

Szczepionka prepandemiczna przeciw grypie – szczepionka nowej generacji przeciwko grypie ptasiej. Jest przeznaczona do podawania osobom dorosłym (18–60 lat) w celu ochrony przed grypą ptasią, którą wywołuje szczep wirusa grypy A oznaczony H5N1. Zawiera fragmenty inaktywowanego (zabitego) wirusa A(H5N1) oraz system adiuwantowy. Wirus ptasiej grypy H5N1 jest uważany przez WHO za odmianę wirusa, która może stać się przyczyną kolejnej pandemii, w przypadku, gdyby doszło do jego mutacji i przekształcenia w szczep zaraźliwy dla człowieka. W związku z tym szczepionka jest przeznaczona do ewentualnych szczepień masowych. Charakteryzuje się zdolnością wywoływania odporności krzyżowej oraz ochrony przed nowymi odmianami wirusa H5N1. Została dopuszczona do obrotu 26 września 2008 na terenie wszystkich krajów UE decyzją Komitetu ds. Produktów Leczniczych Stosowanych u Ludzi (CHMP) po zapoznaniu się z materiałami i wynikami badań przedstawionymi przez producenta, jednocześnie zobowiązując go do monitorowania działań niepożądanych tak długo, jak szczepionka będzie znajdowała się w obrocie. Na rynku farmaceutycznym występuje pod nazwą Prepandrix® i Pandemrix®. Producentem jest firma GSK Biologicals.
Zastosowanie.
Szczepionkę prepandemiczną wykorzystuje się w dwóch celach:
Droga podania.
Szczepionkę podaje się w postaci wstrzyknięcia w mięsień górnego ramienia, w dwóch dawkach, w odstępie 3 tygodni. Jest dostępna wyłącznie na receptę. Nie ma jeszcze danych dotyczących dawkowania szczepionki prepandemicznej u dzieci i osób powyżej 60. roku życia. Szczepionki prepandemicznej nie wolno pod żadnym pozorem podawać donaczyniowo lub śródskórnie. Odpowiedź immunologiczna może nie wystąpić u wszystkich zaszczepionych osób, zaś u pacjentów z endogenną (bez uchwytnej przyczyny zewnętrznej, wewnątrzpochodną) lub jatrogenną (wywołaną postępowaniem medycznym, np. ubocznymi działaniami leków, zaniedbaniem, błędem lekarskim) immunosupresją może być osłabiona, np. w przypadku leczenia immunosupresyjnego.
Opinia EPAR.
Według Europejskiego Publicznego Sprawozdania Oceniającego (EPAR) przeznaczonego dla ogółu społeczeństwa:
Skuteczność.
W badaniach klinicznych, przeprowadzonych przez producenta, oceniano immunogenność, czyli zdolność szczepionki prepandemicznej do pobudzenia organizmu do wytwarzania przeciwciał, a miarą skuteczności był uzyskany we krwi poziom przeciwciał skierowanych przeciw wirusowi grypy ptasiej, który określano przed iniekcją oraz w 21 dni po pierwszej i 21 dni po drugiej iniekcji. W głównym eksperymencie wzięło udział 400 ochotników. Stwierdzono, że po upływie 21 dni od drugiego szczepienia poziom przeciwciał do ochrony przed wirusem grypy A(H5N1) był na wystarczającym poziomie u 84% zaszczepionych osób. W 21. dniu po pierwszym szczepieniu poziom przeciwciał uznany za wystarczający do ochrony przed wirusem grypy A(H5N1) wystąpił u 42,5% badanych.
Zdania na temat skuteczności są podzielone, ponieważ szczepionka prepandemiczna uodparnia na wirus inny, niż ten, który wywoła pandemię. Jedni twierdzą, że może uratować wiele istnień ludzkich, a drudzy, że jest zbędnym wydatkiem.
Opinie o szczepionce.
Po przeanalizowaniu wyników wielu badań Cochrane Collaboration wydało opinię, że szczepionki przeciwgrypowe są skuteczne w zmniejszeniu liczby zachorowań na grypę w przypadku zdrowych, dorosłych osób, szczególnie, gdy składnik antygenowy odpowiada cyrkulującemu wirusowi i wirus jest wszechobecny. W najlepszym przypadku 80% zaszczepionych osób mogło uniknąć zachorowania po podaniu szczepionki z antygenem przeciwko aktualnie cyrkulującemu szczepowi, lecz już tylko 50% zaszczepionych unikało zachorowania, gdy składnik antygenowy szczepionki nie odpowiadał cyrkulującemu wirusowi. Zaznaczono, że szczepionki przeciwgrypowe są mniej skuteczne w zapobieganiu schorzeniom grypopodobnym (tylko 30% zaszczepionych osób unika zachorowania) i mają tylko niewielki wpływ na absencję w miejscu pracy (ilość opuszczonych dni z powodu choroby) oraz liczbę koniecznych hospitalizacji. Z powodu niewystarczającej ilości danych trudno jest ocenić wpływ szczepionek przeciwgrypowych na zmniejszenie występowania pogrypowych komplikacji. Uznano, że najprawdopodobniej szczepionki zawierające cały, inaktywowany wirus (monowalentne) najlepiej sprawdzą się podczas pandemii
W przypadku zdrowych dzieci powyżej 2. roku życia donosowe szczepionki przeciwgrypowe zawierające żywy, lecz osłabiony wirus grypy okazały się skuteczniejsze niż szczepionki podawane w postaci iniekcji, zawierające zabity wirus. Skuteczność zapobiegania zachorowaniu na grypę dla sprayu wynosiła 82%, zaś dla zastrzyku tylko 59%. Żadna z form szczepionki nie była zbyt skuteczna w zapobieganiu schorzeniom grypopodobnym, wywoływanym przez inne wirusy (odpowiednio skuteczność ta wynosiła 33% i 36%). Efektywność szczepionki w postaci iniekcji u dzieci poniżej 2. roku życia była zbliżona do placebo. Cochrane Collaboration znalazło tylko jedno badanie dotyczące podawania szczepionki dzieciom poniżej 2 roku życia, co wywołało zdziwienie w związku z wydanym w USA i Kanadzie zaleceniem jej podawania dzieciom powyżej 6. miesiąca życia. W związku z powyższym naukowcy z Cochrane Collaboration postulują przeprowadzenie dalszych badań, jeżeli szczepienie dzieci ma zostać objęte w rządowych programach masowych szczepień przeciw grypie.

</doc>
<doc id="1754247" url="https://pl.wikipedia.org/wiki?curid=1754247" title="Kościół fiński w Sztokholmie">
Kościół fiński w Sztokholmie

Kościół fiński w Sztokholmie (szw. "Finska kyrkan", fin. "Suomalainen Kirkko") – kościół parafialny fińskiego Kościoła ewangelicko-luterańskiego (Finska kyrkan) w eksterytorialnej parafii fińskiej. Jest położony przy ul. Slottsbacken 2 B-C w dzielnicy Gamla stan (Stare Miasto).
Oficjalna nazwa kościoła to Fredriks kyrka (kościół Fryderyka), ponieważ otrzymał on wezwanie na cześć króla Fryderyka I.
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).
Historia.
Początki kościoła fińskiego sięgają budynku Lilla Bollhuset, wzniesionego w latach 1648-1653 jako dobudówka do, nieistniejącego już dziś, Stora Bollhuset, wykorzystywanego przez dwór królewski jako sala do gry w piłkę lub teatr. Kiedy Stora Bollhuset zaczął być wykorzystywany jako teatr, Lilla Bollhuset zaczęto używać do gier, choć czasem i on był wykorzystywany do potrzeb scenicznych (występ trupy z Niemiec w latach 1662-1663).
W 1725 budynek Lilla Bollhuset nabyła parafia fińskiego kościoła luterańskiego i postanowiła przebudować go na kościół. Zadanie przebudowy powierzono architektowi Göranowi Adelcrantzowi. Prace przebiegły na tyle sprawnie, że już pod koniec tego samego roku, 19 grudnia, mogła się odbyć konsekracja kościoła.
Architektura.
Z zewnątrz kościół nie przypomina w niczym świątyni.
Pomieszczenie wewnętrzne jest niewielkie, ma kształt prostokąta o wymiarach 20x10 metrów i może pomieścić ok. 400 osób. Od zachodu zbudowano podwójną emporę, której niższa balustrada jest od roku 1734 ozdobiona herbem Finlandii oraz herbami historycznych regionów tego kraju.
Nastawa ołtarzowa, dzieło Lorensa Gottmana z 1734, przedstawia zmartwychwstanie Chrystusa. Korony na suficie pochodzą z kościoła w Nyen w Ingrii, obecnie w Rosji. Organy mają 32 głosy i zostały zbudowane przez Olofa Schwana po 1790.

</doc>
<doc id="1754248" url="https://pl.wikipedia.org/wiki?curid=1754248" title="Azitromycyna">
Azitromycyna



</doc>
<doc id="1754250" url="https://pl.wikipedia.org/wiki?curid=1754250" title="KSZO Ostrowiec Świętokrzyski (piłka nożna)">
KSZO Ostrowiec Świętokrzyski (piłka nożna)

Klub Sportowy Zakładów Ostrowieckich 1929 Ostrowiec Świętokrzyski (KSZO 1929 Ostrowiec Świętokrzyski) – polski klub piłkarski z Ostrowca Świętokrzyskiego. Powstał w 1929, z rozgrywek II ligi wycofał się w trakcie sezonu 2011/2012. Występujący obecnie w III lidze, gr. 4.
Przez trzy sezony KSZO Ostrowiec Świętokrzyski występował w I lidze. W debiutanckim sezonie 1997/1998 zajął w tych rozgrywkach 17. miejsce (spadkowe), wygrywając sześć z 34 meczów. W sezonie 2001/2002 uplasował się na piątej pozycji w grupie spadkowej (wcześniej na szóstym w grupie A); utrzymanie zapewnił sobie dzięki zwycięstwu w dwumeczu barażowym z Górnikiem Łęczna (1:0, 2:1). W sezonie 2002/2003 zajął 15. miejsce (spadkowe), przegrywając wszystkie mecze w rundzie wiosennej. Najwyższe zwycięstwo w I lidze KSZO odniósł 25 sierpnia 2001, pokonując 3:0 Widzew Łódź; najwyższą porażkę poniósł zaś 12 kwietnia 2003, przegrywając 0:6 z Legią Warszawa.
Łącznie w I lidze KSZO rozegrał 92 mecze – 18 wygrał, 17 zremisował, a 57 przegrał (bilans bramkowy: 73–147). W tabeli wszech czasów najwyższej polskiej klasy rozgrywkowej znajduje się na 57. miejscu.
Po rundzie jesiennej sezonu 2003/2004 klub został wycofany z rozgrywek II ligi, a jego wyniki anulowane. Do Ostrowca Świętokrzyskiego sprowadzony został wówczas klub Stasiak Opoczno (zarejestrowany w Łódzkim ZPN), na bazie którego w 2004 reaktywowano KSZO.
W 2011 powstał w Ostrowcu Świętokrzyskim na bazie Jandaru Bodzechów drugi, niezależny od KSZO klub piłkarski pod nazwą KSZO 1929 Ostrowiec Świętokrzyski. Przejął on barwy i herb KSZO oraz zaplecze sportowe. Przystąpił do rozgrywek klasy okręgowej, uzyskując w ciągu dwóch następnych lat awans do III ligi małopolsko-świętokrzyskiej.
W klubie piłkarską karierę rozpoczynali przyszli reprezentanci Polski: Andrzej Kobylański, Mariusz Jop, Rafał Lasocki i Kamil Kosowski. W KSZO występowali nadto: Jacek Berensztajn, Tomasz Ciesielski, Wahan Geworgian, Janusz Jojko, Marcin Kaczmarek, Paweł Kaczorowski, Dariusz Pietrasiak, Łukasz Trałka i Zbigniew Wyciszkiewicz oraz Sékou Oumar Dramé, Vytautas Karvelis i Armands Zeiberliņš.
Historia.
Skrótowiec KSZO oznacza "Klub Sportowy Zakładów Ostrowieckich". Założony w 1929 roku. W latach 1949-1956 występował pod nazwą "Stal Ostrowiec". 28 stycznia 2004 roku klub został postawiony w stan likwidacji, i jeszcze w lutym tego samego roku reaktywowany na bazie Stasiaka Opoczno (99% udziałów – Mirosław Stasiak, 1% – Ceramika Opoczno).Przez trzy sezony występował w ekstraklasie (1997/98 i 2001-03) i ponad 10 sezonów na drugim poziomie ligowych rozgrywek piłkarskich (1995-97, 1998-2001, runda jesienna sezonu 2003/04, 2004-2007 i od 2009 roku do sezonu 2010/2011). W dniu 4 września 2007 roku 99% akcji przejął Zbigniew Grombka.
Okres do wybuchu II wojny światowej.
W 1929 roku piłkarze KSZO po raz pierwszy wystartowali w rozgrywkach o Puchar Klubów Fabrycznych Centralnego Okręgu Przemysłowego. Występy w systemie ligowym piłkarze z Ostrowca rozpoczęli w 1932 roku od startów w rozgrywkach klasy C.
W 1931 roku zbudowano stadion znajdujący się przy ul. Świętokrzyskiej 11.
W 1932 roku piłkarze KSZO awansowali do klasy B. Po dwóch latach występów w klasie B, w 1934 roku zespół z Ostrowca przesunął się do wyższej klasy rozgrywek - ligi okręgowej.
W popularnych przed wojną rozgrywkach o Puchar Klubów Fabrycznych, w których brały udział drużyny m.in.: Prochu Pionki, SKS Starachowice, Granatu Skarżysko, KS Stalowa Wola i KSZO, piłkarze z Ostrowca zajęli w 1936 roku pierwsze miejsce.
Okres II wojny światowej.
Gdy do miasta wkroczyły wojska hitlerowskie, władze okupacyjne zakazały uprawiania sportu. Spowodowało to również zawieszenie działalności klubu. Obiekty sportowe KSZO przekazano do użytkowania Wehrmachtowi i ludności niemieckiej.
Wielu członków Klubu Sportowego Zakładów Ostrowieckich, poległo w trakcie wojny i okupacji. Ich pamięć uczczono odsłonięciem w 1959 roku, specjalnej tablicy wmurowanej w ścianę klubowych obiektów sportowych.
Jakkolwiek w tym okresie nie zaniknęła zupełnie działalność sportowa, gdyż sporadycznie organizowano potajemnie mecze zawodników ze Skarżyska, Ostrowca i Starachowic. M.in. nad rzeką Kamienną w okolicach Ćmielowa rozegrany został mecz między Skarżyskiem a Ćmielowem. Ćmielów odniósł zwycięstwo 16-1, a 15 goli strzelił żołnierz Armii Krajowej Henryk Czapczyk, zawodnik Lecha Poznań i późniejszy reprezentant Polski.
Okres po II wojnie światowej.
We wrześniu 1945 roku pierwszą sportową imprezą po wyzwoleniu był piłkarski mecz pomiędzy KSZO a kielecką Tęczą, w którym na własnym boisku zagrali m.in. Mieczysław Janiec, Stanisław Głowacki, Roman Tadeusz Wójtowicz, Zbigniew Kierysz, Czesław Artykiewicz, Jan Grabowski, Henryk Bartosz, Stefan Siejko, Bronisław Siemieniuch, Edmund Kamiński, Henryk Jedrzęjczyk. KSZO przegrał ten mecz 1:3. Po zakończeniu drugiej wojny światowej piłkarze KSZO przez szereg lat występowali w niższych klasach rozgrywek wojewódzkich.
W 1949 roku, wzorem stalinowsko-radzieckim, rozpoczęto w Polsce tworzenie zrzeszeń sportowych, a kluby w podległe im koła sportowe. 25 marca 1949 roku Klub Sportowy Zakładów Ostrowieckich został przemianowany na Koło Sportowe Stal i pod tą nazwą KSZO występował do 1956 roku. W 1950 roku Stal połączono z ostrowieckim klubem Związkowiec. Rolę trenera powierzono Wacławowi Krygielowi. Systematyczna praca trenera i zaangażowanie zawodników zaczęło przynosić efekty. Piłkarze wygrywali spotkania z Gwardią Kielce, Partyzantem i Unią Pionki. Kierownictwo sekcji objęli: Stanisław Kruszel i Zdzisław Pietrzykowski. W 1952 zespół uczestniczył w rozgrywkach pierwszej wojewódzkiej klasy wraz z Ogniwem Skarżysko, Spójnią Sandomierz, Unią Ćmielów i Kolejarzem Skarżysko. W barwach KSZO występowali m.in. kapitan zespołu Wiesław Walczak, Józef Mazurkiewicz, Stanisław Gromek, Tadeusz Rogowski, Tadeusz Zamilski, Wacław Lipicki, Henryk Bartosz, Ryszard Kosiarz, Jerzy Ćwik, Aleksander Zieliński, Bogusław Płatek, Ryszard Ziemian, Bogusław Rachlewicz, Józef Szewczyk, Marek Kunat, Stefan Sadrak, Jan Bielecki.
W 1953 roku zespół Stali zdobył Puchar Polski na szczeblu wojewódzkim i zakwalifikował się do I rundy Pucharu Polski szczebla centralnego, w którym przegrał 15 listopada z CWKS II Warszawa 1-8 (obecnie Legia).
W latach sześćdziesiątych KSZO był bliski awansu do drugiej ligi. Jednak mimo wielu utalentowanych piłkarzy, którzy grali w drużynie, KSZO przez kolejne lata nie stać było na grę w wyższej klasie rozgrywek, jak trzecia liga. Przez ten czas udało się jednak klubowi wychować co najmniej dwóch znakomitych piłkarzy: Jarosława Zająca (zdobywał później bramki w pierwszej lidze w barwach Stali Stalowa Wola) i Andrzeja Kobylańskiego. W 1959 roku do Ostrowca przyjechał 23 letni napastnik ŁTS Łabędy, Zdzisław Gałka, który wychował się i grał w jednej drużynie z samym Lucjanem Brychczym. Gałka miał wtedy kilka propozycji gry w ligowych klubach, ale bardzo się ucieszył, gdy przyjechali po niego właśnie działacze KSZO, gdyż chciał wrócić do rodzinnego miasta, z którego wcześniej wyprowadził się z rodzicami. Wraz z nim sprowadzono do Ostrowca innych piłkarzy: z Kraśnika Bogdana Drzazgę, z Lubania Śląskiego Aleksandra Zaranka i Jerzego Ociesę. W bramce występował Urbański ze Zgierza. W 1962 roku KSZO zdobył mistrzostwo okręgu kielecko-radomskiego i rozpoczął boje o II ligę. Pracę w klubie rozpoczął znakomity trener, Aleksander Kupcewicz. Często na treningi przychodził z dwójka synów, którzy grali nawet w trampkarzach KSZO. Młodszy, Janusz Kupcewicz kilkanaście lat później wywalczył brązowy medal MŚ w Hiszpanii w 1982 roku. Pomimo dobrej drużyny nie udało się wówczas awansować do II ligi.
Po nie udanej próbie awansu rozwiązano kontrakt z trenerem Kupcewiczem, a w jego miejsce zatrudniono byłego reprezentanta Polski, Edwarda Brzozowskiego, ale efektów tej zmiany nie było. Jednak wtedy po raz pierwszy było głośniej o ostrowieckiej jedenastce.
KSZO nieźle radził sobie także na przełomie lat 60 XX w. i lat 70 XX w., kiedy dorosła już młodzież, wcześniej wychowująca się u boku przetransferowanych do Ostrowca Ślązaków i Krakusów. Marek Krajewski w meczach o II ligę jeszcze nie grał, ale w następnym sezonie już znalazł miejsce w pierwszej jedenastce hutników. Był bez wątpienia największym talentem i najlepszym piłkarzem lat 70 XX w. w regionie. Wygrywał plebiscyty na najlepszego piłkarza okręgu. I tak jak Piątkowski, bracia Tomczykowie, Matysiak nie wykorzystał w pełni swoich możliwości. Jako dziewiętnastoletni, zdolny piłkarz mógł grać w pierwszoligowej Gwardii Warszawa. Propozycję złożył mu bowiem, wyjeżdżający z Ostrowca, trener Brzozowski. Ostatecznie zawodnik wylądował w zespole Resovii. Tylko w jednej rundzie pojedynków w III lidze strzelił 18 bramek. Po odsłużeniu ZSW upomnieli się o niego działacze Stali Rzeszów, którzy zaproponowali mu grę u boku Jana Domarskiego, ale dzisiejszy trener juniorów postanowił wrócić do Ostrowca. Już w pierwszym meczu ligowym w barwach KSZO strzelił Wisłoce 3 bramki.
Dobry okres gry KSZO przypada na koniec lat 60 XX w. W 1966 roku utworzone zostały w kraju cztery centralne grupy III ligi. Rok później po zdobyciu mistrzostwa okręgu kielecko-radomskiego, hutnicy awansowali i znaleźli się wśród czołowych zespołów. Występowali w grupie śląskiej i grali z tak renomowanymi zespołami jak Raków Częstochowa, Stal Mielec, Górnik Wojkowice, Górnik Wesoła, czy Wisłoka Dębica. Wtedy miała miejsce eksplozja talentów wychowanków. Przy boku przyjezdnych piłkarzy wyrośli m.in. bracia Tomczykowie, Zdzisław Piątkowski, Andrzej Matysiak, Zdzisław Syropiatko i Jerzy Kolatorowicz. Zdzisław Gałka strzelił w meczach o II ligę aż 6 bramek. Obok niego jednym z najmocniejszych punktów drużyny był sprowadzony z Garbarni Kraków, Zdzisław Pieprzyk. Był on dla trenerów i kibiców wzorem nowoczesnego piłkarze. Był zawodnikiem uniwersalnym. Wychowany na krakowskich Błoniach prezentował nienaganna technikę. Umiał mocno i dokładnie strzelić z dystansu lub kilkudziesięciometrowym podaniem otworzyć napastnikowi drogę do bramki.
Najbardziej spektakularny był jednak w tym czasie mecz KSZO z narodową reprezentacją młodzieżową, która do Ostrowca Świętokrzyskiego przyjechała w składzie ze zdobywcami brązowego medalu na ME w Portugalii, m.in. z Szołtysikiem, Musiałkiem, Cebulą i Rewilakiem. KSZO pokonał reprezentację 2:0, a dwie wspaniałe bramki strzelił Zdzisław Pieprzyk. Marek Krajewski w tym meczu wyłączył z gry samego Szołtysika. Sztuka ta nie udawała się później wielu na XX Letnich IO w Monachium, z których wrócili ze złotym medalem. Nie do przejścia była defensywa z Kołodziejskim, Piątkowskim, Tomczykiem, Matysiakiem i Bartosem. W 1970 roku Krajewski przeniósł się do Staru Starachowice, który akurat wywalczył awans do II ligi.
Lata 80 XX w. to okres regresu. W innych ośrodkach powstawały szkółki piłkarskie, pojawiali się zarządcy, którzy profesjonalnie prowadzili zespoły. W Ostrowcu brakowało ambicji i działaczy z prawdziwego zdarzenia. Nie wykorzystano możliwości, jakie stwarzała inwestycja Nowego Zakładu, nie rozbudowano bazy sportowej. Jaśniejszym punktem działalności sekcji było wychowanie dwóch piłkarzy – Andrzeja Kobylańskiego i Jarosława Zająca, który grał i strzelał bramki w I lidze. Kapitalnie na Spartakiadzie Młodzieży spisali się w 1982 roku juniorzy KSZO zajmując czwarte miejsce w Polsce. W eliminacjach spartakiadowych zespół grał w grupie z ŁKS, Wisłoką i Narwią Ostrołęka. KSZO pokonał ŁKS, w bramce którego bronił Robakiewicz 2:0, Narew 2:1, a z Wisłoką zremisował 4:4. W półfinale spartakiady klub przegrał jednak po dogrywce (w regulaminowym czasie 4:4) i dramatycznych rzutach karnych z klubem Polonia Leszno, a w meczu o III miejsce w Zielonej Górze uległ Stali Stocznia Szczecin 1:2.
Ekipę juniorów KSZO reprezentowali wówczas m.in. Krzysztof Słomka, Jarosław Wrona, Tadeusz Słomka, Robert Farys, Dariusz Karwacki, Artur Ścibor, Edmund Gospodarczyk, Mariusz Rachlewicz, Jarosław Zając, Ireneusz Żelazowski. Trenerem zespołu był Włodzimierz Dryas, a kierownikiem Jan Łojek. Nikt w sekcji nie potrafił jednak, z wyjątkiem Karwackiego, który doprowadził zespół do I ligi i Wrony, przełożyć juniorskie sukcesy na grę w pierwszym zespole. Zmarnowano talenty. O braku profesjonalizmu i piłkarskiego nosa ówczesnych władz klubu niech świadczy chociażby transfer Andrzej Kobylańskiego do tarnobrzeskiej Siarki. Gdyby wtedy działacze zastrzegli w klauzuli transferowej ewentualne wpływy z dalszych transferów Kobylańskiego, KSZO – po tym jak zawodnik został, po udanej olimpiadzie w Barcelonie, przetransferowany przez trenera Janusza Gałka do 1. FC Köln – byłby zamożnym klubem. Wcześniej klub wychował także Mariana Lachowicza, który bronił w warszawskiej Legii. W Ostrowcu Świętokrzyskim pierwsze kroki stawiało wielu piłkarzy, którzy później odnosili sukcesy w II lidze. Zawsze jednak, mimo uzdolnionej młodzieży brakowało fachowego zarządu w sekcji.
Okres po 1989 roku.
Lata świetności.
Z początkiem ostatniej dekady XX wieku Huta Ostrowiec bardzo mocno zaangażowała się w finansowanie klubu. Zatrudniono ukraińskiego szkoleniowca Witalija Kwarcianego, który sprowadził zza wschodniej granicy takich piłkarzy jak Pawłow, Haszczyn, Biłozerski czy Zeiberliņš. Co więcej doskonale wkomponował w drużynę młodych zawodników, którzy rekrutowali się z organizowanych pod koniec lat 80 XX w. rozgrywek szkolnej ligi, m.in. Rafała Lasockiego, Marcina Wróbla, Roberta Cieciurę, Tomasza Dymanowskiego, Grzegorza Sejdzińskiego. Po rundzie jesiennej 1992 roku KSZO był liderem III ligi, jednak runda wiosenna była słabsza w wykonaniu piłkarzy ze Świętokrzyskiej i zespół jeszcze nie awansował do II ligi. Następnie trenerem został Janusz Batugowski, a do drużyny sprowadzono m.in. Tomasza Żelazowskiego, Dariusza Brytana, Marka Grabę czy Sławomira Adamusa. Zaowocowało to już w 1995 roku awansem do II ligi. Natomiast już w drugim sezonie (sezon 1996/1997) gry na zapleczu ekstraklasy piłkarze KSZO pod wodzą trenera Czesława Palika zajęli 2. miejsce tym samym zapewniając sobie awans do najwyższej klasy rozgrywkowej.
Debiut KSZO w rozgrywkach ekstraklasy, nastąpił 9 sierpnia 1997 roku,meczem u siebie z Lechem Poznań, który z trybun oglądało 13 000 widzów. Klub zasłynął w całej Polsce dzięki wspaniałemu dopingowi kibiców i bardzo wysokiej frekwencji. W tym sezonie mecze w Ostrowcu oglądało średnio 8941 osób, co było najwyższą średnią frekwencją spośród wszystkich klubów pierwszoligowych. Dla porównania mecze Łódzkiego KS, który wtedy zdobył Mistrzostwo Polski oglądało średnio 6265 osób, a Legii 5882. Bardzo dobre spotkania rozgrywali późniejsi reprezentanci Polski Mariusz Jop i Paweł Kaczorowski, a zespół zasilił doświadczony Janusz Jojko. Jednakże KSZO zakończył ten sezon, z dorobkiem 24 punktów, na 17. miejscu i spadł do II ligi.
Przez kolejne trzy sezony zespół walczył o powrót do ekstraklasy plasując się zawsze w czołówce II ligi. A w sezonie 2000/2001 drużyna, którą prowadził trener Krzysztof Tochel, zajęła 2. miejsce i ponownie awansowała do I ligi. W sezonie 2001/2002 KSZO uplasował się na 5. pozycji w grupie spadkowej i w barażach o pozostanie w Ekstraklasie pokonał Górnika Łęczna.
Upadek i reaktywacja.
Po udanym finiszu rozgrywek i utrzymaniu się w Ekstraklasie kolejny sezon, czyli 2002/2003 miał przynieść klubowi pewne miejsce wśród najlepszych drużyn w kraju. KSZO znakomicie rozpoczął rundę jesienną i przez niektórych komentatorów zaczął uważany być za czarnego konia rozgrywek. Jednak od połowy rundy drużyna zaczęła grać gorzej. Jednocześnie dochodziły coraz wyraźniejsze sygnały o kłopotach finansowych klubu i konflikcie między piłkarzami a zarządem. Apogeum konfliktu przypadło na przerwę zimową, kiedy to większość zawodników podstawowego składu odmówiła gry. Zdarzenie to otrzymało miano afery grypowej, gdyż piłkarze zasłaniali się zwolnieniami lekarskimi. Zarząd nie doszedł do porozumienia z zawodnikami i klub tuż przed rozpoczęciem rundy wiosennej został bez pieniędzy i piłkarzy. Naprędce zebrano nowy skład oparty głównie na juniorach i zawodnikach z niższych lig, jednakże nowy zespół odstawał znacząco od poziomu prezentowanego przez inne kluby ekstraklasy. KSZO przegrał wszystkie mecze rundy wiosennej i ostatecznie ukończył sezon 2002/2003 na 15. miejscu i spadł do II ligi.
Sezon 2003/2004 klub rozpoczął z ogromnymi długami, co zaowocowało likwidacją Stowarzyszenia Piłki Nożnej KSZO po zakończeniu rundy jesiennej. Wniosek ten został przegłosowany na Nadzwyczajnym Zgromadzeniu Członków SPN KSZO 28 stycznia 2004 roku, a cały dorobek SPN KSZO (puchary, dyplomy, logo, hymn) przekazano MKS KSZO-Junior Ostrowiec Świętokrzyski. W lutym 2004 właściciel II-ligowego Stasiaka Opoczno – Mirosław Stasiak podjął decyzję o przeniesieniu klubu do Ostrowca. Do końca sezonu 2003/04 drużyna rozgrywała mecze "domowe" w Ostrowcu Świętokrzyskim, występując formalnie pod dotychczasową nazwą. Natomiast dla celów marketingowych używano nazwy "Stasiak KSZO Celsa Ostrowiec Świętokrzyski", zawierającą nazwę nowego sponsora – hiszpańskiego koncernu Celsa, właściciela Huty Ostrowiec.
18 czerwca 2004 roku Nadzwyczajne Walne Zgromadzenie Stasiak Opoczno SSA podjęło uchwałę o przeniesieniu siedziby spółki do Ostrowca Świętokrzyskiego. 27 sierpnia zmieniona nazwę spółki na KSZO Celsa Ostrowiec Świętokrzyski, by ostatecznie w październiku zmienić ją na KSZO SSA. Sezon 2004/2005 KSZO zakończył na 10. miejscu w II lidze. Sezon ten przyniósł również pierwsze protesty kibiców wobec działań Mirosława Stasiaka, którego podejrzewali o sprzedawanie meczów. W kolejnym sezonie KSZO znów zajął miejsce w środku tabeli, tym razem 9., ale po rundzie jesiennej miał tylko dwa punkty straty do lidera, co jeszcze bardziej wzmogło podejrzenia wobec prezesa.
Degradacja.
6 lipca 2006 Wydział Dyscypliny PZPN w związku z aferą korupcyjną w polskiej piłce nożnej wobec menedżera klubu Mariusza Łaskiego zastosował środki zapobiegawcze w postaci zawieszenia.
20 września 2006 zatrzymano właściciela i prezesa KSZO Mirosława Stasiaka. Postawiono mu zarzuty korupcji w sporcie oraz wręczania łapówek sędziom piłkarskim w zamian za korzystne wyniki meczów. Został zwolniony za kaucją w wysokości 40 tysięcy złotych. Według przewodniczącego Wydziału Dyscypliny PZPN Michała Tomczaka w związku z aferą korupcyjną Stasiakowi postawiono 30 zarzutów, z czego 21 dotyczy jego pracy w Ostrowcu.
22 lutego 2007 w konsekwencji prowadzonego przez Wydział VI ds. przestępczości zorganizowanej Prokuratury Okręgowej we Wrocławiu śledztwa w sprawie afery korupcyjnej w piłce nożnej i na podstawie przekazanych 20 lutego z prokuratury materiałów, Wydział Dyscypliny PZPN wszczął postępowanie dyscyplinarne wobec sześciu polskich klubów piłkarskich. Oprócz KSZO objęto nim grające w Orange Ekstraklasie zespoły Arki Gdynia i Górnika Łęczna oraz występujące w drugiej lidze Górnika Polkowice, Zawiszę Bydgoszcz SA i Podbeskidzie Bielsko-Biała.
Decyzją WD PZPN z 12 kwietnia 2007 roku za ustawienie wyników 16 spotkań, klub w sezonie 2007/2008 miał zostać zdegradowany "o jedną klasę rozgrywek" oraz musiał zapłacić karę 50 tysięcy złotych, a następny sezon rozpocząć z sześcioma punktami ujemnymi. 29 maja 2007 zarząd klubu złożył do Komisji Odwoławczej PZPN odwołanie od decyzji Wydziału Dyscypliny PZPN nakładającej na klub kary dyscyplinarne i finansową. Odwołanie zostało rozpatrzone 21 czerwca 2007 przez Związkowy Trybunał Piłkarski (organ według nowego statutu PZPN zastępujący w kompetencjach rozwiązaną Komisję Odwoławczą), który podjął decyzję o jego odrzuceniu z przyczyn formalnych, gdyż klub sam wystąpił do WD o dobrowolne poddanie się karze. Ponadto zdecydowano o podtrzymaniu wymierzonej przez WD kary dyscyplinarnej i podniesieniu kary finansowej do 70 tys. PLN. Od powyższego klub złożył odwołanie do Trybunału Arbitrażowego działającego przy Polskim Komitecie Olimpijskim. 17 października 2007 Trybunał Arbitrażowy rozpatrzył odwołania złożone przez Górnika Łęczna i KSZO Ostrowiec. W efekcie wszystkie kary orzeczone przez WD PZPN zostały utrzymane i degradacja do lll ligi stała się faktem.
Nowi właściciele.
4 września 2007 dotychczasowy właściciel klubu Mirosław Stasiak odsprzedał 99% akcji KSZO dyrektorowi i prezesowi klubu Zbigniewowi Grombce za sumę 4.950 złotych.
20 lutego 2008 Zbigniew Grombka zbył swoje udziały niemiecko-szwajcarskiej firmie "Vöge" Wolfganga Vöge. Z tą firmą współpracują ściśle Zdzisław Kapka, Tadeusz Dąbrowski oraz Adam Mandziara. Nowym prezesem KSZO został Zdzisław Kapka, a dotychczasowy właściciel Zbigniew Grombka powrócił na swój poprzedni fotel dyrektora sportowego klubu. We wrześniu 2008 konsorcjum Vöge wycofało się ze sponsorowania klubu, a 27 listopada 2008 Kapka podał się do dymisji.
3 lutego 2009 Tadeusz Dąbrowski sprzedał 50% z posiadanych 59% akcji KSZO SSA grupie, która tworzą: Agencja Rozwoju Lokalnego (nabyła 5% akcji), lokalna telewizja Telkonet (10%) oraz ostrowieccy przedsiębiorcy Ryszard Wąsik (10%), Rafał Ostrowski (10%), Wojciech Cholewiński (10%) i Stanisław Cyran (5%). 11 lutego 2009 prezesem KSZO SSA został Marek Cichosz, który jednak w maju 2009 złożył rezygnację. Nowym prezesem od 19 maja jest Tomasz Frąk.
Upadek S.S.A. i utworzenie KSZO 1929.
W 2011 roku, KSZO S.S.A. wystartowało z pewnym opóźnieniem (oddanie dwóch pierwszych meczów walkowerem) w sezonie 2011/2012. To oznaczało, że klub nie może oddać kolejnego meczu, ponieważ zostanie zdegradowany o dwie klasy rozgrywkowe. Z powodów finansowych, organizacyjnych oraz z problemem wystawienia składu, mecz który miał się odbyć w połowie rundy jesiennej z Resovią Rzeszów, został znów oddany walkowerem. Piłkarze z powodu braku wypłat, powoli rozwiązywali kontrakty. Klub bez piłkarzy, kibiców, pieniędzy oraz chaosem jaki w nim panował, złożył wniosek o upadłość.
W tym samym czasie, w Ostrowcu powstała nowa drużyna, która przyjęła herb i barwy KS KSZO, KSZO 1929 Ostrowiec Świętokrzyski. Nowy klub porozumiał się z władzami MKS 'KSZO-Junior' Ostrowiec Świętokrzyski, w sprawie pozyskiwania piłkarzy. Obecnym właścicielem oraz sponsorem, jest właściciel firmy Jandar, Dariusz Łata. KSZO 1929 Ostrowiec Świętokrzyski wystartowało z ligi okręgowej, gdzie już w pierwszym sezonie odniosło sukces, przegrywając tylko jedno spotkanie. Obecnie klub występuje w rozgrywkach III ligi grupy IV.
Kadra w sezonie 2020/21.
Stan na 17 sierpnia 2020 r.
Sztab szkoleniowy
Osiągnięcia.
Objaśnienia:
Statystyki KSZO w ekstraklasie.
Poszczególne sezony.
Objaśnienia:
Piłkarze.
Opracowano na podstawie materiału źródłowego:
Opracowano na podstawie materiału źródłowego:
Opracowano na podstawie materiału źródłowego:
Frekwencja – mecze domowe.
Na meczach domowych KSZO w I lidze trzykrotnie zanotowano frekwencję wynoszącą 12 tys. kibiców – było to w sezonie 1997/1998 w spotkaniach z Odrą Wodzisław Śląski (3:1), wicemistrzem kraju Legią Warszawa (0:1) oraz obrońcą tytułu mistrza Polski i uczestnikiem fazy grupowej Ligi Mistrzów w poprzednim sezonie Widzewem Łódź (2:0).
Najniższa frekwencja na meczach KSZO w Ostrowcu Świętokrzyskim była notowana w rundzie wiosennej sezonu 2002/2003, kiedy klub przegrał wszystkie 15 meczów. Ostatnie domowe spotkanie KSZO w I lidze (31 maja 2003 z Wisłą Płock; 0:2) oglądało 2 tys. kibiców.

</doc>
<doc id="1754253" url="https://pl.wikipedia.org/wiki?curid=1754253" title="Przegląd systematyczny">
Przegląd systematyczny

Przegląd systematyczny – specyficzny rodzaj przeglądu piśmiennictwa, mający na celu odnalezienie wszystkich badań na dany temat. Jego głównym celem jest stworzenie nowej całości, w oparciu o istniejące już dowody naukowe (wiarygodne publikacje wyników pierwotnych badań naukowych). Przegląd systematyczny piśmiennictwa stanowi źródło wtórne wiedzy. Przeglądy systematyczne są niezwykle przydatne, bowiem z jednej strony umożliwiają zapanowanie nad dużą liczbą pojawiających się naukowych informacji, a z drugiej identyfikują obszary, w których zrobiono jeszcze zbyt mało badań. Pomagają rozwiązywać kontrowersje między badaniami, które prezentują odmienne wyniki. Pozwalają podejmować praktykom (lekarzom, politykom) decyzje oparte na dowodach naukowych. Niektóre przeglądy systematyczne zawierają w sobie metaanalizę, czyli posługują się statystyką by zsyntetyzować dane. W Polsce tworzy się niewiele przeglądów systematycznych. Te, które powstają najczęściej są związane z dziedziną medycyny i nauk o zdrowiu. Praca nad przeglądem systematycznym jest skomplikowana i wymaga trzymania się odpowiednich procedur. Metoda przeglądu systematycznego jest bardzo rygorystyczna – trzeba się zapoznać z jej wymaganiami przed rozpoczęciem prac. Zazwyczaj pracują nad nim wieloosobowe zespoły, a prace trwają przynajmniej 6 miesięcy, choć często dużo dłużej.
Etapy przygotowania przeglądu systematycznego.
Istnieje kilka etapów przygotowania przeglądu systematycznego. Podręcznik Cochrane Collaboration wymienia ich siedem w obszarze medycyny. Podczas przygotowania przeglądu systematycznego należy:
Przeglądy systematyczne w medycynie.
Przeglądy systematyczne oparte na wiarygodnych, randomizowanych badaniach klinicznych mają kluczowe znaczenie dla medycyny opartej na dowodach (EBM). Duży zbiór przeglądów systematycznych piśmiennictwa związanych z medycyną oferuje Biblioteka Cochrane’a.

</doc>
<doc id="1754255" url="https://pl.wikipedia.org/wiki?curid=1754255" title="Jan Schram">
Jan Schram

Jan Schram (ur. 20 lutego 1894 w Gródku Jagiellońskim, zm. 12 lutego 1968 w Jarosławiu) – kapitan obserwator Wojska Polskiego II RP, działacz niepodległościowy, kawaler Orderu Virtuti Militari, burmistrz Jarosławia.
Życiorys.
Urodził się 20 lutego 1894 w Gródku Jagiellońskim jako syn Jana i Ewy z Grodzickich. Dzieciństwo spędził w Jarosławiu, maturę zdał we Lwowie. We wrześniu 1914 wstąpił do Legionów Polskich. Został przydzielony do 15., a następnie 8. kompanii 2 pułku piechoty. 13 maja 1915 pod Czerniowcami dostał się do rosyjskiej niewoli.
W latach 1918–1920 walczył na wojnie polsko-ukraińskiej i polsko-bolszewickiej. 3 maja 1922 został zweryfikowany w stopniu porucznika ze starszeństwem z dniem 1 czerwca 1919 i 746. lokatą w korpusie oficerów piechoty, a jego oddziałem macierzystym był wówczas 27 Pułk Piechoty.
Po zakończeniu działań wojennych zgłosił się do lotnictwa. W 1924 pełnił służbę w 4 pułku lotniczym w Toruniu. Następnie przeniesiony został do 6 pułku lotniczego we Lwowie. 20 września 1927 objął dowództwo 62 eskadry lotniczej. 19 marca 1928 został mianowany kapitanem ze starszeństwem z 1 stycznia 1928 i 1. lokatą w korpusie oficerów lotnictwa. W maju tego roku wyznaczony został na stanowisko komendanta parku 6 pułku lotniczego. 26 czerwca 1931 objął dowództwo 65 eskadry liniowej. Od października 1932 dowodził, w zastępstwie etatowego dowódcy, II dywizjonem liniowym 6 pułku lotniczego, a od lutego 1934 63 eskadrą towarzyszącą. W październiku 1934 ponownie objął dowództwo 65 eskadry liniowej i sprawował je do stycznia 1935. Z dniem 31 sierpnia 1935 przeniesiony został w stan spoczynku.
Po przeprowadzce z rodziną do Jarosławia, poświęcił się działalności politycznej w Stronnictwie Ludowym. Aresztowany w czasie strajku chłopskiego w 1937, internowany, pół roku spędził w przemyskim więzieniu. Na fiszce przechowywanej w Centralnym Archiwum Wojskowym znajduje się odręczna adnotacja „do SH 10.8.9”, świadczaca o skierowaniu 10 sierpnia 1939 sprawy do sądu honorowego.
Po wybuchu II wojny światowej podjął nieudaną próbę dotarcia do swego macierzystego pułku lotniczego. Powrócił do Jarosławia przed zamknięciem granicy na Sanie, po czym w listopadzie 1939 został aresztowany i przez dwa miesiące przetrzymywany przez Niemców w charakterze zakładnika. Podczas okupacji działał w konspiracji, początkowo w Batalionach Chłopskich, później w Armii Krajowej. Podejmował kilkakrotne, nieudane próby przedostania się za granicę. 27 lipca 1944 został wybrany pierwszym powojennym burmistrzem Jarosławia. Funkcję tę pełnił zaledwie do 10 sierpnia, gdyż za działalność w Armii Krajowej został aresztowany i wywieziony do Lwowa, a potem do Kijowa i Charkowa. Ostatecznie osadzony został w obozie dla internowanych oficerów polskich w Riazaniu pod Moskwą. W 1947 przeniesiony został do obozu jenieckiego NKWD w Griazowcu. Do Polski powrócił w listopadzie 1947. W latach 1948–1955 pracował w Powiatowym Związku Gminnych Spółdzielni „Samopomoc Chłopska” w Jarosławiu. Był prześladowany przez Urząd Bezpieczeństwa. 
Od 1925 był mężem nauczycielki Aurelii z Nowaków (1892–1969), z którą miał córkę Ludmiłę (1926–1993). 
Zmarł 12 lutego 1968 w Jarosławiu i został pochowany na Starym Cmentarzu w Jarosławiu (sektor 21-4-7).
Ordery i odznaczenia.
12 czerwca 1935 Komitet Krzyża i Medalu Niepodległości ponownie rozpatrzył jego wniosek, lecz Krzyża Niepodległości z Mieczami nie przyznał.
Upamiętnienie.
13 listopada 1992 Rada Miasta Jarosławia uchwałą Nr 236/XXVIII/92 nazwała jedną z ulic miasta imieniem "kpt. Jana Szrama". 29 października 2007, na wniosek Stowarzyszenia Miłośników Jarosławia, radni zmienili nazwę ulicy na "kpt. Jana Schrama".

</doc>
<doc id="1754256" url="https://pl.wikipedia.org/wiki?curid=1754256" title="Henri De Deken">
Henri De Deken

Henri „Rik” De Deken (ur. 3 sierpnia 1907 w Schoten, zm. 12 lutego 1960) – belgijski piłkarz grający na pozycji obrońcy, później przemysłowiec.
Karierę rozpoczął w barwach Royal Antwerp FC, gdzie występował wraz z braćmi: Bobem (1906–1966), Fransem (1912–2004) i Albertem (1915–2003). Kwartet braci zwany „Chłopcami z Antwerpii” wraz z kolegami kilkakrotnie wywalczył w tym okresie mistrzostwo i wicemistrzostwo Belgii.
W roku 1930 Henri De Deken został powołany do reprezentacji Belgii na mistrzostwa świata 1930, na których rozegrał jeden mecz, przeciwko Paragwajowi. Karierę wraz z braćmi, do których dołączył najmłodszy z nich, Carlo, zakończył w Olympic Charleroi. Po zakończeniu kariery zajął się przemysłem.
Był żonaty z Francuzką Yvonne Simonart (ur. 17 maja 1915 r. w Paryżu, zm. 21 września 2005 r. w Mons), nauczycielką rysunku ze szkoły l'École Supérieure des Beaux-Arts w Antwerpii. Z tego związku przyszło na świat czworo dzieci: Viviane, Michèle, Martine oraz Jean-Marie.

</doc>
<doc id="1754257" url="https://pl.wikipedia.org/wiki?curid=1754257" title="Jurij Tarasow">
Jurij Tarasow

Jurij Iwanowycz Tarasow, ukr. Юрій Іванович Тарасов, ros. Юрий Иванович Тарасов, "Jurij Iwanowicz Tarasow" (ur. 5 kwietnia 1960 we wsi Borszczowa, w obwodzie charkowskim, Ukraińska SRR, zm. 28 marca 2000 w Charkowie, Ukraina) – ukraiński piłkarz, grający na pozycji napastnika.
Kariera piłkarska.
Kariera klubowa.
Po ukończeniu Instytutu Politechnicznego grał w amatorskiej drużynie Kołos w rodzimej wsi, gdzie go zauważyli skauci Metalista Charków. Rozpoczął karierę piłkarską w farm-klubie Majak Charków, skąd w 1983 przeszedł do Metalista Charków. W sezonie 1990/91 występował w izraelskim klubie Beitar Jerozolima, a potem powrócił do Metalista, po czym ponownie wyjechał za granicę, tym razem do polskiej drużyny Pegrotour Dębica. Latem 1992 powrócił do Ukrainy, gdzie został piłkarzem Nywy Winnica. W sezonie 1992/93 występował w izraelskim klubie Beitar Tel Awiw, a potem kolejny raz powrócił do Metalista, w którym w 1994 ukończył karierę piłkarską. Po zakończeniu występów nie potrafił odnaleźć się w życiu. Żona i córka pozostały w Izraelu. Zaczął nadużywać alkoholu. 28 marca 2000 zmarł samotny w Charkowie.

</doc>
<doc id="1754264" url="https://pl.wikipedia.org/wiki?curid=1754264" title="Artem Borodulin">
Artem Borodulin



</doc>
<doc id="1754265" url="https://pl.wikipedia.org/wiki?curid=1754265" title="Gérard Delbeke">
Gérard Delbeke

Gérard Delbeke (ur. 1 września 1903 w Ruiselede, zm. 22 października 1977) – belgijski piłkarz grający na pozycji pomocnika.
Kariera.
Karierę piłkarską rozpoczął w roku 1923 w barwach Club Brugge, w którym jako zawodnik spędził dziesięć lat. W roku 1930 dostał powołanie do reprezentacji na mistrzostwa świata 1930. Na boiskach Urugwaju rozegrał jeden mecz, przeciwko Paragwajowi, który był jego pierwszym i zarazem ostatnim w kadrze narodowej.
Po zakończeniu kariery piłkarskiej w roku 1933 został zatrudniony na stanowisku trenera Club Brugge, jednak z powodu słabych wyników po sezonie pożegnano go. Szkoleniowcem „Blauw-Zwart” został potem jeszcze raz i był nim przez cały okres II wojny światowej.

</doc>
<doc id="1754269" url="https://pl.wikipedia.org/wiki?curid=1754269" title="Edwin Jędrkiewicz">
Edwin Jędrkiewicz

Edwin Jędrkiewicz (ur. 16 kwietnia 1889
 w Wadowicach, zm. 4 września 1971 w Mediolanie) – polski poeta, prozaik, dramatopisarz i tłumacz.
Życiorys.
Pierwotnie nazywał się Rosenfeld (po ojcu Wiktorze). Nazwisko Jędrkiewicz przejął po matce Amelii z Jędrkiewiczów. Ukończył szkołę średnią we Lwowie. Na Uniwersytecie im. Jana Kazimierza studiował filologię klasyczną i filozofię. Pracował jako nauczyciel we Lwowie i Ołomuńcu. W 1914 ożenił się ze Stefanią Brylińską. W latach 1920–1924 pełnił funkcję prezesa lwowskiego Związku Literatów. Był delegatem na zjazd Związku Zawodowego Literatów Polskich 4 lutego 1922 w Warszawie. Pod koniec lat 20. przeniósł się do Gdańska, gdzie pracował w gimnazjum i organizował życie teatralne w tym mieście. W czasie II wojny światowej – po zajęciu Lwowa przez ZSRR – przebywał przez jakiś czas we Lwowie (uczył w szkole średniej) i Jaremczach. W roku 1944 został ewakuowany przez Niemców na Węgry. Po powrocie do Polski podjął pracę jako nauczyciel w jednej z gdańskich szkół. Był kustoszem Biblioteki Miejskiej, należał do aktywnych organizatorów życia kulturalnego na Wybrzeżu (w latach 1946–1948 był pierwszym prezesem gdańskiego oddziału ZLP). Od 1951 roku mieszkał w Poroninie. Zmarł podczas pobytu w Mediolanie. Pochowany został w Torre Pellice we Włoszech.
W swoich dziełach poruszał problemy psychologiczno-moralne. Wykorzystywał bogatą symbolikę i metaforykę. Chętnie sięgał po konwencję fantastyczną. Jako tłumacz przełożył z łaciny m.in. dzieła Apuleiusa i Erazma z Rotterdamu oraz pisma Andrzeja Frycza Modrzewskiego (w tym "O poprawie Rzeczypospolitej"). Przygotował też "Antologię poezji polsko-łacińskiej 1470–1543".

</doc>
<doc id="1754271" url="https://pl.wikipedia.org/wiki?curid=1754271" title="Christos Karkamanis">
Christos Karkamanis

Christos Karkamanis (gr. Χρήστος Καρκαμάνης, ur. 22 września 1969 w Salonikach) – piłkarz grecki grający na pozycji bramkarza.
Kariera klubowa.
Karierę piłkarską Karkamanis rozpoczął w rodzinnych Salonikach, w tamtejszym Arisie Saloniki. W 1987 roku zadebiutował w jego barwach w pierwszej lidze greckiej. Od sezonu 1988/1989 był pierwszym bramkarzem klubu. W Arisie grał przez 10 sezonów, jednak nie odniósł większych sukcesów. W 1997 trafił do lokalnego rywala Arisu, Iraklisu Saloniki. Po 2 latach pobytu w Iraklisie zmienił barwy klubowe i został zawodnikiem Edessaikosu. Natomiast w 2000 roku przeszedł do Trikali, gdzie z kolei grał przez dwa lata. W sezonie 2002/2003 występował w AE Kozanis, a w 2003/2004 w Poseidon Neon Poron. W latach 2004–2006 był piłkarzem Olympiakosu Wolos, w barwach którego zakończył karierę piłkarską.
Kariera reprezentacyjna.
W reprezentacji Grecji Karkamanis zadebiutował 2 września 1992 roku w przegranym 2:3 towarzyskim spotkaniu z Cyprem. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił w jednym spotkaniu, przegranym 0:2 z Nigerią. Do 1995 roku rozegrał w kadrze narodowej 10 meczów.

</doc>
<doc id="1754276" url="https://pl.wikipedia.org/wiki?curid=1754276" title="Józef Ponikiewski">
Józef Ponikiewski

Józef Stanisław Edward Ponikiewski herbu Trzaska (ur. 30 listopada 1916 w Brylewie, zm. prawdopodobnie 4 lipca lub 5 lipca 1943 w katastrofie w Gibraltarze) – oficer Polskiej Marynarki Wojennej.
Życiorys.
Syn Hipolita i Elizy z Kęszyckich ochrzczony 1917 w Oporowie (jego ojcem chrzestnym został Stefan Ponikiewski z Drobnina). W latach 1926-1934 był uczniem gimnazjum w Gostyniu (zdał tam maturę). Przez rok był studentem w Wyższej Szkole Handlowej w Poznaniu, aby w 1935 zdać do Szkoły Podchorążych Marynarki Wojennej w Toruniu (obecnie Akademia Marynarki Wojennej im. Bohaterów Westerplatte). Po ukończeniu szkoły pozostał w marynarce wojennej i służył na ORP Grom jako III oficer artylerii. Okręt ten w ramach "planu Peking" został wycofany 30 sierpnia 1939 do Wielkiej Brytanii. Tam Ponikiewski został adiutantem (w stopniu porucznika marynarki – 3 maja 1941) generała Władysława Sikorskiego. Zginął 4 lipca 1943 w katastrofie w Gibraltarze.
Pochowany został w lipcu 1943 na cmentarzu w Newark-on-Trent. 1 grudnia 2010 został pośmiertnie odznaczony Krzyżem Kawalerskim Orderu Odrodzenia Polski.
W grudniu 2010, w ramach śledztwa Instytutu Pamięci Narodowej dokonano ekshumacji poległych w katastrofie w Gibraltarze oficerów, w celu przeprowadzenia badań w Zakładzie Medycyny Sądowej Collegium Medicum Uniwersytetu Jagiellońskiego w Krakowie. Po badaniach, 7 grudnia 2010 roku, odbył się pogrzeb kpt. Józefa Ponikiewskiego. Jego szczątki spoczęły w podziemiach rodzinnej kaplicy w Oporowie.
Pośmiertnie odznaczony Srebrnym Krzyżem Zasługi z Mieczami i Medalem Morskim.

</doc>
<doc id="1754277" url="https://pl.wikipedia.org/wiki?curid=1754277" title="Molo w Gdyni Orłowie">
Molo w Gdyni Orłowie

Molo w Orłowie – drewniane molo znajdujące się w nadmorskiej, południowo-wschodniej dzielnicy Gdyni.
Historia.
Pierwszy niewielki pomost dla statków w Orłowie (wówczas: Adlershorst pod Sopotem) wybudowano w czasie I wojny światowej. Pełnił też funkcje spacerowe dla pobliskiego domu zdrojowego. Po rozbudowie w latach 20. XX w. (już w granicach II Rzeczypospolitej) molo spacerowe uzyskało długość 115 metrów i mogło już obsługiwać niewielkie jednostki pasażerskie. Z końcem lat 20., wraz ze wzrostem popularności Orłowa, zaznaczyła się konkurencja z pobliskim Sopotem (leżącym w granicach Wolnego Miasta Gdańska) i tak w 1934 roku molo przebudowano i rozbudowano w ciągu zaledwie dwóch miesięcy siłami Kompanii Szkolnej Batalionu Mostowego Wojska Polskiego z Modlina, przy użyciu najprostszych technik, z wykorzystaniem materiałów po rozbiórce drewnianego molo pasażerskiego w Gdyni (rozbiórka molo w Gdyni miała związek z budową w jego miejsce ziemnego Molo Południowego). Po rozbudowie orłowskie molo miało 430 metrów długości i było przystosowane do cumowania statków białej floty. W tym czasie, w celu podniesienia komfortu pobytu plażowiczów, zbudowano też nieopodal Łazienki. W czerwcu 1935 gminę Orłowo Morskie przyłączono do Gdyni jako dzielnicę Orłowo.
Zimą 1949 roku potężny sztorm zdewastował ponad połowę konstrukcji. W 1953 roku odremontowano pozostałą część molo. Obecnie ma ono 180 metrów.
Na przełomie 2006 i 2007 roku trwały kompleksowe prace remontowe. Przebudowa trwała dziesięć miesięcy i kosztowała 3,5 mln złotych. Prace sfinansował budżet miasta. Wykonano nową konstrukcję całego molo, a drewniane pale zostały wzmocnione stalowymi obręczami.
Na przełomie 2012 i 2013 roku rozebrano popadające w ruinę od lat 70. Łazienki. W czerwcu 2020 przeprowadzono przy molo prace konserwacyjne i naprawcze.
Nieopodal znajduje się Scena Letnia Teatru Miejskiego w Gdyni. Będąc na molo można podziwiać Klif Orłowski.
Przypisy.
Ciekawostki o Molo w Orłowie 

</doc>
<doc id="1754278" url="https://pl.wikipedia.org/wiki?curid=1754278" title="(20103) de Vico">
(20103) de Vico

(20103) de Vico – planetoida z grupy pasa głównego asteroid okrążająca Słońce w ciągu 3 lat i 241 dni w średniej odległości 2,37 j.a. Została odkryta 6 maja 1995 roku w obserwatorium w Cavezzo przez Rodolfo Calancę. Nazwa planetoidy pochodzi od Francesco de Vico (1805-1848), astronoma, odkrywcy 7 komet (w tym 54P/de Vico-Swift-NEAT i 122P/de Vico) oraz dyrektora "Obserwatorium Collegio Romano" w Rzymie a także jezuity. Przed nadaniem nazwy planetoida nosiła oznaczenie tymczasowe (20103) 1995 JK.

</doc>
<doc id="1754280" url="https://pl.wikipedia.org/wiki?curid=1754280" title="Roman Rusinov">
Roman Rusinov



</doc>
<doc id="1754282" url="https://pl.wikipedia.org/wiki?curid=1754282" title="Jan Diddens">
Jan Diddens

Jan Phillippe Diddens (ur. 14 września 1906 w Mechelen, zm. 21 lipca 1972) – belgijski piłkarz grający na pozycji napastnika.
Karierę piłkarską rozpoczął w roku 1922 w barwach RC Malines, w którym grał w sumie przez 12 sezonów. Wraz z kolegami dwukrotnie wywalczył mistrzostwo drugiej ligi belgijskiej.
W reprezentacji zadebiutował w roku 1926 i rozegrał w niej w sumie 23 mecze, w których dwa razy wpisał się na listę strzelców. Z „Czerwonymi Diabłami” przebywał na igrzyskach olimpijskich 1928 w Amsterdamie oraz mistrzostwach świata 1930 w Urugwaju.

</doc>
<doc id="1754283" url="https://pl.wikipedia.org/wiki?curid=1754283" title="Dirk Müller (kolarz)">
Dirk Müller (kolarz)

Dirk Müller (ur. 4 sierpnia 1973 w Bad Hersfeld) – niemiecki kolarz jeżdżący w barwach Team Nutrixxion Sparkasse. Z tym zespołem jest związany od 2006 roku. 

</doc>
<doc id="1754286" url="https://pl.wikipedia.org/wiki?curid=1754286" title="Tymolol">
Tymolol

Tymolol – wielofunkcyjny organiczny związek chemiczny stosowany jako nieselektywny lek blokujący receptory β1- i β2-adrenergiczne. Wykorzystywany w leczeniu jaskry, ponieważ obniża ciśnienie śródgałkowe oka. Zmniejsza pojemność minutową serca, zmniejsza aktywność reninową osocza oraz hamuje uwalnianie noradrenaliny.
Farmakokinetyka.
Biologiczny okres półtrwania wynosi około 4 godzin. Wydalanie tymololu następuje przez nerki w postaci metabolitów oraz w postaci niezmienionej. Działanie leku następuje po ok. 30 min. i trwa maksymalnie 3 godziny.
Dawkowanie.
Lek podawany dospojówkowo, według zaleceń lekarza. Zwykle 1 kropla 2 razy na dobę.
Uwagi.
Lek może upośledzać sprawność psychofizyczną, należy zachować ostrożność w prowadzeniu pojazdów mechanicznych w czasie jego stosowania. Tymolol nie może być przyjmowany w ciąży i w okresie karmienia piersią.

</doc>
<doc id="1754287" url="https://pl.wikipedia.org/wiki?curid=1754287" title="Szczuroskoczek pustynny">
Szczuroskoczek pustynny

Szczuroskoczek pustynny ("Dipodomys deserti") – gatunek ssaka z podrodziny szczuroskoczków (Dipodomyinae) w rodzinie karłomyszowatych (Heteromyidae). 
Zasięg występowania.
Szczuroskoczek pustynny występuje w Ameryce Północnej zamieszkując w zależności od podgatunku:
Taksonomia.
Gatunek po raz pierwszy naukowo opisał w 1887 roku amerykański przyrodnik Frank Stephens nadając mu nazwę "Dipodomys deserti". Holotyp pochodził z obszaru 3-4 mi (5–7 km) od i naprzeciwko Hesperia, w hrabstwie San Bernardino, w Kalifornii, w Stanach Zjednoczonych. 
Na podstawie analizy sekwencji molekularnych "D. deserti" jest kladem bazalnym w stosunku do wszystkich innych szczuroskoczków i szacuje się, że oddzielił się od nich 11,4 miliony lat temu. Autorzy "Illustrated Checklist of the Mammals of the World" rozpoznają cztery podgatunki.
Morfologia.
Długość ciała (bez ogona) 134–155 mm, długość ogona samic 195 mm, samców 201 mm, długość ucha 12–15 mm, długość tylnej stopy 50–58 mm; masa ciała samic 83–141 g, samców 91–148 g.
Ekologia.
Żyje na suchych terenach południowego zachodu, obejmujących między innymi Dolinę Śmierci, Wielką Kotlinę oraz pustynie Mojave i Sonora. Preferuje obszary wydmowe, porośnięte rzadką roślinnością. Zamieszkuje tereny położone do wysokości 1710 m nad poziomem morza.

</doc>
<doc id="1754288" url="https://pl.wikipedia.org/wiki?curid=1754288" title="Ustawa o ochronie Imienia Józefa Piłsudskiego">
Ustawa o ochronie Imienia Józefa Piłsudskiego

Ustawa o ochronie imienia Józefa Piłsudskiego – ustawa z dnia 7 kwietnia 1938 roku o ochronie imienia Józefa Piłsudskiego, Pierwszego Marszałka Polski, uchwalona dla zapobiegania naruszaniu dobrego imienia Józefa Piłsudskiego.
Był to jeden z przejawów kultu po zmarłym marszałku i Naczelniku Państwa oraz jeden z dwóch polskich aktów prawnych chroniących cześć osoby wymienionej z imienia i nazwiska (obok Ustawy o ochronie dziedzictwa Fryderyka Chopina z 2001 roku).
Geneza uchwalenia.
U podstaw uchwalenia tego aktu prawnego leżała tak zwana "sprawa Cywińskiego". Stanisław Cywiński w recenzji propagandowej książki Melchiora Wańkowicza pod tytułem „COP – ognisko siły”, opublikowanej 30 stycznia 1938 roku w endeckim Dzienniku Wileńskim, zawarł m.in. następujące sformułowania:
Recenzję tę zaakceptowała cenzura w osobie naczelnika Wydziału Społeczno-Politycznego Urzędu Wojewódzkiego w Wilnie Mariana Jasińskiego i dopiero anonimowy artykuł z 13 lutego 1938 roku w dwutygodniku „Naród i Państwo” (organ prasowy Związku Naprawy Rzeczypospolitej) pod tytułem „Plugastwo słowa” dwuznacznie wskazał, iż Cywiński w swojej recenzji obraził Józefa Piłsudskiego, poprzez użycie słowa kabotyn.
Artykuł ów dotarł do inspektora armii w Wilnie gen. Stefana Dąb-Biernackiego, który powierzył wyższym oficerom (majorom i pułkownikom) pobicie dziennikarzy, odpowiedzialnych za opublikowanie tej recenzji. Wieczorem 14 lutego 1938 roku trzy grupy oficerów przybyły do mieszkań Cywińskiego, Aleksandra Zwierzyńskiego (redaktor naczelny Dziennika Wileńskiego) i Zygmunta Fedorowicza (zastępca red. nacz.). Cała trójka została pobita. Cywińskiego we własnym mieszkaniu oficerowie obalili na podłogę, bijąc i kopiąc leżącego aż do zemdlenia. Fedorowicza i Zwierzyńskiego nie zastano w mieszkaniach i pobito ich dopiero w redakcji „Dziennika Wileńskiego”. Pobici zostali także inni pracownicy gazety.
Tuż potem pomieszczenia redakcji zostały zajęte przez Policję. Policja aresztowała także Cywińskiego, Zwierzyńskiego i Fedorowicza. Cywiński wraz ze Zwierzyńskim zostali oskarżeni o zelżenie Narodu Polskiego w ten sposób, że dopuścili się użycia obelżywego wyrazu dla określenia osoby Marszałka Polski Józefa Piłsudskiego. Trzeciego dziennikarza, Fedorowicza, wypuszczono. W Wilnie wybuchły protesty w obronie aresztowanych, a wcześniej pobitych redaktorów „Dziennika Wileńskiego”.
Prace parlamentarne nad projektem ustawy.
Sprawa obrazy Marszałka bardzo szybko trafiła pod obrady Sejmu. Już 17 lutego 1938 roku interpelację do rządu wystosowała posłanka z okręgu wileńskiego Wanda Pełczyńska w której to, potępiając protesty młodzieży Wilna przeciwko armii, pytała rząd, co zamierza uczynić:
Debata na temat zajść w Wilnie odbyła się także w Senacie. 7 marca 1938 roku senator Władysław Malski stwierdził 
Padały także bardziej wyważone głosy, senator Tadeusz Petrażycki argumentował:
Rząd nie zamierzał długo zwlekać z działaniem i 15 marca 1938 roku przedłożył Sejmowi projekt ustawy o ochronie imienia Józefa Piłsudskiego, Pierwszego Marszałka Polski. Wicemarszałek Bohdan Podoski poprosił posłów, aby ze względu na małe skomplikowanie sprawy i jasność projektu nie odsyłać go do komisji (co było przewidzianym prawem wymogiem), ale przystąpić do jego natychmiastowego rozpatrzenia. Tak też się stało.
Sprawozdawcą został poseł Bolesław Świdziński, który prezentując ustawę stwierdzał:
W toku debaty sejmowej padł jeszcze wniosek posła Michała Wymysłowskiego, aby podwyższyć przewidywaną za naruszenie omawianej ustawy karę więzienia do 15 lat. Wicemarszałek Tadeusz Schaetzel odmówił przyjęcia tego wniosku do rozpoznania.
Sejm jednogłośnie w pierwszym i drugim czytaniu przyjął rządowy projekt ustawy.
17 marca jednomyślnie przyjęła go także senacka komisja prawnicza. Następnie, 23 marca 1938 roku, nad ustawą debatowano na plenarnym posiedzeniu Senatu i ustawę również przyjęto. Głos przy tej okazji zabrał premier Felicjan Sławoj-Składkowski:
Prezydent podpisał ustawę 7 kwietnia 1938 roku i tym samym zakończył proces ustawodawczy. Od wejścia w życie dzieliła ją tylko publikacja w Dzienniku Ustaw, co też stało się 13 kwietnia 1938 roku.
Treść ustawy.
Ustawa była krótka i składała się z czterech artykułów w brzmieniu:
Art. 1 Pamięć czynu i zasługi JÓZEFA PIŁSUDSKIEGO – Wskrzesiciela Niepodległości Ojczyzny i Wychowawcy Narodu – po wsze czasy należy do skarbnicy ducha narodowego i pozostaje pod szczególną ochroną prawa.
Art. 2 Kto uwłacza Imieniu JÓZEFA PIŁSUDSKIEGO, podlega karze więzienia do lat 5.
Art. 3 Wykonanie niniejszej ustawy porucza się Ministrowi Sprawiedliwości.
Art. 4 Ustawa niniejsza wchodzi w życie z dniem ogłoszenia.
W oryginalnym Dzienniku Ustaw imię i nazwisko Józefa Piłsudskiego zapisane było w podobny sposób jak wyżej, to jest z użyciem wersalików. Przewidywana w tej ustawie kara więzienia była surowsza od kar przewidywanych w ówczesnym kodeksie karnym za przestępstwo publicznego zelżenia bądź wyszydzenia Narodu lub Państwa Polskiego (do 3 lat więzienia lub aresztu ex art. 152 K.k.), znieważania wojska lub urzędu (publicznie bądź w miejscu ich zajęć – do 2 lat aresztu lub grzywny ex art. 127) czy zniesławienia osoby prywatnej bądź zrzeszenia (do 2 lat aresztu i grzywny ex art. 255), zaś odpowiadała karze za uwłaczanie czci lub powagi Prezydenta Rzeczypospolitej (art. 125 § 2).
Zastosowanie ustawy.
Ustawa weszła w życie 13 kwietnia 1938 roku, lecz w stosunku do Stanisława Cywińskiego, którego wypowiedź stała się przyczyną jej uchwalenia, nie mogła zostać zastosowana. Zgodnie z zasadą lex retro non agit – prawo nie działa wstecz, wyrażoną w art. 1 ówczesnego kodeksu karnego, Cywiński mógł być osądzony jedynie na podstawie przepisów obowiązujących w chwili popełnienia czynu. Stanisław Cywiński został skazany na maksymalną dopuszczalną prawem karę trzech lat więzienia. Sąd Apelacyjny zmniejszył mu ją do 18 miesięcy, odbył z niej tylko 5 miesięcy z zaliczeniem trzymiesięcznego aresztu, bowiem do czasu rozpoznania skargi kasacyjnej przez Sąd Najwyższy został zwolniony z więzienia. Sąd skargę odrzucił 5 kwietnia 1939 roku, jednak do więzienia Cywiński już nie trafił.
Ze względu na krótki czas obowiązywania ustawy o ochronie imienia Józefa Piłsudskiego, w literaturze podawanych jest niewiele przykładów jej zastosowania. Kurier Warszawski, prowadzący wówczas obszerną kronikę sądową, informował o jednym tylko procesie, w którym wykorzystano tę ustawę. Postępowanie to toczyło się przed Sądem Okręgowym w Toruniu przeciwko Zygmuntowi Felczakowi, redaktorowi „Obrony Ludu”, organu prasowego SP i Kazimierzowi Klimczakowi, rysownikowi tego pisma. Sądzeni byli za rysunek i artykuł pod tytułem „Dwaj ludowcy u prezydenta RP”, uwłaczające jakoby Piłsudskiemu i Mościckiemu. Sąd skazał obu oskarżonych. Redaktora na 18 miesięcy więzienia, zaś rysownika na 8 miesięcy. Za okoliczność ich obciążającą uznano fakt, iż czyn miał miejsce w rocznicę objęcia stanowiska przez prezydenta Ignacego Mościckiego.
Innym przykładem zastosowania tej ustawy jest sprawa Józefa Mrukwy ze wsi Studzionki koło Pszczyny. W marcu 1939 opowiedział on dowcip o polityku, a także żartobliwie porównał polski i niemiecki potencjał militarny. Akt oskarżenia wniesiony 1 maja 1939 do Sądu Okręgowego w Katowicach zarzucał mu uwłaczanie czci Józefa Piłsudskiego oraz rozpowszechnianie "fałszywych" wiadomości mogących osłabić ducha obronnego społeczeństwa. Wybuch wojny uniemożliwił wydanie wyroku.
Dalsze losy ustawy.
W związku z szybkim wybuchem II wojny światowej, okres stosowania omawianej ustawy był krótki. Po wojnie, ze względu na przemiany polityczne w Polsce, nie była stosowana, choć przestępstwo mogło być ścigane. Ustawa została uchylona wraz z wejściem w życie kodeksu karnego z 1969, czyli 1 stycznia 1970. Przepisy wprowadzające ówcześnie nowy kodeks karny w swoim art. V § 1 uchyliły wydane przed 5 września 1939 r. ustawy szczególne oraz inne akty z mocą ustawy zawierające przepisy przewidujące odpowiedzialność karną za przestępstwa, zatem również opisywaną ustawę. Po zmianach politycznych od 1989 roku ustawy nie przywrócono.

</doc>
<doc id="1754289" url="https://pl.wikipedia.org/wiki?curid=1754289" title="Dipodomys deserti">
Dipodomys deserti



</doc>
<doc id="1754291" url="https://pl.wikipedia.org/wiki?curid=1754291" title="Kościół św. Rocha w Grodzisku">
Kościół św. Rocha w Grodzisku

Kościół św. Rocha – rzymskokatolicka drewniana, zabytkowa świątynia w Grodzisku (powiat oleski). Jest kościołem filialnym parafii Bożego Ciała w Oleśnie. 10 lutego 1978 roku pod numerem 149/76 kościół został wpisany do rejestru zabytków Narodowego Instytutu Dziedzictwa. Największe uroczystości odbywają się tutaj w dniu święta patrona (16 sierpnia).
Historia kościoła.
Kościół wybudowano w Grodzisku w 1710, dwa lata po wygaśnięciu zarazy szalejącej w Oleśnie (stosowny napis upamiętniający znajduje się w zakrystii). Stanął na wzniesieniu, poza obszarem wsi. Wybudowano go nie używając zaprzęgów konnych i przynosząc cały materiał ręcznie. Pierwszy remont przeprowadzono w 1878 roku, z inicjatywy księdza proboszcza Walentego Morawca. Kolejny generalny remont przeszła świątynia w 1960 roku remont przeprowadził ksiądz proboszcz Gustaw Łysik), następny w latach 90. XX wieku - zainstalowano wówczas instalację przeciwpożarową i antywłamaniową (w 1995 miało miejsce włamanie do kościoła, skradziono wtedy kilka cennych rzeźb). 
W 1995 obok świątyni miejscowa mniejszość niemiecka wybudowała pomnik poległych mieszkańców podczas wojen światowych.
Architektura i wnętrze kościoła.
Jest to obiekt orientowany, konstrukcji zrębowej i na podmurówce. Siodłowe dachy nad nawą i prezbiterium, pobite są gontem, nad lożą jest dach trójspadowy. Kościół okalają soboty, wsparte na słupach z mieczowaniami. Ściany ponad sobotami także pobite są gontem. Nad nawą wznosi się ośmioboczna wieżyczka na sygnaturkę, zwieńczona iglicą i pokryta blachą z chorągiewką z datą budowy.
Prezbiterium kościoła zamknięte jest trójbocznie, w prostokątnej nawie znajduje się loża kolatorska na piętrze. Strop w nawie jest płaski, natomiast w prezbiterium można zobaczyć pozorne sklepienie kolebkowe.
Wyposażenie kościoła jest głównie barokowe - ołtarz główny z roku 1714 z rzeźbami św. Grzegorza, św. Jana Nepomucena, św. Augustyna, św. Ignacego, św. Barbary i św. Heleny oraz grupą Świętej Trójcy (w zwieńczeniu), posiada bogatą dekorację snycerską. W ołtarzu znajduje się także obraz św. Rocha na tle panoramy Olesna.
Boczny ołtarz lewy zestawiony jest z fragmentów barokowych z XVII wieku z rzeźbą Matki Boskiej Bolesnej i obrazem Trójcy Świętej w zwieńczeniu. Prawy ołtarz boczny także pochodzi z XVII wieku - znajdują się w nim rzeźby świętych oraz przemalowany obraz Zdjęcie z Krzyża.
Z innego zabytkowego wyposażenia w kościele zachowała się ambona barokowa z XVIII wieku, stacje Drogi Krzyżowej z 1842 roku, krucyfiks z przełomu XVIII i XIX wieku oraz kilka obrazów - św. Rozalii ze św. Sebastianem i św. Rochem (widnieje tam też herb Olesna, monograf SF i data 1708) i ludowy, św. Rodziny i Matki Boskiej z Dzieciątkiem z połowy XIX wieku.

</doc>
<doc id="1754292" url="https://pl.wikipedia.org/wiki?curid=1754292" title="Minas Chadzidis">
Minas Chadzidis

Minas Chadzidis (gr. Μηνάς Χατζίδης, ur. 4 lipca 1966) – piłkarz grecki grający na pozycji pomocnika.
Kariera klubowa.
Chadzidis pochodzi z Niemiec. Karierę piłkarską rozpoczynał w Wuppertalu w tamtejszych ESV Wuppertal i Wuppertaler SV. W 1985 roku przeszedł do Bayeru 04 Leverkusen. 20 listopada 1985 zadebiutował w Bundeslidze w przegranym 1:2 domowym spotkaniu z Bayernem Monachium. W Leverkusen grał do połowy sezonu 1987/1988 i wtedy też przeszedł do VfL Bochum, gdzie grał przez pół roku.
Latem 1988 Chadzidis trafił do greckiego Olympiakosu Pireus i zadebiutował w jego barwach w pierwszej lidze greckiej. Od sezonu 1988/1989 był podstawowym zawodnikiem klubu. Spędził w nim 8 lat i w tym okresie czterokrotnie został wicemistrzem Grecji w latach 1989, 1991, 1992 i 1995, a także dwukrotnie zdobył Puchar Grecji w latach 1990 i 1992.
W 1996 roku Chadzidis przeszedł do AGS Kastoria przez 10 sezonów, a pod koniec tamtego roku został zawodnikiem Iraklisu Saloniki. W 1998 roku grał w PAE Weria, a następnie wrócił do Niemiec. Od 1998 do 2007 roku grał w ligach regionalnych w takich zespołach jak: Wuppertaler SV, SV Elversberg, Union Solingen, 1. FC Kleve, TSV 05 Ronsdorf i SpVgg Radevormwald.
Kariera reprezentacyjna.
W reprezentacji Grecji Chadzidis zadebiutował 23 marca 1994 roku w zremisowanym 0:0 towarzyskim spotkaniu z Polską. W 1994 roku został powołany przez selekcjonera Alkietasa Panaguliasa do kadry na Mistrzostwa Świata w USA. Tam wystąpił we dwóch spotkaniach: przegranych 0:4 z Bułgarią i 0:2 z Nigerią. W kadrze narodowej rozegrał 10 meczów i strzelił jednego gola.

</doc>
<doc id="1754293" url="https://pl.wikipedia.org/wiki?curid=1754293" title="Minas Hantzidis">
Minas Hantzidis



</doc>
<doc id="1754294" url="https://pl.wikipedia.org/wiki?curid=1754294" title="Ludwik Ferdynand Hohenzollern (1772–1806)">
Ludwik Ferdynand Hohenzollern (1772–1806)

Friedrich Ludwig Christian Prinz von Preußen, zwany "Louis Ferdinand" jako pierwszy z trzech Hohenzollernów noszących te imiona, (ur. 18 listopada 1772 w zamku Friedrichsfelde w Berlinie, zm. 10 października 1806 na polu bitwy w Wöhlsdorf k. Saalfeld/Saale) – książę i generał pruski z dynastii Hohenzollernów, kompozytor, brat ks. Augusta Pruskiego, bratanek Fryderyka II Wielkiego, szwagier ks. Antoniego Radziwiłła.
Życiorys.
Zwany "pruskim Apollonem", ten jedyny członek tak niby marsowej dynastii Hohenzollernów, który poległ na polu bitwy, był trzecim synem ks. Augusta Ferdynanda Pruskiego i pochodzącej z bocznej linii domu pruskiego Anny Elżbiety Luizy von Brandenburg-Schwedt. Jak wszyscy męscy członkowie jego dynastii, poświęcił się wcześnie karierze wojskowej i wziął już w 1792 udział w 1. wojnie koalicyjnej przeciw Republice Francuskiej. Następnie walczył, już w randze generała, pod rozkazami Karola Wilhelma Brunszwickiego i został ranny w roku 1793 w czasie oblężenia Moguncji. W roku 1795, po zawarciu pokoju w Bazylei między Francją, Hiszpanią, Prusami i Hesją-Kassel nastał tymczasowy pokój i Ludwik Ferdynand powrócił do swego garnizonu w Magdeburgu, gdzie oddał się swemu ulubionemu zajęciu, komponowaniu, oraz, niestety, ekscesom seksualnym i alkoholowym. 
Jego rówieśnik i towarzysz broni Friedrich August Ludwig von der Marwitz (1772-1837) autor wnikliwych pamiętników z epoki, opisywał zwyczaje księcia następująco: "było w nim coś nadzwyczajnego, i został by niezwykłym człowiekiem, gdyby wojna nie została szybko zakończona poprzez pokój w Bazylei, kiedy miał dopiero 23 lata. [...] W sytuacji politycznej, która u nas zaistniała, prowadził przez 13 lat próżniacze życie i szukał rozrywek- niebezpiecznych polowań, męczących galopów na koniach, szukał przyjemności w wyszukanych ucztach i w ramionach dziewcząt. W końcu oddał się pijaństwu. Od roku 1806 pił już tylko szampana i zaczynał to robić natychmiast po przebudzeniu, tak że do południa zdążał wychylić sześć butelek, zaś dziennie więcej niż dwanaście. Nigdy przy tym nie wydawał się pijany, piękno jego ciała i rysów pozostawało nienaruszone. Gdyby był żył dłużej, choroba i słabość z pewnością powaliły by go zupełnie nieoczekiwanie" (tłum. AvF).
W czasach swej bezczynności Ludwik Ferdynand należał do kamaryli na dworze berlińskim, która parła niezdecydowanego i bojaźliwego króla Fryderyka Wilhelma III do ponownej wojny z napoleońską Francją. W końcu, w maju 1805 król ogłosił mobilizację. W walce z kawalerią marszałka Lannes'a Ludwik Ferdynand poległ 10 października 1806 na polu bitwy w czasie potyczki pod Saalfeld/Saale, dwa dni przed totalną klęską Prus w bitwie pod Auerstedt. 
Książę był uzdolnionym kompozytorem i opublikował 13 utworów muzycznych, głównie kwartety, kwintety i tria na fortepian, skrzypce, altówkę i wiolonczelę. Jako wirtuoz zdobył uznanie Beethovena, który powiedział o jego grze na fortepianie:"książę wcale nie gra po królewskiemu czy książęcemu, lecz jak porządny pianista". Robert Schumann nazwał go "najromantyczniejszym ze wszystkich książąt i romantykiem okresu klasycyzmu".
Podobnie jak brat August, Ludwik Ferdynand pozostał w stanie bezżennym. Miał troje nieślubnych dzieci: ur. w roku 1789 córkę Karolinę ze związku z Eberhardyną von Schlieben, oraz ze związku z Fryderyką Fromme syna Henryka Ludwika ur.1803 i Emilię ur. 1804. W 1810 dzieci z Fryderyką zostały nobilitowane z nazwiskiem "von Wildenbruch" (od podarowanego jej majątku Wildenbruch na Pomorzu, dziś: Swobnica).

</doc>
<doc id="1754298" url="https://pl.wikipedia.org/wiki?curid=1754298" title="SLAY Radio">
SLAY Radio

SLAY Radio – szwedzka rozgłośnia internetowa o profilu muzycznym, nadająca przez całą dobę remiksy utworów muzycznych z gier na komputery Commodore 64 i Amiga.
Właścicielem stacji jest Kenneth Mutka, znany pod pseudonimem Slaygon. Od 2003 roku nadawane są audycje na żywo, a profil rozgłośni zostaje rozszerzony tak, by pozyskać słuchaczy którzy nie są ściśle powiązani ze sceną Commodore 64.
Podczas programów nadawanych na żywo słuchacze mogą rozmawiać z didżejem na kanale IRC - prowadzący często komentuje na antenie akurat poruszane tematy.

</doc>
<doc id="1754299" url="https://pl.wikipedia.org/wiki?curid=1754299" title="John Degenkolb">
John Degenkolb

John Degenkolb (ur. 7 stycznia 1989 w Gerze) – niemiecki kolarz szosowy. Olimpijczyk (2012).
Osiągnięcia.
Opracowano na podstawie:

</doc>
<doc id="1754300" url="https://pl.wikipedia.org/wiki?curid=1754300" title="Parafia Świętego Brata Alberta w Kolbuszowej">
Parafia Świętego Brata Alberta w Kolbuszowej

Parafia Świętego Brata Alberta w Kolbuszowej – parafia rzymskokatolicka znajdująca się w diecezji rzeszowskiej w dekanacie Kolbuszowa Zachód. 
Parafia została erygowana 24 sierpnia 1996 przez biskupa Kazimierz Górnego. Została wydzielona z parafii Wszystkich Świętych w Kolbuszowej. Początkowo wierni gromadzili się w kaplicy, prace budowlane nad obecnym kościołem zostały ukończone w grudniu 1999 r. W latach 2008-2012 wzniesiono kaplicę cmentarną (poświęcenie obiektu nastąpiło 6 maja 2012 r., jednak pierwsza msza św. odbyła się już w 2010 roku).
Budynek kościoła wyróżnia się bogatą polichromią wnętrza. Została ona zrealizowana w okresie od 19 października 2015 do 19 listopada 2017 r. przez grupę artystyczną "Przemienienie" pod kierownictwem Yurija Herehy.

</doc>
<doc id="1754301" url="https://pl.wikipedia.org/wiki?curid=1754301" title="Ridnitsohkka">
Ridnitsohkka

Ridnitsohkka – szczyt w Górach Skandynawskich. Leży w Finlandii, w Laponii. Jest to najwyższy szczyt leżący na terenie Finlandii, choć nie najwyższy punkt tego kraju (jest nim punkt na stoku Haltiatunturi, 1323,6 m n.p.m., wierzchołek osiąga wysokość – 1365 m n.p.m. – leży jednak po stronie norweskiej).
Ridnitsohkka znajduje się 50 km od najbliższej wioski (Kilpisjärvi). Na szczycie znajduje się niewielki maszt telekomunikacyjny.

</doc>
<doc id="1754302" url="https://pl.wikipedia.org/wiki?curid=1754302" title="Seksomnia">
Seksomnia

Seksomnia, inaczej zespół Morfeusza – forma parasomnii fazy NREM (podobna do sennowłóctwa), która polega na wykazywaniu aktywności seksualnej podczas snu. Jest uważana za odrębny wariant sennowłóctwa (ICSD 2). Do częstych cech seksomnii zalicza się pobudzenie seksualne w połączeniu z aktywacją układu autonomicznego (np. erekcje nocne, lubrykacja pochwy, ejakulacja nocna, orgazmy podczas snu, wokalizacja seksualna). Autorem określenia „zespół Morfeusza” jako polskiej nazwy seksomnii jest Zbigniew Lew-Starowicz.
Objawy.
Pierwsze doniesienie naukowe, które sugerowało, że aktywność seksualna podczas snu może być nowym typem parasomnii, pojawiło się w 1996 roku. Jego autorami było trzech kanadyjskich naukowców: dwóch z Uniwersytetu w Toronto (dr Colin Shapiro i dr Nikola Trajanovic) i jeden z Uniwersytetu w Ottawie (dr Paul Fedoroff). Później opublikowano kilka artykułów opisujących ten problem i sugerujących, że problematyczne formy seksomnii podlegają terapii medycznej. Schorzenie to zostało dokładnie opisane w artykule „Sexsomnia – A New Parasomnia?” („Seksomnia – nowa parasomnia?”), opublikowanym w Canadian Journal of Psychiatry w czerwcu 2003 roku.
W niektórych przypadkach mija wiele czasu, zanim osoby cierpiące na to zaburzenie zaczynają szukać profesjonalnej pomocy. Często dzieje się tak z powodu braku informacji, że jest to schorzenie medyczne albo ze strachu, że inni będą to oceniać jako raczej celowe zachowanie niż chorobę.
Istnienie seksomnii zostało potwierdzone przez badaczy zaburzeń snu na podstawie polisomnografii i nagrań wideo pacjentów z zaburzeniem podczas snu. Zaobserwowano także niezwykłą aktywność fal mózgowych podczas napadów, podobną do występującej w innych parasomniach NREM. Również leczenie ma wiele elementów wspólnych z leczeniem innych parasomnii NREM i również obejmuje interwencje specyficzne. Zaburzenie to może być w dużym stopniu kontrolowane dzięki unikaniu czynników wyzwalających i zapewnieniu bezpiecznego środowiska.
Seksomnia nie zawsze jest problemem dla ludzi cierpiących na nią, czy ich partnerów. Istnieje bardzo duże zróżnicowanie wśród pacjentów pod względem częstości i głębokości tego zaburzenia.
Etiologia zaburzenia.
Naukowe opisy seksomnii zaczęły pojawiać się stosunkowo niedawno i dlatego etiopatogeneza tej parasomni pozostaje niejasna.
W przypadku 30-letniego mężczyzny cierpiącego na seksomnię zaobserwowano czasową zbieżność pomiędzy zastosowaniem SSRI, a wystąpieniem objawów parasomni. Według autorów artykułu opisującego tego pacjenta może to sugerować zależność przyczynową pomiędzy seksomnią a podwyższonym przekaźnictwem serotoninergicznym w jądrze szwu.
Istnieją także doniesienia na temat skuteczności klonazepamu w leczeniu seksomnii.
Problemy społeczne związane z seksomnią.
Dla części osób seksomnia jest zaburzeniem możliwym do utrzymania pod kontrolą. Jednak w większości przypadków jest to schorzenie wstydliwe. Poczucie wstydu i bezradności jest jeszcze potęgowane przez brak wiedzy o tym, że jest to zaburzenie w sensie klinicznym i jako takie podlega leczeniu.
Dodatkowe kontrowersje budzi możliwość odbywania stosunku z nieznaną osobą, nawet nieletnią, a także możliwość oskarżenia o gwałt, zajście w ciążę podczas takiego incydentu czy też nabawienie się choroby wenerycznej.
Wyniki przeprowadzonej w Internecie ankiety obejmującej 121 osób wskazują na to, że seksomnia może budzić negatywne emocje i myśli, które mogą się stać źródłem dystresu zarówno dla osoby dotkniętej tym zaburzeniem, jak i dla jej bliskich. Znajomość tego problemu wśród klinicystów może ułatwić efektywniejszą komunikację z osobami zgłaszającymi takie skargi.

</doc>
<doc id="1754304" url="https://pl.wikipedia.org/wiki?curid=1754304" title="Jos Van Emden">
Jos Van Emden



</doc>
<doc id="1754307" url="https://pl.wikipedia.org/wiki?curid=1754307" title="Jerzy Grzybczak">
Jerzy Grzybczak

Jerzy Grzybczak (ur. 14 października 1936 w Michałowie w powiecie pińczowskim, zm. 23 października 1988 w Warszawie) – polski dziennikarz i polityk, poseł na Sejm PRL VII i VIII kadencji.
Życiorys.
Urodził się w rodzinie chłopskiej, jego rodzicami byli Stanisław i Józefa. Po ukończeniu szkoły podstawowej uczył się w Liceum Ogólnokształcącym w Pińczowie, które ukończył w 1954, z dyplomem przodownika nauki i pracy społecznej. Od 1950 do 1954 należał do Związku Młodzieży Polskiej, pełnił funkcję przewodniczącego Zarządu Szkolnego i członka prezydium Zarządu Powiatowego w Pińczowie. W 1954 rozpoczął studia na Wydziale Dziennikarskim Uniwersytetu Warszawskiego, które ukończył po czterech latach. W tym czasie był przewodniczącym Rady Wydziałowej Zrzeszenia Studentów Polskich. W 1957 wstąpił do Zjednoczonego Stronnictwa Ludowego. W latach 1957–1961 zasiadał w zarządzie głównym Związku Młodzieży Wiejskiej.
Po studiach rozpoczął pracę w redakcji dziennika "Słowo Ludu" w Kielcach jako reporter, a po roku przeszedł do pracy w redakcji organu ZG ZMW "Zarzewie", gdzie był publicystą, a następnie zastępcą redaktora naczelnego. W 1965 został redaktorem naczelnym miesięcznika "Nasz Kub", pisma ZG ZMW i "Ruchu". Pracując w redakcjach pism młodzieżowych, pełnił różne funkcje w ZMW – m.in. członka Zarządu Głównego.
W 1966 został wybrany na wiceprzewodniczącego Zarządu Głównego ZMW. W 1969 zasiadł w Naczelnym Komitecie ZSL oraz w prezydium Rady Centralnego Związku Spółdzielni Rolniczych "Samopomoc Chłopska". W 1971 przeszedł do pracy etatowej w NK ZSL, na stanowisku kierownika Wydziału Ekonomiczno-Rolnego. Od 1973 do 1980 był prezesem Wojewódzkiego Komitetu ZSL w Białymstoku. W latach 1973–1980 pełnił obowiązki wiceprzewodniczącego tamtejszej Wojewódzkiej Rady Narodowej.
W 1979 został członkiem Sekretariatu, a w następnym roku sekretarzem NK ZSL, wracając tym samym do Warszawy. Od VIII do IX Kongresu ZSL (1980–1984) był członkiem Prezydium i Sekretariatu NK ZSL. Był posłem w latach 1976–1985. Działał też we Froncie Jedności Narodu. W 1982 został wiceprzewodniczącym Rady Krajowej PRON oraz przewodniczącym Komisji Wsi i Rolnictwa. Od 1986 był członkiem Ogólnopolskiego Komitetu Grunwaldzkiego. W 1982 wszedł w skład Społecznego Komitetu Budowy Pomnika Wincentego Witosa w Warszawie, który został odsłonięty w 1985.
Był żonaty z Alicją. Miał dwoje dzieci – Mariusza i Małgorzatę.
Odznaczony został Srebrnym Krzyżem Zasługi, Krzyżem Kawalerskim i Komandorskim Orderu Odrodzenia Polski, Orderem Sztandaru Pracy II klasy oraz wieloma innymi odznaczeniami i odznakami.
Został pochowany 28 października 1988 na Cmentarzu Wojskowym przy ul. Powązkowskiej w Warszawie w Alei Zasłużonych (kwatera C31-tuje-7).
W 2005 przyjaciele Jerzego Grzybczaka napisali i wydali książkę "Z otwartym sercem. Księga Jerzego Grzybczaka 1936–1988" ().

</doc>
<doc id="1754310" url="https://pl.wikipedia.org/wiki?curid=1754310" title="DWK">
DWK



</doc>
<doc id="1754312" url="https://pl.wikipedia.org/wiki?curid=1754312" title="Parafia Wszystkich Świętych w Kolbuszowej">
Parafia Wszystkich Świętych w Kolbuszowej

Parafia pw. Wszystkich Świętych – polska parafia rzymskokatolicka w Kolbuszowej, mieszcząca się przy ulicy Gabriela Narutowicza, należąca do dekanatu Kolbuszowa Wschód w diecezji rzeszowskiej. 
Parafia została erygowana w 1510 roku.
Obszar parafii.
Parafia Wszystkich Świętych w Kolbuszowej obejmuje swym zasięgiem obszar całej wsi Kolbuszowa Dolna (w której posiada kaplicę parafialną), większej części miasta Kolbuszowej i części miejscowości Brzezówka (w której posiada kościół filialny pw. Św. Marka Ewangelisty) i Kolbuszowa Górna. 

</doc>
<doc id="1754314" url="https://pl.wikipedia.org/wiki?curid=1754314" title="Wyżyna Erytrejska">
Wyżyna Erytrejska

Wyżyna Erytrejska (tigrinia: ደጋ) - wyżyna w Erytrei, przechodząca na południu w Wyżynę Abisyńską. Na jej obszarze wznosi się najwyższy szczyt Erytrei - Soira (3018 m n.p.m.). Wyżyna przecięta jest kilkoma niewielkimi rzekami wpadającymi do Morza Czerwonego, a także dolinami rzek Gasz, Takaze, Anseba Szet i Baraka płynących w kierunku Sudanu i dorzecza Nilu. 
W okresie kolonializmu włoskiego doszło do znacznego wylesienia obszarów wyżyny, obecnie lasy zajmują już tylko ok. 1% jej powierzchni. Współcześnie są to tereny wykorzystywane rolniczo, m.in. pod uprawę kawy.

</doc>
<doc id="1754315" url="https://pl.wikipedia.org/wiki?curid=1754315" title="Sport Vlaanderen–Baloise">
Sport Vlaanderen–Baloise

Sport Vlaanderen–Baloise ("Kod UCI": SVB) – belgijska zawodowa grupa kolarska.
W sezonie 2012 grupa zarejestrowana w dywizji UCI Professional Continental Teams.

</doc>
<doc id="1754318" url="https://pl.wikipedia.org/wiki?curid=1754318" title="Auguste Hellemans">
Auguste Hellemans

August (Auguste) Hendrik „Gust” Hellemans (ur. 24 czerwca 1907 w Capelle, zm. 4 maja 1992 w Berchem) – były belgijski piłkarz grający na pozycji pomocnika. W późniejszych latach trener. Czasem mylony z Augustinusem Hellemansem, dwukrotnym reprezentantem kraju.
Kariera zawodnicza.
Środkowy pomocnik Auguste Hellemans to pierwszy gracz w historii FC Malines, który dostąpił zaszczytu gry w reprezentacji Belgii. Do klubu, którego barw bronił swego czasu jego ojciec, Hieronymus, dołączył w roku 1925, jako osiemnastolatek. Piłkarzem był dobrym, choć jego karierę naznaczyły poważne kontuzje, zarówno podczas gry w piłkę, jak i w czasach służby wojskowej, kiedy to długo dochodził do siebie po upadku z konia. Zdołał jednak zdobyć mistrzostwo drugiej ligi w roku 1928, a w 1933 był najlepszym strzelcem drugiego frontu belgijskiej piłki. Po kilku latach gry w Mechelen został wybrany kapitanem drużyny, a w roku 1928 zadebiutował w reprezentacji, w której przez następne sześć lat rozegrał 28 meczów.
W roku 1938 opuścił KVM, by podpisać kontrakt z RAA Louviéroise, gdzie grał jeszcze przez sześć sezonów.
Mistrzostwa świata.
Auguste Hellemans był kapitanem reprezentacji Belgii, która brała udział w pierwszych mistrzostwach świata rozgrywanych w Urugwaju. Również i na drugich mistrzostwach świata na boiskach Włoch Hellemans grał w reprezentacji Belgii, która jednak w 1/8 finału uległa Niemcom.
Kariera trenerska.
W roku 1939, rok po zakończeniu kariery sportowej, Auguste Hellemans zaczął pracować w zawodzie trenera, debiutując w tej roli na ławce FC Duffel. Przez cztery sezony był szkoleniowcem Patro Eisden Maasmechelen. W sezonie 1956/1957 awansował z tą drużyną do drugiej ligi belgijskiej i pozostał tam z nią jeszcze przez kolejny rok. 14 czerwca 1952 roku otrzymał od ówczesnego ministra sportu srebrny medal za całokształt osiągnięć.

</doc>
<doc id="1754319" url="https://pl.wikipedia.org/wiki?curid=1754319" title="Harmyl">
Harmyl



</doc>
<doc id="1754320" url="https://pl.wikipedia.org/wiki?curid=1754320" title="Qiu Ying">
Qiu Ying

Qiu Ying (; ur. ?, zm. przed 1552) – chiński malarz tworzący w stylu .
W swoich zwojach przedstawiał sytuacje z życia codziennego, głównie z udziałem kobiet, a także krajobrazy i sceny z utworów literackich. Sporządzał także kopie dzieł z czasów dynastii Tang i Song. Oryginały niektórych z nich zaginęły i znane są właśnie z kopii Qiu Yinga.
Qiu Ying był najczęściej fałszowanym chińskim malarzem i atrybucja wielu przypisywanych mu obrazów jest niepewna. Jedynie autorstwo kilkunastu z nich jest bezsporne.
Do najbardziej znanych obrazów Qiu Yinga należą "Gra na harfie w pawilonie" (obecnie w Museum of Fine Arts w Bostonie) i "Cesarz Guangwu z Dynastii Wschodniej Han przeprawia się przez rzekę" (National Gallery of Canada). Także popularna "Podróż do Shu" (znana też jako "Podróż cesarza Minghuanga do Syczuanu)" w stylu (Smithsonian’s National Museum of Asian Art w Waszyngtonie) jest kopią oryginału Qiu Yinga, który z kolei był kopią znanego dzieła o tym samym tytule kilkaset lat starszego. Kilka jego obrazów znajduje się w Chinach, m.in. często reprodukowane "Duchy z Nefrytowej Groty".

</doc>
<doc id="1754321" url="https://pl.wikipedia.org/wiki?curid=1754321" title="Święty Akka">
Święty Akka

Święty Akka, "Acca" (ur. ok. 660 w Nortumbrii, zm. 20 października 740) – święty katolicki, biskup.
W młodości przebywał w otoczeniu biskupa Yorku, a od ok. 685 roku towarzyszył św. Wilfrydowi w jego działalności na terenie Sussex w wyprawach do Rzymu i Fryzji. W czasie podróży poznał św. Wilibrorda. Po objęciu biskupstwa w Hexham utworzył bibliotekę i wiele pracy włożył w rozwój muzyki kościelnej. Przyjaźń ze św. Bedą zapoczątkowana w 709 roku znalazła ślad w dedykowanych mu dziełach. Nie są znane przyczyny, które doprowadziły do usunięcia św. Akki ze stolicy biskupiej w 732 roku.
Jego wspomnienie w Kościele katolickim obchodzone jest 19 lutego.

</doc>
<doc id="1754322" url="https://pl.wikipedia.org/wiki?curid=1754322" title="Horní Staré Město">
Horní Staré Město

Horní Staré Město (dosł. "Górne Stare Miasto", niem. "Oberaltstadt") jest częścią miasta Trutnov w Czechach, w kraju hradeckim, nad rzeką Úpa. Na starszych mapach widnieje pod nazwą Hořejší Staré Město.
Historia.
W miejscu tym dawniej znajdowała się osada Úpa, która najprawdopodobniej powstała wokół istniejącego do dziś kościoła św. Wacława. Prawa miejskie wieś otrzymała w 1904 r. Wraz z nimi otrzymała od cesarza Franciszka Józefa I herb. W 1947 Horní Staré Město wraz miejscowościami Poříčí, Volanov i Voletiny zostało włączone do miasta Trutnov.
Filia Groß-Rosen.
Podczas okupacji niemieckiej, w czasie II wojny światowej na terenie Hornego Starego Města znajdował się AL Oberaltstadt, obóz pracy przymusowej, filia obozu koncentracyjnego Groß-Rosen.

</doc>
<doc id="1754327" url="https://pl.wikipedia.org/wiki?curid=1754327" title="Fusou">
Fusou



</doc>
<doc id="1754329" url="https://pl.wikipedia.org/wiki?curid=1754329" title="Georg Eisath">
Georg Eisath

Georg Eisath (ur. 13 kwietnia 1868 w Eggenthal, zm. 25 kwietnia 1925 w Hall in Tirol) – austriacki lekarz neurolog. Opracował metodę barwienia komórek glejowych. 

</doc>
<doc id="1754330" url="https://pl.wikipedia.org/wiki?curid=1754330" title="Ignacy Krauze">
Ignacy Krauze

Ignacy Krauze (ur. 9 czerwca 1896 w Mielnie, zm. 31 sierpnia 1984 w Araucaria, Brazylia) – polski duchowny katolicki, członek Zgromadzenia Misji.
Wyświęcony na księdza w 1919. W l. 1920-1929 pracował w Brazylii jako misjonarz wiceprowincji kurytybskiej lazarystów.
W 1929 r. mianowany superiorem misji w Xingtai w Chinach. W 1933 został prefektem apostolskim okręgu Xingtai. 11 listopada 1937 został odznaczony Złotym Krzyżem Zasługi "za zasługi na polu pracy społecznej". W styczniu 1944 mianowany wikariuszem apostolskim Xingtai i biskupem tytularnym "Binda". Od 11 kwietnia 1946 ordynariusz diecezji Xingtai (Shunde).
Ostatnia, decydująca faza chińskiej wojny domowej doprowadziła do usunięcia misjonarzy obcych narodowości. Od grudnia 1946 do lutego 1947 r. biskup Ignacy Krauze przebywał w więzieniu wraz z kilkoma polskimi księżmi. Po przejęciu władzy przez komunistów był sądzony i został zmuszony do opuszczenia Chin w 1949.
Początkowo przebywał w USA, gdzie do 1953 r. mieszkał w Domu Misyjnym Zgromadzenia w Whitestone), następnie zamieszkał w Brazylii, gdzie był pierwszym biskupem Polakiem. We wrześniu 1953 r. został biskupem pomocniczym diecezji Joinville, którą administrował w l. 1955-1957. Od 1957 do 1963 biskup pomocniczy archidiecezji Kurytyba. Był także administratorem prałatury apostolskiej Laranjeiras, a następnie administratorem diecezji Toledo. W 1983 formalnie zrezygnował z funkcji ordynariusza Xingtai.

</doc>
<doc id="1754332" url="https://pl.wikipedia.org/wiki?curid=1754332" title="Liberal National Party of Queensland">
Liberal National Party of Queensland

Liberal National Party of Queensland (Liberalno-Narodowa Partia Queensland, LNP) – australijska partia polityczna działająca wyłącznie w stanie Queensland. Powstała w lipcu 2008 w wyniku połączenia tamtejszych struktur Liberalnej Partii Australii (LPA) i Narodowej Partii Australii (NPA). 
Okoliczności powstania.
LPA i NPA od lat 40. XX wieku dominują po prawej stronie australijskiej sceny politycznej i tradycyjnie bardzo blisko ze sobą współpracują, zwłaszcza na szczeblu federalnym, gdzie tworzą stałą koalicję, współrządząc ze sobą za każdym razem, gdy tylko uzyskają większość w Izbie Reprezentantów. Również ich program jest bardzo zbliżony, choć narodowcy tradycyjnie cieszą się szczególnie dużym poparciem poza głównymi aglomeracjami, zwłaszcza wśród farmerów, i starają się reprezentować interesy australijskiej prowincji. W sensie organizacyjnym partie pozostają jednak osobnymi ugrupowaniami. Powstanie LNP było drugim przypadkiem, gdy regionalne struktury obu partii postanowiły dokonać pełnej fuzji (wcześniej zdarzyło się to w Terytorium Północnym, wskutek czego powstała Country Liberal Party). 
Zasięg działania.
LNP działa wyłącznie na szczeblu polityki lokalnej i stanowej. Politycy LNP zasiadający w parlamencie federalnym pozostają członkami frakcji Partii Liberalnej lub Partii Narodowej, mogą też swobodnie zasiadać we władzach federalnych tych dwóch partii, łącznie z pełnieniem stanowisk ich liderów federalnych. Kandydaci LNP startują jednak jako osobny komitet wyborczy, w związku z czym LNP jest klasyfikowana wśród partii posiadających reprezentację w Parlamencie Australii. 

</doc>
<doc id="1754333" url="https://pl.wikipedia.org/wiki?curid=1754333" title="Parafia Ducha Świętego w Rogoźnie">
Parafia Ducha Świętego w Rogoźnie

Parafia Ducha Świętego w Rogoźnie – rzymskokatolicka parafia w Rogoźnie, należy do dekanatu rogozińskiego archidiecezji gnieźnieńskiej. Powstała w 1929. Obecny kościół poewangelicki wybudowany w 2 połowie XVIII wieku.

</doc>
<doc id="1754336" url="https://pl.wikipedia.org/wiki?curid=1754336" title="Nepenthes attenboroughii">
Nepenthes attenboroughii

Nepenthes attenboroughii – gatunek rośliny z rodziny dzbanecznikowatych. Został opisany w 2009 roku; nazwa gatunkowa honoruje Sir Davida Attenborougha. Charakterystyczną cechą tego gatunku są szczególnie duże liście pułapkowe, wyposażone w wąskie wieczko. Gatunek występuje w górskich obszarach Filipin. Pokrewnymi gatunkami są "N. mantalingajanensis" i "N. mira" z Palawanu, "N. peltata" z Mindanao i dzbanecznik radży ("N. rajah") z Borneo.

</doc>
<doc id="1754342" url="https://pl.wikipedia.org/wiki?curid=1754342" title="Melanio Olmedo">
Melanio Olmedo

Melanio Olmedo (ur. 19 stycznia 1932 w Asunción, zm. 4 lutego 2012 w Minga Guazú) – piłkarz paragwajski, obrońca.
Jako piłkarz klubu Club Sol de América wziął udział w turnieju Copa América 1953, gdzie Paragwaj zdobył tytuł mistrza Ameryki Południowej. Olmedo zagrał w czterech meczach - z Urugwajem, Boliwią, Brazylią i w decydującym o mistrzowskim tytule barażu z Brazylią.
Następnie wziął udział w turnieju Copa América 1955, gdzie Paragwaj zajął przedostatnie, piąte miejsce. Olmedo zagrał tylko w meczu z Peru, gdzie wszedł na boisko za Ivóna Poissona.
Wkrótce po nieudanym turnieju kontynentalnym Olmedo przeniósł się z klubu Sol de América do Hiszpanii, gdzie w latach 1955-1956 rozegrał 3 mecze klubie CF Barcelona.

</doc>
<doc id="1754345" url="https://pl.wikipedia.org/wiki?curid=1754345" title="Ion Sturza">
Ion Sturza

Ion Sturza (ur. 9 maja 1960 w Pîrjolteni w rejonie Călăraşi) – mołdawski polityk i ekonomista, premier Mołdawii od 12 marca 1999 do 21 grudnia 1999.
Życiorys.
Ion Sturza urodził się w 1960 w wiosce Pîrjolteni. Ukończył ekonomię na Państwowym Uniwersytecie Mołdawskim w Kiszyniowie. W latach 1983–1985 odbywał służbę wojskową w Armii Radzieckiej. Od 1985 do 1987 był sekretarzem w mołdawskim towarzystwie przyjaźni z krajami zagranicznymi. Od 1987 do 1991 zajmował stanowisko zastępcy dyrektora generalnego towarzystwa handlu zagranicznego „Moldex”. W 1991 założył firmę „Incon”, zajmującą się produkcją żywności w puszkach. Do marca 1999 pełnił funkcję prezesa rady dyrektorów tego przedsiębiorstwa. Wchodził również w skład zarządu międzynarodowego stowarzyszenia producentów soków owocowych (IFU).
Od 1997 był członkiem prezydenckiej rady ekonomicznej. W 1998 został wybrany do parlamentu z listy centrowego bloku Dumitru Diacova. W kwietniu 1998 został mianowany wicepremierem i ministrem gospodarki i reform w gabinecie premiera Iona Ciubuca. W czasie pracy w rządzie był członkiem Międzypaństwowego Komitetu Ekonomicznego WNP.
19 lutego 1999 prezydent Petru Lucinschi nominował Iona Sturzę na stanowisko premiera. 12 marca 1999 jego gabinet został zatwierdzony przez parlament. 5 listopada 1999 parlament odrzucił ustawę zezwalającą na prywatyzację państwowych spółek winiarskich i papierosowych, która była wymagana przez Międzynarodowy Fundusz Walutowy jako warunek niezbędny do przyznania Mołdawii pożyczki w wysokości 35 mln USD. W konsekwencji MFW wstrzymał udzielenie pomocy finansowej. Partia Komunistów Republiki Mołdawii oskarżyła rząd o niekompetencję w działaniu i wystąpiła z wnioskiem o wotum nieufności wobec niego. 9 listopada 1999 parlament, głosami 52 do 48, uchwalił wotum nieufności wobec gabinetu Iona Sturzy. Pełnił on jeszcze funkcję premiera do czasu powołania swego następcy 21 grudnia 1999.
Wycofał się później z działalności politycznej. W 2002 rozpoczął pracę w rumuńskiej firmie naftowej „Rompetrol”, obejmując w strukturach koncernu kierownicze stanowiska. Na przełomie grudnia 2015 i stycznia 2016 na prośbę prezydenta Nicolae Timoftiego podjął nieudaną próbę ponownego utworzenia rządu.

</doc>
<doc id="1754346" url="https://pl.wikipedia.org/wiki?curid=1754346" title="Dzbanecznik Attenborougha">
Dzbanecznik Attenborougha



</doc>
<doc id="1754347" url="https://pl.wikipedia.org/wiki?curid=1754347" title="Alex Rasmussen">
Alex Rasmussen

Alex Rasmussen (ur. 9 czerwca 1984 w Svendborgu) – duński kolarz szosowy i torowy, srebrny medalista olimpijski, wielokrotny medalista torowych mistrzostw świata. Zawodnik profesjonalnej grupy Garmin-Sharp.

</doc>
<doc id="1754348" url="https://pl.wikipedia.org/wiki?curid=1754348" title="Blackfoot (zespół muzyczny)">
Blackfoot (zespół muzyczny)

Blackfoot – amerykański zespół southern rockowy założony w 1970 roku w Jacksonville na Florydzie przez gitarzystę Ricka Medlocke'a, znanego także z Lynyrd Skynyrd i basistę Grega T. Walkera.
W początkowym okresie istnienia zespół grał southern rock, lecz wraz z wydanym w 1983 roku albumem "Siogo", zmienili styl na hard rock, zaś na wydanym rok później "Vertical Smiles", można usłyszeć wpływy rocka progresywnego. Na wydanym w 1987 roku albumie "Rick Medlocke And Blackfoot", przeszli kolejną metamorfozę, tym razem za styl obrali sobie pop-rock i AOR. W 1990 roku, wydali album "Medicine Man", będący powrotem do hard rocka. Na wydanym w 1994 roku albumie "After The Reign", powrócili do southern rocka i jest ostatnim albumem, jak do tej pory. W 1996 Rick wrócił do Lynyrd Skynyrd, a rok później zespół zawiesił działalność, wznawiając ją w 2004 roku, lecz bez wokalisty i gitarzysty Medlocke'a.
Skład zespołu.
Obecni członkowie
Byli członkowie
Dyskografia.
Albumy studyjne
Albumy koncertowe
Single
Kompilacje
DVD

</doc>
<doc id="1754349" url="https://pl.wikipedia.org/wiki?curid=1754349" title="(14789) GAISH">
(14789) GAISH

(14789) GAISH – planetoida z pasa głównego asteroid okrążająca Słońce w ciągu 5 lat i 190 dni w średniej odległości 3,12 j.a. Została odkryta 8 października 1969 roku w Krymskim Obserwatorium Astrofizycznym w Naucznym na Półwyspie Krymskim przez Ludmiłę Czernych. Nazwa planetoidy pochodzi od "Instytutu Astronomicznego Sternberga" na Uniwersytecie Moskiewskim (GAISh), wiodącego instytutu astronomicznego w Rosji. Przed nadaniem nazwy planetoida nosiła oznaczenie tymczasowe (14789) 1969 TY1.

</doc>
<doc id="1754350" url="https://pl.wikipedia.org/wiki?curid=1754350" title="Tymazolina">
Tymazolina

Tymazolina – organiczny związek chemiczny, lek o działaniu sympatykomimetycznym. Powoduje zwężenie naczyń krwionośnych błony śluzowej nosa, zmniejsza obrzęk oraz stan zapalny nosa i gardła.
Dawkowanie.
Dawkę oraz częstotliwość podawania leku ustala lekarz, zwykle 1-2 krople do każdego otworu nosa 1-2 razy dziennie. Bez porozumienia z lekarzem lek nie powinien być stosowany dłużej niż 3–5 dni.
Uwagi.
Zamiar stosowania leku w okresie ciąży i karmienia piersią należy omówić z lekarzem. Lek nie powinien być podawany dzieciom do 6 roku życia oraz osobom w podeszłym wieku.

</doc>
<doc id="1754351" url="https://pl.wikipedia.org/wiki?curid=1754351" title="Parafia św. Wita w Rogoźnie">
Parafia św. Wita w Rogoźnie

Parafia Świętego Wita w Rogoźnie – rzymskokatolicka parafia w Rogoźnie, należy do dekanatu rogozińskiego archidiecezji gnieźnieńskiej. Powstała w XIII wieku. Obecny kościół wybudowany w 1526 w stylu gotyckim, restaurowany po pożarze w 1668.
Wzmiankowany w 1256, w kształcie obecnym wzniesiony w roku 1526 z fundacji Andrzeja Dołęgi – Kretkowskiego, starosty rogozińskiego. Kościół budowali: Marcin Mor i Mikołaj z Ostroroga.
Wezwanie kościoła (św.Wita) świadczy o średniowiecznym pochodzeniu kościoła. W tamtych czasach dla wybudowania kościoła potrzebne były relikwie. W tym przypadku, aby powstał kościół, potrzebne były relikwie św. Wita. Europejskie sanktuarium tego świętego w randze katedry znajduje się w Pradze. Strażnikami relikwii byli władcy Czescy – a więc rodzina żony Króla Mieszka I – Dobrawy. Można przypuszczać, że dzięki Dobrawie relikwie trafiły do Rogoźna, co umożliwiło powstanie tu kościoła. Pierwotnie, podobnie jak zamek obronny w Rogoźnie, był to kościół drewniany. Tak więc można przypuszczać, że kościół w Rogoźnie pochodzi z początków państwa polskiego. W szesnastym wieku szerzyła się moda budowy kościołów murowanych. Takie świątynie z uwagi na technikę wykonawczą początkowo budowli zakonnicy (np. Cystersi), ale od XV wieku takie budowle wznoszą także świeccy mistrzowie rzemiosła. Budowa kościoła była przedsięwzięciem długotrwałym i kosztownym. Podczas kariery murarskiej mistrz stawiał zapewne kilka kościołów. Najpierw pomagał innemu mistrzowi, potem sam budował, by na końcu doradzać swojemu następcy. Kształt świątyni zależał w dużej mierze od umiejętności budujących. Kościół w Rogoźnie nie należy do szczytów techniki murarskiej, ale zawiera wiele ciekawych i unikalnych elementów. Najtrudniejsze były sklepienia i ich zakończenia. Kościół rogoziński pierwotnie miał sklepienia gwiaździste i krzyżowe. Po przebudowie doszły sklepienia kolebkowe i płaskie, co oznacza, że można tu obecnie zobaczyć prawie wszystkie rodzaje sklepień. Ciekawym rozwiązaniem jest unikalny układ dwóch baszt, w których znajdują się schody na poddasze. Na uwagę zasługuje układ cegieł w murze. Rogoziński kościół ma w większości tzw. polski układ cegieł, który nie był zbyt popularny.
Kościół został odbudowany pod koniec XVII w po pożarze w 1608 i 1668 prawdopodobnie z fundacji Andrzeja Zebrzydowskiego, ówczesnego starosty Rogozińskiego i późniejszego wojewody inowrocławskiego. Z tego czasu pochodzi zakrystia i skarbiec późnogotycki. W tym okresie dobudowano także chór muzyczny i kościół wyposażono w organy. Kościół jest pseudobazylikowy o trzech nawach i mieści się w wymiarach współczesnej sali gimnastycznej 20x40 m. W nawie głównej i prezbiterium są sklepienie gwieździste, w nawach bocznych krzyżowe, w zakrystii i skarbcu – kolebkowe.
W łuku tęczowym krucyfiks z XVII w. W 1862 dobudowano kruchtę i tam jest sklepienie płaskie. Obecny wystrój wnętrza pochodzi z XVIII i XIX w. Warte zobaczenia są: neogotycki czteroskrzydłowy ołtarz główny z 1897 (prawdopodobnie adaptowany z innej świątyni), późnobarokowy ołtarz boczny (stiukowy) z herbem Radwan – Zebrzydowskich z ok. 1700, chrzcielnica gotycka z pierwszej połowy XV w. z enkolpionami z XII w, rzeźba Chrystusa Frasobliwego z XVI w. W kościele znajdują się dwie podobizny św. Wita: przy bocznym ołtarzu w srebrnej koszulce obraz odnowiony w 1919 i na ołtarzu głównym figura w towarzystwie św. Modesta i św. Krescencji.
Przy kościele znajduje się stylizowana grota Matki Boskiej i drewniana dzwonnica z lat 50. XX w. (jeden z dzwonów pochodzi z 1613).
Parafia erygowana przed 1256. Odpust św. Wita (15.06) i Matki Bożej Różańcowej (7.10).

</doc>
<doc id="1754353" url="https://pl.wikipedia.org/wiki?curid=1754353" title="Dumitru Diacov">
Dumitru Diacov

Dumitru Diacov (ur. 10 lutego 1952 w Kargapolje w ZSRR) – mołdawski polityk i dziennikarz, przewodniczący Parlamentu Republiki Mołdawii w latach 1998–2001, przewodniczący Demokratycznej Partii Mołdawii od 2000 do 2009.
Życiorys.
Dumitru Diacov urodził się w obwodzie kurgańskim na Syberii, dokąd w 1949 została deportowana jego rodzina. W 1956 powrócił wraz z rodzicami do rodzinnej miejscowości Başcalia w ówczesnej Mołdawskiej SRR.
W 1974 ukończył dziennikarstwo na Białoruskim Uniwersytecie Państwowym w Mińsku. W latach 1977–1984 był aktywnym działaczem Komsomołu w Mołdawii i wchodził w skład jego komitetu centralnego. W 1984 został korespondentem gazety „Komsomolskaja Prawda”. W latach 1988–1989 pełnił funkcję konsultanta w departamencie stosunków zewnętrznych KC KPZR. Od 1989 do 1993 zajmował stanowisko kierownika agencji TASS w Bukareszcie w Rumunii. W 1993 objął stanowisko doradcy w departamencie politycznym Ambasady Republiki Mołdawii w Moskwie.
W 1994 został wybrany do mołdawskiego parlamentu z listy Demokratycznej Agrarnej Partii Mołdawii, reelekcję uzyskał w 1998. W latach 1995–1998 zajmował stanowisko wiceprzewodniczącego parlamentu, a od 23 kwietnia 1998 do 20 marca 2001 jego przewodniczącego. Od 1997 do 2000 stał na czele bloku wyborczego Pentru o Moldovă Democratică și Prosperă, który w wyborach w 1998 zdobył 24 mandaty w parlamencie. W kwietniu 2000 stanął na czele Demokratycznej Partii Mołdawii (PDM).
W 2001 utracił mandat poselski, odzyskał go jednak w 2005. Jego ugrupowanie przegrało kolejne wybory z kwietnia 2009. W lipcu 2009 nowym przewodniczącym demokratów został Marian Lupu. Dumitru Diacov zachował wówczas tytuł honorowego przewodniczącego PDM. W tym samym miesiącu powrócił do parlamentu, ponownie wybierany w 2010, 2014 i 2019.

</doc>
<doc id="1754361" url="https://pl.wikipedia.org/wiki?curid=1754361" title="Horni Stare Mesto">
Horni Stare Mesto



</doc>
<doc id="1754363" url="https://pl.wikipedia.org/wiki?curid=1754363" title="Malaury Martin">
Malaury Martin

Malaury Martin (ur. 25 sierpnia 1988 w Nicei) – piłkarz francuski grający na pozycji środkowego pomocnika w Lillestrøm SK.
Kariera.
Malaury Martin był kapitanem rezerw AS Monaco FC. Został wypożyczony w sezonie 2008/2009 do Nîmes Olympique.
11 sierpnia 2010 podpisał kontrakt z Blackpool.

</doc>
<doc id="1754365" url="https://pl.wikipedia.org/wiki?curid=1754365" title="Urbanki (województwo mazowieckie)">
Urbanki (województwo mazowieckie)

Urbanki – wieś w Polsce położona w województwie mazowieckim, w powiecie sokołowskim, w gminie Bielany.
W latach 1975–1998 miejscowość administracyjnie należała do województwa siedleckiego.

</doc>
<doc id="1754366" url="https://pl.wikipedia.org/wiki?curid=1754366" title="Urbanki">
Urbanki

2 miejscowości w Polsce:

</doc>
<doc id="1754376" url="https://pl.wikipedia.org/wiki?curid=1754376" title="Wytrzymałość gruntu na ścinanie">
Wytrzymałość gruntu na ścinanie

Wytrzymałość gruntu na ścinanie – maksymalna siła ścinająca lub też maksymalny opór stawiany tej sile przez grunt, po przekroczeniu którego dochodzi do znacznej deformacji plastycznej.
Dwie teorie służące określeniu jej wartości to:
1) teoria Tresca dotycząca sytuacji krótkoterminowego obciążenia, która określa wartość niedrenowanej wytrzymałości w sytuacji naprężenia całkowitego
oraz (2) teoria Coulomba-Mohra związana z zasadą naprężenia efektywnego przy długotrwałym obciążeniu gruntu określająca wartość wytrzymałości drenowanej.
Do określenia punktu „zniszczenia” na krzywej naprężenie-odkształcenie dla danego materiału zastosowane mogą być rozmaite kryteria. Zniszczenie i poddanie się materiału nie powinny być mylone. Nie ma jednej doskonałej metody określania zniszczenia. Dla pewnych materiałów zniszczenie może być uznane w punkcie poddania. Często przyjmuje się jednak, że dla gruntów zniszczenie następuje pomiędzy 15% a 20% ścinania. Taka deformacja zazwyczaj wskazuje, że funkcja danej budowli, np. posadowienie mostu może być naruszona, ale nie jest uszkodzona. Zniszczenie gruntu nie oznacza zniszczenia systemu. W tym sensie, wytrzymałość na ścinanie gruntu może być zdefiniowana jako maksymalne naprężenie przyłożone w każdej płaszczyźnie w gruncie, uważane za zniszczenie. Istnieją różne kryteria definiowania zniszczenia.
Kryterium Coulomba-Mohra.
Kryterium Coulomba-Mohra jest najbardziej empirycznym w mechanice gruntów. W kontekście naprężenia efektywnego kryterium Coulomba-Mohra jest podawane jako:
gdzie formula_2 to wytrzymałość na ścinanie, formula_3 to efektywna kohezja, formula_4 to efektywne naprężenie, formula_5 to efektywny kąt tarcia wewnętrznego, parametryzacja średniego wskaźnika tarcia wewnętrznego formula_6 na płaszczyznach ścinania to formula_7
Relacja natężenie-odkształcenie w gruntach, a przez to wytrzymałości na ścinanie, jest uzależniona od:
W rzeczywistości, przy obliczeniach całkowitej wytrzymałości na ścinanie powinny być brane pod uwagę wszystkie te elementy.
Teoria stanów krytycznych.
Teoria stanów krytycznych jest teorią zniszczenia wprowadzoną w latach pięćdziesiątych XX wieku przez Kennetha Roscoe z Cambridge University. Dotyczy zarówno warunków drenowanych, jak i niedrenowanych. Dotyczy ona zachowania gruntu podlegającego ścinaniu przy określeniu zmian jego objętości. Wyróżnia się trzy rodzaje wytrzymałości na ścinanie:
W zależności od początkowego stanu gruntu podlegającego ścinaniu, "wytrzymałość szczytowa" może mieć miejsce przed lub w punkcie stanu krytycznego. Luźne grunty będą zmniejszały swoją objętość i mogą nie rozwinąć większej wytrzymałości niż ta, która jest obserwowana w punkcie krytycznym. W takim przypadku, gdy grunt zakończy zmniejszanie swej objętości będzie się ona pokrywać z "wytrzymałością stanu krytycznego". Dlatego też można tu mówić o braku wyraźnej wytrzymałości szczytowej.
Zagęszczone grunty mogą nieznacznie zmniejszać swą objętość w wyniku dopasowywania się do siebie cząsteczek gruntu, które jest zależne od ich kształtu oraz początkowego ułożenia. Po ich dopasowaniu się ścinanie może mieć miejsce jedynie przy zwiększeniu objętości gruntu. Wynika to z tego, że konieczna jest dodatkowa siła i tu pojawia się termin "wytrzymałości szczytowej". Po przekroczeniu tej wytrzymałości, ścinanie zachodzi już bez zmiany objętości, a wytrzymałość gruntu jest mniejsza. "Wytrzymałość szczytowa" jest szczególnie obserwowana w gruntach pre-konsolidowanych. Innymi przyczynami wytrzymałości szczytowej jest cementacja gruntów luźnych.
W przypadku pewnych gruntów pojawia się też "wytrzymałość resztkowa", gdy ich cząsteczki układają się wzdłuż powierzchni ścinania i tworzą wygładzone powierzchnie. Zmniejsza to jeszcze bardziej tarcie wewnętrzne pomiędzy cząsteczkami. Ten rodzaj wytrzymałości zachodzi zwłaszcza w glinach, które zawierają minerały ilaste charakteryzujące się budową warstwową.
Teoria stanu stabilnego.
Wytrzymałość stabilnego stanu to wytrzymałość na ścinanie, gdy grunt jest w "stanie stabilnym". Stabilny stan jest definiowany jako „stan, w którym grunt stale podlega deformacji przy stałej objętości, stałym normalnym efektywnym naprężeniu, stałej sile ścinającej i przy stałej prędkości” (Poulos 1981).

</doc>
<doc id="1754377" url="https://pl.wikipedia.org/wiki?curid=1754377" title="Jean-Jacques Gosso">
Jean-Jacques Gosso

Jean-Jacques Gosso (ur. 15 marca 1983 w Abidżanie) – piłkarz z Wybrzeża Kości Słoniowej występujący na pozycji defensywnego pomocnika.

</doc>
<doc id="1754380" url="https://pl.wikipedia.org/wiki?curid=1754380" title="Karsznice (Zduńska Wola)">
Karsznice (Zduńska Wola)

Karsznice (oficjalnie Osiedle Karsznice) – część miasta Zduńska Wola w województwie łódzkim.
Osiedle Zduńskiej Woli położone na Wysoczyźnie Łaskiej.
W 1930 r. budując linię kolejową Śląsk – Gdynia utworzono na terenach wsi Karsznice między wsią a Zduńską Wolą stację kolejową z lokomotywownią. Obok stacji ówcześnie na terenie wsi Karsznice powstało osiedle mieszkaniowe głównie dla pracowników lokomotywowni i kolei. W latach 1959–1972 tzw. osiedle Karsznice (obecnie Osiedle Karsznice) znajdowały się na terenie wiejskim. W 1973 r. Osiedle Karsznice włączono do miasta Zduńska Wola.
Na osiedlu Karsznice w mieście Zduńska Wola znajduje się ważny węzeł kolejowy, powstały w 1930–1933 w miejscowości Karsznice na tzw. Magistrali węglowej (Herby Nowe – Inowrocław) – stacja kolejowa Zduńska Wola Karsznice. W swoim czasie duża parowozownia w miejscowości Karsznice miała pod swoją pieczą najsilniejsze parowozy eksploatowane ówcześnie w Polsce (np. Ty23, Ty37, Ty246). Obecnie Izba historii i skansen taboru kolejowego oraz rzymskokatolicka parafia Najświętszego Serca Pana Jezusa należąca (jako jedyna w mieście) do archidiecezji łódzkiej (pozostałe parafie zduńskowolskie należą do diecezji włocławskiej i dekanatu zduńskowolskiego).
Historia administracyjna.
Karsznice powstały na obszarze wsi Karsznice, należącej do gminie Zduńska Wola w powiecie sieradzkim. W Królestwie Polskim wieś Karsznice przynależała do guberni kaliskiej, a w okresie międzywojennym do woj. łódzkiego. Tam, 19 listopada 1933 utworzyły gromadę Karsznice w granicach gminy Zduńska Wola, składającą się z samej wsi Karsznice.
Podczas II wojny światowej wieś Karsznice włączono do III Rzeszy. Po wojnie ponownie w powiecie sieradzkim w woj. łódzkim. 1 lipca 1948 wyodrębniono z niej nową gromadę o nazwie Karsznice-Stacja Kolejowa (obecne zduńskowolskie Osiedle Karsznice). W związku z reorganizacją administracji wiejskiej (zniesienie gmin) jesienią zarówno gromada Karsznice (wieś), jak i gromada Karsznice-Stacja Kolejowa weszły w skład nowo utworzonej gromady Karsznice. 31 grudnia 1959 gromadę Karsznice zniesiono w związku z nadaniem jej statusu osiedla. Cały obszar Karsznic (wieś i osiedle kolejowe) stał się wtedy częścią osiedla Karsznice.
W związku z kolejną reformą administracyjną (odtworzenie gmin i zniesienie gromad i osiedli) 1 stycznia 1973 osiedle Karsznice zniesiono. Część, która przed reformą z 1954 stanowiła gromadę Karsznice-Stacja Kolejowa (osiedlową) włączono do Zduńskiej Woli jako Osiedle Karsznice, natomiast część wiejską (dawną gromadę Karsznice sprzed 1954) włączono z powrotem jako wieś do gminy Zduńska Wola.

</doc>
<doc id="1754384" url="https://pl.wikipedia.org/wiki?curid=1754384" title="Fusō">
Fusō

„Fusō” – nazwa noszona na przestrzeni dziejów przez kilka japońskich okrętów:

</doc>
<doc id="1754390" url="https://pl.wikipedia.org/wiki?curid=1754390" title="Fuso">
Fuso



</doc>
<doc id="1754392" url="https://pl.wikipedia.org/wiki?curid=1754392" title="Szybka Kolej Regionalna">
Szybka Kolej Regionalna

Szybka Kolej Regionalna – system kolei aglomeracyjnej działający od 14 grudnia 2008 na terenie konurbacji górnośląskiej, łączący Tychy z Sosnowcem przez Katowice, obsługiwany przez Koleje Śląskie.
Trasa.
Trasa Szybkiej Kolei Regionalnej ma długość 30,458 km. Połączenie wykorzystuje linie kolejowe nr 179 (przystanki Tychy Lodowisko – Tychy), 139 (Tychy – Katowice) i 1 (Katowice – Sosnowiec Główny).
Na trasie znajduje się 13 przystanków, obowiązuje na niej takt godzinny, dodatkowo w godzinach szczytów funkcjonują pociągi skróconej relacji Tychy Lodowisko – Katowice.
Bilety.
W pociągach Szybkiej Kolei Regionalnej, obok zwykłej taryfy Kolei Śląskich, obowiązuje Taryfa Pomarańczowa. Wszystkie bilety pomarańczowe są ważne w pociągach na odcinku Tychy Lodowisko – Katowice Szopienice Południowe oraz w autobusach i trolejbusach ZTM, jednak wyłącznie w granicach administracyjnych miasta Tychy.
Historia.
Geneza.
W latach 90. XX wieku ze względu na rozwój komunikacji indywidualnej oraz autobusowej nastąpił intensywny spadek liczby przewożonych osób na odcinku Tychy – Tychy Miasto. Dodatkowym problemem było poprowadzenie trasy do Katowic okrężną trasą przez Murcki. W wyniku powyższych czynników 19 lutego 2001 linia Tychy – Tychy Miasto została zamknięta dla ruchu pasażerskiego.
W 2005 roku pojawiły się pierwsze plany Urzędu Marszałkowskiego Województwa Śląskiego oraz Urzędu Miasta Tychy odnośnie do stworzenia systemu szybkiej kolei miejskiej, łączącej Tychy, Katowice i Sosnowiec. 27 lipca 2006 województwo śląskie podpisało umowę ze spółką Stadler Rail na dostawę 4 sztuk 4-członowych FLIRT-ów do obsługi SKR.
Funkcjonowanie.
14 grudnia 2008 nastąpiło otwarcie SKR na trasie Tychy Miasto – Katowice, do obsługi której skierowane zostały nowo zakupione FLIRT-y.
Od 13 grudnia 2009 FLIRT-y także częściowo obsługiwały trasę Częstochowa – Katowice.
18 sierpnia 2010 na trasie SKR w okolicach ul. Niezapominajek w Katowicach FLIRT EN75-003 częściowo wypadł z torów i przechylił się na nasypie, w wyniku czego pięć osób zostało rannych i skład został poważnie uszkodzony. W wyniku doznanych uszkodzeń skład został odesłany do Szwajcarii w celu naprawy. 12 grudnia SKR została przedłużona do Sosnowca.
Na początku 2011 roku zarząd województwa podjął decyzję o skierowaniu wszystkich FLIRT-ów na trasę Gliwice – Częstochowa. 15 lutego PKM Tychy podpisało umowę z Przedsiębiorstwem Robót Komunikacyjnych w Krakowie na budowę przystanków Tychy Aleja Bielska, Tychy Grota-Roweckiego i Tychy Lodowisko oraz modernizację przystanku Tychy Zachodnie. W sierpniu odbył się strajk pracowników Przewozów Regionalnych, w wyniku którego władze województwa tymczasowo wycofały się z pomysłu przejęcia obsługi SKR przez Koleje Śląskie. 1 października użytkowane przez Śląski Zakład Przewozów Regionalnych FLIRT-y (obsługujące wcześniej m.in. SKR) zostały przekazane debiutującym na torach Kolejom Śląskim.
22 marca 2012 PKP PLK podpisało umowę z konsorcjum przedsiębiorstw Unitor B i KZA Katowice na rewitalizację linii kolejowej nr 179 na odcinku Tychy – Górki-Ściernie, umowa nie obejmowała przystanków, ponieważ na nie podpisano stosowną umowę rok wcześniej. 1 września otwarto trzy nowe przystanki kolejowe: Tychy Aleja Bielska, Tychy Grota-Roweckiego i Tychy Lodowisko oraz wydłużono relację do Tychów Lodowiska. Tego samego dnia zlikwidowano część połączeń autobusowych do Katowic realizowanych przez MZK Tychy. 12 października rozpoczął się kilkudniowy strajk maszynistów Śląskiego Zakładu Przewozów Regionalnych. Od 12 do 14 października większość z odwołanych pociągów Przewozów Regionalnych została zastąpiona pociągami specjalnie uruchomionymi przez Koleje Śląskie, które tym samym zadebiutowały na trasie SKR. Przez kilka następnych dni linia była obsługiwana przez maszynistów Kolei Śląskich taborem Przewozów Regionalnych. 9 grudnia obsługa SKR została przejęta przez Koleje Śląskie, tego samego dnia przywrócono do użytku stację Tychy Miasto. 18 grudnia władze Tychów podpisały umowę z firmą Aldesa Construcciones na budowę 2 parkingów Park &amp; Ride na po 352 auta przy przystanku Tychy Lodowisko i stacji Tychy.
1 czerwca 2013 ze względu wprowadzenie "planu naprawczego" Kolei Śląskich ograniczono o połowę liczbę pociągów. We wrześniu rozpoczęła się budowa autobusowo-trolejbusowego centrum przesiadkowego przy stacji w Tychach. 15 grudnia ponownie zaprzestano korzystania ze stacji Tychy Miasto.
W styczniu 2015 otwarto parking Park &amp; Ride przy stacji Tychy, a w lipcu przy przystanku Tychy Lodowisko.
Plany na przyszłość.
W przyszłości trasa SKR ma zostać wydłużona do Dąbrowy Górniczej Ząbkowic.
W Strategii Rozwoju Miasta Katowice znajduje się plan budowy 4 nowych przystanków na trasie SKR.

</doc>
<doc id="1754393" url="https://pl.wikipedia.org/wiki?curid=1754393" title="Take Me to the Clouds Above">
Take Me to the Clouds Above

Take Me to the Clouds Above – piosenka LMC vs U2, która osiągnęła pierwsze miejsce na liście w Wielkiej Brytanii na dwa tygodnie w lutym 2004 roku. Zawiera elementy piosenki "With or Without You" grupy U2 oraz "How Will I Know" Whitney Houston. Piosenkę zaśpiewała Rachel McFarlane.

</doc>
<doc id="1754394" url="https://pl.wikipedia.org/wiki?curid=1754394" title="Aries Merritt">
Aries Merritt

Aries Merritt (ur. 24 lipca 1985 w Chicago) – amerykański lekkoatleta specjalizujący się w biegach płotkarskich.
Pierwszy międzynarodowy sukces odniósł latem 2004 roku zwyciężając w mistrzostwach świata juniorów. Pięć lat później – w sierpniu 2009 – zadebiutował w mistrzostwach świata odpadając w tej imprezie już w eliminacjach. W 2011 na mistrzostwach świata w Daegu zajął – ex æquo z Brytyjczykiem Williamem Sharmanem – piąte miejsce. Zimą 2012 sięgnął w Stambule po złoty medal halowych mistrzostw świata. Na igrzyskach olimpijskich w Londynie (2012) zdobył złoty medal i został pierwszym Amerykaninem od 1996 roku, który na igrzyskach wygrał bieg na 110 metrów przez płotki. Podczas zawodów Memorial Van Damme 2012 w Brukseli, 7 września, czasem 12,80 poprawił należący od 2008 do Dayrona Roblesa rekord świata w biegu na 110 metrów przez płotki. Zwycięzca łącznej punktacji Diamentowej Ligi 2012 w biegu na 110 metrów przez płotki. Rok później zajął 6. miejsce na mistrzostwach świata w Moskwie, a na następnym czempionacie w Pekinie zdobył brązowy medal.
Wielokrotny medalista (także w rywalizacji halowej) mistrzostw USA oraz mistrzostw National Collegiate Athletic Association.
Rekordy życiowe: bieg na 60 metrów przez płotki – 7,43 (26 lutego 2012, Albuquerque); bieg na 110 metrów przez płotki – 12,80 (7 września 2012, Bruksela), rezultat ten jest aktualnym rekordem świata.

</doc>
<doc id="1754396" url="https://pl.wikipedia.org/wiki?curid=1754396" title="Młodzieżowe Indywidualne Mistrzostwa Polski na Żużlu 2009">
Młodzieżowe Indywidualne Mistrzostwa Polski na Żużlu 2009

Młodzieżowe Indywidualne Mistrzostwa Polski na Żużlu 2009 – zawody żużlowe, mające na celu wyłonienie medalistów młodzieżowych indywidualnych mistrzostw Polski w sezonie 2009. Rozegrano dwa turnieje półfinałowe oraz finał, w którym zwyciężył Patryk Dudek.
Finał.
Bieg po biegu:

</doc>
<doc id="1754397" url="https://pl.wikipedia.org/wiki?curid=1754397" title="Nico Hoydonckx">
Nico Hoydonckx

Nicolas Huibrecht „Nico” Hoydonckx (ur. 29 grudnia 1900 w Zolder, zm. 4 lutego 1985) – belgijski piłkarz grający na pozycji obrońcy.
Podczas przypadającej na lata 1920–1936 kariery piłkarskiej reprezentował barwy kolejno trzech klubów: Berchem Sport, REFC Hasselt oraz Tilleur FC. W reprezentacji Belgii w latach 1928–1933 rozegrał 36 meczów. Był uczestnikiem igrzysk olimpijskich 1928 w Amsterdamie oraz mistrzostw świata 1930 w Urugwaju.

</doc>
<doc id="1754398" url="https://pl.wikipedia.org/wiki?curid=1754398" title="The BMJ">
The BMJ

The BMJ, początkowo British Medical Journal – brytyjskie naukowe czasopismo medyczne, wydawane od 1840 roku. Wydawane jest przez BMJ Group. Redaktorem BMJ od lutego 2005 roku jest Fiona Godlee.
Główna zawartość czasopisma to medycyna oparta na dowodach. Publikowane są tu badania kliniczne oraz nowości ze świata medycyny.

</doc>
<doc id="1754400" url="https://pl.wikipedia.org/wiki?curid=1754400" title="Bernhard Rapkay">
Bernhard Rapkay

Bernhard Rapkay (ur. 8 stycznia 1951 w Ludwigsburgu) – niemiecki polityk, poseł do Parlamentu Europejskiego IV, V, VI i VII kadencji.
Życiorys.
Zawodowo pracował w zarządzaniu projektami i edukacji dorosłych. Od 1975 obejmował różne stanowiska w Socjaldemokratycznej Partii Niemiec. Był wybierany na przewodniczącego SPD w Dortmundzie, członka zarządu krajowego w Nadrenii-Północnej Westfalii, zastępcę przewodniczącego rady federalnej partii.
W 1994 z listy SPD uzyskał mandat deputowanego do Parlamentu Europejskiego. W wyborach w 1999, 2004 i 2009 z powodzeniem ubiegał się o reelekcję. W VII kadencji przystąpił do grupy Postępowego Sojuszu Socjalistów i Demokratów, został też członkiem Komisji Prawnej. W PE zasiadał do 2014.

</doc>
<doc id="1754401" url="https://pl.wikipedia.org/wiki?curid=1754401" title="Herb Skoków">
Herb Skoków

Herb Skoków – jeden z symboli miasta Skoki i gminy Skoki w postaci herbu ustanowiony przez Radę Miejską 14 lutego 2020 roku.
Wygląd i symbolika.
Herb przedstawia w polu błękitnym podkowę barkiem w górę i ocelami na zewnątrz srebrną, a w niej ułamany miecz rękojeścią w górę złoty.

</doc>
<doc id="1754402" url="https://pl.wikipedia.org/wiki?curid=1754402" title="卐">
卐



</doc>
<doc id="1754403" url="https://pl.wikipedia.org/wiki?curid=1754403" title="Jacques Moeschal">
Jacques Moeschal

Jacques Moeschal (ur. 6 września 1900 w Uccle, zm. 30 października 1956) – belgijski piłkarz grający na pozycji pomocnika lub napastnika.
Podczas przypadającej na lata 1919–1936 kariery klubowej reprezentował barwy Racing Club. W reprezentacji Belgii w latach 1928–1931 rozegrał 23 mecze i strzelił 6 goli. Był uczestnikiem mistrzostw świata 1930 rozgrywanych w Urugwaju.

</doc>
<doc id="1754404" url="https://pl.wikipedia.org/wiki?curid=1754404" title="卍">
卍



</doc>
<doc id="1754405" url="https://pl.wikipedia.org/wiki?curid=1754405" title="Rafał Rutkowski">
Rafał Rutkowski

Rafał Rutkowski (ur. 22 maja 1973 w Białymstoku) – polski aktor filmowy oraz stand-uper.
Życiorys.
Absolwent PWST w Warszawie (1996).
Na swoim koncie ma role w wielu filmach oraz serialach telewizyjnych. Występował jako Anita Werner w "Rozmowach w tłoku", satyrycznej części programu "Szymon Majewski Show". Pojawiał się również w reklamach sieci marketów Castorama, banku Polbank i koncernu paliwowego PKN Orlen.
Od 1996 związany jest z Teatrem Montownia, którego był współzałożycielem.
Obecnie jest prowadzącym program „Joke Show” w telewizji Polsat.
Od 2021 roku należy do kabaretu PanDemon.
Wybrane role teatralne.
Teatr Łaźnia Nowa w Krakowie

</doc>
<doc id="1754406" url="https://pl.wikipedia.org/wiki?curid=1754406" title="Herb gminy Skoki">
Herb gminy Skoki



</doc>
<doc id="1754410" url="https://pl.wikipedia.org/wiki?curid=1754410" title="Barbara Weiler">
Barbara Weiler

Barbara Weiler (ur. 17 września 1946 w Düsseldorfie) – niemiecka polityk, posłanka do Bundestagu, deputowana do Parlamentu Europejskiego IV, V, VI i VII kadencji.
Życiorys.
W 1963 zdała egzamin maturalny, wyjechała następnie na szkolenia językowe do Wielkiej Brytanii. Od 1965 do 1985 pracowała na różnych stanowiskach w zakładach przemysłowych. Zaangażowała się też w działalność Socjaldemokratycznej Partii Niemiec, w połowie lat 80. weszła w skład władz partyjnych w powiecie Fulda. W latach 1975–1985 zasiadała w radzie miasta Willich, w okresie 1987–1994 reprezentowała socjaldemokratów w Bundestagu.
W 1994 z listy SPD uzyskała mandat posłanki do Parlamentu Europejskiego. W wyborach w 1999, 2004 i 2009 z powodzeniem ubiegała się o reelekcję. W VII kadencji przystąpiła do grupy Postępowego Sojuszu Socjalistów i Demokratów, został też członkinią Komisji Rynku Wewnętrznego i Ochrony Konsumentów.

</doc>
<doc id="1754411" url="https://pl.wikipedia.org/wiki?curid=1754411" title="Zespół Morfeusza">
Zespół Morfeusza



</doc>
<doc id="1754412" url="https://pl.wikipedia.org/wiki?curid=1754412" title="Willem Cornelis Janse van Rensburg">
Willem Cornelis Janse van Rensburg

Willem Cornelis Janse van Rensburg (ur. 16 maja 1818, zm. 13 sierpnia 1865) – transwalski polityk, prezydent Transwalu w latach 1863–1864.
Urodził się w mieście Beaufort West, jako syn Hendrika Janse van Rensburg i jego drugiej żony, Marthy Magdaleny Oosthuizen.
Wraz z grupą Voortrekkerów wyruszył do Natalu i był jednym z nielicznych, którzy przeżyli atak Zulusów na "Rensburg koppie" ("Rensburg hill"). W roku 1838 poślubił Elizabeth Marię Jacobę Du Plessis, zaś w 1848 osiadł na farmie Rustenburg w Transwalu.
W roku 1850 wybrano go transwalskiego parlamentu, Volksraadu, w którym zasiadał do czerwca 1855. W tym okresie w kraju narastał konflikt pomiędzy twórcą transwalskiej konstytucji i pierwszym prezydentem kraju, Marthinusem Pretoriusem i głównodowodzącym armii Stephanusem Schoemanem, który konstytucję odrzucał. Van Rensburg wspierał w sporze Schoemana i reprezentował go w negocjacjach z frakcją Pretoriusa. W 1858, w związku z chorobą Schoemana, Van Rensburg był tymczasowym głównodowodzącym. Odegrał dużą rolę w scalaniu z Transwalem likwidowanej Republiki Lydenburga oraz wspierał wysiłki Pretoriusa na rzecz zjednoczenia Transwalu z Oranią. W lutym 1860 van Rensburg odrzucił parlamentarną propozycję objęcia obowiązków prezydenckich, spowodowaną nieobecnością prezydenta Pretoriusa.
W kwietniu 1863 roku powierzono mu urząd prezydencki, który zdobył po wygranych wyborach. Na jego wyraźne życzenie głosowanie przeprowadzono dwa razy. Van Rensburg zdobył w nim 1'106 głosów, zaś Pretorius 1'065. Został zaprzysiężony 23 października 1863. Pomimo tego faktu zwolennicy Pretoriusa wszczęli wojnę domową, którą zatrzymały powtórne wybory ze stycznia 1864, w których Pretorius odniósł zwycięstwo i został zaprzysiężony 9 maja 1864 roku.
Van Rensburg powrócił na swoją farmę w Rustenburgu, gdzie wkrótce zmarł.

</doc>
<doc id="1754413" url="https://pl.wikipedia.org/wiki?curid=1754413" title="Mikola Trusewicz">
Mikola Trusewicz



</doc>
<doc id="1754417" url="https://pl.wikipedia.org/wiki?curid=1754417" title="Fusō (1914)">
Fusō (1914)

 - japoński pancernik, okręt wiodący typu "Fuso" (drugi okręt tego typu to "Yamashiro"). Brał udział w działaniach I i II wojny światowej.
W czasie I wojny światowej nie brał udziału w większych akcjach bojowych. W okresie międzywojennym zmodernizowany (m.in. przedłużony o ponad 7,5 metra, zmieniona maszynownia, przebudowana wieża dowodzenia na kształt charakterystycznej pagody, osiągając 46 metrów ).
Na początku II wojny światowej na Pacyfiku uznawany za przestarzały i zbyt wolny przebywał na wodach wysp macierzystych w czasie ataku na Pearl Harbor jako rezerwa strategiczna. 
W czasie bitwy pod Midway w eskorcie Sił Aleuckich. Ratował rozbitków z "Mutsu".
W czasie bitwy w cieśninie Surigao zatopiony jedną lub dwiema torpedami wystrzelonymi z niszczyciela USS "Melvin" w wyniku eksplozji magazynów amunicyjnych.

</doc>
<doc id="1754421" url="https://pl.wikipedia.org/wiki?curid=1754421" title="1 z 10">
1 z 10



</doc>
<doc id="1754422" url="https://pl.wikipedia.org/wiki?curid=1754422" title="UCI ProTour 2009">
UCI ProTour 2009

5. edycja UCI ProTour 2009 to cykl najważniejszych wyścigów kolarskich w 2009 roku. Ma najwyższą po Tour de France, Giro d’Italia i Vuelta a España kategorię wyścigów szosowych na świecie. Pierwszy wyścig z tej serii rozpoczął się 20 stycznia w Australii wyścigiem Tour Down Under, a zakończy 25 sierpnia kiedy to wyścig wieloetapowy rozgrywany w Holandii i Belgii Eneco Tour wyłoni zwycięzcę. Najważniejszy wyścig kolarski w Polsce Tour de Pologne także zalicza się (od 2005 roku) do tego elitarnego grona.

</doc>
<doc id="1754425" url="https://pl.wikipedia.org/wiki?curid=1754425" title="Reverien rurangwa">
Reverien rurangwa



</doc>
<doc id="1754431" url="https://pl.wikipedia.org/wiki?curid=1754431" title="Wolf Klinz">
Wolf Klinz

Wolf Klinz (ur. 13 września 1941 w Wiedniu) – niemiecki polityk, ekonomista i menedżer, poseł do Parlamentu Europejskiego VI, VII i VIII kadencji.
Życiorys.
Z wykształcenia specjalista ds. handlu, studiował na uczelniach w Paryżu, Madrycie i Berlinie. W Wyższej Szkole Handlu Światowego w Wiedniu w 1965 uzyskał stopień doktora nauk ekonomicznych. Początkowo pracował jako menedżer w przedsiębiorstwach motoryzacyjnych, następnie od 1970 do 1981 był dyrektorem i wspólnikiem w McKinsey &amp; Company. Od lat 80. zajmuje kierownicze stanowiska w spółkach prawa handlowego. Był m.in. dyrektorem firmy VEGLA Vereinigte Glaswerke GmbH i członkiem zarządu szwajcarskiego koncernu Landis &amp; Gyr AG. Od 1982 powoływano go także do szeregu rad nadzorczych.
W latach 2001–2004 pełnił funkcję prezesa Izby Przemysłowo-Handlowej we Frankfurcie nad Menem, zasiadał wówczas w zarządzie Zrzeszenia Niemieckich Izb Przemysłowo-Handlowych (DIHK). Przez rok był wiceprezesem europejskiego stowarzyszenia izb gospodarczych.
W 2004 uzyskał mandat posła do Parlamentu Europejskiego. W wyborach w 2009 skutecznie ubiegał się o reelekcję. Zasiadł w grupie Porozumienia Liberałów i Demokratów na rzecz Europy oraz w Komisji Gospodarczej i Monetarnej. W Europarlamencie zasiadał do 2014, powrócił do niego w trakcie VIII kadencji w listopadzie 2017.

</doc>
<doc id="1754433" url="https://pl.wikipedia.org/wiki?curid=1754433" title="ProTour">
ProTour



</doc>
<doc id="1754435" url="https://pl.wikipedia.org/wiki?curid=1754435" title="Po drugiej stronie globu">
Po drugiej stronie globu



</doc>
<doc id="1754438" url="https://pl.wikipedia.org/wiki?curid=1754438" title="Wiktor Kapłun">
Wiktor Kapłun

Wiktor Hryhorowycz Kapłun, ukr. Віктор Григорович Каплун, ros. Виктор Григорьевич Каплун, "Wiktor Grigorjewicz Kapłun" (ur. 5 maja 1958 w Zaporożu) – ukraiński piłkarz pochodzenia żydowskiego, grający na pozycji obrońcy, trener piłkarski.
Kariera piłkarska.
Kariera klubowa.
W 1976 rozpoczął karierę piłkarską w drużynie Metalista Charków. W 1978 został zawodnikiem Dynama Kijów. Po czterech sezonach powrócił do Metalista, w którym w 1984 zakończył karierę piłkarską.
Kariera reprezentacyjna.
Jako piłkarz radzieckiej reprezentacji U-20 w 1977 zdobył Mistrzostwo Świata w Tunezji, a z reprezentacją U-21 Mistrzostwo Europy U-21.
4 grudnia 1980 debiutował w radzieckiej reprezentacji w meczu towarzyskim z Argentyną, zremisowanym 1:1, a 26 maja 1983 w olimpijskiej reprezentacji ZSRR.

</doc>
<doc id="1754439" url="https://pl.wikipedia.org/wiki?curid=1754439" title="ProTour 2005">
ProTour 2005



</doc>
<doc id="1754440" url="https://pl.wikipedia.org/wiki?curid=1754440" title="Théodore Nouwens">
Théodore Nouwens

Théodore Nouwens (ur. 17 lutego 1908 w Mechelen, zm. 21 grudnia 1974) – belgijski piłkarz grający na pozycji obrońcy.
Podczas przypadającej na lata 1923–1942 kariery klubowej reprezentował barwy KRC Mechelen. Wraz z kolegami klubowymi dwukrotnie zdobył mistrzostwo drugiej ligi belgijskiej.
W latach 1928–1933 rozegrał 23 mecze w reprezentacji Belgii. Był uczestnikiem mistrzostw świata 1930 rozgrywanych w Urugwaju.

</doc>
<doc id="1754445" url="https://pl.wikipedia.org/wiki?curid=1754445" title="ProTour 2006">
ProTour 2006



</doc>
<doc id="1754448" url="https://pl.wikipedia.org/wiki?curid=1754448" title="ProTour 2007">
ProTour 2007



</doc>
<doc id="1754450" url="https://pl.wikipedia.org/wiki?curid=1754450" title="ProTour 2008">
ProTour 2008



</doc>
<doc id="1754451" url="https://pl.wikipedia.org/wiki?curid=1754451" title="Teófilo Juan Cubillas">
Teófilo Juan Cubillas



</doc>
<doc id="1754452" url="https://pl.wikipedia.org/wiki?curid=1754452" title="André Saeys">
André Saeys

André Saeys (ur. 20 lutego 1911 w Sint-Andries, zm. 22 marca 1988 tamże) – belgijski piłkarz grający na pozycji napastnika.
Kariera klubowa.
Pierwszym profesjonalnym klubem Saeysa było Cercle Brugge, w którym zadebiutował w roku 1928. Już rok później wraz z kolegami wywalczył mistrzostwo Belgii. W roku 1935 przeniósł się do K. Standaard Wetteren, a po kolejnym sezonie podpisał kontrakt z Beerschotem Antwerpia. W latach 1938–1939 wraz z kolegami z ekipy „Purpurowo-białych” zdobył dwa razy z rzędu tytuł mistrza kraju. W roku 1941 powrócił jeszcze na sezon do Cercle Brugge, a potem zakończył karierę.
Kariera reprezentacyjna.
Jedno z pierwszych powołań do reprezentacji Belgii Saeys dostał na mistrzostwa świata 1930. Tam jednak ten wówczas zaledwie 19-letni napastnik nie zagrał ani minuty. Ostatecznie po raz pierwszy wyszedł na boisko w trykocie „Czerwonych Diabłów” dopiero 9 kwietnia 1933 w przegranym 1:3 meczu z Holandią i strzelił honorowego gola, zresztą jedynego w barwach reprezentacji.

</doc>
<doc id="1754454" url="https://pl.wikipedia.org/wiki?curid=1754454" title="Marek Trejgis">
Marek Trejgis

Marek Trejgis (ur. 4 marca 1975 roku w Stargardzie Szczecińskim) - były polski piłkarz, grający na pozycji pomocnika bądź napastnika. Posiada również obywatelstwo niemieckie.
Kariera.
Marek Trejgis rozpoczął swoją karierę w klubie Błękitni Stargard. Następnie wyjechał do Niemiec, gdzie grał w Polonii Hamburg. W latach 1993 - 1994 grał w klubie ASV Bergedorf 85. Tam wypatrzyli go skauci Hamburger SV, wskutek czego Trejgis przeszedł do tego klubu. W zespole amatorów Hamburger SV grał do 1997. Następnie przeniesiono go do pierwszej drużyny. W ciągu dwóch lat zagrał w niej 11 meczów. W 1999 roku przeniósł się do FC St. Pauli, gdzie grał do 2001 roku, strzelając w międzyczasie jedną bramkę w 26 meczach. W 2001 roku przeniósł się do Grecji, do Panioniosu GSS, gdzie zagrał jedynie w 2 spotkaniach, po czym wrócił do Niemiec. W klubie Holstein Kiel Trejgis grał przez 3 sezony, po czym w 2004 przeszedł do Stuttgarter Kickers. W 2005 roku zakończył karierę.

</doc>
<doc id="1754457" url="https://pl.wikipedia.org/wiki?curid=1754457" title="Helena Budzisz">
Helena Budzisz

Helena Budzisz (ur. 4 stycznia 1952 we Władysławowie) – polska polityk, posłanka na Sejm PRL VIII kadencji. 
Życiorys.
Córka Józefa i Jadwigi z domu Schmidt. W 1974 uzyskała tytuł zawodowy magistra ekonomii na Wydziale Ekonomiki Produkcji Uniwersytetu Gdańskiego. Kierownik Ośrodka Elektronicznego Przetwarzania Danych w PPiUR „Szkuner” we Władysławowie. Pełniła mandat tamtejszej Miejskiej Rady Narodowej, a w latach 1982–1985 mandat posłanki na Sejm PRL VIII kadencji w okręgu Gdynia z ramienia Polskiej Zjednoczonej Partii Robotniczej. Zasiadała w Komisji Gospodarki Morskiej i Żeglugi, Komisji Kultury oraz w Komisji Współpracy Gospodarczej z Zagranicą i Gospodarki Morskiej.
Była główną księgową PPHU BMC. Od 2007 prowadzi własną działalność gospodarczą z zakresu księgowości.

</doc>
<doc id="1754458" url="https://pl.wikipedia.org/wiki?curid=1754458" title="Anna Awdiejewa">
Anna Awdiejewa

Anna Michajłowna Awdiejewa (ros. "Анна Михайловна Авдеева"; ur. 6 kwietnia 1985 w Orenburgu) – rosyjska lekkoatletka, kulomiotka.
Kontrola antydopingowa przeprowadzona 30 lipca 2013 podczas obozu przygotowawczego wykazała obecność oral turinabolu – zabronionego środka anabolicznego. Rosjanka została ukarana dwuletnią dyskwalifikacją.
Osiągnięcia.
W 2012 reprezentowała Rosję na igrzyskach olimpijskich w Londynie, na których zajęła 25. miejsce w eliminacjach i nie awansowała na finału.

</doc>
<doc id="1754459" url="https://pl.wikipedia.org/wiki?curid=1754459" title="Anna Avdeyeva">
Anna Avdeyeva



</doc>
<doc id="1754467" url="https://pl.wikipedia.org/wiki?curid=1754467" title="Palę sobie">
Palę sobie

Palę sobie – kompilacyjny minialbum Budki Suflera z 2003 roku.

</doc>
<doc id="1754470" url="https://pl.wikipedia.org/wiki?curid=1754470" title="Jędrzejów Wąskotorowy">
Jędrzejów Wąskotorowy

Jędrzejów Wąskotorowy – stacja kolejowa w Jędrzejowie, w gminie Jędrzejów, w powiecie jędrzejowskim, w województwie świętokrzyskim, w Polsce.

</doc>
<doc id="1754471" url="https://pl.wikipedia.org/wiki?curid=1754471" title="Analiza multifraktalna">
Analiza multifraktalna

Analiza multifraktalna () – rozszerzenie beztrendowej analizy fluktuacji o miarę rozkładu wymiarów fraktalnych w badanej niejednorodnej strukturze. Analiza bazuje na wyeliminowaniu trendu z badanego szeregu czasowego.

</doc>
<doc id="1754473" url="https://pl.wikipedia.org/wiki?curid=1754473" title="Sasinia">
Sasinia



</doc>
<doc id="1754476" url="https://pl.wikipedia.org/wiki?curid=1754476" title="RCN Wola Rasztowska">
RCN Wola Rasztowska

Radiowe Centrum Nadawcze Wola Rasztowska (znane także jako Warszawa III) – radiowe centrum nadawcze znajdujące się w Woli Rasztowskiej. 22 lipca 1953 z okazji Narodowego Święta Odrodzenia Polski oddano do użytku system antenowy składający się z 4 masztów radiowych (2 po 150 m oraz 2 po 200 m) oraz 2 nadajników radiowych, z których jeden został przeznaczony do emisji na falach średnich (pracował on na częstotliwości 819 kHz z mocą 200 kW), a drugi do emisji programu zagranicznego. Nadajnik średniofalowy został wyłączony 1 lutego 1998 i zdemontowany.
Nadajnik obsługiwał kolejno:

</doc>
<doc id="1754480" url="https://pl.wikipedia.org/wiki?curid=1754480" title="Gosposia (film)">
Gosposia (film)

Gosposia (fr. "Une femme de ménage") – francuski dramat obyczajowy z 2002 roku w reżyserii Claude'a Berri.
Fabuła.
Jacques został porzucony przez żonę, w wyniku czego jego życie straciło sens. Czas zabija pracując, od czasu do czasu spotykając się też z przyjaciółką, Laurą. Jego mieszkanie jest zaniedbane i postanawia nająć przypadkiem poznaną, młodą dziewczynę imieniem Laura na gosposię. Ta zauroczyła się jednak w swoim pracodawcy, będącym już w starszym wieku. Zaczyna zostawać dłużej, a w końcu, pod pretekstem wyrzucenia z domu przez chłopaka, zamieszkuje u Jacques'a. Ten zdaje sobie sprawę, że nie kocha młodej gosposi i wciąż tęskni za żoną, lecz mimo to nawiązuje się romans. Chcąc uciec od żony Jacques wyjeżdża do swojego dawnego przyjaciela, Ralpha, a Laura jedzie razem z nim. Jacques poddaje się miłości, odkrywa także, że jego żona była tu po tym, jak go porzuciła. Gdy zdążył się już zaangażować w swój związek, Laura poznaje na plaży mężczyznę w swoim wieku, w którym się zakochuje. Romans starszego mężczyzny z młodą gosposią zostaje zerwany.

</doc>
<doc id="1754481" url="https://pl.wikipedia.org/wiki?curid=1754481" title="Weld (wyżyna)">
Weld (wyżyna)



</doc>
<doc id="1754483" url="https://pl.wikipedia.org/wiki?curid=1754483" title="Ángel Herrera Oria">
Ángel Herrera Oria

Ángel Herrera Oria (ur. 19 grudnia 1886 w Santanderze, zm. 28 lipca 1968 w Madrycie) – hiszpański duchowny katolicki, Sługa Boży Kościoła katolickiego, biskup Malagi, kardynał.
Życiorys.
Studiował prawo na Uniwersytecie Salamanca i tam uzyskał licencjat w zakresie prawa w 1905 roku. Dalsze studia kontynuował na Uniwersytecie we Fribourgu (Szwajcaria) w zakresie kościelnych badań w latach 1936 – 1940. Święcenia kapłańskie przyjął 28 lipca 1940 roku we Fribourgu. Wrócił do Hiszpanii w 1943 roku. Koadiutor parafii Santa Lucía w diecezji Santander w latach 1943 – 1947. 24 kwietnia 1947 roku otrzymał nominację na biskupa Malagi. Sakrę biskupią przyjął 30 czerwca 1947 roku w parafii kościoła Santa Lucia z rąk abp. Gaetano Cicognani nuncjusza apostolskiego w Hiszpanii. Na konsystorzu 22 lutego 1965 roku papież Paweł VI wyniósł go do godności kardynalskiej z tytułem kardynała-prezbitera S. Cuore di Maria. 19 sierpnia 1966 roku złożył rezygnację z pasterskiego zarządzania diecezją Malaga. Zmarł 28 lipca 1968 roku w Madrycie. Pochowano go w kaplicy św. Rafała katedry w Maladze.

</doc>
<doc id="1754484" url="https://pl.wikipedia.org/wiki?curid=1754484" title="Tu i teraz (psychologia)">
Tu i teraz (psychologia)

Tu i teraz - zasada w psychologii i pedagogice, odnosząca się do pracy z klientem, postulująca, by podczas pracy z nim, poświęcić całą swoją uwagę.
Zasada ta wymaga od specjalisty, aby w trakcie bezpośredniej pracy z klientem, pacjentem, podopiecznym, koncentrować uwagę wyłącznie na nim. Nie powinno się w czasie pracy myśleć o sprawach prywatnych lub innych klientach. Praca z klientem nie powinna być także przerywana rozmowami z innymi osobami, czy odbieraniem telefonów.

</doc>
<doc id="1754485" url="https://pl.wikipedia.org/wiki?curid=1754485" title="ZS Orijana Kijów">
ZS Orijana Kijów



</doc>
<doc id="1754487" url="https://pl.wikipedia.org/wiki?curid=1754487" title="Still Ballin">
Still Ballin

Still Ballin – drugi singiel amerykańskiego rapera 2Paca promujący album "Better Dayz". Gościnnie występuje raper Trick Daddy. W wersji oryginalnej - niewydanej, Tupac rapuje razem z Kuruptem z grupy Tha Dogg Pound.

</doc>
<doc id="1754489" url="https://pl.wikipedia.org/wiki?curid=1754489" title="Wołodymyr Bessonow">
Wołodymyr Bessonow



</doc>
<doc id="1754491" url="https://pl.wikipedia.org/wiki?curid=1754491" title="Maurice Wignall">
Maurice Wignall

Dominic Demeritte (ur. 17 kwietnia 1976 w Saint Andrew) – jamajski lekkoatleta, płotkarz.

</doc>
<doc id="1754493" url="https://pl.wikipedia.org/wiki?curid=1754493" title="Estelle Grelier">
Estelle Grelier

Estelle Grelier (ur. 22 czerwca 1973 w La Roche-sur-Yon) – francuska polityk, posłanka do Parlamentu Europejskiego VII kadencji, deputowana krajowa.
Życiorys.
Absolwentka Instytutu Nauk Politycznych w Grenoble, uzyskała następnie dyplom ukończenia wyższych studiów specjalistycznych (DESS) w Strasburgu. Pracowała trzy lata jako asystent parlamentarny w Zgromadzeniu Narodowym. W 1999 została szefem sztabu wyborczego mera Fécamp. W 2001 powołano ją na stanowisko zastępcy burmistrza, w 2008 została pierwszym zastępcą mera ds. zrównoważonego rozwoju. Wcześniej od 2004 pełniła funkcję wiceprzewodniczącej regionu Górna Normandia.
W wyborach w 2009 uzyskała mandat posłanki do Parlamentu Europejskiego z listy Partii Socjalistycznej. W PE VII kadencji przystąpiła do grupy Postępowego Sojuszu Socjalistów i Demokratów, została też członkinią Komisji Budżetowej. W 2012 odeszła z PE w związku z wyborem do Zgromadzenia Narodowego XIV kadencji. W lutym 2016 została sekretarzem stanu w gabinecie Manuela Vallsa, pozostając na tej funkcji również w utworzonym w grudniu 2016 rządzie Bernarda Cazeneuve’a. Zakończyła urzędowanie wraz z całym gabinetem w maju 2017. W kadencji 2015–2021 zasiadała w radzie regionu Normandia.

</doc>
<doc id="1754494" url="https://pl.wikipedia.org/wiki?curid=1754494" title="9K79 Toczka">
9K79 Toczka

9K79 Toczka – radziecki taktyczny zestaw rakietowy klasy ziemia-ziemia z pociskami balistycznymi krótkiego zasięgu 9M79F, 9M79K lub 9M79B na lądowej platformie samochodowej z wyrzutnią klasy TEL, przeznaczony do rażenia celów punktowych. Według traktatu INF oznaczony był OTR-21, znany jest też pod nazwą kodową NATO SS-21 Scarab.
Historia.
Początki opracowywania systemu sięgają pierwszej połowy lat sześćdziesiątych XX wieku, kiedy to dostrzeżono w ZSRR potrzebę zastąpienia niekierowanych rakiet taktycznych 9K52 Łuna-M przez nowy system o większej precyzji strzału, co wymagało wprowadzenia kierowania pocisku w locie. Pierwotnie w tym celu w biurze konstrukcyjnym OKB-2 (późniejsze MKB Fakieł) opracowano projekt pocisku W-612 dla lądowego zestawu taktycznego Jastrieb, na podstawie rakiety W-611 morskiego systemu przeciwlotniczego M-11 Sztorm. Zakładano zastosowanie zdalnego radiokomendowego układu kierowania, użytego wcześniej w lądowym systemie taktycznym z pociskami skrzydlatymi FKR-1, jednak taki układ okazał się moralnie przestarzały i w nowym pocisku konieczny był autonomiczny układ kierowania typu „wystrzel i zapomnij”. Wobec tego w 1965 roku opracowano nowy projekt z pociskiem W-614 dla nowego zestawu nazwanego Toczka, w którym również wykorzystano korpus i silnik rakietowy z pocisku W-611, jednak zakładano użycie bezwładnościowego systemu kierowania i silnej głowicy bojowej o dużej skuteczności. 
W 1966 roku biuro OKB-2 musiało przekazać jednak, prawdopodobnie z powodu przeciążenia innymi projektami, dokumentację do Biura Konstrukcyjnego Budowy Maszyn z Kołomny (KBM, dawne SKB GA), któremu powierzono dalszy rozwój systemu. Zapoczątkowało to rolę KBM jako głównego biura opracowującego pociski taktyczne i operacyjne dla radzieckich i rosyjskich wojsk lądowych. Na tym etapie wprowadzono korekty do projektu, po czym oficjalnie prace zlecono postanowieniem Rady Ministrów ZSRR 4 marca 1968 roku. Skonstruowanie i produkcję wyrzutni oraz innych pojazdów zestawu powierzono natomiast Zakładom Barrikady w Wołgogradzie. Wyrzutnię zabudowano na podwoziu trzyosiowej amfibii terenowej BAZ-5921, produkowanej przez zakłady BAZ w Briańsku. Prace nad pociskiem szybko posuwały się do przodu i od 1970 roku prowadzono pierwsze próby silnika, a w następnym roku na poligonie Kapustin Jar dokonano pierwszych próbnych startów kompletnych pocisków z eksperymentalnej wyrzutni 9P129. W 1975 roku po pozytywnych próbach przyjęto kompleks pod oznaczeniem GRAU: 9K79 i nazwą Toczka (pol. kropka, punkt) na uzbrojenie. Nieco wcześniej, bo już w 1973 rozpoczęto produkcję pocisków 9M79 w Pietropawłowskich Zakładach Ciężkiego Przemysłu Maszynowego (w 1988 roku przeniesioną do Wotkińskich Zakładów Mechanicznych), a od maja 1974 ruszyła produkcja podwozi pływających BAZ-5921/5922 dla wyrzutni 9P129 i pojazdów transportowych 9T218.
Już w 1971 roku zdecydowano opracować modyfikację zestawu oznaczoną Toczka-R, dostosowaną do wystrzeliwania pocisków przeciwradarowych. W pocisku oznaczonym 9M79M można było zastosować pasywną głowicę samonaprowadzającą się na źródła emisji elektromagnetycznej – przede wszystkim stacje radiolokacyjne obrony przeciwlotniczej. Zmodyfikowano w tym celu wyrzutnię 9P129M, która mogła odpalać także zwykłe pociski. Zasięg pozostał taki sam, do 70 km, a błąd trafienia nie przewyższał 45 m. Po przedłużającym się etapie rozwoju, nową wersję przyjęto na uzbrojenie w 1983 roku i od tego roku też produkowano wyrzutnie 9P129M zamiast dotychczasowych.
Głębszą modernizację systemu stanowił zestaw Toczka-U, wprowadzony na uzbrojenie w 1989 roku. Dzięki ulepszeniom pocisku i zastosowaniu nowego paliwa rakietowego, głównym ulepszeniem stało się zwiększenie zasięgu pocisku do 120 km oraz dokładności trafienia. Wykorzystywane pociski 9M79-1 różnią się od poprzednich jedynie detalami, między innymi nieznacznie przesunięto do przodu skrzydła. Zmodyfikowano też wyrzutnię do wersji 9P129-1M lub 9P129-1 w uproszczonej wersji niedostosowanej do rakiet przeciwradiolokacyjnych.
Służba.
Nowe systemy zaczęto wprowadzać około 1978 roku. Na większą skalę pojawiły się w uzbrojeniu od 1981 roku, kiedy trafiły przede wszystkim do dywizjonów artylerii stacjonujących w NRD i Czechosłowacji, a następnie w pozostałych oddziałach Zachodniej Grupy Wojsk. Początkowo używane były na szczeblu dywizyjnym - dywizjon rakiet taktycznych w składzie 4 lub 6 wyrzutni wchodził w skład dywizji pancernych i zmechanizowanych. Od połowy lat 80. zaczęto je wycofywać z dywizji i tworzyć brygady rakiet taktycznych na szczeblu armii (12-18 wyrzutni). Do końca lat osiemdziesiątych na uzbrojeniu ZSRR było około 250 wyrzutni z których sformowano 15 brygad (w każdej 12-18 wyrzutni) i osiem dywizjonów. Po zaspokojeniu potrzeb własnych wojsk, zestaw został dopuszczony do eksportu dla armii państw Układu Warszawskiego, do Wojska Polskiego trafiły w 1987 roku – zakupiono cztery wyrzutnie i niezbędne pojazdy dla dywizjonu oraz zapas pocisków. Wyposażony w nie został 7 dywizjon rakiet taktycznych (7 drt) w Budowie. Więcej egzemplarzy nie zakupiono z powodu katastrofalnego stanu gospodarczego kraju i wielokrotnie wyższej ceny niż poprzedni kompleks taktyczny Łuna-M. W 2005 roku zestaw został wycofany ze służby ze względu na brak części zamiennych, wyczerpanie resursu rakiet oraz brak bazy remontowej. W ograniczonym zakresie weszły na uzbrojenie pozostałych krajów UW, oprócz Rumunii. Zakupiły go także Irak, Syria, Libia i Jemen oraz KRLD.
Przeznaczony jest do zwalczania środków ogniowych i rozpoznania przeciwnika, stanowisk dowodzenia oraz zgrupowań techniki bojowej, składów amunicji i innych materiałów.
Użycie bojowe.
W 1999 użyto je w Czeczenii. Działania oddziału rakiet 58 Armii ujawniły jednak wady systemu. Były to między innymi: niski poziom automatyzacji dowodzenia i niedostateczna efektywność konwencjonalnych głowic rakiety.
9K79 były używane przez Siły Zbrojne Federacji Rosyjskiej także w wojnie w Gruzji w 2008 roku. Według USA, 8 sierpnia ostrzelano Toczkami terytorium zachodniej Gruzji z Abchazji i łącznie do 11 sierpnia doszło do co najmniej 15 odpaleń. Rosja nie przyznała użycia Toczek, twierdząc, że chciała unikać strat cywilnych, ale szczątki rakiety znaleziono np. w zabudowanym rejonie Poti. Po ustaniu walk, 15 sierpnia wyrzutnie przerzucono do Osetii Południowej.
Pociski Toczka byłej armii Jemenu były używane przez siły Huti podczas wojny domowej w Jemenie. 4 września 2015 roku w wyniku trafienia składu paliw w bazie koło Safer zginęło przynajmniej 65 żołnierzy koalicji (głównie ZEA), a 14 grudnia tego roku w ataku na punkt dowodzenia zginęło ok. 150 żołnierzy, głównie Saudyjczyków.
Pociski tego typu były używane przez obie strony podczas rosyjskiej inwazji na Ukrainę w 2022 roku. Między innymi, Siły Zbrojne Ukrainy przy użyciu rakiet Toczka-U zaatakowały 25 lutego wojskowe lotnisko w Millerowie w obwodzie rostowskim niszcząc kilka samolotów wroga. Według oficjalnie podanej, lecz niepewnej wersji, wojska Ukrainy użyły tego pocisku do zatopienia w Berdiańsku 24 marca okrętu desantowego Rosyjskiej Floty Czarnomorskiej „Saratow”.
Skład zestawu.
Kierowanie pociskiem: bezwładnościowe na całym torze lotu; sterowanie za pomocą sterów aerodynamicznych oraz pomocniczo-gazodynamicznych.
Typ pocisku: rakietowy z głowicą bojową o działaniu burzącym lub kasetowym lub specjalna jądrowa.
Napęd pocisku: jednostopniowy silnik rakietowy na paliwo stałe.
Typ wyrzutni: jednoprowadnicowa, samobieżna (pływająca), kołowa, na podwoziu typu 5921.
Dane taktyczno-techniczne.
Średnica pocisku: 650 mm.
Rozpiętość płatów pocisku: 1440 mm
Długość pocisku: 6400 mm
Wymiary wyrzutni w położeniu marszowym: 9140x2800x4200 mm
Masa wyrzutni: 17 800 kg
Masa wyrzutni bojowa: 18 145 kg. Masa pocisku: 2010 kg
Masa głowicy bojowej: 482 kg
Prędkość marszowa pocisku: 1036 m/s. Minimalna odległość strzelania: 15 000 m
Maksymalna odległość strzelania: 70 000 m.
Maksymalny pułap lotu: 26 000 m
Czas lotu na maks. odległość: 136 s
Czas przejścia w położenie bojowe: 16 min
Obsługa: 3 żołnierzy
Zapas przewożonej amunicji: 1 rakieta na wyrzutni, 2 rakiety na pojeździe transportowo-załadowczym
Maksymalna prędkość jazdy: 70 km/h
Maksymalna prędkość pływania: 8 km/h
Zasięg jazdy na szosie: 650 km

</doc>
<doc id="1754496" url="https://pl.wikipedia.org/wiki?curid=1754496" title="Staszów (stacja kolejowa)">
Staszów (stacja kolejowa)

Staszów – stacja kolejowa w Staszowie, w gminie Staszów, w powiecie staszowskim, w województwie świętokrzyskim, w Polsce.

</doc>
<doc id="1754498" url="https://pl.wikipedia.org/wiki?curid=1754498" title="Louis Versijp">
Louis Versijp

Louis Marie Versijp (Versyp) (ur. 5 grudnia 1908 w Brugii, zm. 27 czerwca 1988) – były belgijski piłkarz grający na pozycji napastnika. W późniejszych latach również trener.
Życiorys.
Louis Versijp znalazł się w pierwszej drużynie Club Brugge już w roku 1926. Mimo młodego wieku niemal od razu ten bramkostrzelny skrzydłowy zwrócił na siebie uwagę sztabu trenerskiego reprezentacji. Club Brugge nie było wówczas w najwyższej formie, lecz Versijp zawsze się wyróżniał.
Jedne z pierwszych gier w kadrze narodowej rozegrał na igrzyskach olimpijskich 1928 w Amsterdamie oraz mistrzostwach świata 1930 w Urugwaju. Występował również na mistrzostwach świata 1934 na boiskach Włoch. Ogółem dla reprezentacji rozegrał 34 mecze i strzelił osiem bramek. Okazalej wygląda jego dorobek klubowy: do sezonu 1936/1937, po którym zakończył karierę, w barwach Club Brugge rozegrał około 250 spotkań i zdobył około 150 goli.
Po zakończeniu kariery Versijp dołączył do sztabu szkoleniowego ekipy z Brugii, gdzie z początku był tylko asystentem Gérarda Delbeke, lecz po II wojnie światowej awansował do roli pierwszego trenera. Jego debiut przypadł na sezon 1945/1946, gdy Club Brugge było w drugiej lidze. Nie udało mu się jednak utrzymać zespołu, który spadł o klasę niżej. W sezonie 1947/1948 „Blauw-Zwart” zdobyli jednak mistrzostwo trzeciej ligi i awansowali. Kolejny sezon to znów rozpaczliwa walka o utrzymanie do samego końca rozgrywek. Tym razem udało się nie spaść, lecz zarząd klubu nie przedłużył umowy z trenerem Versijpem, którego zmienił na tym stanowisku William Kennedy.
W kolejnych latach Louis dalej zajmował się trenerką, zaczynając od prowincjonalnej ekipy KSK Maldegem. W sezonie 1951/1952, już na ławce AS Oostende KM, Vorsijp walczył o mistrzostwo drugiej ligi. Ostatecznie, głównie z powodu kontuzji reprezentacyjnego bramkarza, Pola Gernaeya, skończyło się na trzeciej lokacie.
W roku 1952 przeniósł się do Cercle Brugge, z którym spadł do trzeciej ligi. Pozostał tam przez dwa lata, a później, na kilka miesięcy przed końcem umowy, został zawieszony za słowne znieważenie sędziego podczas jednego z meczów. Po zakończeniu karencji, przed sezonem 1957/1958 powrócił do Cercle Brugge, tym razem drugoligowego, choć rozpaczliwie walczącego o utrzymanie. Zastąpił tam na stanowisku szkoleniowca Guya Thysa, który wcześniej pełnił w klubie rolę grającego trenera.
W tym samym sezonie AS Oostende KM spadł do trzeciej ligi i znów postanowił sięgnąć po trenera Versijpa, który pozostał tam aż do roku 1963. Później próbował jeszcze swoich sił w prowincjonalnym FC Eeklo, z którym starał się awansować do ligi wojewódzkiej. Ostatecznie nie udało się, a na przeszkodzie stanął Racing Lokeren. Karierę trenerską zakończył około roku 1966. Potem skończył z futbolem i założył kawiarnię, którą prowadził przez wiele lat.

</doc>
<doc id="1754500" url="https://pl.wikipedia.org/wiki?curid=1754500" title="Women’s British Open 2009">
Women’s British Open 2009

Ricoh Women's British Open 2009 – 33. edycja kobiecego turnieju golfowego Women's British Open, która odbyła się w dniach od 30 lipca do 2 sierpnia 2009 na polu golfowym Royal Lytham &amp; St Annes w St Annes on the Sea, Lancashire, Anglia. Była to dziewiąta odsłona mistrzostw jako turnieju wielkoszlemowego odkąd zyskały one ten status w 2001. Po raz czwarty w historii zawody rozegrano na polu Royal Lytham &amp; St Annes – poprzednio wygrywały je tutaj Sherri Steinhauer (1998 i 2006) oraz Annika Sörenstam (2003). W 2009 pula nagród była równa 2,2 mln USD, z czego 335 tys. przeznaczone było dla zwyciężczyni.
Triumfatorką zawodów została Szkotka Catriona Matthew, której łączny wynik 285 dał przewagę 3 uderzeń nad najbliższą rywalką. Był to jej drugi wygrany turniej w tym roku – wcześniej w styczniu wywalczyła tytuł w HSBC LPGA Brasil Cup.
Uczestniczki.
Do udziału w zawodach przeznaczono miejsce dla 144 golfistek. Prawo do bezpośredniego startu uzyskały zawodniczki spełniające poniższe kryteria:
W 2009 powyższe kryteria wyłoniły 124 uczestniczki. O pozostałe 20 miejsc golfistki walczyły w dwóch etapach kwalifikacji.
Wstępna kwalifikacja miała miejsce 13 lipca 2009 na polu golfowym The Berkshire Blue Course (jedna runda 18 dołków). Wzięły w niej udział 103 zawodniczki, z których 26 uzyskało wynik +1 lub lepszy i tym samym uzyskało prawo do udziału w finalnych kwalifikacjach. Najlepszy wynik w tym etapie (69 uderzeń, 3 poniżej par) uzyskały trzy Angielki: amatorka Hannah Burke oraz Elizabeth Bennett i Rachel Bell.
Ostatni etap kwalifikacji odbył się 27 lipca 2009 na polu golfowym Fairhaven Golf Club (jedna runda 18 dołków). Wystartowały w nich 92 golfistki, w tym 66 zwolnionych w oparciu o osobne kryteria z poprzedniego etapu kwalifikacji. Najlepszy wynik 71 uderzeń (-3) zanotowała Amerykanka Jill McGill. Aby wyłonić dwudziestą kwalifikantkę oraz czwórkę rezerwowych musiano rozegrać dogrywkę wśród 14 golfistek z wynikiem +1. Wygrała ją szwedzka amatorka Caroline Hedwall. Rezerwowymi zostały (w kolejności, "am" oznacza amatorkę): Kathryn Imrie, Lauren Taylor (am), Sophie Giquel oraz Rhian Wyn Thomas (am). Wspomniana 14-letnia Taylor, gdyby zagrała w turnieju głównym, zostałaby najmłodszą uczestniczką w historii zawodów.
Ostatecznie w mistrzostwach wystartowały:
Przebieg.
Dzień 1..
Pierwszy dzień stał przede wszystkim pod znakiem wiatru, który wiejąc z zachodu od morza w porywach osiągał prędkość ponad 50 km/h. W połączeniu z ponad 200 bunkrami pola Royal Lytham warunki do gry były ekstremalnie trudne – wynik par lub lepszy osiągnęło tylko 6 golfistek, a z pozostałych aż 67 zagrało wynik 80 lub gorszy. Średni czas potrzebny na zagranie 18 dołków był bliski 6 godzin.
Przez długi czas liderką była Amerykanka Angela Stanford (70 uderzeń, 2 poniżej par). Budowanie swojego wyniku rozpoczęła od eagle'a na siódmym dołku par 5, gdzie po drugim uderzeniu na green woodem trójką znalazła się 20 metrów od dołka, do którego trafiła jednym puttem. Po zrobieniu birdie na 13. dołku par 4 zeszła z wynikiem do -3, jednak dwa bogeye na 15. i 17. spowodowały, że przed ostatnim dołkiem miała wynik -1. Na osiemnastce po dwóch uderzeniach znalazła się na greenie po czym z 10 metrów zrobiła birdie. Eagle zrobiony przez Stanford był jednym z tylko trzech zagranych podczas pierwszej rundy, pozostałe też zostały zdobyte na siódmym dołku.
W udzielonym po skończonej grze wywiadzie Stanford przyznała się do dość niecodziennego przygotowania przed turniejem – do Anglii przyjechała bowiem dopiero w środę i zdążyła zagrać tylko jedną rundę treningową, wcześniej spędzając dwa dni na zwiedzaniu Rzymu.
Nieco później od Stanford ten sam wynik zagrała Koreanka Kim Song-hee. Po 13 dołkach i zrobieniu czterech birdie miała nawet wynik -4, ale potem zagrała trzy bogeye na dołkach 14, 16 i 17. Na 18. trafiając putta z 6 metrów Kim zdobyła jednak birdie zostając dzięki temu współliderką.
Liderką po pierwszej rundzie została jednak Niemka Sandra Gal. Wystartowała ona w przedostatniej grupie i po sześciu godzinach skończyła grę po 9 wieczorem. Gal wykorzystała łagodniejsze warunki gry, które nastały pod koniec dnia i zagrała rundę 69 uderzeń. Samodzielne prowadzenie Gal zdobyła po birdie na 15 dołku; robiąc bogeya na następnym straciła je aby znowu odzyskać po birdie na siedemnastce. Na ostatnim, gdy nad polem robiło się coraz ciemniej, uratowała para chipując na odległość nie większą niż 1 metr od flagi. Dla Gal był to dopiero drugi start w Women's British Open – rok wcześniej w Sunningdale nie przeszła cuta.
W ścisłej czołówce mogła się znaleźć też Catriona Matthew, która pierwszą dziewiątkę zagrała w 33 uderzeniach (w tym eagle na 7.). Jednak drugą połowę skończyła w 41 uderzeniach (double bogey i bogey na dwóch ostatnich dołkach) na łączny wynik 74 uderzeń.
Liderka światowego rankingu Lorena Ochoa zagrała rundę 75 uderzeń, obwiniając głównie swoje słabe puttowanie. Ten sam wynik uzyskała triumfatorka sprzed tygodnia Ai Miyazato. Zajmująca pierwsze miejsce na liście zarobków LPGA Tour Cristie Kerr skończyła pierwszą rundę w 76 uderzeniach. O jedno uderzenie gorzej zagrały obrońcyni tytułu Jiyai Shin oraz trzykrotna triumfatorka Women's British Open Karrie Webb. Weteranki Juli Inkster i Helen Alfredsson zagrały 78 uderzeń.
Zwyciężczyni z 2004 roku Angielka Karen Stupples, która skończyła z wynikiem 82 w swoim wywiadzie określiła wiatr, z którym musiały się zmagać zawodniczki jako "diabelski i brutalny".
Ubiegłoroczna triumfatorka rozgrywek Ladies European Tour i liderka rankingu europejskiej drużyny Solheim Cup Gwladys Nocera z Francji skończyła rundę w 91 uderzeniach, grając ostatnie 12 dołków na +17.
Po pierwszej rundzie zdyskwalifikowano za niepodpisanie karty Koreankę Kang Soo-yung – zagrała ona wynik 87 uderzeń, wliczając 12 na ostatnim dołku.
Średni wynik zagrany podczas pierwszej rundy to 78,32 uderzenia. Tylko jeden dołek był grany średnio poniżej par: był to nr 7 par 5. Statystycznie najtrudniejszym był 14. par 4 ze średnią 4,81 uderzenia.
Dzień 2..
Drugiego dnia warunki do gry były zgoła odmienne: wiatr zmienił kierunek i osłabł na sile. Zmiana nastąpiła również na pozycji liderki: Sandra Gal zagrała drugą rundę w 80 uderzeniach i spadła na 25. miejsce. Jej miejsce zajęły dwie zawodniczki, Catriona Matthew ze Szkocji oraz Włoszka Giulia Sergas – obie w piątek zagrały najniższą rundę 67 uderzeń.
Najwięcej uwagi skupiła na sobie Matthew, która 10 tygodni wcześniej urodziła swoje drugie dziecko i od tego czasu zagrała tylko w jednym turnieju: ubiegłotygodniowym Evian Masters. Ogólne zainteresowanie zawdzięczała jednak sposobowi w jaki doszła do swojego wyniku. Pierwsza dziewiątka nie wyróżniała się niczym szczególnym: Matthew zagrała trzy bogeye i jedno birdie, co dało jej wynik +4. Jednak na 11. dołku rozpoczęła się seria zdarzeń, dzięki której na stałe wpisała się w historię golfa. Na tym dołku par 5 po drugim uderzeniu kijem rescue znalazła się na greenie w odległości nie większej niż 2 metry od flagi, po czym trafiła putta na eagle'a. Na kolejnym dołku, tym razem 140-metrowym par 3, uderzając żelażną ósemką trafiła "hole in one". Zdobywając dwa eagle z rzędu Matthew została 17. zawodniczką w historii LPGA Tour, której się to udało. Swój wynik poprawiła już na następnym dołku zdobywając birdie na 13. par 4. Potem był jeszcze par oraz dwa kolejne birdie na 15. i 16. Na 17 straciła jedno uderzenie robiąc bogeya, ale naprawiła ten błąd zaliczając birdie na ostatnim dołku. W rezultacie drugą dziewiątkę zagrałą w 30 uderzeniach, co jest rekordem pola Royal Lytham &amp; St Annes w historii zawodów zarówno kobiecych jak i męskich.
Przy poprzednich trzech okazjach kiedy Women's British Open był rozgrywany w St Annes Matthew ani razu nie przeszła cuta. Jednak w 1993 jako amatorka wygrała rozgrywany tam Centenary British Ladies Amateur Championship.
Sergas swój wynik uzyskała w mniej spektakularny sposób. Pierwszą dziewiątkę zagrała na par. Na drugiej pierwsze birdie zrobiła na 11. po czym kolejne cztery z rzędu zaliczyła na dołkach od 13 do 16. Jej runda 67 uderzeń była pierwszą w tegorocznych mistrzostwach, w której żaden z dołków nie został zagrany gorzej niż na par. W swoich pięciu poprzednich startach w Women's British Open Sergas tylko raz przeszła cuta.
Jedno uderzenie za liderkami na trzecim miejscu znalazła się Yuko Mitsuka z Japonii, która zagrała drugą z rzędu rundę 71 uderzeń.
Po dwóch rundach cut został ustalony na poziomie +9 co jest rekordem tych mistrzostw. Przeszło go 71 zawodniczek, wśród których nie znalazła się żadna z sześciu startujących amatorek, przez co po raz pierwszy od 2002 roku w mistrzostwach nie została przyznana nagroda Smyth Salver. Wybrane znane zawodniczki, które również nie przeszły cuta to Helen Alfredsson, Suzann Pettersen, Juli Inkster, Natalie Gulbis oraz Karen Stupples.
W trakcie drugiej rundy wycofała się Koreanka Hong Jin-joo.
Średni wynik zagrany w piątek poprawił się względem poprzedniego dnia do 75,58 uderzenia. Najłatwiejszym dołkiem był par 5 jedenasty a najtrudniejszym przedostatni par 4 – oba ze średnią 4,70.
Dzień 3..
Trzeci dzień mistrzostw rozpoczął się od siąpistego deszczu, jednak nie trwał on długo – pogoda się wkrótce poprawiła i gdy liderki wychodziły na pole słońce świeciło w pełni, a wiatr był jedynie lekką bryzą. Frekwencja po trzech dniach osiągnęła wartość 40 000 widzów, co jest lepszym wynikiem niż w analogicznym okresie przed rokiem.
Sprzyjające warunki do gry wykorzystała Matthew, która na koniec dnia nie tylko wciąż znajdowała się na pierwszym miejscu, ale okupowała je samotnie z trzema uderzeniami przewagi. Początki zapowiadały się jednak nie najlepiej, bowiem Matthew straciła dwa uderzenia na dołkach 3 i 4. Kryzys nie trwał długo i na kolejnym dołku par 3 tee shot Matthew wylądował 3 metry od flagi, dając jej szansę na birdie, którą wykorzystała. Do końca rundy zrobiła kolejne dwa birdie: na dołkach 10 i 13, resztę grając na par. Na 17 dołku była bliska kolejnego birdie, ale mimo iż po drugim uderzeniu była nie więcej niż 1,5 m od dołka, to potrzebowała jeszcze dwóch puttów, żeby skończyć umieścić piłkę w dołku. Runda 71 uderzeń i łączny wynik -4 przed ostatnim dniem dawał prawie 40-letniej Matthew duże szanse na zostanie pierwszą Brytyjką od 2004 roku, która wygrałaby turniej wielkoszlemowy; poprzednio uczyniła to Karen Stupples zwyciężając Women's British Open na polu golfowym w Sunningdale.
Współliderka po dwóch dniach Giulia Sergas na początku dotrzymywała kroku Matthew, jednak pięć uderzeń straconych na dołkach 12-16 spowodował, że skończyła rundę w 78 uderzeniach spadając na 11. miejsce z siedmioma uderzeniami straty do Szkotki.
Na drugim miejscu po sobotniej rundzie znalazła się Amerykanka Christina Kim, której kolejna runda 71 uderzeń (bogey i dwa birdie) dała łączny wynik -1.
Tuż za nimi na trzecim miejscu z wynikiem level par znalazły się Japonka Ai Miyazato i Koreanka Jiyai Shin. Pierwsza z nich zagrała rundę 70 uderzeń (trzy bogeye i 5 birdie). Miyazato tydzień wcześniej wygrała zawody Evian Masters i gdyby odrobiła straty w niedzielę zostałaby pierwszą zawodniczką w historii, która zwyciężyła Women's British Open i poprzedzający turniej.
Broniąca tytułu Shin zagrała najlepszą tego dnia rundę 68 uderzeń, w tym jeden bogey i 5 birdie. W posobotnich komentarzach to ona była wskazywana jako największe zagrożenie dla Matthew podczas niedzielnej rozgrywki, ponieważ w dotychczasowej karierze Koreanka zdążyła sobie wyrobić przydomek "królowej ostatniej rundy". Shin przyznała się również, że od początku zawodów już dwukrotnie zmieniała driver, z którym przystępowała do gry.
Po trzeciej rundzie zdyskwalifikowano aktualną mistrzynię U.S. Women's Open Ji Eun-hee za podpisanie niewłaściwej karty wyników.
Średni wynik uzyskany w sobotę był równy 74,39. Dołek nr 3 sprawiał największą trudność zawodniczkom – grały go średnio 0,63 uderzenia powyżej par. Z kolei dołek 11 był najłatwiejszy: średnia 4,66.
Dzień 4. (finał).
Ostatni dzień rozpoczął się dla Matthew od dwóch bogey'ów już na pierwszym i trzecim dołku. Kolejne sześć dołków zagrała na par, ale na 10. wydawało się, że straci dwa uderzenia po tym jak jej approach wylądował w krzaku z prawej strony powyżej greenu i podjęła decyzję o dropowaniu piłki. Kolejne dwa dobre uderzenia – chip z roughu i putt uratowały dla Matthew bogey'a. W tym momencie jej początkowa przewaga zupełnie stopniała i zrównała się wynikiem -1 z Ai Miyazato. Dwa dołki później rozpoczęła się szarża Matthew, która odseparowała ją od reszty stawki. Zaczęła od birdie na 13. po tym jak Szkotka trafiła putta z 5 metrów. Na następnym dołku zrobiła kolejne, tym razem wtaczając piłkę do dołka z jeszcze większej odległości 12 metrów; jak sama później stwierdziła, po tym uderzeniu wróciła jej wiara w wygraną w turnieju. Trzecie birdie z rzędu Matthew zawdzięcza temu, że po dwóch uderzeniach, które określiła jako najlepsze tego dnia, znalazła się na greenie dołka par 5, po czym dwoma puttami umieściła piłkę w dołku. Siedemnasty dołek pogorszył wynik Matthew – jej drive wylądował w fairway'owym bunkrze, z którego approach zagrała w rough obok greenu – w efekcie zrobiła bogeya; był on jednak praktycznie bez znaczenia bo rywalki też popełniały błędy. Rozpoczynając ostatni dołek Matthew miała aż 3 uderzenia przewagi nad najbliższą konkurentką – Karrie Webb. Robiąc para utrzymała ten dystans i wygrała Women's British Open, zostając pierwszą Szkotką w historii, która triumfowała w wielkoszlemowym turnieju LPGA.
Drugie miejsce zajęła wspomniana wielokrotna triumfatorka turniejów golfowych Karrie Webb z Australii, której runda 68 uderzeń była najlepszą tego dnia. W dużej mierze zawdzięcza ją dobrej końcówce: na 15. zaliczyła chip-in z 9 metrów na eagle'a, a dołek później zrobiła birdie.
Jiyai Shin, uważana za najpoważniejszą rywalkę liderki, nigdy nie zagroziła Matthew, a zakończyła swój występ robiąc podwójnego bogeya na ostatnim dołku na łączny niedzielny wynik 75 uderzeń i 8. miejsce ex aequo.
Grająca w ostatniej parze z Matthew wiceliderka po trzech dniach Christina Kim zagrała o jedno uderzenie gorzej od Szkotki i podobnie jak Shin nie stworzyła poważnego zagrożenia. Kim skończyła z wynikiem +1 na trzecim miejscu ex aequo.
Szansę na samodzielne drugie miejsce miała Amerykanka Paula Creamer. Dzięki birdie na dołkach 14 i 15 osiągnęła wynik -1, który utrzymała aż do ostatniego dołka. Jednak na 18. po jej drive'ie piłka znalazła się w fairway'owym bunkrze, skąd aby ją wybić musiała grać w przeciwną stronę. Trzecie uderzenie Creamer było za długie i stoczyło się z greenu aż pod ścianę domu klubowego. Ostatecznie zrobiła double bogey'a i skończyła turniej z takim samym wynikiem jak Christina Kim.
Do ich grona dołączyła Japonka Ai Miyazato, która roztrwoniła swoje szanse po podwójnym bogey'u na 17. dołku.
Ostatniego dnia turnieju trafiono drugie "hole in one", a dokonała tego mistrzyni sprzed czterech lat Koreanka Jang Jeong. Jej uderzenie ze 175 metrów wpadło wprost do dołka na dołku nr 1.

</doc>
<doc id="1754503" url="https://pl.wikipedia.org/wiki?curid=1754503" title="Janusz A. Ihnatowicz">
Janusz A. Ihnatowicz



</doc>
<doc id="1754507" url="https://pl.wikipedia.org/wiki?curid=1754507" title="Muzeum Historii Naturalnej w Ogrodzieńcu">
Muzeum Historii Naturalnej w Ogrodzieńcu

Muzeum Historii Naturalnej w Ogrodzieńcu – zamknięte muzeum, które mieściło się przy ulicy Elizy Orzeszkowej w starej willi pierwszych właścicieli cementowni Wiek. Posiadało ekspozycję muszli, skamieniałosci, motyli, owadów i minerałów. W muzeum znajdowały się również wierne repliki szkieletów dinozaurów. Obok muzeum mieścił się sklep z kolekcjami skamieniałości.

</doc>
<doc id="1754509" url="https://pl.wikipedia.org/wiki?curid=1754509" title="Patrice Tirolien">
Patrice Tirolien

Patrice Tirolien (ur. 17 marca 1946 w Grand-Bourg, zm. 23 listopada 2019) – francuski polityk i nauczyciel z Gwadelupy, deputowany do Parlamentu Europejskiego VII kadencji.
Życiorys.
Z zawodu nauczyciel w szkołach średnich. Od 1989 do 2013 pełnił funkcję mera swojej rodzinnej miejscowości. W latach 1995–1997 sprawował mandat posła do Zgromadzenia Narodowego. Objął go w trakcie X kadencji, zastępując zmarłego Frédérica Jaltona. W latach 2004–2009 był wiceprezydentem regionu Gwadelupa ds. finansów i budżetu.
W wyborach w 2009 został wybrany w skład Parlamentu Europejskiego z listy Partii Socjalistycznej w okręgu zamorskim. W PE VII kadencji przystąpił do grupy Postępowego Sojuszu Socjalistów i Demokratów, został też członkiem Komisji Rozwoju. Mandat wykonywał do 2014.

</doc>
<doc id="1754512" url="https://pl.wikipedia.org/wiki?curid=1754512" title="Thugz Mansion">
Thugz Mansion

Thugz Mansion to pierwszy singiel zmarłego rapera 2Paca. Został umieszczony na płycie Better Dayz z 2002 roku. Oryginalna wersja ma podkład dwóch gitar akustycznych i wykonują ją raper Nas i piosenkarz R&amp;B J. Phoenix. Remix tej piosenki znajduje się na tym samym albumie i gościnnie występuje piosenkarz Anthony Hamilton. "Thugz Mansion" znajduje się też na albumie Nasa zatytułowanym God's Son.

</doc>
<doc id="1754515" url="https://pl.wikipedia.org/wiki?curid=1754515" title="Mistrzostwa Świata w Lekkoatletyce 2009 – pchnięcie kulą mężczyzn">
Mistrzostwa Świata w Lekkoatletyce 2009 – pchnięcie kulą mężczyzn

Pchnięcie kulą mężczyzn to jedna z konkurencji rozegranych podczas XII mistrzostw świata w lekkoatletyce.
Wymagane minimum A do udziału w mistrzostwach świata wynosiło 20,30 m, natomiast minimum B - 19,90 m.
Zarówno eliminacje jak i finał zaplanowano na 15 sierpnia 2009.
Rekordy.
W poniższej tabeli przedstawione są rekord świata, rekord mistrzostw świata, rekord Polski oraz rekordy poszczególnych kontynentów z dnia 12 sierpnia 2009 roku.
Wyniki.
""

</doc>
<doc id="1754522" url="https://pl.wikipedia.org/wiki?curid=1754522" title="Strach (powieść)">
Strach (powieść)

Strach (ang. "The Terror") – trzecia część cyklu "Rook" Grahama Mastertona, powstała w 1998 roku. 
Jim Rook po raz kolejny zmierza się z siłami nadprzyrodzonymi. Tym razem do jego klasy trafia uczeń, Rafael Diaz. Chłopak twierdzi, że potrafi wyleczyć ludzi z lęków za pomocą dawnego rytuału Majów. Wskutek wyleczenia koleżanki z lęku ginie ona tragiczne na terenie szkoły. Jim zauważa jak Rafael odprawia rytuał na kilku uczniach pod drzewem i wskutek przerwania owego obrzędu jeden z uczniów popada w śpiączkę. Jim Rook wyrusza do Meksyku aby poznać historię Majów i ich obrzędy. Na miejscu odkrywa straszliwą prawdę...

</doc>
<doc id="1754523" url="https://pl.wikipedia.org/wiki?curid=1754523" title="Marthinus Wessel Pretorius">
Marthinus Wessel Pretorius

Marthinus Wessel Pretorius (ur. 17 września 1819 – zm. 19 maja 1901) – transwalski polityk, prezydent Transwalu w latach 1857–1860 oraz 1864–1871.
Był synem Andriesa Wilhelmusa Jacobusa Pretoriusa, urodził się w Graaff-Reinet. Pełnił szereg funkcji, m.in. był pierwszym prezydentem Transwalu, później sprawował ten urząd jeszcze dwukrotnie, pełnił także obowiązki głowy państwa w innych republikach burskich, Potchefstroom i Oranii. Był twórcą konstytucji Transwalu.
Był założycielem miasta Pretoria, które nazwał tak na cześć swojego ojca, Andriesa Pretoriusa, miasto to jest obecnie stolicą Republiki Południowej Afryki.

</doc>
<doc id="1754525" url="https://pl.wikipedia.org/wiki?curid=1754525" title="Variety">
Variety

Variety – amerykański tygodnik rozrywkowy, wydawany od 1905 w Nowym Jorku. Został założony przez Sime Silvermana. Jest jednym z najpopularniejszych czasopism tego typu w Stanach Zjednoczonych.
6 września 1933 utworzono „Daily Variety”, codzienne czasopismo, istniejące do 19 marca 2013. Zostało reaktywowane w 2019 jako biuletyn e-mailowy, które prezentuje najważniejsze historie z ostatnich 24 godzin od poniedziałku do piątku.
W 1998 „Variety” uruchomiło własną oficjalną stronę internetową, która była jedną z pierwszych czasopism internetowych. W czerwcu 2010 pełna zawartość strony została zablokowana. Blokadę zdjęto w kwietniu 2013, mimo to dostęp do dodatkowych artykułów wymaga subskrypcji.

</doc>
<doc id="1754526" url="https://pl.wikipedia.org/wiki?curid=1754526" title="Asmorod">
Asmorod

Asmorod znany również jako Elmek - Diabeł/Demon, władca wszelkich ostrości, szpikulców, sztyletów, brzytew. Był specem od szatkowania ludzkiego ciała i wnętrzności.&lt;br&gt;Jeden z trzynastu, poddanych uczniów Adramelecha - kanclerza piekieł, ósmego demona w hierarchii złych Sephirothów.

</doc>
<doc id="1754527" url="https://pl.wikipedia.org/wiki?curid=1754527" title="UGC 6945">
UGC 6945

UGC 6945 (również Arp 194) – para galaktyk silnie oddziałujących grawitacyjnie, łączących się, którym towarzyszy trzecia, niezwiązana z układem galaktyka.
UGC 6945 znajduje się w konstelacji Wielkiej Niedźwiedzicy w odległości około 600 milionów lat świetlnych od Ziemi. Od pary łączących się galaktyk rozciąga się jasny, niebieski łańcuch, który w rzeczywistości jest rozciągniętym ramieniem spiralnym pełnym nowych gwiazd. Trzecia galaktyka wydaje się być powiązana z nimi „mostem” z młodych, niebieskich gwiazd, ale w rzeczywistości jest obiektem tła i nie oddziałuje ze zderzającą się parą.

</doc>
<doc id="1754528" url="https://pl.wikipedia.org/wiki?curid=1754528" title="Syrena (powieść)">
Syrena (powieść)

Syrena (ang. "Swimmer") – piąta część cyklu "Rook" Grahama Mastertona, powstała w 2001 roku. 
Jim Rook, nauczyciel angielskiego w West Grove Community College w Los Angeles po raz kolejny musi stawić czoła złu. Słonecznego dnia tonie syn byłej uczennicy Jima. Ta dzwoni do niego i mówi, że zrobiła to istota z innego świata. Jim po błaganiach Jenny przyjeżdża do jej domu i oznajmia, że nie czuje obecności duchów. Rook w końcu poznaje młodą dziewczynę o imieniu Susan, która jest medium i chce pomóc Jennie w odszukaniu sprawcy. Susan wykorzystała technikę nazwaną "namierzaniem ducha". W trakcie seansu Jim zauważa postać ukształtowaną z samej wody o sylwetce kobiety. Po tym wydarzeniu kolejni uczniowie zaczynają ginąć z powodu utonięcia. Kim jest postać uformowana z wody i czego chce od Jima? Wkrótce wszyscy poznają prawdę...

</doc>
<doc id="1754529" url="https://pl.wikipedia.org/wiki?curid=1754529" title="Arp 194">
Arp 194



</doc>
<doc id="1754530" url="https://pl.wikipedia.org/wiki?curid=1754530" title="Andrea Bunjes">
Andrea Bunjes

Andrea Bunjes (ur. 5 lutego 1976 w Holtland) – niemiecka lekkoatletka, młociarka.
W 2011 ogłosiła zakończenie kariery.

</doc>
<doc id="1754534" url="https://pl.wikipedia.org/wiki?curid=1754534" title="Jezioro Czarne (gmina Osiek)">
Jezioro Czarne (gmina Osiek)

Jezioro Czarne jest typowym jeziorem rynnowym powstałym w epoce lodowcowej, które wykształciło się w rynnie subglacjalnej. Charakteryzuje się dużą głębokością oraz stromymi brzegami. Jezioro składa się faktycznie z dwóch zbiorników - północnego i południowego, połączonych wąskim kanałem. Jezioro od 1978 objęte jest strefą ciszy. Swą nazwę zawdzięcza charakterystycznemu ciemnemu zabarwieniu wody, które jest rezultatem zlokalizowania jeziora na pokładach borowiny.

</doc>
<doc id="1754536" url="https://pl.wikipedia.org/wiki?curid=1754536" title="Miklós Salamon">
Miklós Salamon

Miklós Salamon (ur. 30 listopada 1974 w Dunaújváros) - węgierski piłkarz, grający na pozycji obrońcy. W trakcie swojej kariery grał w klubach: Dunaferr SE, Kecskeméti SC, Győri ETO FC, Vasas SC, Paksi SE, CF Liberty Salonta i Dunaújváros PASE.
Rozegrał dwa mecze w reprezentacji Węgier: w roku 2000 (2:1 przeciwko Izraelowi) oraz 2003 (5:1 przeciwko Luksemburgowi).

</doc>
<doc id="1754538" url="https://pl.wikipedia.org/wiki?curid=1754538" title="Brześć Kujawski (stacja kolejowa)">
Brześć Kujawski (stacja kolejowa)

Brześć Kujawski – zlikwidowana wąskotorowa stacja kolejowa w Brześciu Kujawskim, w gminie Brześć Kujawski, w powiecie włocławskim, w województwie kujawsko-pomorskim, w Polsce. Została wybudowana w 1908 roku razem z linią kolejową z Brześcia Kujawskiego do Włocławka Wąskotorowego, liczącą 17 kilometrów, powstałą jako linia kolei cukrowni Brześć Kujawski.

</doc>
<doc id="1754539" url="https://pl.wikipedia.org/wiki?curid=1754539" title="Ciemnia (powieść)">
Ciemnia (powieść)

Ciemnia (ang. "Darkroom") – szósta część cyklu "Rook" Grahama Mastertona, powstała w 2004 roku.

</doc>
<doc id="1754540" url="https://pl.wikipedia.org/wiki?curid=1754540" title="WASP-17">
WASP-17

WASP-17 (Dìwö) – gwiazda w gwiazdozbiorze Skorpiona, odległa o około 1340 lata świetlne od Słońca. Jest to żółtobiała gwiazda typu widmowego F4. Wokół WASP-17 orbituje planeta WASP-17b.
Układ planetarny.
W 2009 roku na orbicie wokół WASP-17 odkryto planetę WASP-17b. Odkrycia dokonano metodą tranzytu w ramach projektu SuperWASP. 
Nazwa.
Gwiazda ma nazwę własną Dìwö, która w języku bribri, rdzennych mieszkańców Kostaryki, oznacza słońce większe niż nasze, które nigdy nie gaśnie. Nazwa została wyłoniona w konkursie zorganizowanym w 2019 roku przez Międzynarodową Unię Astronomiczną w ramach stulecia istnienia organizacji. Uczestnicy z Kostaryki mogli wybrać nazwę dla tej gwiazdy. Spośród nadesłanych propozycji zwyciężyła nazwa Dìwö dla gwiazdy i Ditsô dla planety.

</doc>
<doc id="1754543" url="https://pl.wikipedia.org/wiki?curid=1754543" title="Posejdon (fikcyjny statek)">
Posejdon (fikcyjny statek)

Posejdon (ang. Poseidon) – fikcyjny statek wycieczkowy, który po raz pierwszy został opisany w 1969 roku przez Paula Gallico w książce "The Poseidon Adventure". Następnie zostało nakręconych kilka filmów, przedstawiających katastrofę tego statku.
Pierwszy film o Posejdonie pt. "Tragedia „Posejdona”" został nakręcony w 1972 roku przez Ronalda Neame’a. Film doczekał się dwóch remake’ów i sequela. Pierwszy remake pt. "Posejdon" wyreżyserował w 2005 roku John Puth. Drugi remake pod tym samym tytułem nakręcił Wolfgang Petersen rok później. Natomiast w 1979 roku film doczekał się sequela "Po tragedii Posejdona", wyreżyserowanego przez Irwina Allena.
We wszystkich filmach o Posejdonie w sylwestrową noc statek wypływa z Nowego Jorku do Grecji z setkami pasażerów na pokładzie. We wszystkich filmach (oprócz filmu "Posejdon" z 2005 roku) podczas balu w sali balowej w statek uderza 30-metrowa fala, przewracając go do góry dnem. Natomiast w filmie "Posejdon" z 2005 roku statek wysadza grupa terrorystów. Głównym tematem, podobnie jak w filmach o Titanicu, jest zatonięcie statku.
Film "Po tragedii Posejdona" zaczyna się sceną zatonięcia statku. Specjalne oddziały ratunkowe ratują ocalałych pasażerów statku. Liczą też na złoto i cenne kamienie. Cały plan zostaje zrujnowany, kiedy w pobliżu pojawia się nikczemny kapitan Svevo, który liczy na cenny ładunek znajdujący się we wraku statku. Jednak i jego plan zostaje zrujnowany. On i jego załoga zostają uwięzieni w samym wraku statku.
W pierwszym filmie z 1972 r. w roli statku "Posejdon" wystąpił słynny statek pasażerski RMS Queen Mary, wycofany rok wcześniej z Atlantyku i sprzedany do USA na pływający hotel i kombinat rozrywkowy.

</doc>
<doc id="1754547" url="https://pl.wikipedia.org/wiki?curid=1754547" title="Antarafacjalny-suprafacjalny">
Antarafacjalny-suprafacjalny

Antarafacjalny i suprafacjalny – dwa terminy dotyczące topologii reakcji chemicznych występujące w chemii organicznej. Związane są one ze stereochemią tworzenia lub rozrywania co najmniej dwóch wiązań chemicznych związanych z określonym fragmentem danej cząsteczki chemicznej. Zazwyczaj terminy te pojawiają się w opisie stereochemii reakcji pericyklicznych takich jak cykloaddycje lub przegrupowania sigmatropowe.
Jako przykład może posłużyć [1,3]-przesunięcie wodoru, w przypadku tego procesu ma miejsce oddziaływanie dwóch orbitali granicznych, którymi są wolny rodnik allilowy oraz orbital 1s wodoru. Reakcja zachodząca na sposób suprafacjalny jest zabroniona poprzez nieprawidłową symetrię orbitali chemicznych, zaangażowanych w jej przebieg (obydwa orbitale mają inny znak; należy jednak zaznaczyć, że nie jest on związany w żaden sposób z ładunkiem ulokowanym w danym miejscu cząsteczki a jedynie z algebraicznym znakiem funkcji falowej opisującej dany orbital). W przypadku opisywanej reakcji proces zachodzący w sposób antafaracjalny także nie jest preferowany z uwagi na występowanie wysokoenergetycznego stanu przejściowego. Znacznie bardziej rozpowszechnione jest występowanie [1.5]-przesunięcią wodoru, które zachodzi zazwyczaj na sposób suprafacjalny.

</doc>
<doc id="1754548" url="https://pl.wikipedia.org/wiki?curid=1754548" title="Mike Baker">
Mike Baker

Mike Baker (ur. 2 września 1963, zm. 29 października 2008) – wokalista amerykańskiego zespołu progresywno-metalowego Shadow Gallery.
Życiorys.
Mike był nieodłączną częścią Shadow Gallery już od 1985 roku, kiedy to zespół nazywał się jeszcze Sorcerer. Głównymi inspiracjami dla stylu prezentowanego przez Mike'a byli Alice Cooper, Ronnie James Dio z Black Sabbath, Rob Halford z Judas Priest oraz Bruce Dickinson z Iron Maiden.
Baker na początku był wokalistą samoukiem, a w czasie szkoły średniej w zespołach muzycznych grywał głównie na gitarze basowej. Zdając sobie jednak sprawę z tego jak trudno jest grać i śpiewać w tym samym czasie, porzucił naukę gry na gitarze basowej na rzecz śpiewania. Przed dołączeniem do Sorcerer, we wczesnych latach 80. Mike brał udział w nagraniu kilku dem z lokalnymi zespołami, takimi jak Nasty Nasty czy Axxis.
Mike Baker wziął udział w nagraniu albumu holenderskiego multiinstrumentalisty Arjena Lucassena. Zaprosił on go do swojego projektu Ayreon, aby wziął udział w nagraniu albumu The Human Equation. Mike zaśpiewał w utworze "Day Sixteen: Loser", który potem ukazał się na singlu.
Informacja o śmierci Mike'a pojawiła się na oficjalnej stronie internetowej Shadow Gallery 31 października 2008 roku. Mike Baker zmarł 29 października 2008 roku, w wieku 45 lat z powodu zawału serca.

</doc>
<doc id="1754556" url="https://pl.wikipedia.org/wiki?curid=1754556" title="Parafia św. Stanisława BM w Brześciu Kujawskim">
Parafia św. Stanisława BM w Brześciu Kujawskim

Parafia Świętego Stanisława Biskupa Męczennika w Brześciu Kujawskim – rzymskokatolicka parafia w Brześciu Kujawskim, należąca do diecezji włocławskiej i dekanatu brzeskiego. Erygowana w 1325 roku. Kościół parafialny wybudowany w 1332 w stylu gotyckim, przebudowany w XVIII i XIX wieku.

</doc>
<doc id="1754557" url="https://pl.wikipedia.org/wiki?curid=1754557" title="Al-Magazi">
Al-Magazi



</doc>
<doc id="1754559" url="https://pl.wikipedia.org/wiki?curid=1754559" title="Thierry Cornillet">
Thierry Cornillet

Thierry Cornillet (ur. 23 lipca 1951 w Montélimar) – francuski polityk, prawnik, parlamentarzysta krajowy i eurodeputowany.
Życiorys.
Z wykształcenia prawnik, studia magisterskie ukończył w 1975. W tym samym roku został też absolwentem Instytutu Nauk Politycznych. W 1984 uzyskał stopień doktora z zakresu politologii.
Obejmował szereg funkcji w administracji terytorialnej. Był radnym departamentu Drôme (1985–1993) i merem Montélimar (1989–1999). Od 1998 zasiada w radzie regionu Rodan-Alpy, do 2004 był wiceprzewodniczącym rady.
W latach 1993–1997 sprawował mandat posła do Zgromadzenia Narodowego X kadencji. Reprezentował Unię na rzecz Demokracji Francuskiej, a w jej ramach Partię Radykalną. Od 1997 do 1999 pełnił funkcję przewodniczącego radykałów. W 1999 i 2004 uzyskiwał z listy UDF mandat posła do Parlamentu Europejskiego, w którym pracował m.in. w Komisji Rozwoju.
W 2002 nie poparł przejścia radykałów do Unii na rzecz Ruchu Ludowego. Objął stanowisko sekretarza krajowego UDF, zachowując formalnie członkostwo w Partii Radykalnej. W 2007 wstąpił do tworzonego na bazie ugrupowania centrystów Ruchu Demokratycznego, w przeciwieństwie do François Bayrou opowiadał się za bliższą współpracą z centroprawicą. W 2008 z poparciem UMP ubiegał się o mandat senatora, w radzie regionalnej wstąpił do frakcji centrowej, formalnie odrębnej od MoDem. W 2009 nie ubiegał się o reelekcję w wyborach europejskich. Wystartował natomiast w wyborach w 2014 z ramienia koalicji MoDem-UDI. Do Europarlamentu powrócił w 2017.

</doc>
<doc id="1754560" url="https://pl.wikipedia.org/wiki?curid=1754560" title="Miecz bohaterów">
Miecz bohaterów

Miecz bohaterów (ang. "Sword of the Valiant: The Legend of Sir Gawain and the Green Knight") – brytyjski film fantasy z 1984 roku w reżyserii Stephena Weeksa. Film jest adaptacją średniowiecznego poematu rycerskiego pod tytułem "Pan Gawen i Zielony Rycerz".
Treść.
Podczas jednej z uczt, starzejący się król Artur zarzuca swoim rycerzom, że stali się nazbyt leniwi w okresie pokoju i że upadł w nich dawny duch walki. Nie są już tymi dzielnymi wojownikami, którymi byli dawniej. Wtedy do komnaty wtargnął dziwny jeździec w zielonej zbroi, mieniącej się poświatą. Zaproponował wszystkim obecnym osobliwą grę: miał jako pierwszy położyć głowę pod topór. Ten, który ją zetnie wygrywa pojedynek, ale jeśli mu się nie powiedzie – Zielony Rycerz ma prawo rewanżu. Jednak żaden z rycerzy nie chciał podjąć wyzwania. Wówczas zgłosił się młody płatnerz Gawain. Król Artur wdzięczny za ocalenie honoru dworu mianował go rycerzem. Kiedy pojedynek się rozpoczął Gawain bez trudu strącił głowę Zielonego Rycerza. Wtedy stało się coś dziwnego: odcięta głowa przemówiła i wezwała tułów, by przywrócił ją na dawne miejsce. Kiedy nieszczęsny Gawain miał ponieść śmierć, Zielony Rycerz oświadczył, że daruje mu rok życia. Dodał, że daruje mu całe życie jeśli rozwiąże jego zagadkę. Jeśli nie uda mu się jej rozwiązać w ciągu roku czeka go śmierć. W ten sposób sir Gawain wyruszył wraz z giermkiem w świat w poszukiwaniu odpowiedzi na zagadkę Zielonego Rycerza, która miała ocalić jego życie...

</doc>
<doc id="1754567" url="https://pl.wikipedia.org/wiki?curid=1754567" title="Ogólnopolski Zlot Drużynowych ZHP">
Ogólnopolski Zlot Drużynowych ZHP

Ogólnopolski Zlot Drużynowych ZHP - impreza harcerska organizowana co kilka lat przez Główną Kwaterę Związku Harcerstwa Polskiego dla drużynowych, a także przybocznych (od III edycji Zlotu). Ogólnopolski Zlot Drużynowych odbył się: 
Na sierpień 2011 planowany jest Zlot Kadry w „Perkozie”. Jego częścią będzie kolejny Zlot Drużynowych.
Kalendarium zlotów.
I Ogólnopolski Zlot Drużynowych.
Pierwszy Ogólnopolski Zlot Drużynowych odbył się w dniach 21-24 sierpnia 2003 roku w Ośrodku Szkoleniowo-Wypoczynkowym "Perkoz" położonym nad Jeziorem Pluszne koło Olsztynka. Celem było zapoznanie drużynowych z programem "Barwy Przyszłości" oraz z wprowadzanymi w ZHP zmianami metodycznymi.
II Ogólnopolski Zlot Drużynowych.
Druga edycja Ogólnopolskiego Zlotu Drużynowych odbyła się na terenie i w otoczeniu krakowskiego fortu „Pasternik” od 18 do 21 sierpnia 2005.
Komendę zlotu stanowili: 
W programie zlotu znalazło się m.in.: podsumowanie programu "Barwy przyszłości", przedstawienie programu "Jeden świat - jedno Przyrzeczenie" realizowanego z okazji stulecia skautingu, konferencje instruktorskie, kino letnie, jarmark skautowy oraz spotkania z metodykami. Zorganizowano również pięć kawiarenek, w których można było porozmawiać w nieoficjalnej atmosferze i zintegrować się z innymi drużynowymi.
III Ogólnopolski Zlot Drużynowych.
W dniach 19-23 sierpnia 2009 odbył się równolegle z Letnią Akcją Szkoleniową i Zlotem Harcmistrzów III Ogólnopolski Zlot Drużynowych w Małeczu k. Łodzi. Po raz pierwszy organizatorzy zaprosili na zlot także przybocznych z ukończonym kursem drużynowych.
Komendę III Ogólnopolskiego Zlotu Drużynowych stanowili: 
Miejscem zlotu był teren wokół dworku Małecza, w którym przez ostatnie lata życia mieszkał Andrzej Frycz Modrzewski, wykorzystywany jest także podczas imprez Hufca ZHP Pabianice. W 1994 roku odbyła się tam Polowa Zbiórka Harcerstwa Starszego, w której uczestniczyło około 2500 osób.
Uczestnicy wzięli udział w zajęciach, których tematykę podzielono trzy obszary: "Praca nad sobą - ja", "Braterstwo - ja i inni" oraz "Służba - ja i świat". Zorganizowano także grę wyczynową, kino i teatr letni, koncerty, konferencje, kawiarenki i kabareton.

</doc>
<doc id="1754574" url="https://pl.wikipedia.org/wiki?curid=1754574" title="ÓFI Iraklion">
ÓFI Iraklion



</doc>
<doc id="1754576" url="https://pl.wikipedia.org/wiki?curid=1754576" title="Królowa Śniegu (film 2002)">
Królowa Śniegu (film 2002)

Królowa śniegu (ang. "Snow Queen") – brytyjsko-amerykański film telewizyjny z 2002 roku w reżyserii Davida Wu. Film jest dość swobodną adaptacją baśni Andersena o tym sam tytule.
Treść.
Gerda jest młodą kobietą, córką właściciela hotelu. Jest zakochana w Kaju, przystojnym mężczyźnie pracującym u jej ojca. Pewnej nocy, podczas zbliżającej się burzy śnieżnej do hotelu przyjeżdża tajemnicza kobieta w białym futrze. Następnego ranka kobieta znika, znika także i Kai. Gerda wyrusza na poszukiwania ukochanego.

</doc>
<doc id="1754577" url="https://pl.wikipedia.org/wiki?curid=1754577" title="Stanisław Choma">
Stanisław Choma

Stanisław Choma (ur. 18 kwietnia 1944 w Srogowie Górnym, zm. 24 lipca 2019) – polski polityk, poseł na Sejm PRL VII i VIII kadencji.
Życiorys.
Uzyskał wykształcenie zasadnicze zawodowe. Z zawodu szlifierz, był brygadzistą w Zakładach Automatyki „Mera-Polna” w Przemyślu. W 1976 uzyskał mandat posła na Sejm PRL VII kadencji w okręgu Przemyśl z ramienia Polskiej Zjednoczonej Partii Robotniczej. Zasiadał w Komisji Planu Gospodarczego, Budżetu i Finansów oraz w Komisji Przemysłu Ciężkiego, Maszynowego i Hutnictwa. W 1980 uzyskał reelekcję, zasiadając w tych samych komisjach. Otrzymał Srebrne Odznaczenie im. Janka Krasickiego.
Pochowany na cmentarzu głównym w Przemyślu.

</doc>
<doc id="1754581" url="https://pl.wikipedia.org/wiki?curid=1754581" title="Świecie Przechowo">
Świecie Przechowo

Świecie Przechowo – bocznica szlakowa w Świeciu, w dzielnicy Przechowo, w województwie kujawsko-pomorskim, w Polsce.

</doc>
<doc id="1754584" url="https://pl.wikipedia.org/wiki?curid=1754584" title="Nagroda Satelita za najlepszy dźwięk">
Nagroda Satelita za najlepszy dźwięk

Laureaci Satelity w kategorii najlepszy dźwięk:
Lata 90.
1999: Gary Alper, Skip Lievsay – Jeździec bez głowy
nominacje:
2000–2009.
2000: Frank E. Eulner – Dinozaur
nominacje:
2001: Gethin Creagh, Christopher Boyes, Michael Semanick, Hammond Peek – 
nominacje:
2002: Larry Blake – Solaris
nominacje:
2003: Richard King, Paul Massey, Doug Hemphill, Art Rochester – 
nominacje:
2004: Lee Orloff, Elliott Koretz, Michael Minkler, Myron Nettinga – Zakładnik
nominacje:
2005: Tom Myers, Christopher Scarabosio, Andy Nelson, Paul Brincat, Ben Burt, Matthew Wood – 
nominacje:
2006: Willie D. Burton, Michael Minkler, Bob Beemer, Richard E. Yawn – Dreamgirls
nominacje:
2007: Karen M. Baker, Kirk Francis, Per Hallberg, Scott Millan, David Parker – Ultimatum Bourne’a
nominacje:
2008: Richard King, Lora Hirschberg, Gary Rizzo – Mroczny Rycerz
nominacje:
2009: Paul N.J. Ottosson, Michael McGee, Rick Kline, Jeffrey J. Haboush, Michael Keller – 2012
nominacje:
2010–2019.
2010: Mark P. Stoeckinger, Kevin O’Connell, Beau Borders, William B. Kaplan – Niepowstrzymany
nominacje:

</doc>
<doc id="1754585" url="https://pl.wikipedia.org/wiki?curid=1754585" title="Kazimierz Chromy">
Kazimierz Chromy

Kazimierz Franciszek Chromy (ur. 14 stycznia 1936 w Jastrzębi, zm. 28 października 2021 w Lublinie) – polski ślusarz i działacz komunistyczny, poseł na Sejm PRL VIII kadencji.
Życiorys.
Syn Franciszka i Józefy. Uzyskał wykształcenie średnie zawodowe. Był starszym mistrzem, monterem i ślusarzem-brygadzistą w Zakładach Azotowych „Puławy”, w których pracował od 1965. Należał do Polskiej Zjednoczonej Partii Robotniczej, w której był sekretarzem oddziałowej organizacji partyjnej (1972–1973) oraz I sekretarzem podstawowej organizacji partyjnej (od 1973) przy Zakładzie Remontowym w Zakładach Azotowych „Puławy”, a także członkiem Komitetu Zakładowego (od 1975) oraz egzekutywy Komitetu Miejskiego w Puławach (od 1977). W 1980 uzyskał mandat posła na Sejm PRL VIII kadencji z okręgu Puławy. Zasiadał w Komisji Górnictwa, Energetyki i Chemii, Komisji Rolnictwa i Przemysłu Spożywczego oraz w Komisji Przemysłu.
Otrzymał Brązowy i Srebrny Krzyż Zasługi.
Pochowany wraz z żoną Marianną (1937–2000) na cmentarzu komunalnym w Puławach.

</doc>
<doc id="1754590" url="https://pl.wikipedia.org/wiki?curid=1754590" title="Józef Rapacki">
Józef Rapacki

Józef Rapacki (ur. 19 marca 1871 w Warszawie, zm. 31 stycznia 1929 w Olszance k. Żyrardowa) – polski malarz, grafik i rysownik, twórca sentymentalnych pejzaży.
Życiorys.
Okres edukacji.
Pochodził z warszawskiej rodziny aktorskiej; był synem Wincentego Rapackiego i Józefiny z domu Hoffman, bratem Honoraty Leszczyńskiej i Wincentego Rapackiego. W wieku 14 lat rozpoczął naukę w klasie rysunkowej Wojciecha Gersona w Warszawie (1885), gdzie zwrócono uwagę na jego talent w zakresie malarstwa pejzażowego. Po ukończeniu dwuletniego kursu u Gersona w 1887 przystąpił do studiów malarskich w krakowskiej Szkole Sztuk Pięknych, gdzie przez kilkanaście miesięcy studiował pod kierunkiem takich artystów, jak Izydor Jabłoński, Florian Cynk oraz Feliks Szynalewski. W 1888 opuścił uczelnię krakowską i powrócił do Warszawy, gdzie ponownie podjął naukę u Gersona.
Okres krakowski w twórczości artysty charakteryzuje się silnym wpływem pleneryzmu, czyli tendencji do malowania widoków z natury na wolnym powietrzu, oraz przyjęciem nowoczesnych postulatów artystycznych Stanisława Witkiewicza. Rapacki tworzył wówczas przede wszystkim techniką olejną na płótnie, a dominującymi tematami jego prac były weduty, pejzaże oraz sceny rodzajowe. Druga praktyka u Wojciecha Gersona trwała niespełna rok, gdyż już w 1889 Rapacki wyjechał do Monachium. W tamtejszej Szkole Sztuk Pięknych spędził około dwóch lat pod okiem Conrada Fehra, brak jest jednak bliższych danych z tego okresu jego życia.
W Monachium zasadniczym nurtem studiów i twórczości artysty pozostało malarstwo pejzażowe; podczas pobytu przyswoił sobie pewne elementy stylu szkoły monachijskiej.
Na wpływy te wskazywano w niektórych obrazach późniejszych – takich jak "Zamczysko" (pierwsza wersja z 1899, druga 1928), przedstawiającym romantyczny widok zamku w mrocznym pejzażu, czy "Stary młyn" (1911). Po ukończeniu studiów malarz powrócił do Warszawy; okres ten charakteryzuje się wieloma podróżami, m. in. do Włoch, które po raz pierwszy odwiedził prawdopodobnie w 1898. Twórczym rezultatem tych wyjazdów były liczne przedstawienia krajobrazów włoskich, w tym widoki ogrodów i tamtejszych zabytków.
Życie zawodowe.
Po powrocie do Warszawy Rapacki rozpoczął współpracę z licznymi tamtejszymi gazetami, zapoczątkowaną w 1898 zamieszczeniem na łamach „Tygodnika Illustrowanego” reprodukcji jego pastelowego tryptyku "Dzień z życia robotnika", za który otrzymał I nagrodę w konkursie Józefa Kurierowa. Z początkiem XX stulecia malarz zagrożony poważną chorobą płuc postanowił przenieść się w 1900 do Krakowa dla lepszej możliwości odbywania leczniczych wyjazdów w góry. Nie zamieszkał jednak na stałe w Małopolsce (przebywał tam tylko okresowo w latach 1901 i 1905-1907, wtedy odwiedzał m. in. Zakopane i Szczawnicę). 
W roku 1907 wraz z żoną Gabrielą z Popowskich przeprowadził się do podżyrardowskiej Olszanki, gdzie zbudował dom. Artysta prowadził bardzo ożywione życie towarzyskie, gdyż mieszkali tam również krewni oraz malarze Czesław Tański i Stefan Popowski, a w okolicznej Woli Pękoszewskiej także państwo Górscy: Jan, jego żona Maria, córka Pia – malarka oraz synowie Jan i Konstanty – wybitny krytyk literacki i historyk sztuki. W pobliskich Radziejowicach należących do Krasińskich bywali najważniejsi polscy malarze końca XIX wieku, w tym Józef Chełmoński, a w pałacu w Guzowie rezydowali przedstawiciele rodu Sobańskich. 
Rapacki zmarł w wieku 58 lat na skutek powikłań pogrypowych. Pochowano go na cmentarzu w Puszczy Mariańskiej. Wiele z jego prac zostało rozlosowanych wśród członków Towarzystwa Zachęty Sztuk Pięknych.
Twórczość.
Lata pobytu w Olszance były bardzo płodne w twórczości Rapackiego; najważniejsze są w nim dwa cykle pejzażowe: "Z mazowieckiej ziemi" i "Dookoła mej siedziby". W Olszance powstawały najczęściej kojarzone z artystą widoki rozległych łąk, rozlewisk i zarośli, często zanurzone we mgle i przesycone promieniami słońca położonego nisko nad horyzontem (o wschodzie lub zachodzie). Niekiedy malarz w kompozycje przedstawiające łąki włączał pojedyncze drzewa, najczęściej o secesyjnym rysunku, pełniące jakby rolę solitera w ogrodzie krajobrazowym. Pod Żyrardowem powstały także niektóre pejzaże z dalszych obszarów Mazowsza, jak np. "Wisła pod Bielanami" (1903). Szczególnie dużo uwagi poświęcił wtedy okupacji niemieckiej podczas pierwszej wojny światowej (cykl "Pro memoria. Prusak w Polsce"); liczne rysunki nawiązujące do wydarzeń lat 1915–1918 publikowano w prasie warszawskiej. W większości prac malarz sięgał do repertuaru środków realistycznych. 
Początkowo twórczość Rapackiego pozostawała pod wpływem Wojciecha Gersona, potem także szkoły monachijskiej; już w okresie studiów w Szkole Sztuk Pięknych w Krakowie w latach 1887–1888 był pod silnym wpływem nowoczesnych prądów artystycznych, w tym nurtu młodopolskiego oraz pleneryzmu i impresjonizmu (za pośrednictwem Józefa Pankiewicza i jego "Targu na kwiaty przed kościołem la Madeleine"). "Targ …" został wystawiony w „Zachęcie” w 1890; po tej wystawie Rapacki wykonał kilka płócien . Wpływy impresjonistyczne widoczne są np. w obrazach "Autoportret w ogrodzie" (1924) czy "Malarz Kazimierz Lasocki na tle jesiennego pejzażu" (1914).
Najwięcej jednak prac Rapackiego to pejzaże dokumentujące głównie pejzaż mazowiecki, utrzymane w charakterystycznej konwencji opartej na przedstawianiu iluzjonistycznej, rozległej przestrzeni, czasem urozmaiconej pojedynczym akcentem ("Pejzaż zimowy", 1908). Często przedstawiał mgłę, powierzchnię zbiorników wodnych, zarośla, światło słoneczne rozświetlające chmury.
Portrety.
Portret w twórczości Rapackiego odgrywał drugorzędną rolę. Większość osób portretowanych to rodzina malarza, ojciec i siostry. Nawiązując do konwencji portretu sarmackiego, artysta m. in. sportretował ojca przedstawiając go jako Karola Radziwiłła „Panie Kochanku”. Co najmniej kilkakrotnie malował portrety swojej siostry Honoraty Leszczyńskiej, poza tym wśród portretowanych bywały też postacie z artystycznej elity Warszawy, m.in. śpiewaczka Lucyna Messal. 
Parokrotnie portretował samego siebie; za specyficzną formę realizacji dzieła portretowego można uznać obraz "Wizja artysty", powstały zapewne pod wpływem Jacka Malczewskiego, a przypominający tak znane płótna jak "Melancholia". Przedstawiony na obrazie malarz zasłania twarz dłonią, jednakże można rozpoznać w nim Rapackiego m. in. dzięki fryzurze.
Rysunki wykonywał artysta na ogół na żywo, notując skrzętnie setki szczegółów krajobrazu, które często pojawiają się także na płótnach; szczegółowość ta wywoływała nawet zarzuty o przesadny naturalizm.
Wystawy.
Jako wystawca Rapacki był niezwykle aktywny: uczestniczył w co najmniej 15 ekspozycjach. Pierwsze wystawy jego prac miały miejsce ok. 1888, tj. w roku opuszczenia krakowskiej Szkoły Sztuk Pięknych i powrotu do pracowni Gersona. Początkowo prezentował obrazy na Salonie Aleksandra Krywulta oraz w Towarzystwie Zachęty Sztuk Pięknych. Od 1922 wystawiał razem z grupą "Pro arte", do której należał. Eksponował swe prace także w Krakowie (w Towarzystwie Przyjaciół Sztuk Pięknych w Krakowie), Berlinie (Wystawa powszechna w 1893), we Lwowie (na wystawie sztuki powszechnej zdobył srebrny medal za obraz "Pierwszy śnieg"), w Paryżu (w 1900 zdobył tam wyróżnienie "mention honourable", w Kielcach (wystawa indywidualna w 1925). W 1927 otrzymał w Towarzystwie Zachęty Sztuk Pięknych dyplom honorowy za całą działalność artystyczną, a w 1930 urządzono mu tam wystawę pośmiertną.
W zbiorach muzealnych.
Muzeum Mazowsza Zachodniego.
Stosunkowo duży zbiór dzieł artysty stanowi własność Muzeum Mazowsza Zachodniego w Żyrardowie, w którym znajdują się:
W innych kolekcjach.
Obrazy olejne
Akwarele
Grafiki

</doc>
<doc id="1754596" url="https://pl.wikipedia.org/wiki?curid=1754596" title="Zenon Chudy">
Zenon Chudy

Zenon Klaudiusz Chudy (ur. 17 grudnia 1933 w Bydgoszczy) – polski polityk, poseł na Sejm PRL VII i VIII kadencji.
Życiorys.
W 1952 uzyskał wykształcenie zasadnicze zawodowe w Państwowej Szkole Przemysłowej w Bydgoszczy. Był ślusarzem, a potem brygadzistą w tamtejszych Zakładach „Predom-Romet”. W 1963 wstąpił do Polskiej Zjednoczonej Partii Robotniczej. W partii był członkiem Rady Zakładowej, Komitetu Zakładowego oraz egzekutywy, a także delegatem na VII Zjazd. W 1976 uzyskał mandat posła na Sejm PRL VII kadencji w okręgu Bydgoszcz. Zasiadał w Komisji Pracy i Spraw Socjalnych oraz w Komisji Przemysłu Ciężkiego, Maszynowego i Hutnictwa. W 1980 uzyskał reelekcję. W Sejmie VIII kadencji zasiadał w Komisji Pracy i Spraw Socjalnych, Komisji Przemysłu Ciężkiego, Maszynowego i Hutnictwa oraz w Komisji Polityki Społecznej, Zdrowia i Kultury Fizycznej.
Odznaczony Złotym i Srebrnym Krzyżem Zasługi.

</doc>
<doc id="1754597" url="https://pl.wikipedia.org/wiki?curid=1754597" title="Kapliczki Podegrodzia">
Kapliczki Podegrodzia

Podegrodzie posiada bardzo liczne obiekty sakralne. Niektóre z nich mają dużą wartość historyczną, a dla mieszkańców wsi są przede wszystkim miejscami o znaczeniu religijnym. Kapliczki, jako świadkowie historii są ważne również dla historii, etnografii, geografii itp.
Kapliczka Matki Bożej Pocieszenia.
Kapliczka Matki Bożej Pocieszenia – kapliczka wzniesiona w XVIII wieku, z fundacji rodziny Krajewskich, na miejscu starszej, z XVII wieku. Zbudowana z cegły i kamienia, otynkowana. Od frontu szczyt prostokątny, wydzielony okapem, z głęboką, zaszkloną wnęką, w której znajduje się figurka Św. Kingi, po lewej obraz Chrystusa w cierniowej koronie, a po prawej Matki Boskiej Częstochowskiej. Kapliczka była dwa razy odnawiana.
Kapliczka Madonny.
Kapliczka Madonny – kapliczka wzniesiona w 1819 roku, nieznanej fundacji. Budowla ma plan prostokątny, zakończony absydą. Fasada kapliczki z wyniosłym szczytem, posiada na skrzydłach pilastry oraz dwie rzeźby: św. o. St. Papczyńskiego i Jana Pawła II. Nad zamykaną wnęką znajduje się płaskorzeźba przedstawiająca Św. Annę Samotrzeć. Wewnątrz znajduje się polichromowana płaskorzeźba – Madonny.
Kapliczka Chrystusa.
Kapliczka Jezusa Chrystusa – kapliczka wzniesiona w 1998 roku, na miejscu starszej, niszczejącej, pochodzącej z przełomu XVIII i XIX wieku, wybudowanej z nietrwałego piaskowca. Powstała z fundacji Michała Pasonia, jako wotum dziękczynne za odzyskanie zdrowia. Wzniesiona z białej cegły, kryta dachówką. W trzech zaszklonych wnękach znajdują się ludowe rzeźby: Chrystusa Frasobliwego, Chrystusa przy słupie, Chrystusa Zmartwychwstałego, Michała Archanioła z wagą, Św. Józefa z Dzieciątkiem, a także płaskorzeźba Św. Weroniki z chustą, Św. Jana Nepomucena i dwie niezidentyfikowane.
Podczas prac przy odnowie kapliczki, na głębokości około 1,8 m, odkryto szczątki szkieletu ludzkiego, które prawdopodobnie pozostały po zabitym w tym miejscu rycerzu. Kości te zakopano z powrotem pod kapliczką.
Kapliczka Św. Jana Nepomucena.
Kapliczka Świętego Jana Nepomucena – kapliczka wzniesiona w 1869 roku, z fundacji Jana Dudy. Ludowa rzeźba Św. Jana Nepomucena, zastąpiła starszą skradzioną figurę. Posążek osłonięto blaszanym daszkiem, był odbudowywany po przewróceniu w 1999 roku. Stoi na postumencie z białej cegły, który zastąpił stary niszczejący, zbudowany z piaskowca. Stary postument posiadał polichromowane płaskorzeźby.
Kapliczka Matki Bożej.
Kapliczka Matki Bożej – kapliczka wzniesiona w 1874 roku, z fundacji Wojciecha Gomółki. Kamienna, otynkowana zamknięta półkoliście. Dach dwuspadowy, kryty blachą. Od frontu, trójkątny szczyt, w którym znajduje się mała wnęka z kamienną figurką Chrystusa upadającego pod krzyżem. Poniżej głęboka wnęka, a w niej trzy obrazy malowane na blasze, z czasu budowy kapliczki: Koronacja Maryi, Madonna oraz św. Wojciech. Według legendy pod kapliczką znajduje się czyjś grób.
Kapliczka Matki Bożej Różańcowej.
Kapliczka Matki Boskiej Różańcowej – kapliczka wzniesiona pod koniec XIX wieku, nieznanej fundacji. Rzeźba Matki Bożej Różańcowej ustawiona jest na niskim, kamiennym, czworobocznym postumencie, osłonięta ozdobnym, blaszanym zadaszeniem. Figura w 1993 roku została ogrodzona, a w 1994 roku odnowiona. Według legendy posąg w to miejsce przyniosła powódź.
Golgota.
Kapliczka „Golgota” – kapliczka wzniesiona na przełomie XIX i XX wieku. Drewniana, ozdobna, oszklona, kryta miedzianym daszkiem szafka. Wewnątrz znajdują się ludowe rzeźby: Chrystusa Ukrzyżowanego, Matki Boskiej Bolesnej, Św. Marii Magdaleny i Św. Jana Ewangelisty. Poniżej na słupie przymocowana jest płaskorzeźba Św. Jana Nepomucena. Kapliczkę odnowiono w 1998 roku.
Kapliczka Św. Józefa.
Kapliczka Świętego Józefa – kapliczka wzniesiona w 1904 roku, z fundacji Józefa Maciuszka. Polichromowany posąg przedstawia Św. Józefa z Dzieciątkiem. Rzeźba osłonięta blaszanym daszkiem, umieszczona na czworobocznym, kamiennym postumencie z płaskorzeźbami: Matki Boskiej Kalwaryjskiej, Św. Antoniego i Św. Jana Chrzciciela.
Kapliczka Jezusa Chrystusa.
Kapliczka Jezusa Chrystusa – kapliczka wzniesiona w 1955 roku, z fundacji rodziny Olszaków. Dach dwuspadowy, kryty blachą. Poniżej znajduje się oszklona wnęka, ozdobiona dookoła. Wewnątrz rzeźba Chrystusa z Sercem Jezusa. Na postumencie wypisana jest dedykacja.
Kapliczka Maryi Niepokalanie Poczętej.
Kapliczka Maryi Niepokalanie Poczętej – figura postawiona w 1995 roku, na miejscu poprzedniej, uderzonej piorunem. Rzeźba osłonięta jest blaszanym daszkiem, na betonowym postumencie, ogrodzona. Gipsowa figura przedstawia Maryję Niepokalanie Poczętą, skierowaną w stronę dobrze widocznego z tego miejsca klasztoru Klarysek w Starym Sączu i dawnego brodu przez Dunajec.
Kapliczka Matki Boskiej z La Sallete.
Kapliczka Matki Boskiej z La Sallete – kapliczka wzniesiona w 1998 roku, z fundacji rodziny Cięciel. Kapliczka oszklona, kryta blachą, stoi na czterech filarach. Na dachu znajduje się szczyt nawiązujący do wieży kościelnej, zakończony krzyżem. Wewnątrz znajduje się figura przedstawiająca Matkę Bożą Saletyńską. W okresie Bożonarodzeniowym zamiast figury, ustawiana jest wewnątrz kapliczki szopka bożonarodzeniowa. W maju przed kapliczką odmawiane są majówki.

</doc>
<doc id="1754600" url="https://pl.wikipedia.org/wiki?curid=1754600" title="Zahorodzie">
Zahorodzie

Zahorodzie (845.18; biał. "Загароддзе", ros. "Загородье") — niewielka wysoczyzna na zachodnim Polesiu, na południowo-wschodniej Białorusi (obwód brzeski). 
Zahorodzie leży w obrębie Niziny Poleskiej, między rzekami Jasiołdą na północy i Piną na południu. Stanowi równinę wyniesioną ponad otaczający teren o 30-40 m, długości 85 km (W-E) i szerokości 15 do 35 km (N-S), powierzchni 3,1 tys. km². Od północy, wschodu i południa otoczone przez bagnistą nizinę Polesia Prypeckiego, od południowego zachodu - Polesia Brzeskiego, od północnego zachodu łączy się z Równiną Nadbużańską (Prużańską). Najwyższy punkt - 179 m n.p.m., w centralnej części, na południe od wsi Bezdeż. 
Powierzchnia pokryta drobnymi wzgórzami na północy, przechodzi w lekko falistą, dalej płaską na południu. Miejscami bagna, wydmy, wały piaszczyste. Około 30% powierzchni zajęte pod uprawy rolne, 25% pod lasy. Gleby urodzajne

</doc>
<doc id="1754603" url="https://pl.wikipedia.org/wiki?curid=1754603" title="Yor, myśliwy z przyszłości">
Yor, myśliwy z przyszłości

Yor, myśliwy z przyszłości (ang. "Yor, the Hunter from the Future") – film przygodowy z 1983 roku w reżyserii Antonio Margheritiego. Adaptacja komiksu autorstwa Juana Zanotto i Raya Collinsa.
O filmie.
Bohaterem filmu jest Yor, prehistoryczny wojownik z piżmowymi włosami. Poszukuje on prawdy o swych korzeniach i tajemniczym medalionie, który nosi na szyi. Gdy dowiaduje się o istnieniu pustynnej wróżki, która nosi podobno dokładnie taki sam medalion, decyduje, że musi ją odnaleźć, by poznać swoją tożsamość.
"Yor, myśliwy z przyszłości" to film z pogranicza prehistorycznego fantasy i science fiction. Zdjęcia kręcono na terenie Kapadocji (Turcja).

</doc>
<doc id="1754606" url="https://pl.wikipedia.org/wiki?curid=1754606" title="Umowa białowieska">
Umowa białowieska



</doc>
<doc id="1754609" url="https://pl.wikipedia.org/wiki?curid=1754609" title="Nicolas Figère">
Nicolas Figère

Nicolas Figère (ur. 19 maja 1979 w Moulins) – francuski lekkoatleta, młociarz.
Osiągnięcia.
Kontrola antydopingowa przeprowadzona po Superlidze Pucharu Europy (23 czerwca 2007, Monachium) wykazała u Figère obecność niedozwolonych środków. Sankcja indywidualna nie była dotkliwa – publiczne ostrzeżenie oraz miesięczna dyskwalifikacja. Bardziej dotkliwe było anulowanie wyniku zawodnika z tej imprezy, francuskiej drużynie odebrano punkty wywalczone w tej konkurencji, w wyniku czego odebrano im zwycięstwo na tej imprezie (ostatecznie wygrana przypadła Niemcom).

</doc>
<doc id="1754611" url="https://pl.wikipedia.org/wiki?curid=1754611" title="Regionalizacja fizycznogeograficzna Białorusi">
Regionalizacja fizycznogeograficzna Białorusi

Jest niekwestionowane, że terytorium dzisiejszej Białorusi w całości zalicza się do Europy Wschodniej, a w jej ramach – do Niżu Wschodnioeuropejskiego. Natomiast podział na jednostki niższego rzędu jest rozbieżny.
Regionalizacja fizycznogeograficzna Białorusi według UKD.
Zgodnie z uniwersalną dziesiętną regionalizacją fizycznogeograficzną Europy według FID terytorium dzisiejszej Białorusi w całości leży w Europy Wschodniej, w jej ramach – w obrębie Niżu Wschodnioeuropejskiego (8), a w nim – w obrębie Niżu Wschodniobałtycko-Białoruskiego (84).
Powyższa regionalizacja bez wyjaśnienia pomija jednak fakt, że niewielka część terytorium Białorusi leży w obrębie Grzędy Smoleńsko-Moskiewskiej (833), należącej do Niziny Środkoworosyjskiej (83).
84 Niż Wschodniobałtycko-Białoruski

</doc>
<doc id="1754613" url="https://pl.wikipedia.org/wiki?curid=1754613" title="Bundesliga austriacka w piłce nożnej (2008/2009)">
Bundesliga austriacka w piłce nożnej (2008/2009)

Rozgrywki Bundesligi w sezonie 2008/2009, czyli najwyższego poziomu piłkarskiego w Austrii były 98. sezonem w historii. Rozpoczęto je 8 lipca 2008 a zakończono 31 maja 2009.
Wyniki.
Każdy zespół gra z każdym z zespołów mecz i rewanż co stanowi pierwszą rundę. W drugiej rundzie wszystkie drużyny rozgrywają ponownie ze sobą mecz i rewanż.
Najlepsi strzelcy.
"Źródło: bundesliga.at"

</doc>
<doc id="1754614" url="https://pl.wikipedia.org/wiki?curid=1754614" title="Brian Simpson">
Brian Simpson

Brian Simpson (ur. 6 lutego 1953 w Leigh) – brytyjski polityk, poseł do Parlamentu Europejskiego III, IV, V, VI i VII kadencji.
Życiorys.
Świadectwo w zakresie edukacji otrzymał w 1974. Potem do 1989 pracował jako nauczyciel wychowania fizycznego w Liverpoolu. W latach 1981–1986 był radnym hrabstwa Merseyside oraz wiceprezesem portu lotniczego w Liverpoolu. Od 1987 do 1991 był radnym okręgu miejskiego Warrington. W 1989 po raz pierwszy uzyskał mandat posła do Parlamentu Europejskiego. W 1990 został m.in. prezesem Królewskiego Towarzystwa Zapobiegania Okrucieństwu wobec Zwierząt w okręgu Warrington, Halton i St Helens, dożywotnim członkiem władz Royal National Lifeboat Institution, a także prezesem klubu krykieta w Golborne.
W 1994 i 1999 ponownie uzyskiwał mandat eurodeputowanego, w PE zasiadał do 2004, następnie do 2006 był dyrektorem North West Rail Campaign. W 2006 kolejny raz wszedł do Europarlamentu, w 2009 skutecznie ubiegał się o reelekcję. W VII kadencji został przewodniczącym Komisji Transportu i Turystyki.
Żonaty, ma troje dzieci.

</doc>
<doc id="1754618" url="https://pl.wikipedia.org/wiki?curid=1754618" title="Richard Tandy">
Richard Tandy

Richard Tandy (ur. 26 marca 1948 w Birmingham w Anglii) – brytyjski keyboardzista rockowy, basista, gitarzysta i wokalista, najbardziej znany ze współpracy z zespołem Electric Light Orchestra.

</doc>
<doc id="1754619" url="https://pl.wikipedia.org/wiki?curid=1754619" title="Plac Wojska Polskiego w Bielsku-Białej">
Plac Wojska Polskiego w Bielsku-Białej

Plac Wojska Polskiego – plac w śródmieściu Bielska-Białej (w administracyjnej dzielnicy Biała Wschód), jeden z dwóch – obok pl. Wolności – rynków dawnego miasta Biała. Został wytyczony w 1723 w momencie nadania Białej praw miejskich. Zabudowa placu jest bardzo zróżnicowana: począwszy od kamienic z początku XIX wieku przez budynki secesyjne po dom handlowy Klimczok otwarty w 1988.
Układ i płyta.
Plac jest zbliżony kształtem do prostokąta o długości 100 m na osi północ-południe i 80 m na osi wschód-zachód. Jego powierzchnia wynosi 8000 m².
Od południa ograniczony jest przez ulica 11 Listopada – główny deptak handlowy miasta. Wpada ona w narożnik południowo-zachodni i wybiega z narożnika południowo-wschodniego. Pierzeję południową, która według numeracji budynków jest przyporządkowana do ulicy 11 Listopada, przecina wlot ul. Ratuszowej. Z narożnika północno-wschodniego wybiega ulica Targowa, a z północno-zachodniego ulica Łukowa. Pierzeję północną (zachowaną tylko częściowo) przecina ulica Cyniarska.
W 2021 rozpoczęła się gruntowna przebudowa placu, w ramach której cały zostanie przekształcony w strefę pieszą. Do tego czas wyłączona z ruchu była tylko południowa część, stanowiąca jednocześnie fragment ulicy 11 Listopada. Resztę zajmował dwuczęściowy płatny parking wraz z postojem taksówek, a wzdłuż północnej pierzei biegła jezdnia, stanowiąca łącznik między ulicami Łukową, Cyniarską oraz Targową. Pośrodku znajdował się niewielki skwer z szaletami miejskimi.
Historia.
Plac powstał w 1723 jako rynek świeżo lokowanego miasta Biała. Parcele budowlane zapełniały się domami bardzo wolno. Przekazy mówią, że jeszcze pod koniec XVIII wieku rynek nie był całkowicie zabudowany. Wspomina o tym m.in. "Kronika miasta Białej" z 1813 autorstwa Wacława Chamrata, w której czytamy: "„(...) herb (...), który obecnie zrealizowane znaczenie miał, iż miejscowość Biała – na której rynku znajdowały się jeszcze w ówczesnym czasie zielone zboża jak na zagranicznych polach – tak ma rosnąć (...)”". W 1750 na środku rynku powstał drewniany ratusz i budynek wagi miejskiej. W ratuszu tym 31 października 1769 odbył się zjazd marszałków i konsyliarzy, na którym podpisano akt utworzenia Generalnej Rady Stanów Skonfederowanych (tzw. „Generalności”), czyli naczelnej władzy konfederacji barskiej. Zabudowę wszystkich czterech pierzei stanowiły parterowe, główne drewniane kamienice, tzw. kramnice. Po wytyczeniu w latach 80. XVIII wieku Nowego Rynku, obecny plac Wojska Polskiego zyskała nazwę "Alter Ring" ("Stary Rynek"). Potocznie do dziś nazywany jest "pierwszym rynkiem bialskim".
Z początkiem XIX wieku dotychczasową drewnianą zabudowę zaczęto zastępować budynkami murowanymi, coraz częściej jednopiętrowymi. W 1827 w pierzei północnej, na rogu dzisiejszej ulicy Ratuszowej, powstał nowy, klasycystyczny, budynek ratusza. Rozebrano wówczas stary ratusz z 1750 i sąsiadującą z nim wagę miejską. W drugiej połowie stulecia zabudowa placu zaczęła przybierać współczesny wygląd. Stare, bezstylowe, prowincjonalne kamieniczki stopniowo ustępowały miejsca pod nową zabudowę, a te, które nie zostały rozebrane, przebudowano. Pierwszym obiektem w stylu historyzmu był neobarokowy pałacyk miejski Strzygowskich wybudowany w 1880 na rogu ulicy Ratuszowej (naprzeciw ówczesnego ratusza). W 1897 oddano do użytku nowy neorenesansowy gmach ratusza przy placu Ratuszowym. Stary ratusz stał się jedynie siedzibą Sądu Powiatowego, przestał też być dominantą bialskiego rynku, przyćmiony chociażby przez sąsiednie kamienice: Juliusa Korna i Racheli Mehl. W pierwszej dekadzie XX wieku w pierzei północnej powstały dwie charakterystyczne kamienice w stylu secesyjnym – narożna kamienica Pod Żabami mieszcząca w początkowym okresie winiarnię Zygmunta Nahowskiego oraz sąsiadująca z nią wybudowana dla brata winiarza, Jana Nahowskiego. Od 1867 do 1950 w kamienicy na rogu ul. Targowej (naprzeciw „Żab”) miało siedzibę starostwo powiatu bialskiego.
W 1890 plac, nadal funkcjonujący jako plac targowy, przemianowano na "Josefsplatz" na cześć cesarza Józefa II. Po 1918, kiedy Biała weszła w skład państwa polskiego, powrócono do historycznej nazwy placu w polskim brzmieniu "Rynek". W latach 1939–1945 nosił on nazwę "Schillerplatz". Obecna nazwa funkcjonuje nieprzerwanie od 1945.
Wraz z rozwojem motoryzacji płyta placu zaczęła pełnić funkcję parkingu, bialski rynek stał się także ważnym węzłem komunikacyjnym – dzisiejsza ulica 11 Listopada była główną drogą wylotową z centrum miasta w kierunku Krakowa, a ważne miejskie arterie stanowiły też ulice Ratuszowa i Targowa. Kursowało tędy kilka linii autobusowych. Dopiero w latach 70., za sprawą budowy dzisiejszych ulic Stojałowskiego i Dmowskiego, udało się wyeliminować ruch kołowy z 11 Listopada i Ratuszowej. W okresie powojennym doszło także do zmian w architekturze i układzie przestrzennym. W latach 80. wyburzono kamienice w pierzei północnej, po zachodniej stronie ul. Cyniarskiej, otwierając plac na gmach Spółdzielczego Domu Handlowego "Klimczok", który bardzo kontrastuje ze zwartą zabudową historyczną. Podczas remontów usunięto całą ornamentykę kamienicy „Stefanka” (w pierzei północnej, nr 9) i kamienicy Juliusza Korna (w pierzei południowej, 11 Listopada 34), będącej niegdyś jedną z najbardziej dekoracyjnych kamienic Białej. Z krajobrazu zniknęła także pompa wodna stojąca w centralnej części placu od lat 90. XIX wieku.
Na pocz. XXI wieku podjęto decyzję o przebudowie placu – wyeliminowaniu samochodów poprzez budowę parkingu podziemnego i zagospodarowaniu płyty jako strefy pieszej oraz zabudowie północno-zachodniej pierzei. Rozpisany w 2007 konkurs architektoniczny wygrał zespół pod kierownictwem Stanisława Nestrypke. Projekt, zakładający "„wyeksponowanie pustki”", wywołał wiele kontrowersji wśród mieszkańców miasta ze względu na brak zieleni ani żadnych innych elementów takich jak oświetlenie czy ławki (poza wymaganą zrekonstruowaną pompą wodną), a także zabudowę północno-zachodniej pierzei nowoczesną architekturą, według krytyków nie pasującą do placu nie mniej, niż SDH Klimczok (który nowe budynki mają zasłonić). Doszło nawet do napisania przez bielskiego historyka sztuki, Krzysztofa Czyża, listu protestacyjnego, pod którym podpisało się kilkadziesiąt osób. Władze miejskie podjęły decyzję o odłożeniu przebudowy do zakończenia dwóch innych inwestycji – przebudowy ul. Wyzwolenia i budowy hali wielofunkcyjnej w Olszówce oraz rozpisaniu konkursu na nowe budynki po zakończeniu przebudowy samego placu. Temat rewitalizacji i zmiany charakteru dawnego rynku bielskiego powracał następnie w lokalnej debacie publicznej przez kilkanaście lat, do spornych zagadnień należały m.in. kwestia ewentualnej budowy parkingu podziemnego, plan usunięcia „kultowej” budki z lodami "Eskimo" jako "„nieprzystającej do nowej koncepcji placu”" oraz ilość zieleni przewidzianej w poszczególnych projektach. Ostatecznie przebudowa rozpoczęła się w październiku 2021, nie przewidziano w jej ramach ani budowy parkingu podziemnego ani ponownej zabudowy północno-zachodniego narożnika placu.
W latach 2007–2010 na placu znajdowała się główna estrada Święta Ulicy 11 Listopada. W sierpniu 2009 zainstalowano tu jeden z pierwszych miejskich punktów darmowego dostępu do internetu (hotspotów). 3 grudnia 2020 przed starym ratuszem bialskim u wlotu ulicy Ratuszowej odsłonięto pomnik Smoka Wawelskiego i Bartoliniego Bartłomieja herbu Zielona Pietruszka – postaci z serialu animowanego" Porwanie Baltazara Gąbki". We wrześniu 2021 dołączył do nich szpieg Don Pedro z mypingiem. Brązowe rzeźby należą do tworzonego szlaku pomników postaci z kreskówek wyprodukowanych przez bielskie Studio Filmów Rysunkowych.
Zabudowa.
Najbardziej reprezentacyjną południową pierzeję przecina wlot ulicy Ratuszowej. Po jej wschodniej stronie znajduje się neobarokowy pałacyk miejski Strzygowskich z 1880, obecnie siedziba Dzielnicowej Biblioteki Publicznej – jednej z siedemnastu filii Książnicy Beskidzkiej. Po przeciwnej stronie ulicy stoi klasycystyczny dawny ratusz Białej wybudowany w 1827 i podwyższony o drugie piętro około 1870, który pełnił swoją funkcję do roku 1897 (potem do 1950 był siedzibą Sądu Powiatowego, obecnie jest zwykłą kamienicą mieszkalno-sklepową). Sąsiaduje z nim kamienica Juliusa Korna (brata Carla Korna) z 1902 – niegdyś neorenesansowa, w czasie remontu w okresie PRL pozbawiony wszystkich detali architektonicznych, artykulacji ścian, wieżyczek i wykusza. Kolejną jest trzypiętrowa neorenesansowa kamienica Racheli Mehl wybudowana w 1903.
W pierzei zachodniej znajdują się trzy kamienice z lat 90. XIX wieku wybudowane w stylu neorenesansowym dla: Ryszarda Königa (nr 1), Rudolfa Michalczyka (nr 2) oraz Jana Czecha (nr 3). Trzy pozostałe (nr 4-6) pochodzą jeszcze z pierwszej połowy XIX wieku, przy czym tylko nr 4 i 5 zachowały swój pierwotny kształt.
Pierzeję północną przecina ulica Cyniarska. Budynki po jej zachodniej stronie (z I połowy XIX wieku) wyburzono w latach 80. XX wieku, otwierając plac na gmach Spółdzielczego Domu Handlowego "Klimczok" (otwarty w 1988), którego architektura wyraźnie kontrastuje z okoliczną zabudową. Z kolei po wschodniej stronie Cyniarskiej znajduje się narożna kamienica nr 9 z końca XIX wieku o skromnych cechach neorenesansowych, jednopiętrowa kamienica "Stefanka" (nr 10) z I poł. XIX wieku pozbawiona w okresie powojennym oryginalnego detalu oraz neorenesansowa narożna kamienica nr 11, w której w latach 1867–1950 mieściło się starostwo powiatu bialskiego, a obecnie – przychodnia medyczna "Trójka". W latach 1930–1939 zamieszkiwali w niej starosta Stanisław Alberti i jego żona Kazimiera.
Dominantą pierzei wschodniej jest secesyjna kamienica Pod Żabami w Bielsku-Białej wybudowana w 1903 według projektu Emanuela Rosta juniora dla Zygmunta Nahowskiego, który prowadził w niej swoją winiarnię. Posiada bardzo dekoracyjną elewację imitującą mur pruski, a nad portalem od strony ulicy Targowej znajdują się rzeźby dwóch ubranych we fraki żab; żaby te są jednym z symboli Bielska-Białej. Sąsiaduje z nią kamienica nr 13 wybudowana w tym samym roku także w stylu secesyjnym dla brata Zygmunta, Jana Nahowskiego. Kamienica nr 14 z lat 90. XIX wieku została nadbudowana roku 1910. Kolejne budynki, nr 15, 16 i 17, istnieją w niezmienionym kształcie od I połowy XIX wieku. W tym ostatnim mieści się apteka Pod Białym Orłem – najstarsza bialska apteka założona w 1701 i nieprzerwanie od 1910 prowadzona przez rodzinę Ganszerów. 
W północno-wschodnim narożu placu znajduje się ewangelicki kościół Marcina Lutra. Został zbudowany w stylu klasycystycznym w latach 1782–1788, przy czym większość wyposażenia wnętrza pochodzi z lat 30. XIX wieku. Na płycie placu blisko południowo-wschodniego narożnika stała od lat 70. XX wieku do 2022 charakterystyczny czerwono-żółty kiosk "Eskimo", w którym prowadzono handel lodami włoskimi oraz rurkami z kremem.

</doc>
<doc id="1754620" url="https://pl.wikipedia.org/wiki?curid=1754620" title="Kościół św. Andrzeja i św. Wawrzyńca w Baranowie">
Kościół św. Andrzeja i św. Wawrzyńca w Baranowie

Kościół pw. św. Andrzeja Apostoła i św. Wawrzyńca w Baranowie – kościół we wsi Baranów w gminie Baranów, powiecie kępińskim (województwo wielkopolskie).
Kościół został zbudowany w 1732 roku z fundacji Anny Śleżyńskiej lub Zofii Stoińskiej (różnie podają źródła), podstoliny łukowskiej. W 1823 roku odbudowany po pożarze, w którym spłonęła dwuwieżowa fasada. Kilkakrotnie restaurowany - 1915 nowa polichromia, 1957 nowy strop, ostatnio w 1990 roku. Świątynia konstrukcji zrębowej, z zewnątrz oszalowana, orientowana, posiada jedną nawę z węższym prezbiterium zamkniętym trójbocznie. Od strony południowej do nawy przylega kaplica św. Wojciecha, dobudowana w 1869 r. z drewna pochodzącego z rozebranego kościoła w Słupi koło Kępna, z sygnaturą z 1637 r. Do prezbiterium od północy przylega zakrystia i magazynek. Dwuspadowy dach kościoła pokryty jest gontami. Nad nawą mała wieżyczka na sygnaturkę dobudowana w 1844 roku z barokową latarnią zwieńczoną cebulastym hełmem. Wewnątrz nawy i prezbiterium pozorne sklepienie kolebkowe z polichromią w stylu ludowym, w kaplicy ośmioboczna pozorna kopuła.
Późnobarokowy ołtarz główny z 1785 roku, jest ozdobiony rzeźbami św. Jana Nepomucena oraz nieznanego biskupa i obrazem adoracji Dzieciątka Jezus z poł. XVII w. Świątynia ma trzy ołtarze boczne oraz późnorenesansową ambonę z baldachimem z około 1640 r. Na belce tęczowej, wewnątrz kościoła, ustawiony jest krzyż, a obok niego barokowe figury Matki Bożej i św. Jana Apostoła z 2 poł. XVII w. Chór muzyczny wsparty na czterech słupach z prospektem organowym z XVIII w.

</doc>
<doc id="1754621" url="https://pl.wikipedia.org/wiki?curid=1754621" title="Fabryka Maszyn Górniczych &quot;Niwka&quot;">
Fabryka Maszyn Górniczych &quot;Niwka&quot;

Fabryka Maszyn Górniczych "Niwka" S.A. – jedna z najstarszych w Polsce fabryk maszyn górniczych, położona na południu Sosnowca, w dzielnicy Niwka.
Eksport.
Duża część wyrobów Fabryki Maszyn Górniczych "Niwka" w okresie PRL-u była eksportowana. Maszyny z "Niwki" sprzedawano do kopalń na czterech kontynentach, w kilkudziesięciu krajach, m.in.:

</doc>
<doc id="1754624" url="https://pl.wikipedia.org/wiki?curid=1754624" title="Lactarius">
Lactarius



</doc>
<doc id="1754625" url="https://pl.wikipedia.org/wiki?curid=1754625" title="Lactarius quietus">
Lactarius quietus



</doc>
<doc id="1754628" url="https://pl.wikipedia.org/wiki?curid=1754628" title="Dorota Dziekiewicz-Pilich">
Dorota Dziekiewicz-Pilich

Dorota Dziekiewicz-Pilich (ur. 25 czerwca 1969 w Szczecinku) – polska rzeźbiarka, twórczyni statuetki Nagrody Muzycznej Fryderyka.
Edukacja.
Ukończyła Liceum im. Księżnej Elżbiety w Szczecinku oraz Uniwersytet Artystyczny w Poznaniu (Wyższa Szkoła Sztuk Plastycznych). Studiowała w pracowni rzeźby prof. Józefa Petruka i prof. Józefa Kopczyńskiego, u którego uzyskała dyplom w 1993 roku.
Rodzaj rzeźby.
Dziekiewicz-Pilich wykonuje głównie rzeźby z brązu metodą wosku traconego. Ulubionymi rodzajami rzeźby uprawianymi przez artystkę są portret i groteska. Artystka wykonuje również małe formy użytkowe: statuetki, medale, tablice pamiątkowe, biżuterię oraz wzory użytkowe.
Ważne miejsce w twórczości Doroty Dziekiewicz-Pilich zajmuje tematyka dziecięca. Tej tematyce poświęciła wiele prac, które w realistyczny, czasem groteskowy sposób przedstawiają dziecięce portrety, zabawy, taniec, psoty, igraszki. O swoich inspiracjach napisała:
Dorota Dziekiewicz-Pilich zajmuje się także realizacją dużych form rzeźbiarskich, np. projekt-koncepcja pomnika upamiętniającego obecność papieża Jana Pawła II na placu Piłsudskiego w Warszawie (2005), projekt fontanny pt. „Mali muzykanci z Pruszkowa” (2009) oraz pomnik Adama Giedrysa w Szczecinku (2009).
Nagrody i osiągnięcia.
W 1993 roku otrzymała I nagrodę w konkursie na statuetkę miasta Bytowa.
W 1996 roku wygrała konkurs na projekt statuetki Nagrody Muzycznej „Fryderyk”. W 1998 r. na wystawie „Twarze Fryderyków” zorganizowanej w Galerii Zapiecek zaprezentowała rzeźby przedstawiające nagrodzonych i nominowanych do statuetki Fryderyka artystów jak Stanisław Sojka, Grzegorz Ciechowski, Grzegorz Turnau, Kayah czy Justyna Steczkowska. Do figurki statuetki Fryderyka pozował mąż artystki Marcin Pilich.
W 1997 roku rzeźbą „Mała skrzypaczka” ówczesny prezydent Warszawy Marcin Święcicki uhonorował najlepszego polskiego wykonawcę na Międzynarodowym Konkursie Tadeusza Wrońskiego na Skrzypce Solo w Warszawie.
W 2006 roku przyznano jej III miejsce w konkursie ogłoszonym przez Prezydenta Warszawy na koncepcję upamiętniającą obecności Jana Pawła II na pl. Piłsudskiego w Warszawie.
W 2009 wygrała konkurs na pomnik Adama Giedrysa w Szczecinku.
Twórczość.
Do 2007 roku swoje rzeźby i rysunki eksponowała kilkadziesiąt razy indywidualnie i zbiorowo na wystawach w kraju i za granicą. Jej prace z brązu znajdują się w kolekcjach prywatnych w Polsce i za granicą m.in. w Niemczech, Holandii, Francji i Malcie.

</doc>
<doc id="1754630" url="https://pl.wikipedia.org/wiki?curid=1754630" title="Posejdon (ujednoznacznienie)">
Posejdon (ujednoznacznienie)



</doc>
<doc id="1754631" url="https://pl.wikipedia.org/wiki?curid=1754631" title="EPLS">
EPLS



</doc>
<doc id="1754632" url="https://pl.wikipedia.org/wiki?curid=1754632" title="Tragedia Posejdona">
Tragedia Posejdona



</doc>
<doc id="1754633" url="https://pl.wikipedia.org/wiki?curid=1754633" title="Stanisław Ciechan">
Stanisław Ciechan

Stanisław Julian Ciechan (ur. 13 lutego 1932 w Trawnikach, zm. 21 marca 1997 w Chełmie) – polski architekt i polityk, poseł na Sejm PRL VIII kadencji.
Życiorys.
Syn Józefa i Anny. Posiadał wykształcenie podstawowe, pracował w kilku miejscach jako robotnik (m.in. od maja 1959 jako wypalacz klinkieru w Kombinacie Cementowym „Chełm” w Chełmie).
Należał do Związku Młodzieży Polskiej i Związku Młodzieży Socjalistycznej. 27 listopada 1951 wstąpił do Polskiej Zjednoczonej Partii Robotniczej. Od kwietnia 1973 do czerwca 1975 zasiadał w Komitecie Wojewódzkim partii w Lublinie. W latach 1975–1981 był członkiem egzekutywy KW w Chełmie. Od 12 grudnia 1975 do 15 lutego 1980 był zastępcą członka Komitetu Centralnego PZPR. W latach 1980–1985 pełnił mandat posła na Sejm PRL VIII kadencji, reprezentując okręg Chełm. Zasiadał w Komisji Budownictwa i Przemysłu Materiałów Budowlanych oraz w Komisji Obrony Narodowej.
Pochowany na cmentarzu komunalnym w Chełmie.

</doc>
<doc id="1754636" url="https://pl.wikipedia.org/wiki?curid=1754636" title="EPLE">
EPLE



</doc>
<doc id="1754639" url="https://pl.wikipedia.org/wiki?curid=1754639" title="Hickson 90">
Hickson 90

Hickson 90 – zwarta grupa galaktyk powiązanych ze sobą grawitacyjnie. Została skatalogowana przez Paula Hicksona w jego katalogu pod numerem 90. Znajduje się w konstelacji Ryby Południowej w odległości około 100 milionów lat świetlnych od Ziemi.
Opis.
Grupa Hickson 90 zawiera cztery galaktyki powiązane grawitacyjnie: dwie duże galaktyki eliptyczne oraz dwie galaktyki spiralne. Widoczne na zdjęciu wykonanym Kosmicznym Teleskopem Hubble'a trzy galaktyki Hickson 90 silnie ze sobą oddziałują. Znajdująca się w środku galaktyka spiralna NGC 7174 jest zniekształcona i rozciągnięta oddziaływaniem pary dużych galaktyk eliptycznych NGC 7173 oraz NGC 7176. Ponieważ NGC 7174 zawiera mnóstwo gazu i pyłu, wchłonięcie jej przez jej sąsiadki spowoduje gwałtowny proces formowania nowych gwiazd. Końcowym efektem będzie połączenie całej trójki galaktyk w jedną dużą, przewyższającą rozmiarami Drogę Mleczną.
Hickson 90 jest częścią grupy szesnastu galaktyk w gwiazdozbiorze Ryby Południowej.

</doc>
<doc id="1754640" url="https://pl.wikipedia.org/wiki?curid=1754640" title="Dowbysz">
Dowbysz



</doc>
<doc id="1754641" url="https://pl.wikipedia.org/wiki?curid=1754641" title="Reakcja pericykliczna">
Reakcja pericykliczna

Reakcja pericykliczna – typ reakcji chemicznej, podczas której stan przejściowy ma geometrię cykliczną, a sama reakcja przebiega w sposób uzgodniony (nazywany także skoordynowanym). Zwykle tego rodzaju reakcje mają miejsce w przypadku związków organicznych. Istnieje wiele rodzajów tych reakcji, w zależności od dokładnego mechanizmu można je podzielić w następujący sposób:
W większości przypadków są to procesy równowagowe, mogące w zależności od dobranych reagentów i warunków fizykochemicznych zachodzić w obie strony. Można jednakże wyobrazić sobie proces, który, z uwagi na znacznie większą stabilność termodynamiczną produktów zachodzić będzie preferencyjnie w jedną stronę. Niektóre reakcje pericykliczne nie posiadają do końca 'uzgodnionego' mechanizmu (np. cykloaddycje [2 + 2]), ponadto wiele reakcji pericyklicznych katalizowanych przez metale, z formalnego punktu widzenia nie są procesami pericyklicznymi, ponieważ w trakcie ich przebiegu pojawiają się produkty przejściowe stabilizowane przez atomy lub jony określonych metali. Przykładem takiej reakcji jest metateza alkenów, gdzie w dwóch etapach ma miejsce cykloaddycja [2 + 2].

</doc>
<doc id="1754649" url="https://pl.wikipedia.org/wiki?curid=1754649" title="Igol FM">
Igol FM



</doc>
<doc id="1754654" url="https://pl.wikipedia.org/wiki?curid=1754654" title="Parafia Trójcy Świętej w Lawrence">
Parafia Trójcy Świętej w Lawrence

Parafia Trójcy Świętej w Lawrence (ang. "Holy Trinity Parish") – parafia rzymskokatolicka położona w Lawrence w stanie Massachusetts w Stanach Zjednoczonych.
Była jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Ustanowiona w 1905 roku i zamknięta 1 listopada 2004 roku.

</doc>
<doc id="1754655" url="https://pl.wikipedia.org/wiki?curid=1754655" title="Ulises Saucedo">
Ulises Saucedo

Ulises Saucedo (ur. 3 marca 1896 r., zm. 21 listopada 1963 r.) - były boliwijski trener, selekcjoner reprezentacji Boliwii podczas mistrzostw świata 1930, a także sędzia tej imprezy.
Na pierwszym w historii urugwajskim mundialu było piętnastu sędziów: czterech z Europy - Francuz, Rumun Constantin Rădulescu, ówczesny selekcjoner reprezentacji Rumunii, dwaj Belgowie: Henri Christophe i John Langenus oraz jedenastu z obu Ameryk, w tym aż sześciu Urugwajczyków.
Sytuacja, w związku z którą Saucedo i Rădulescu mogli jednocześnie trenować swoich podopiecznych i sędziować mecze mistrzostw świata jest do dziś jedną z najbardziej intrygujących tajemnic w historii mundiali. Zresztą sędziowanie na urugwajskich MŚ było dość kontrowersyjne. Dwie najciekawsze sytuacje z tego mundialu to: akcja z meczu Argentyny z Francją, gdy brazylijski rozjemca Almeida Rego zakończył mecz o sześć minut za wcześnie, oraz wygrany przez Argentynę 6:3 mecz z Meksykiem, w którym Ulises Saucedo podyktował aż trzy rzuty karne. Poza tym był jednym z sędziów-asystentów w finale tego turnieju.
Zresztą z pierwszych mistrzostw świata Boliwijczyk jest pamiętany bardziej jako arbiter niż selekcjoner. Nic dziwnego, skoro jego podopieczni przegrali oba mecze z Jugosławią oraz Brazylią po 0:4. Co ciekawe, w tym drugim spotkaniu obie ekipy wyszły na boisko ... w takich samych strojach. Dopiero po przerwie podopieczni trenera Saucedo zmienili je.

</doc>
<doc id="1754657" url="https://pl.wikipedia.org/wiki?curid=1754657" title="Yuezhi">
Yuezhi

Yuezhi – lud koczowniczy pochodzenia indoeuropejskiego, który ok. 130 p.n.e. zajął Baktrię i założył w niej państwo, przekształcone następnie w Królestwo Kuszanów.
Historia.
Pierwsze pewne wzmianki na temat Yuezhi pochodzą z III w. p.n.e. Według Sima Qiana ich pierwotnym terytorium były tereny dzisiejszej prowincji Gansu. Stamtąd sprawowali oni kontrolę nad większą częścią równiny mongolskiej, być może Dżungarią, terenami na północ od Tienszanu, gdzie mieszkało plemię Wusun, basenem Tarymu i górnym biegiem Huang He. Pozycji Yuezhi, jako dominującej potęgi Azji Środkowej pod koniec III wieku p.n.e., zagrozili Xiongnu. Pokonał ich wtedy nowy "shanyu" Xiongnu, Maodun (209–174 p.n.e.). Kolejną klęskę z jego ręki ponieśli oni w 176 p.n.e., a w 174 i 162 p.n.e. pokonał ich syn Maoduna, Laoshang (174–160 p.n.e.) W rezultacie Yuezhi rozpoczęli migrację w kierunku Azji Środkowej, chociaż niewielka ich część pozostała na miejscu, pośród podlegających niegdyś Yuezhi plemion Qiang. Odtąd byli oni nazywani przez Chińczyków Małymi Yuezhi (Xiao Yuezhi), w odróżnieniu od Wielkich Yuezhi (Da Yuezhi), jak zaczęto nazywać grupę, która udała się na zachód. W Azji Środkowej Yuezhi zostali pokonani przez Wusunów i musieli się udać na południe, w kierunku Sogdiany i Baktrii. W trakcie swojej wędrówki pchnęli oni na południe wielkie masy Saków, które w latach ok. 145 – ok. 130 p.n.e. zalały Królestwo Greko-Baktryjskie. 
Ok. roku 128 p.n.e. wysłannik cesarza Wudi (140-87 p.n.e.), Zhang Qian, odnalazł wodza Yuezhi w obozie nad Amu-Darią, jednak jego oferta przymierza przeciwko Xiongnu została odrzucona. Yuezhi są często identyfikowani z Tocharami, którzy według Strabona mieli podbić Baktrię i Sogdianę. Jeśli ta identyfikacja jest prawidłowa (co jest jednak kwestią sporną), to w roku 124 lub 123 p.n.e. Yuezhi pokonali i zabili króla Partów Artabanusa I (127–124/123 p.n.e.), ponieważ według Justynusa zrobili to Tocharowie. Niemniej na początku I w. p.n.e. Partowie przedsięwzięli ofensywę w kierunku wschodnim i zajęli Arię, Margianę i być może rejon dzisiejszego Meszhedu. Według „Księgi Późniejszych Hanów” po zajęciu Baktrii Yuezhi podzielili zajęte terytorium pomiędzy pięciu "xihou" (co jest chińską transkrypcją środkowoazjatyckiego tytułu jabgu). Państwo Da Yuezhi stanowiło zatem konfederację pięciu plemion. Jednym z tych plemion byli Kuszanowie. Z późniejszego okresu zachowały się liczne monety niejakiego Herausa (ok. 1-30 n.e.), który nazywał siebie władcą Kuszanów. Zgodnie z „Księgą Późniejszych Hanów” ponad sto lat po podboju Baktrii „"xihou" Guishuang [tj. Kuszanów], Qiujiu Que [tj. Kudzula Kadfizes], napadł na pozostałych czterech "xihou". Sam mianował się królem. Jego królestwo nazywało się Guishuang [tj. Królestwo Kuszanów]”. Kudzula Kadfizes (ok. 30 – ok. 80) był według wszelkiego prawdopodobieństwa następcą Herausa. Dalsza historia Yuezhi to dzieje Królestwa Kuszanów, w którym zjednoczonych zostało pięć plemion konfederacji Da Yuezhi.
Tożsamość etniczna Yuezhi.
Kwestia pochodzenia Yuezhi jest przedmiotem kontrowersji wśród naukowców. Część z nich uważa, że Yuezhi byli odłamem Tocharów, ludu mówiącego językiem indoeuropejskim należącym do grupy kentum, a nie satem, jak sąsiednie ludy irańskie, który znamy niemal wyłącznie z fragmentów pism buddyjskich napisanych po tocharsku, powstających od VI wieku n.e. Argumentują oni, iż wędrówka Yuezhi opisana w źródłach chińskich odpowiada wędrówce ludu nazywanego przez autorów klasycznych Tocharami, zaś kilka wieków po najeździe Yuezhi Baktria zaczęła być nazywana Tocharystanem. Z kolei Ujgurzy nazywali Indoeuropejczyków z Turkiestanu Chińskiego "twγry", w związku z czym tenże lud utożsamia się z Tocharami ze źródeł klasycznych i tak właśnie nazywa. Przeciwnicy tej tezy zauważają, że źródła chińskie nie wspominają o podboju Baktrii przez Yuezhi, lecz jedynie o tym, iż przebywali oni na jej terenie, przy tym nie jest wcale jasne czy chińskie "Daxia" należy utożsamiać z Baktrią. Jeżeli uznać "Daxia" za transkrypcję "Tochara", jak czasem czynią zwolennicy pierwszej koncepcji, to wtedy Sima Qian pisałby o podboju Tocharystanu przez Tocharów, co brzmi raczej dziwnie. Dlatego lepiej uważać Yuezhi za odłam irańskich Saków i wiązać ich z wykopaliskami w Pazyryku oraz „Scytami”, którzy według Herodota już w VII wieku p.n.e. mieszkali na wschód od dzisiejszej południowej Rosji. Jeszcze inna grupa historyków uważa, że Yuezhi byli Kuszanami. Wtedy jednak niezrozumiałym staje się dlaczego Chińczycy używali innych znaków na oznaczenie Yuezhi i Kuszanów.

</doc>
<doc id="1754659" url="https://pl.wikipedia.org/wiki?curid=1754659" title="Hot Mess">
Hot Mess

Hot Mess to trzeci studyjny album amerykańskiego zespołu Cobra Starship. Ukazał się 11 sierpnia 2009 roku. Pierwszym singlem została piosenka "Good Girl Go Bad" wykonana razem z Leighton Meester znaną z serialu Plotkara.
Bonusowe utwory w edycji limitowanej płyty.
12 "I May Be Rude but I'm the Truth" - 3:07 
13. "Cobras Never Say Die" - 3:30
14. "Good Girls Go Bad" (Suave Suarez on Pleasure Ryland Remix) - 3:58
15. "Good Girls Go Bad" (Isom Innis Remix) - 4:10
16. "Good Girls Go Bad" (Cash Cash Remix) - 4:40

</doc>
<doc id="1754661" url="https://pl.wikipedia.org/wiki?curid=1754661" title="Doroteusz Fionik">
Doroteusz Fionik

Doroteusz Fionik (białorus. "Дарафей Фіёнік", gwara podlaska "Dorofiej Fijonik", ur. 14 sierpnia 1968 w Bielsku Podlaskim) – etnograf, historyk, założyciel i kustosz prywatnego Muzeum Małej Ojczyzny w Studziwodach, dzielnicy Bielska Podlaskiego, animator kultury białoruskiej na Podlasiu.
Życiorys.
Absolwent Technikum Rolniczego i Wyższego Prawosławnego Seminarium Duchownego w Warszawie z siedzibą przy monasterze św. Onufrego w Jabłecznej nad Bugiem. Studiował również historię i muzealnictwo. Po ukończeniu seminarium był katechetą w Bielsku Podlaskim i działał w Bractwie Młodzieży Prawosławnej, z którego ramienia prowadził rekonstrukcję spalonej podczas II wojny światowej XVIII-wiecznej dzwonnicy cerkwi w Bielsku Podlaskim. W 1993 założył i prowadzi do dzisiaj Muzeum Małej Ojczyzny w Studziwodach, niegdyś wsi podmiejskiej Bielska Podlaskiego. Organizator corocznego (od 2004) festiwalu „Tam po majowuj rosie” w Bielsku Podlaskim i okolicach. W latach 2002–2010 członek Rady Miasta Bielska Podlaskiego. Prowadzi gospodarstwo rolne. Mieszka w Studziwodach z żoną Elżbietą i synami Maksimem i Eliaszem oraz córką Taisą. .
Działalność naukowa.
Od początku lat 90. zajmuje się historią i etnografią ziemi bielskiej. Autor i współautor kilkunastu książek, w tym serii poświęconej historii niewielkich miejscowości na Podlasiu (wspólnie z o. Grzegorzem Sosną). Od 1998 redaktor naczelny i założyciel kwartalnika krajoznawczego „Bielski Hostineć”. W 1994 współzałożyciel Białoruskiego Towarzystwa Historycznego. Współpracownik tygodnika „Niwa”, miesięczników „Przegląd Prawosławny”, „Czasopis”, członek redakcji „Białoruskich Zeszytów Historycznych”.
W 1996 otrzymał jedną z najwyższych nominacji w konkursie Fundacji Kultury „Małe Ojczyzny – tradycja dla przyszłości” za projekt „Bielsk Podlaski – serce pogranicza” (wspólnie z Eugeniuszem Wappą). W 2003 i 2005 stypendysta marszałka województwa podlaskiego w dziedzinie upowszechniania i ochrony dóbr kultury. W 2006 został laureatem Nagrody im. Zygmunta Glogera za działalność animatorską i wydawniczą, ochronę zabytków oraz stworzenie Muzeum Małej Ojczyzny. W 2010 został nagrodzony przez sobór PAKP orderem św. Marii Magdaleny III stopnia.

</doc>
<doc id="1754663" url="https://pl.wikipedia.org/wiki?curid=1754663" title="Jerzy Łazewski">
Jerzy Łazewski

Jerzy Łazewski (ur. 12 kwietnia 1967 w Białymstoku) – polski aktor teatralny i filmowy.
Życiorys.
Jest absolwentem warszawskiej PWST. Współpracował z teatrami Polskim, Studio, Konsekwentnym i Adekwatnym w Warszawie. Występował w spektaklach teatralnych w reżyserii m.in. Jerzego Grzegorzewskiego ("Don Juan" Moliera, "La Bohème" według Wyspiańskiego, "Cztery komedie równoległe" według Dostojewskiego) i Mariusza Trelińskiego ("Lautréamont-Sny"), a także w
Teatrze Telewizji (m.in. w roli tytułowej w "Don Carlosie" Schillera w reżyserii Laco Adamika),
w filmach (m.in.jako Jezus w filmie "Faustyna") i w serialach (m.in. "Plebania").
Laureat I nagrody za monodram "Dwa razy dwa – cztery, czyli wszystko co piękne i wzniosłe" według Dostojewskiego oraz nagrody specjalnej jury za najlepszy scenariusz (razem z Małgorzatą Szyszką) na XXXII Ogólnopolskim Festiwalu Teatrów Jednego Aktora we Wrocławiu.
Prowadził zajęcia z dykcji w warszawskiej Akademii Teatralnej, wykładał również kulturę żywego słowa w Podyplomowym Studium Logopedycznym na Uniwersytecie Kardynała Wyszyńskiego w Warszawie. Jest współautorem podręczników "Uczymy się poprawnej wymowy" oraz "O błędach wymowy książeczka dla dzieci tudzież wyższych urzędników państwowych".

</doc>
<doc id="1754664" url="https://pl.wikipedia.org/wiki?curid=1754664" title="GNU Linux">
GNU Linux



</doc>
<doc id="1754667" url="https://pl.wikipedia.org/wiki?curid=1754667" title="Mistrzostwa Świata w Lekkoatletyce 2007 – rzut oszczepem mężczyzn">
Mistrzostwa Świata w Lekkoatletyce 2007 – rzut oszczepem mężczyzn

Rzut oszczepem mężczyzn – jedna z konkurencji rozegranych podczas 11. Mistrzostw Świata w Lekkoatletyce w roku 2007 na stadionie Nagai w Osace.
Eliminacje rzutu oszczepem rozegrano w piątek 31 sierpnia. Finał odbył się dwa dni później – 2 września. Złoty medal zdobył reprezentant Finlandii Tero Pitkämäki. Jedyny Polak w konkursie – Igor Janik – uplasował się na siódmej pozycji.
Rekordy.
Tabela przedstawia najlepsze w historii wyniki uzyskane na poszczególnych kontynentach oraz podczas mistrzostw świata według stanu przed zawodami.
Eliminacje.
Do zawodów przystąpiło 35 oszczepników z 22 krajów. Sportowcy w rundzie eliminacyjnej zostali podzieleni na 2 grupy. Aby dostać się do finału, w którym startowało 12 zawodników, należało rzucić co najmniej 82,00 m (Q). W przypadku gdyby rezultat ten osiągnęła mniejsza liczba oszczepników lub gdyby żaden ze startujących nie uzyskał minimum, kryterium awansu były najlepsze wyniki uzyskane przez startujących (q). Sportowców podzielono na dwie grupy kwalifikacyjne: A i B. Awans uzyskało po 6 najlepszych z każdej grupy.

</doc>
<doc id="1754669" url="https://pl.wikipedia.org/wiki?curid=1754669" title="Bébé Lilly">
Bébé Lilly

Bébé Lilly – animowana dziewczynka, piosenkarka. Muzyka Bébé Lilly zaliczana do nurtu eurodance, skierowana jest do dzieci. W piosenkach opisuje swe przygody z dziadkiem oraz wyimaginowany świat zabaw. Debiutancki album zatytułowany "Mon Monde à Moi" ukazał się we Francji w 2006 roku. Z wydawnictwa pochodził cieszący się popularnością singel "Allô Papy". Kompozycja była notowana na listach przebojów we Francji, Niemczech, Włoszech i Austrii.
W 2007 roku ukazała się płyta "Mój świat" z piosenkami Bébé Lilly w języku polskim. Animowanej piosenkarce głosu użyczyła Monika Błachnio. W Polsce płyta również odniosła sukces docierając do 5. miejsca listy OLiS i uzyskując certyfikat złotej płyty. Także dwa inne wydawnictwa w Polsce uzyskały certyfikaty sprzedaży: "Karaoke z Bébé Lilly" – złota płyta oraz "Moje DVD" – platynowa płyta DVD.

</doc>
<doc id="1754670" url="https://pl.wikipedia.org/wiki?curid=1754670" title="Galeria im. Sleńdzińskich">
Galeria im. Sleńdzińskich

Galeria im. Sleńdzińskich w Białymstoku – polska galeria monograficzna rodu Sleńdzińskich, założona w 1993 roku, mieszcząca się w dawnym Domu Modlitwy Cytronów przy ul. Waryńskiego. 
Od początku swojego istnienia posiada status galerii miejskiej, wpisanej do rejestru instytucji kultury Miasta Białegostoku, zaś głównym celem jej działalności jest opracowywanie, udostępnianie i upowszechnianie spuścizny rodziny Sleńdzińskich oraz gromadzenie zbiorów związanych tematycznie z kulturą kresów wschodnich. 
W zbiorach galerii znajdują się dzieła Aleksandra, Wincentego, Ludomira i Julitty Sleńdzińskich, kolekcja grafiki wileńskiej pochodzącej z XIX oraz XX w., a także obiekty rzemiosła artystycznego i instrumenty muzyczne m.in.: klawesyn należący do Julitty Sleńdzińskiej, donatorki Galerii.
W salach na parterze znajduje się ekspozycja stała zatytułowana "Sztuka W Genach". Na pierwszym piętrze odbywają się warsztaty plastyczne. Galeria organizuje ponadto cykliczne imprezy pod nazwą "Czwartki u Sleńdzińskich", w ramach których odbywają się spotkania autorskie, promocje książek, koncerty i recitale muzyki poważnej.
Od czerwca 2010 roku Galeria im. Sleńdzińskich dysponuje nową powierzchnią wystawową znajdującą się przy ul. Legionowej 2. W tym miejscu odbywają się wystawy czasowe prac artystów i artystek związanych z Podlasiem, a także inne wydarzenia kulturalne i edukacyjne.
W placówce przy ul. Waryńskiego znajdują się: Dział Zbiorów Artystycznych, Archiwalnych i Badań Regionalnych oraz Dział Edukacji natomiast przy ul. Legionowej - Dział Wystaw, Wydawnictw i Promocji.
Ekspozycje.
Na ekspozycjach czasowych przedstawiono dotychczas m.in.: 
Kierownictwo.
Kierownicy/dyrektorzy galerii
Działalność wydawnicza.
Galeria jest wydawcą kwartalnika muzealnego "Ananke" oraz okolicznościowych katalogów wystaw czasowych. W 2004 roku ukazał się album "Galeria im. Sleńdzińskich w Białymstoku" prezentujący zbiory oraz dotychczasową, ponad dziesięcioletnią, historię.

</doc>
<doc id="1754671" url="https://pl.wikipedia.org/wiki?curid=1754671" title="Mário Alborta Velasco">
Mário Alborta Velasco

Mário Alborta Velasco (ur. 1904, zm. 1976) – boliwijski piłkarz. Grał na pozycji napastnika.
Kariera klubowa.
Podczas kariery piłkarskiej w latach 1925–1939 reprezentował barwy Club Bolívar.
Kariera reprezentacyjna.
Mário Alborta grał w reprezentacji Boliwii w latach dwudziestych i trzydziestych. W 1926 roku uczestniczył w Copa América 1926. Boliwia zajęła na tym turnieju ostatnie, piąte miejsce, a Alborta wystąpił we wszystkich czterech meczach. Rok później ponownie grał na Copa América 1927. Boliwia zajęła czwarte, ostatnie miejsce, a Alborta zagrał we wszystkich trzech meczach. W meczu z Argentyną strzelił jedynego gola dla Boliwii.
W 1930 roku Mário Alborta uczestniczył w mistrzostwach świata 1930. Na Mundialu zagrał w obu meczach z Brazylią i Jugosławią.

</doc>
<doc id="1754673" url="https://pl.wikipedia.org/wiki?curid=1754673" title="Mohammad Mohsen Rabbani">
Mohammad Mohsen Rabbani

Mohammad Mohsen Rabbani (ur. 20 kwietnia 1983) – irański lekkoatleta specjalizujący się w skoku o tyczce.

</doc>
<doc id="1754675" url="https://pl.wikipedia.org/wiki?curid=1754675" title="Mohsen Rabbani">
Mohsen Rabbani



</doc>
<doc id="1754676" url="https://pl.wikipedia.org/wiki?curid=1754676" title="Wasyl Kardasz">
Wasyl Kardasz

Wasyl Jarosławowycz Kardasz, ukr. Василь Ярославович Кардаш, ros. Василий Ярославович Кардаш, "Wasilij Jarosławowicz Kardasz" (ur. 14 stycznia 1973 we Lwowie, Ukraińska SRR) – ukraiński piłkarz, grający na pozycji pomocnika, reprezentant Ukrainy.
Kariera piłkarska.
Kariera klubowa.
Jest wychowankiem SDJuSzOR Karpaty Lwów, w którym w 1990 rozpoczął karierę piłkarską. W 1992 przeszedł do Skały Stryj. W 1993 powrócił do Karpat, a w następnym roku wyjechał do Izraela, gdzie bronił barw klubu Maccabi Hajfa. Po połowie sezonu powrócił na Ukrainę i został piłkarzem Czornomorca Odessa. W 1996 został zaproszony do Dynama Kijów. W sezonie 2000/01 rozegrał tylko 4 mecze w podstawowym składzie Dynama, dlatego przeniósł się do Arsenału, w którym w 2006 zakończył karierę piłkarską.
Kariera reprezentacyjna.
9 kwietnia 1996 debiutował w reprezentacji Ukrainy w meczu towarzyskim z Mołdawią, zremisowanym 2:2. Wcześniej bronił barw młodzieżowej reprezentacji Ukrainy.

</doc>
<doc id="1754679" url="https://pl.wikipedia.org/wiki?curid=1754679" title="Juan Jorge Argote">
Juan Jorge Argote

Juan Jorge Argote (ur. 1 stycznia 1906 r., zm. ?) – boliwijski piłkarz grający na pozycji pomocnika. Mierzył 170 centymetrów, ważył 73 kilogramy.
Kariera klubowa.
Podczas kariery klubowej grał w Club Bolívar.
Kariera reprezentacyjna.
Juan Jorge Argote grał w reprezentacji Boliwii na początku lat trzydziesiątych. Uczestniczył w mistrzostwach świata 1930. Na mundialu rozgrywanym na stadionach Urugwaju wystąpił w przegranym 0-4 meczu z reprezentacji Jugosławii.

</doc>
<doc id="1754686" url="https://pl.wikipedia.org/wiki?curid=1754686" title="Karl August Rex">
Karl August Rex

hrabia Karl August Rex (ur. 1701, zm. 1768) – był saskim politykiem.
Za rządów Augusta III był jednym z ministrów tzw. "Konferencji" ("Conferenz") czyli saskiego gabinetu.
W 1759 roku otrzymał Order Orła Białego i Order Świętego Andrzeja.

</doc>
<doc id="1754687" url="https://pl.wikipedia.org/wiki?curid=1754687" title="Tersane">
Tersane

Tersane - średniowieczna stocznia u podnóża twierdzy w Alanyi w Turcji.
Budowę trwającą rok rozpoczęto w 1227 roku przy Czerwonej Wieży, w sześć lat po zdobyciu miasta przez Alaaddina Keykubata. Stocznia od strony morza posiada pięć doków i ma 56,5m długości oraz 44m głębokości. Budowla powstała po najbardziej nasłonecznionej stronie półwyspu, aby maksymalnie wykorzystać światło dzienne przy budowie łodzi. Nad wejściem znajduje się pieczęć Alaaddina Keykubata oraz zdobienia rozetami. Z jednej strony stoczni znajduje się mały meczet, po drugiej zaś pomieszczenie strażników. Do wnętrza stoczni można dostać się statkiem od strony morza lub pieszo od strony Czerwonej Wieży.
Zarówno stocznia w Alanyi, będąca pierwszą seldżucką stocznią na Morzu Śródziemnym, jak i wybudowana wcześniej seldżucka stocznia na Morzu Czarnym, sprawiły, iż Alaaddin Keykubat otrzymał przydomek „Sułtana Dwóch Mórz”.

</doc>
<doc id="1754688" url="https://pl.wikipedia.org/wiki?curid=1754688" title="Płastuga">
Płastuga



</doc>
<doc id="1754689" url="https://pl.wikipedia.org/wiki?curid=1754689" title="Płastugi">
Płastugi



</doc>
<doc id="1754691" url="https://pl.wikipedia.org/wiki?curid=1754691" title="Książopole-Jałmużny">
Książopole-Jałmużny



</doc>
<doc id="1754693" url="https://pl.wikipedia.org/wiki?curid=1754693" title="Georges Desmarées">
Georges Desmarées

Georges Desmarées (ur. 29 października 1697 w Gimo (Szwecja), zm. 3 października 1776 w Monachium) – malarz niemiecki pochodzenia szwedzkiego.
W Sztokholmie uczył go Martin van Meytens. W 1724 Desmarées wyjechał na dalszą naukę do Amsterdamu. Później działał w Norymberdze, Padwie, Wenecji i Rzymie. Od 1731 roku był nadwornym portrecistą w Monachium. We wczesnym okresie ulegał wpływom Jan Kupecký'ego. Potem rozwijał się samodzielnie i zyskał sławę jednego z najwybitniejszych niemieckich portrecistów.

</doc>
<doc id="1754694" url="https://pl.wikipedia.org/wiki?curid=1754694" title="Order Świętego Andrzeja">
Order Świętego Andrzeja



</doc>
<doc id="1754695" url="https://pl.wikipedia.org/wiki?curid=1754695" title="Parafia św. Michała Archanioła w Lynn">
Parafia św. Michała Archanioła w Lynn

Parafia św. Michała Archanioła w Lynn (ang. "St. Michael the Archangel Parish") – parafia rzymskokatolicka położona w Lynn w stanie Massachusetts w Stanach Zjednoczonych.
Była jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest związana z patronem, św. Michałem Archaniołem.
Ustanowiona w 1906 roku.
Parafia zamknięta 25 czerwca 2006 roku.

</doc>
<doc id="1754696" url="https://pl.wikipedia.org/wiki?curid=1754696" title="Edward de Virion">
Edward de Virion

Edward de Virion herbu Leliwa ps. „Red” (ur. 21 stycznia 1924 w Rudawie, zm. 23 kwietnia 1993 w Południowej Afryce) – polski i brytyjski wojskowy, działacz polonijny, przewodniczący Rady Polonii RPA.
Życiorys.
Urodził się w rodzinie Włodzimierza i Ireny z domu Brunow. Był starszym bratem Stanisława (ur. 1928) ps. „Gustaw”.
W czasie II wojny światowej żołnierz Armii Krajowej. W stopniu kaprala podchorążego walczył w powstaniu warszawskim, w szeregach 1. kompanii Zgrupowania Bartkiewicz. Po powstaniu w niewoli niemieckiej. Był podchorążym 2 Korpusu Polskiego we Włoszech, a później żołnierzem jednostek specjalnym wojska brytyjskiego (Intelligence Corps). W 1962 zamieszkał w Republice Południowej Afryki, gdzie przez kilka dziesięcioleci stał na czele Rady Polonii.
Został odznaczony przez Rząd RP na uchodźstwie Srebrnym Krzyżem Zasługi z Mieczami oraz w 1976 Złotym Krzyżem Zasługi.

</doc>
<doc id="1754697" url="https://pl.wikipedia.org/wiki?curid=1754697" title="Pokój drezdeński">
Pokój drezdeński

Pokój drezdeński – traktat podpisany 25 grudnia 1745 roku pomiędzy Austrią, Prusami i Saksonią, kończący II wojnę śląską i potwierdzający warunki pokoju wrocławskiego i berlińskiego.
W ramach traktatu pruski król Fryderyk II Wielki uznał Franciszka I jako cesarza rzymskiego, w zamian utrzymał kontrolę nad Śląskiem, który zdobył w wyniku I wojny śląskiej. Ponadto Saksonia wypłaciła Prusom milion talarów tytułem reparacji.

</doc>
<doc id="1754698" url="https://pl.wikipedia.org/wiki?curid=1754698" title="Zatoka Stołowa">
Zatoka Stołowa

Zatoka Stołowa (ang. "Table Bay", afrikaans: "Tafelbaai") – zatoka na Oceanie Atlantyckim, u południowo-zachodnich wybrzeży Republiki Południowej Afryki. Na jej brzegami leży miasto Kapsztad, a w samej zatoce położona jest wyspa Robben Island, służąca dawniej za więzienie. Ponad zatoką wznosi się Góra Stołowa.

</doc>
<doc id="1754701" url="https://pl.wikipedia.org/wiki?curid=1754701" title="Turystyka gejowska">
Turystyka gejowska



</doc>
<doc id="1754703" url="https://pl.wikipedia.org/wiki?curid=1754703" title="Sonia Alfano">
Sonia Alfano

Sonia Alfano (ur. 15 października 1971 w Mesynie) – włoska polityk, działaczka antymafijna, posłanka do Parlamentu Europejskiego VII kadencji.
Życiorys.
Ukończyła liceum ogólnokształcące, podjęła następnie studia na Wydziale Prawa Uniwersytetu w Palermo. Przerwała je po śmierci swojego ojca, dziennikarza Beppe Alfano, zabitego na zlecenie mafii. Od tego czasu zaczęła uczestniczyć w różnych akcjach publicznych na rzecz ograniczania wpływów grup przestępczych oraz wyjaśniania mafijnych zbrodni. Była m.in. koordynatorem regionalnym organizacji "Ammazzateci tutti".
W 2008 bez powodzenia ubiegała się o urząd prezydenta regionu Sycylia. W wyborach w 2009 z listy partii Włochy Wartości uzyskała mandat posłanki do Parlamentu Europejskiego VII kadencji. Została członkinią grupy Porozumienia Liberałów i Demokratów na rzecz Europy oraz Komisji Wolności Obywatelskich, Sprawiedliwości i Spraw Wewnętrznych. W PE zasiadała do 2014.

</doc>
<doc id="1754708" url="https://pl.wikipedia.org/wiki?curid=1754708" title="Angra Pequena">
Angra Pequena



</doc>
<doc id="1754709" url="https://pl.wikipedia.org/wiki?curid=1754709" title="Matka Boska Trocka">
Matka Boska Trocka



</doc>
<doc id="1754711" url="https://pl.wikipedia.org/wiki?curid=1754711" title="Marcin Kubiak (dyplomata)">
Marcin Kubiak (dyplomata)

Marcin Kubiak (ur. 4 listopada 1969 w Warszawie) – polski lekarz, urzędnik państwowy i dyplomata, ambasador RP w Zimbabwe (2007–2008), RPA (2008–2012), Malezji (2015–2017) i Iraku (od 2020), podsekretarz stanu w resortach związanych z rozwojem (2013–2014).
Życiorys.
W latach 1988–1994 studiował medycynę na Wydziale I Lekarskim Akademii Medycznej w Warszawie, po czym przez rok pracował w stołecznym Państwowym Szpitalu Klinicznym nr 1. Od 1995 do 1997 odbył studia w Krajowej Szkole Administracji Publicznej (V promocja). W 1996 odbył staże w Ministerstwie Spraw Zagranicznych (Departament Afryki, Azji, Australii i Oceanii) oraz Treasury Board of Canada Secretariat w Ottawie.
Od 1997 był zatrudniony w Departamencie Afryki, Azji, Australii i Oceanii MSZ jako starszy ekspert. W latach 1998–2003 pełnił obowiązki II, a później I sekretarza Ambasady RP w Kenii. Po powrocie do kraju w 2003 został zatrudniony jako I sekretarz i radca Departamentu Afryki i Bliskiego Wschodu (do 2005). Później przez ponad rok, do października 2006, pełnił funkcję zastępcy dyrektora tegoż departamentu. Następnie w tym samym departamencie był radcą i I radcą. W 2009 awansowany do stopnia radcy-ministra.
We wrześniu 2007 otrzymał nominację na stanowisko ambasadora RP w Zimbabwe (placówka została zamknięta w 2008), a w styczniu 2009 rozpoczął pełnienie obowiązków jako ambasador RP w Republice Południowej Afryki. Kierując placówką w RPA, był akredytowany także w Botswanie, Mozambiku, Namibii i Zimbabwe. Pełnił funkcję ambasadora desygnowanego w Malawi, Lesotho, Suazi i Zambii. 15 grudnia 2012 został odwołany z ww. stanowisk.
28 lutego 2013 mianowany podsekretarzem stanu w Ministerstwie Rozwoju Regionalnego. 28 listopada 2013 został podsekretarzem stanu w Ministerstwie Infrastruktury i Rozwoju, zakończył urzędowanie 18 grudnia 2014. W 2015 powołany na ambasadora RP w Malezji z akredytacją w Brunei, a następnie także na Filipinach. Zakończył urzędowanie w 2017. W marcu 2020 otrzymał nominację na ambasadora RP w Iraku. Placówkę objął 1 sierpnia 2020. Listy uwierzytelniające złożył na ręce prezydenta Barhama Saliha 24 września 2020.
Posługuje się językiem angielskim i francuskim.

</doc>
<doc id="1754713" url="https://pl.wikipedia.org/wiki?curid=1754713" title="Zatoka Luderitza">
Zatoka Luderitza



</doc>
<doc id="1754719" url="https://pl.wikipedia.org/wiki?curid=1754719" title="Alistair Overeem">
Alistair Overeem

Alistair Cees Overeem (ur. 17 maja 1980 w Londynie) – holenderski kickbokser i zawodnik MMA, mistrz Strikeforce (2007) oraz tymczasowy mistrz DREAM (2010) w wadze ciężkiej, a także zwycięzca K-1 World GP 2010.
Życiorys.
Urodził się w Hounslow (jedno z londyńskich boroughs) ze związku Jamajczyka i Holenderki. Po rozwodzie rodziców, w wieku 6 lat przeprowadził się wraz z matką na stałe do Holandii. Po kądzieli jest daleko spokrewniony z panującym w Holandii królewskim rodem orańskim. Ma starszego o 4 lata brata Valentijna.
Kariera MMA.
PRIDE FC.
Profesjonalny debiut w MMA zanotował w 1999 roku na gali It’s Showtime w Haarlemie. Następnie walczył dla organizacji RINGS i 2H2H.
W 2002 roku zadebiutował na ringu PRIDE FC. Rok później wystartował w turnieju PRIDE Middleweight Grand Prix 2003. Odpadł w ćwierćfinale znokautowany przez Chucka Liddella. W 2005 roku wziął udział w kolejnej edycji tej imprezy i tym razem, po pokonaniu przez poddanie Vitora Belforta i Ihora Wowczanczyna, doszedł do półfinału. W walce o finał został znokautowany przez późniejszego tryumfatora całego turnieju Maurício Ruę. W 2006 roku walczył w turnieju "Pride Openweight Grand Prix". Przegrał w 1/8 z Fabricio Werdumem przez poddanie.
Hero's, Strikeforce, DREAM.
Po rozwiązaniu PRIDE FC (2007) przeszedł do wagi ciężkiej i walczył następnie dla organizacji Hero’s, Strikeforce i DREAM. 16 listopada 2007 roku zdobył wakujący tytuł mistrza Strikeforce w wadze ciężkiej, pokonując przez poddanie Paula Buentello. W sierpniu 2009 roku Overeem miał bronić pas w walce przeciwko Werdumowi, ale do pojedynku nie doszło z powodu kontuzji ręki Holendra. W końcu po raz pierwszy bronił tytułu 15 maja 2010 roku przeciwko Brettowi Rogersowi. Pokonał go przez techniczny nokaut w pierwszej rundzie na skutek ciosów pięściami w parterze.
31 grudnia 2010 roku, podczas gali Dynamite!! 2010 znokautował w 19 sekund Amerykanina Todda Duffee w walce o tymczasowe mistrzostwo DREAM w wadze ciężkiej.
W 2011 roku wystartował w 8-osobowym turnieju Strikeforce, skupiającym najlepszych zawodników tej organizacji w wadze ciężkiej. 18 czerwca w walce ćwierćfinałowej pokonał przez decyzję Fabricio Werduma. W półfinale miał się zmierzyć z innym Brazylijczykiem, Antônio Silvą. Odmówił jednak walki z nim w wyznaczonym przez telewizję Showtime wrześniowym terminie, powołując się na kontuzję. W rezultacie został usunięty z turnieju, a pod koniec lipca Strikeforce rozwiązała z nim kontrakt.
UFC.
Na początku września porozumiał się i związał z UFC, największą organizacją MMA na świecie.
30 grudnia 2011 roku, w debiucie podczas gali UFC 141, pokonał przez TKO w pierwszej rundzie Brocka Lesnara, zapewniając sobie pozycję pretendenta do mistrzostwa UFC w wadze ciężkiej. Miał zmierzyć się o nie 26 maja 2012 roku z Juniorem dos Santosem, jednak miesiąc wcześniej został wycofany z tej walki z powodu pozytywnego wyniku testu antydopingowego (przekroczony ponad dwukrotnie dopuszczalny poziom testosteronu).
14 marca 2015 roku pokonał Roya Nelsona przez jednogłośną decyzję, podczas UFC 185. 19 grudnia 2015 w końcu doszło do oczekiwanej walki między Overeemem, a dos Santosem. 19 grudnia 2015 Holender pokonał Brazylijczyka przez nokaut w 2. rundzie. 10 września 2016, na UFC 203, zmierzył się o mistrzostwo UFC wagi ciężkiej ze Stipe Miociciem, ostatecznie ulegając mu przez nokaut w 1. rundzie.
4 marca 2017 na UFC 209 znokautował ciosem kolanem Marka Hunta w trzeciej rundzie.
W 2021 roku przegrał przez TKO z Aleksandrem Wołkowem. Kilka tygodniu później został zwolniony z UFC.
Kariera w kick-boxingu.
W K-1 zadebiutował w 2001 roku w przegranej walce z Errolem Parisem podczas GP Holandii. W 2004 roku w Tokio został znokautowany w pokazowym pojedynku przez Glaube Feitosę. Do K-1 powrócił po długiej przerwie w 2008 roku. Podczas sylwestrowej gali Dynamite!! 2008 zmierzył się z byłym mistrzem K-1 w wadze ciężkiej i finalistą K-1 World GP 2008 Badrem Hari. Overeem stał się sprawcą sensacji, nokautując faworyzowanego Marokańczyka już w pierwszej rundzie walki.
W marcu 2009 roku walczył w Jokohamie z mistrzem K-1 Remym Bonjaskym. Przegrał przez decyzję po wyrównanym starciu. Występy te sprawiły, że otrzymał w drodze głosowania internetowego fanów dziką kartę, upoważniającą do udziału w walce eliminacyjnej podczas Final 16 w Seulu. Pokonał tam niespodziewanie Petera Aertsa, zapewniając sobie prawo walki o mistrzostwo K-1 WGP w turnieju finałowym w Jokohamie. W pierwszej walce tego turnieju znokautował kopnięciem kolanem mistrza świata kyokushin Ewertona Teixeirę, w półfinale uległ jednak przez nokaut (reguła 2 nokdaunów) Hariemu.
W październiku 2010 roku podczas Final 16 znokautował w pierwszej rundzie Australijczyka Bena Edwardsa, po raz drugi z rzędu awansując do Finału K-1 WGP. Został on rozegrany 11 grudnia 2010 roku w Tokio. Overeem zdobył tytuł mistrza K-1 WGP, pokonując trzech rywali z rzędu: Tyrone'a Sponga przez decyzję oraz Gokhana Saki i Petera Aertsa przez nokaut.

</doc>
<doc id="1754720" url="https://pl.wikipedia.org/wiki?curid=1754720" title="Matka Boska Łaskawa ze Lwowa">
Matka Boska Łaskawa ze Lwowa



</doc>
<doc id="1754722" url="https://pl.wikipedia.org/wiki?curid=1754722" title="Matka Boska Łaskawa (Lwów)">
Matka Boska Łaskawa (Lwów)



</doc>
<doc id="1754723" url="https://pl.wikipedia.org/wiki?curid=1754723" title="Flaga NRD">
Flaga NRD



</doc>
<doc id="1754726" url="https://pl.wikipedia.org/wiki?curid=1754726" title="Fetyszyzm majtkowy">
Fetyszyzm majtkowy

Fetyszyzm majtkowy – rodzaj fetyszyzmu, którego bodźcem seksualnym są damskie majtki.
Fetyszyzm majtkowy objawia się jako zachowania polegające na wymienianiu się i oglądaniu, w celu osiągnięcia podniecenia seksualnego, drukowanymi bądź elektronicznymi materiałami pornograficznymi prezentującymi majtki, modelowane na młodych dziewczynach bądź kobietach stylizowanych na nie; może też obejmować bezpośredni kontakt z bielizną.
Niektóre osoby wykazują się różną odmianą tego fetyszyzmu, skupiając się na konkretnym typie majtek (na przykład stringach lub figach).
Częstość występowania w populacji.
W celu ustalenia częstości występowania w populacji rozmaitych typów fetyszyzmów, naukowcy przebadali grupę powyżej 5000 osób uczestniczących w 381 internetowych grupach dyskusyjnych. Szacunki przeprowadzono na podstawie:
Wśród badanej próby, 12% respondentów wykazało podniecenie uzyskane z powodu bielizny/majtek.
Sklepy burusera w Japonii.
Używane majtki dziewczęce są sprzedawane w Japonii przez . Nazwa "burusera" powstała z połączenia ze słowa , co oznacza "majtki/pantalony", i , pochodzącego ze słowa . Cała nazwa nawiązuje do tradycyjnego mundurku japońskiej uczennicy, ubranej w strój przypominający ubiór marynarski, spódniczkę w kratkę i majtki ("schoolgirls"). Sklepy te oferują także inne przedmioty galanterii, bielizny czy umundurowania szkolnego. Ubranie takie jest często prezentowane z fotografią dziewczyny w nie ubranej, do której strój ten miał należeć. Klientami są mężczyźni, którzy osiągają podniecenie w wyniku kontaktu z damską bielizną. Artykuły te były sprzedawane również w automatach, podobnych do tych z napojami chłodzącymi.
Uczennice sprzedają swoje używane majtki przez "sklepy burusera" lub bezpośrednio – za pomocą telefonów komórkowych i specjalnych stron w Internecie. W 2004 roku w Japonii zaostrzono prawo, zabraniając kupowania bielizny od osób nieletnich.

</doc>
<doc id="1754727" url="https://pl.wikipedia.org/wiki?curid=1754727" title="Matka Boska Łaskawa Patronka Warszawy">
Matka Boska Łaskawa Patronka Warszawy



</doc>
<doc id="1754729" url="https://pl.wikipedia.org/wiki?curid=1754729" title="Ihor Nakoneczny">
Ihor Nakoneczny

Ihor Anatolowycz Nakoneczny (ukr. Ігор Анатольович Наконечний, ros. Игорь Анатольевич Наконечный, "Igor Anatoljewicz Nakonieczny"; ur. 23 lutego 1960 w Kijowie) – ukraiński piłkarz, grający na pozycji pomocnika, trener piłkarski
Kariera piłkarska.
Kariera klubowa.
Wychowanek Internatu Sportowego w Kijowie. W 1978 rozpoczął karierę piłkarską w SKA Kijów. W 1983 przeszedł do Czornomorca Odessa, a stamtąd w 1989 do Metałurha Zaporoże. Po rozpadzie ZSRR okazał się w SKA Odessa. Przez problemy finansowe w klubie wyjechał do Islandii, gdzie bronił barw klubu Vestmannaeyja. Po 5 meczach powrócił do Ukrainy i został piłkarzem klubu Błaho Błahojewe. Potem powrócił do Zaporoża, gdzie występował w Metałurhu i Wiktorze. Po występach w amatorskiej drużynie Rybak Odessa przeniósł się do SKA-Łotto Odessa, w którym ukończył karierę piłkarską.
Kariera trenerska.
Jeszcze będąc piłkarzem SKA Odessa i SKA-Łotto Odessa pełnił w nich również funkcje trenera. Po zakończeniu kariery zawodniczej pomagał trenerowi w klubach Czornomoreć Odessa i SK Odessa. Przez pewien czas pracował na stanowisku głównego trenera w klubach SK Odessa, Czornomorec-2 Odessa, Sheriff Tyraspol, Constructorul Cioburciu i FC Tiraspol. Latem 2007 był zmuszony opuścić MKT-Araz İmişli z przyczyny rozwiązania klubu. Ponownie wrócił do Czornomorca. 12 sierpnia 2009 przyjął obowiązki głównego trenera klubu, a już od 1 września 2009 powrócił do obowiązków asystenta Czornomorca. W maju 2010 ponownie objął stanowisko głównego trenera klubu.

</doc>
<doc id="1754730" url="https://pl.wikipedia.org/wiki?curid=1754730" title="Ion (dramat Eurypidesa)">
Ion (dramat Eurypidesa)

Ion (gr. "Iōn") – klasyczna tragedia grecka napisana przez Eurypidesa pomiędzy 414 i 412 rokiem p.n.e., której bohaterem jest Ion, mityczny przodek plemienia Jonów. Jest to jedno z 18 zachowanych do dzisiaj dzieł tego autora.
Treść.
W prologu dramatu Hermes wyjaśnia, że tytułowy bohater, młody Ion, jest owocem romansu Apollina i ateńskiej królewny Kreuzy. Młoda matka zdecydowała się na porzucenie nieślubnego syna, jednak na prośbę ojca chłopiec został uratowany przez Hermesa i odtąd wychowywał się w Delfach pod opieką kapłanki wyroczni. Akcja sztuki rozpoczyna się w momencie, gdy Kreuza, po latach, już jako małżonka Achajczyka Ksuthosa, przybywa wraz z mężem do Delf, aby zasięgnąć rady w sprawie swojej bezdzietności. Ksuthos otrzymuje wyrocznię, że pierwszy młodzieniec napotkany po wyjściu ze świątyni będzie jego synem, toteż kiedy spotyka Iona, od razu uznaje go za swego potomka, sądząc, że chłopiec został poczęty w wyniku przygodnego romansu z mieszkanką Delf. Zazdrosna Kreuza planuje zabójstwo rzekomego owocu mężowskiej zdrady, jednak jej zamach zostaje udaremniony. Kiedy młodzieniec zamierza zemścić się na niedoszłej morderczyni, nadchodzi jego stara piastunka, przynosząc skrzynkę z przedmiotami, dzięki którym wychodzi na jaw prawda o pochodzeniu Iona. W finale sztuki jako deus ex machina pojawia się bogini Atena, wygłaszając mowę gloryfikującą Ateny.

</doc>
<doc id="1754731" url="https://pl.wikipedia.org/wiki?curid=1754731" title="Traktat berliński (1742)">
Traktat berliński (1742)

Pokój berliński – traktat podpisany 28 lipca 1742 roku pomiędzy Austrią Marii Teresy i Prusami Fryderyka Wielkiego, kończący, razem z pokojem wrocławskim I wojnę śląską.
W ramach traktatu pruski król Fryderyk II Wielki uzyskał od Austrii większość Śląska, z wyjątkiem okolic Opawy, Cieszyna i Karniowa, oraz hrabstwo kłodzkie.

</doc>
<doc id="1754732" url="https://pl.wikipedia.org/wiki?curid=1754732" title="Matka Boża Cierpliwie Słuchająca">
Matka Boża Cierpliwie Słuchająca



</doc>
<doc id="1754734" url="https://pl.wikipedia.org/wiki?curid=1754734" title="Matka Boska Miłosierdzia">
Matka Boska Miłosierdzia



</doc>
<doc id="1754735" url="https://pl.wikipedia.org/wiki?curid=1754735" title="Mistrzostwa Świata w Lekkoatletyce 2009 – chód na 20 km mężczyzn">
Mistrzostwa Świata w Lekkoatletyce 2009 – chód na 20 km mężczyzn

Chód na 20 km mężczyzn to jedna z konkurencji rozegranych podczas XII mistrzostw świata w lekkoatletyce.
Wymagane minimum A do udziału w mistrzostwach świata wynosiło 1:22:30, natomiast minimum B - 1:24:20.
Chód został rozegrany 15 sierpnia 2009.
Rekordy.
W poniższej tabeli przedstawione są rekord świata, rekord mistrzostw świata, rekord Polski oraz rekordy poszczególnych kontynentów z dnia 13 sierpnia 2009 roku.

</doc>
<doc id="1754739" url="https://pl.wikipedia.org/wiki?curid=1754739" title="Jan z Suczawy">
Jan z Suczawy



</doc>
<doc id="1754754" url="https://pl.wikipedia.org/wiki?curid=1754754" title="Flautando">
Flautando

Flautando (flautato) – technika artykulacyjna podczas gry na instrumentach smyczkowych polegająca na smyczkowaniu przez pocieranie struny za pomocą smyczka na tyle lekko, aby osiągnąć miękkie brzmienie podobne do barwy dźwięku fletu (stąd pochodząca z języka włoskiego nazwa "flautando"). .
Flautando jest także oznaczeniem wykonawczym, umieszczanym w notacji muzycznej, nakazującym grę w ten właśnie sposób. Odwoływane jest przez ordinario.

</doc>
<doc id="1754755" url="https://pl.wikipedia.org/wiki?curid=1754755" title="Flautanto">
Flautanto



</doc>
<doc id="1754756" url="https://pl.wikipedia.org/wiki?curid=1754756" title="EPs (album Roberta Wyatta)">
EPs (album Roberta Wyatta)

EPs – pudełkowy album składanka Roberta Wyatta wydany w 1999 r.
Historia i charakter albumu.
Wydawnictwo to gromadzi na 4 dyskach 4 EP-ki Roberta Wyatta, single i strony B singli oraz dysk 5 zawierający remiksy czterech utworów, które pierwotnie zostały wydane na albumie "Shleep".
Zarówno album "Nothing Can Stop Us" gromadzący single Wyatta z pierwszej połowy lat 80. XX jak i to zbiorcze wydawnictwo udostępniły praktycznie niemożliwe do zdobycia na rynku płytowym nagrania artysty.
Album został wydany niezwykle starannie i efektownie. Projekt graficzny został wykonany, jak zwykle, przez żonę artysty Alfie Benge. Dołączona broszurka tekstami napisanymi przez Wyatta komentuje okoliczności powstania poszczególnych nagrań.
Kilka nagrań zostało wydanych w innych, niedostępnych wersjach.

</doc>
<doc id="1754759" url="https://pl.wikipedia.org/wiki?curid=1754759" title="Turystyka LGBT">
Turystyka LGBT

Turystyka LGBT lub turystyka gejowska (ang. "gay tourism") – jedna z niszowych odmian komercyjnej turystyki wypoczynkowej, ukierunkowana na rynek klientów z grupy LGBT – lesbijek, gejów, osób biseksualnych i transgenderycznych. Charakteryzuje się otwartością na orientację seksualną i tożsamość płciową klientów. Jej formy mogą być mniej lub bardziej dyskretne ze względu na osoby ukrywające na co dzień swoją odmienność seksualną lub w przypadku wyjazdów do rejonów znanych z przemocy wobec osób LGBT.
Formy i specyfika turystyki gejowskiej.
Główną część turystyki LGBT stanowią podróże do miast i kurortów, które tworząc specjalną ofertę, chcą przyciągnąć do siebie turystów LGBT. W slangu branżowym używa się terminu „gaycation”, oznaczającego rodzaj wakacji, które zawierają wyraźny aspekt kultury LGBT podczas podróży lub w miejscu przeznaczenia. Branża turystyki LGBT obejmuje biura podróży, gestorów hotelarskich i restauratorów, firmy przewozowe oraz przedsiębiorstwa zajmujące się ich promocją i reklamą. Ich działalność zbiega się z zapotrzebowaniem na tego typu produkty turystyczne, związanym ze zwiększoną widocznością osób LGBT w życiu społecznym, obserwowaną od lat 90. XX w. oraz wzrostem liczby osób LGBT wychowujących dzieci po 2000 roku.
Wiele przedsiębiorstw w przemyśle turystycznym zdaje sobie sprawę ze znacznych pieniędzy (znanych również jako „różowy dolar” lub „różowy funt”) generowanych przez ten specyficzny rynek i postawiło sobie za cel dostosowania się do życzeń społeczności LGBT poprzez udział w kampanii na rzecz turystyki gejowskiej. W tym rodzaju turystyki zaczynają się specjalizować biura podróży, hotele, kluby, sauny, a nawet gospodarstwa agroturystyczne. Na potrzeby gejowskich i lesbijskich turystów linie lotnicze organizują programy lojalnościowe, banki we współpracy z biurami podróży wydają specjalne karty kredytowe, a linie morskie organizują rejsy. Jak podaje raport „2000 Tourism Intelligence International”, 10% międzynarodowych turystów stanowili geje i lesbijki, co stanowi liczbę ponad 70 mln tzw. „przybyć” na świecie. Przewiduje się tendencję wzrostową w tym segmencie rynku, w wyniku poprawiającej się społecznej akceptacji osób LGBT i zmiany postaw wobec mniejszości seksualnych. Wartość rynku gejowsko-lesbijskiego w 2007 roku oszacowano na 55 miliardów dolarów rocznego obrotu. Poza ofertami większych firm, turystyka LGBT obejmuje również inne tradycyjne formy turystyki, tj. sieci wzajemnej gościnności LGBT wśród osób, które oferują sobie nawzajem noclegi podczas podróży. Istnieją również grupy społeczne dla rezydentów, podróżników i emigrantów LGBT oraz ich przyjaciół na całym świecie.
Turystyka LGBT jest popularna wśród podróżujących osób LGBT z kilku powodów:
Miejsca turystyki LGBT są często zlokalizowane w dużych miastach, co związane jest (choć nie wyłącznie) z istnieniem w nich dzielnic gejowskich – gay villages. Lokalne władze i działające tam biura turystyczne często aktywnie kreują opinię o swojej okolicy, jako o miejscu przyjaznym dla LGBT i ciekawym turystycznie, współpracując przy tym z organizacjami LGBT. Przykładem takiego miasta może być Manchester, którego władze lokalne zauważają opłacalność tego rodzaju współpracy oraz resort sportów zimowych Whistler w Kanadzie. Analitycy rynku turystycznego twierdzą, że istnienie rdzenia populacji przyjaznej gejom jest często głównym katalizatorem dla rozwoju „gay-friendly turystyki”.
Turystyka gejowska może pokrywać się z jednoczesnym występowaniem specjalnych wydarzeń środowiskowych, tj. coroczne manifestacje gay pride, parady równości, Christopher Street Day, festiwale gejowskie, imprezy kulturalne LGBT, międzynarodowe przedsięwzięcia typu Europride, Gay Games, World Outgames, Eurogames albo konferencje krajowych i międzynarodowych organizacji gejowskich. Turystyka gejowska rozwija się wówczas lokalnie wyjątkowo pomyślnie, osiągając szczytowe natężenie.
Siłę nabywczą społeczności LGBT szacuje się na 600 miliardów dolarów rocznie, zgodnie z danymi podawanymi przez Wietck Combs. Podaje się, że każdy 1 dolar zainwestowany na rynku turystyki gejowskiej przyniósł 153 dolarów zysku na bezpośrednich wydatkach w sklepach, hotelach, restauracjach i atrakcjach turystycznych. Rok 2002 odnotowuje się przy tym jako datę historycznego wzrostu gospodarczego w branży turystyki LGBT. W rynek turystyki LGBT zaangażowały się m.in. takie miasta jak Filadelfia, Dallas i Fort Lauderdale.
Izraelskie Ministerstwo Turystyki upatruje w działalności na rynku turystyki LGBT szansę na rozwój Tel Awiwu i podniesienie działalności gospodarczej restauracji, hoteli, atrakcji turystycznych i plaż miejskich w tym mieście. W celu zwiększenia obecności turystyki gejowskiej w Tel Awiwie, Gay and Lesbian Union ulokowała tam w 2009 roku Europride, największą coroczną paradę gejowską na świecie.
Specjaliści w branży turystycznej.
Branżowe stowarzyszenie International Gay and Lesbian Travel Association (IGLTA) organizuje coroczną konwencję światową i cztery sympozja dotyczące turystyki LGBT. Każde z sympozjów przyciąga ponad 100 przedstawicieli biur podróży i wydawnictw turystycznych, które specjalizują się w tym rynku usług. Stowarzyszenie zostało założone w 1993 roku i liczy obecnie ponad 2000 członków. Jej siedziba znajduje się w Fort Lauderdale na Florydzie. W 2008 roku IGLTA powołała w Polsce na swojego ambasadora Piotra Wójcika.
Corocznie w USA odbywają się "International Gay &amp; Lesbian World Travel Expo". W 2006 roku czternasta edycja tych targów odwiedziła sześć amerykańskich miast. Turystyką LGBT zajmują się również magazyn „Out Traveler”, publikowany przez wydawców „Out” i „The Advocate”, wychodzący sześć razy w roku. W Europie doradztwem w sprawach związanych z turystyką LGBT zajmuje się firma Out Now Consulting.
W Stanach Zjednoczonych gay tourism staje się pełnoprawną specjalnością studiów na kierunkach turystycznych i odbywają się monograficzne wykłady z tej dziedziny. Szkoła Wychowania Fizycznego i Turystyki w Indianapolis (School of Physicial Education and Tourism Management) wprowadziła zajęcia z turystyki LGBT począwszy od roku akademickiego 2004/2005 (dla słuchaczy powyżej 21. roku).
Wyniki badań rynku turystyki LGBT.
Podczas korzystania z tego samego rynku tu­ry­stycz­ne­go LGBT wydają: geje 800$, lesbijki 570$, osoby biseksualne 690$, natomiast osoby he­te­ro­sek­su­al­ne najmniej – 540$
Badania „GaydarNation.com Summer 2008 Study” przeprowadzone na grupie ponad 2500 respondentów spośród konsumentów usług turystycznych LGBT wykazały, że:
Turystyka LGBT w Polsce.
Pierwszym polskim biurem podróży dla turystów LGBT było Strawberry Travel, założone w Warszawie w 1998 roku przez Piotra Wójcika. W 2008 do IGLTA należały trzy polskie firmy turystyczne.
Ocenia się, że w Polsce rynek turystyki LGBT choć dynamicznie rozwija się, to jednak wciąż ma bardzo małe znaczenie. Szansę na rozwój tego rynku upatrywano w zorganizowaniu w Warszawie Europride 2010. Gejowski przewodnik po Warszawie „Navi-gaytor” w 2008 roku wymieniał obok 19 klubów i pubów tylko jeden gay-friendly hotel „Friends Gesthouse”.
W lipcu 2008 roku władze Krakowa zapowiedziały wydanie przez urząd miasta przewodnika po Krakowie skierowanego dla gejów i lesbijek oraz uruchomienie kampanii reklamowej skierowanej do tej grupy turystów. W 2009 roku w Krakowie można znaleźć ponad 40 hoteli gay-friendly, takich jak: „Crystal Suites”, „Greg&amp;Tom Hostel”, „Elephant On The Moon”, „Good Bye Lenin Hostel” i inne. 17 października 2008 roku IGLTA zorganizowała w trakcie Poznańskich Targów Turystycznych „Tour Salon 2008” konferencję pt. „Turystyka gejowska – najszybciej rozwijający się sektor w turystyce”. Była to pierwsza tego typu konferencja w Polsce.

</doc>
<doc id="1754760" url="https://pl.wikipedia.org/wiki?curid=1754760" title="Molo w Orłowie">
Molo w Orłowie



</doc>
<doc id="1754762" url="https://pl.wikipedia.org/wiki?curid=1754762" title="Smyczkowanie">
Smyczkowanie

Smyczkowanie – sposób wydobywania dźwięku (artykulacji) na instrumentach smyczkowych za pomocą smyczka.

</doc>
<doc id="1754763" url="https://pl.wikipedia.org/wiki?curid=1754763" title="Beverly Lynne">
Beverly Lynne

Beverly Lynne Hubscher, znana jako Beverly Lynne (ur. 31 października 1973 w Sellersville w stanie Pensylwania, USA) – hollywoodzka aktorka kojarzona głównie z pracą przy filmach erotycznych. Alternatywnie udziela się pod pseudonimami: Beveryly Hübscher, Beverly Lynn, Beverly Lynne Meadows, Amber Lain.
Była cheerleaderką ligi National Football League (NFL); w latach 1998-2000 dopingowała drużynie Philadelphia Eagles. W roku 2001 rozpoczęła karierę aktorską od występu w niezależnym horrorze "The Zombie Chronicles". Stale gościła na ekranach telewizyjnych w serialach: Cinemax "Black Tie Nights" (jako Candi Hicks), Playboy TV "7 Lives Exposed" (jako Bess) oraz here! "The Lair" (jako Laura Rivers).
Od 2006 roku żona aktora i modela Glena Paula Meadowsa (ur. 1976). Rezyduje w Las Vegas i wychowuje córkę Briannę.

</doc>
<doc id="1754767" url="https://pl.wikipedia.org/wiki?curid=1754767" title="Siergiej Szelestow">
Siergiej Szelestow

Siergiej Szelestow, pseud. "Moscow Monster" (ros. Сергей Шелестов; ur. 25 maja 1971 w Tałowaja) – profesjonalny rosyjski kulturysta. Członek federacji IFBB (International Federation of BodyBuilders). Także trójboista siłowy.
Biogram.
Sześciokrotny mistrz Moskwy w kulturystyce (1995−1998, 2000, 2005). W 1998 zdobył złoty medal w kategorii wagowej powyżej 90 kg podczas Mistrzostw Świata federacji IFBB.
Zamieszkały w Moskwie od 1997 roku, pracuje także jako osobisty trener. Żonaty z Iriną.
Osiągi.
Sześciokrotny mistrz Moskwy (1995, 1996, 1997, 1998, 2000, 2005)

</doc>
<doc id="1754769" url="https://pl.wikipedia.org/wiki?curid=1754769" title="WASP-17b">
WASP-17b

WASP-17b (Ditsô) – planeta pozasłoneczna orbitująca wokół gwiazdy WASP-17, znajdująca się w odległości 1000 lat świetlnych w gwiazdozbiorze Skorpiona, odkryta w 2009 w ramach programu WASP.
WASP-17b jest gazowym olbrzymem, krążącym po lekko ekscentrycznej orbicie, w średniej odległości 0,05 au od swojej gwiazdy. Jeden pełny obieg zajmuje mu 3,7 dnia.
Jest jedną z kilku dotychczas odkrytych planet pozasłonecznych poruszających się po orbicie ruchem wstecznym. Taki niezwykły ruch planety może być wytłumaczony asystą grawitacyjną wynikłą z kolizji lub bliskiego przejścia innej planety. Innym wyjaśnieniem anomalii może być tzw. efekt Kozai.
Masa planety wynosi 0,49 , a promień ok. 2 . W momencie odkrycia była to największa z planet pozasłonecznych o znanym promieniu. Jej gęstość jest bardzo niska i wynosi zaledwie 82 kg/m³ (co stanowi 0,0616 gęstości Jowisza). Promień WASP-17b jest aż o 0,7 większy niż zakładają obecnie obowiązujące teorie dotyczące gazowych olbrzymów, na razie nie jest znana przyczyna aż takiego „rozdęcia” planety.
Nazwa.
Planeta ma nazwę własną Ditsô, która w wierzeniach ludu Bribri, rdzennych mieszkańców Kostaryki, jest nazwą daną ich przodkom przez boga Sibô. Nazwa została wyłoniona w konkursie zorganizowanym w 2019 roku przez Międzynarodową Unię Astronomiczną w ramach stulecia istnienia organizacji. Uczestnicy z Kostaryki mogli wybrać nazwę dla tej planety. Spośród nadesłanych propozycji zwyciężyła nazwa Ditsô dla planety i Dìwö dla gwiazdy.

</doc>
<doc id="1754773" url="https://pl.wikipedia.org/wiki?curid=1754773" title="IGLTA">
IGLTA



</doc>
<doc id="1754774" url="https://pl.wikipedia.org/wiki?curid=1754774" title="Kankakee (rzeka)">
Kankakee (rzeka)

Kankakee (ang. "Kankakee River") – rzeka w północno-zachodniej Indianie i północno-wschodnim Illinois w USA. Jest dopływem rzeki Des Plaines, wraz z którą tworzy rzekę Illinois. W czasach przed kolonizacją rzeka tworzyła jeden z największych zespołów mokradeł w Ameryce Północnej, będących ważną dla Indian i traperów przenioską łodzi pomiędzy basenem Wielkich Jezior a rzeką Missisipi. W okresie późniejszym skierowana do nowego koryta, płynie przez wiejskie tereny rolnicze, nawadniając ziemie uprawne na południe od Jeziora Michigan.
Bieg rzeki.
Kankakee ma swe źródła w północno-zachodniej Indianie, około 8 km na południowy zachód od South Bend. Płynie skanalizowanym korytem w kierunku południowo-zachodnim, zasilona od południa przez wody rzeki Yellow w hrabstwie Starke i mijając miejscowości South Center i English Lake. Następnie rzeka skręca ku zachodowi i wpływa do hrabstwa Kankakee w północno-wschodnim Illinois. Około 5 km na południowy wschód od miasta Kankakee wpada do niej z południa rzeka Iroquois, po czym Kankakee skręca gwałtownie na północny zachód, rozpoczynając swój ostatni, 56-kilometrowy odcinek dolnego biegu, by w końcu połączyć się z rzeką Des Plaines i utworzyć wraz z nią rzekę Illinois ok. 80 km na południowy wschód od Chicago.
Historia.
W pierwszej połowie XIX wieku rzeka odgrywała rolę ważnej drogi wodnej poprzez tzw. "Kraj Illinois" zarówno dla tubylców, jak i pierwszych europejskich osadników, głównie francuskich traperów i handlarzy futer. Źródła rzeki w pobliżu dzisiejszego South Bend zapewniały przenioski łodzi do koryta rzeki St. Joseph, która wpada do jeziora Michigan, a z drugiej strony do dorzecza jeziora Erie. W ten sposób Kankakee była częścią drogi śródlądowej dla canoe podróżujących z Krainy Wielkich Jezior do rzeki Illinois, a z jej biegiem do rzeki Missisipi.
Do końca XIX wieku rzeka miała ponad 380 km długości, meandrując przez wielki obszar mokradeł zwanych "Great Kankakee Swamp". Obejmując powierzchnię 14 000 km², mokradła te należały do największych obszarów podmokłych w dzisiejszych Stanach Zjednoczonych. Jednak od połowy XIX wieku rozpoczęto osuszanie tych bagien w celu przekształcenia ich w ziemie uprawne. Zgodnie z ustawą z roku 1852 wykopano (do 1858) dwa pierwsze duże rowy melioracyjne. Lobbyści, działający na rzecz właścicieli gruntów w hrabstwie Lake, dążyli do osuszenia całości bagien, ale w związku z wybuchem wojny secesyjnej i wywołanym przez nią kryzysem gospodarczym, do lat osiemdziesiątych XIX wieku nie zdziałano wiele. W roku 1884 doszło do spotkania właścicieli ziemskich w South Bend. Dwaj najwięksi posiadacze ziemscy zadeklarowali przekopanie stałego systemu rowów melioracyjnych we własnych posiadłościach, co miało zapoczątkować osuszanie wschodniego skraju mokradeł. Gubernator stanu Indiana Claude Matthews przyznał odpowiednie fundusze i tym samym projekt osuszania objął cały teren podmokły. Do roku 1910 większość mokradeł została osuszona i można było przystąpić do zmiany biegu rzeki Kanakee. W 1917 rzeka została pogłębiona i około roku 1922 stała się o kilka kilometrów krótsza. 
Górny bieg rzeki został skanalizowany, co zapewniło łatwiejszy transport drewna z dawnych terenów podmokłych do tartaków w stanie Illinois. Regulacja biegu pozwoliła na osuszenie okolicznych terenów i skróciła długość rzeki o niemal połowę. Zostawiono zaledwie 120 km² bagien, co stanowiło zaledwie 1% dawnego obszaru. Regulacja i kanalizacja rzeki zapobiegła wylewom, ale od lat osiemdziesiątych XX wieku władze lokalne i federalne podjęły próbę odtworzenia części oryginalnych mokradeł, poprzez poszerzenie obszarów ogrodzonych wałami.

</doc>
<doc id="1754775" url="https://pl.wikipedia.org/wiki?curid=1754775" title="Piotr Radowski">
Piotr Radowski

Piotr Radowski (ur. 14 stycznia 1946 w Łodzi) – inżynier mechanik, działacz opozycyjny w PRL, działacz polonijny w Austrii, działacz społeczny w III RP.
Życiorys.
Okres życia w Kraju.
Drogę zawodową rozpoczął pracując jako tokarz, ślusarz, nastawiacz maszyn. Po ukończeniu Technikum Mechanicznego podjął pracę jako konstruktor w Zakładzie Odlewniczym „Polmatex – Wifama” w Łodzi. W 1976 r. rozpoczął Studia dla Pracujących na Wydziale Mechanicznym Politechniki Łódzkiej. Za znaczące gospodarczo osiągnięcia w dziedzinie wynalazczości został zwolniony z obowiązku zdawania egzaminu wstępnego.
Po wprowadzeniu w Polsce stanu wojennego w grudniu 1981 r. aresztowany i internowany w więzieniach w Sieradzu i Łowiczu do czasu załatwienia formalności związanych z emigracją z Kraju na stałe. W trakcie pobytu we więzieniu skreślony z listy studentów. We wrześniu 1982 r. przybył wraz z rodziną do Austrii, gdzie uzyskał azyl polityczny.
Działalność społeczno-polityczna.
Działacz Konfederacji Polski Niepodległej, współzałożyciel Łódzkiego Komitetu Obrony Więzionych za Przekonania. Współzałożyciel i członek Tymczasowej Komisji Zakładowej NSZZ „Solidarność” w zakładzie, w którym pracował jako konstruktor. Redaktor techniczny Biuletynu Informacyjnego Komitetu „Obrona” oraz Biuletynu Zakładowego.
Emigracja.
Po przybyciu do Austrii został skierowany, niezgodnie z przedwyjazdowym ustaleniem w Ambasadzie Austriackiej w Warszawie, do obozu dla uchodźców w Traiskirchen. W obozie przebywał wraz z rodziną do 1986 roku. W latach 1983–1986 pracował jako betoniarz w jednej z podwiedeńskich betoniarni. Od 1987 roku pracował jako konstruktor kolejno w kilku firmach związanych z branżą metalową. Od 1990 r. współpracował, w ramach obowiązków służbowych, z kilkunastoma polskimi zakładami produkcyjnymi, wśród, których są: Łódzkie Zakłady Radiowe Fonica, „Polmo – Praszka”, „Wifama”, „Automet”, „Artgos”. W 1986 r. otrzymał obywatelstwo austriackie. Po zniesieniu wiz między PRL i Austrią zdał egzamin rehabilitacyjny i podjął przerwane studia na Politechnice Łódzkiej, a w styczniu 1993 roku uzyskał tytuł inżyniera mechanika.
Działalność społeczno-polityczna.
Od samego początku pobytu w Austrii organizował pomoc dla działaczy opozycji w PRL. Po wznowieniu zagranicznej działalności Konfederacji Polski Niepodległej w 1984 r. został mianowany przedstawicielem i prowadził Terytorialne Zagraniczne Biuro KPN w Austrii. Od roku 1989 jest wiceprezesem, a potem prezesem Polsko-Austriackiego Klubu Informacji i Kultury „Sierpień '80”. Jest wieloletnim członkiem zarządu Wspólnoty Polskich Organizacji w Austrii – „Forum Polonii”. W latach 1999–2001 sprawował funkcję prezesa zarządu w „Forum Polonii”. Jest autorem wielu inicjatyw polonijnych o zasięgu lokalnym – Rada Prezesów, Komisje Robocze, a także o zasięgu europejskim i światowym – Integracyjne Spotkania Europejskich Grup Polonijnych, Odrębny Okręg wyborczy dla Polaków Zamieszkałych poza Granicami Kraju. W 2005 r. bez sukcesu kandydował do Parlamentu Europejskiego z łódzkiej listy Narodowego Komitetu Wyborczego Wyborców pod hasłem „Głos Polski w Europie”. Komitet Wyborczy nie uzyskał wymaganej liczby głosów.
W latach 2011–2022 wiceprezes Związku Weteranów Trzeciej Konspiracji 1956–1989. Członek komitetu honorowego Centrum Ścigania Zbrodniarzy Komunistycznych i Faszystowskich. Posiada status działacza opozycji antykomunistycznej oraz osoby represjonowanej z powodów politycznych.

</doc>
<doc id="1754776" url="https://pl.wikipedia.org/wiki?curid=1754776" title="Gregaryny">
Gregaryny

Gregaryny, hurmaczki (Gregarinasina) – podgromada protistów należąca do typu apikompleksów. Te osiągające rozmiar około pół milimetra długości pasożyty zamieszkują w przewodach pokarmowych i jamach ciała bezkręgowców lądowych, morskich oraz słodkowodnych. Do tej zróżnicowanej grupy protistów należy około 250 rodzajów z 1650 gatunkami. Nie pasożytują one w żadnych kręgowcach. Gregaryny są blisko spokrewnione z pierwotniakami z gatunku Toxoplasma gondii, wywołującego u zwierząt toksoplazmozę. Hurmaczki łączą szereg prymitywnych cech z niespotykanymi u innych protistów przystosowaniami, wynikającymi z pasożytniczego trybu życia.
Gregaryny występują zarówno w ekosystemach wodnych i lądowych. Mimo iż zwykle przekazywane są drogą oralnofekalną, niektóre rozprzestrzeniają się wraz z gametami gospodarza podczas kopulacji. Do tej pory odnaleziono ślady zainfekowania gregarynami u ponad 3000 gatunków bezkręgowców.
Cechy charakterystyczne.
Pasożyty te mają stosunkowo duże wrzecionowate komórki, w porównaniu do innych apikompleksów i eukariontów w ogóle (niektóre gatunki osiągają ponad 850 µm długości).
Historia.
Opisane przez lekarza Frencesco Redi w 1684 roku, gregaryny należą do najdłużej znanych pasożytów.

</doc>
<doc id="1754778" url="https://pl.wikipedia.org/wiki?curid=1754778" title="Gregarinasina">
Gregarinasina



</doc>
<doc id="1754783" url="https://pl.wikipedia.org/wiki?curid=1754783" title="Sergey Shelestov">
Sergey Shelestov



</doc>
<doc id="1754784" url="https://pl.wikipedia.org/wiki?curid=1754784" title="Siegfried Bernfeld">
Siegfried Bernfeld

Siegfried Bernfeld (ur. 7 maja 1892 we Lwowie, zm. 2 kwietnia 1953 w San Francisco) – austriacki psycholog, psychoanalityk, jeden z pionierów nauczania progresywistycznego. 
Jako student zaangażował się w ruch psychoanalityczny i był jednym z pierwszych członków Wiedeńskiego Towarzystwa Psychoanalitycznego. Od 1922 do 1925 praktykował psychoanalizę w Wiedniu, od 1925 do 1932 w Berlińskim Instytucie Psychoanalitycznym. Powrócił do Wiednia, a następnie przeniósł się do Mentony, gdzie pozostał do 1936. Ostatecznie emigrował do Stanów Zjednoczonych i osiadł w San Francisco.
Bernfeld jest pamiętany za badania nad związkami między psychoanalizą a teorią nauczania. Zajmował się rolą edukacji, zagadnieniami zmian i nierówności społecznych. Był wczesnym orędownikiem freudo-marksizmu, rozwijał teorie dotyczące związków psychoanalizy z socjalizmem. Od 1917 do 1921 kierował "Zionistischen Zentralrat für West-Österreich", od 1919 roku działał na czele "Kinderheim Baumgarten", organizacji opiekującej się bezdomnymi dziećmi żydowskimi z obszaru Polski. 
Bernfeld jest autorem pracy na temat psychologii noworodka, "Psychologie des Säuglings", w 1925 opublikował swoją teorię edukacji w pracy "Sisyphos".
Wybrane prace.
Artykuły
Książki

</doc>
<doc id="1754785" url="https://pl.wikipedia.org/wiki?curid=1754785" title="Chińskie Igrzyska Narodowe">
Chińskie Igrzyska Narodowe

Chińskie Igrzyska Narodowe (uproszczone pismo chińskie: 中华人民共和国全国运动会, tradycyjne pismo chińskie: 中華人民共和國全國運動動, pinyin: "Zhōnghuá Rénmín Gònghéguó Quánguó Yùndònghuì", znana także jako All China Games) – ogólnonarodowe chińskie zawody sportowe, odbywające się co cztery lata (z przerwą w okresie rewolucji kulturalnej) od roku 1959. Podczas igrzysk rywalizują ze sobą poszczególne prowincje kraju. Zawody zwykle mają miejsce w sezonie jesiennym. Chińskie Igrzyska Narodowe rozgrywano już w za panowania dynastii Qing – pierwsze rozegrano w 1910. Do igrzysk w obecnej formie powrócono w 1959, po zmianie systemu politycznego w Chinach. Od 1975 roku odbywają się co cztery lata (z przerwą między 1987 a 1993).
Gospodarze.
Ciekawostki.
Mecz Tianjin Zhao Shitong — Beijing FC 1:3
26 lipca 2009 roku, podczas meczu eliminacyjnego play-off do Chińskich Igrzysk Narodowych, doszło do incydentu, w którym piłkarz (napastnik) Tianjin ZS zaatakował sędziego – He Zhibiao i przez blisko 100 metrów gonił go po murawie, wcześniej jeszcze popychając go. Następnie po obezwładnieniu przez ochronę i policję, piłkarz został zdyskwalifikowany dożywotnio przez Chińską Federację Piłkarską (CFA). Wraz z nim ukarano również 10 innych piłkarzy: 6 z nich zostało zawieszonych na co najmniej 2 lata, zaś pozostali otrzymali karę pauzowania w meczach na okres od 5 do 10 spotkań.

</doc>
<doc id="1754786" url="https://pl.wikipedia.org/wiki?curid=1754786" title="Uczta u Wierzynka">
Uczta u Wierzynka

Uczta u Wierzynka – przyjęcie zorganizowane w Krakowie przez krakowską radę miejską i Mikołaja Wierzynka w trakcie spotkania europejskich monarchów i książąt około 22–27 września 1364, zwołanego z inicjatywy Kazimierza III Wielkiego.
Zjazd monarchów.
W zjeździe wzięli udział: cesarz (jednocześnie król czeski) Karol IV, królowie: Ludwik Węgierski, Piotr cypryjski, oraz liczni książęta: książę austriacki Rudolf IV Założyciel, książę mazowiecki Siemowit III, książę opolski Władysław Opolczyk, książę świdnicki Bolko II Mały, książę wołogosko-słupski Bogusław V z synem Kaźkiem słupskim, margrabiowie brandenburscy Ludwik VI Rzymianin i Otto V Leniwy. Wbrew dawnym sugestiom historyków, nieobecny był wówczas Waldemar IV duński. Pretekstem do zwołania zjazdu krakowskiego była zapewne kwestia krucjaty antytureckiej, w czym szczególnie zainteresowany był uczestniczący w uczcie król Cypru Piotr Lusignan, który podróżował po Europie w poszukiwaniu wsparcia w obronie swej wyspy. W rzeczywistości głównym przedmiotem zabiegów dyplomatycznych były problemy związane z równowagą polityczną w środkowej Europie. Sam zjazd, odbyty we wspaniałej oprawie, pomyślany był także jako manifestacja potęgi i bogactwa króla polskiego, odbił się głośnym echem w Europie.
Uczta.
W czasie kongresu została wydana uczta dla jego uczestników, opisana przez Jana Długosza. Jej gospodarzem był Mikołaj Wierzynek działający zapewne w imieniu krakowskiej rady miejskiej. Król Kazimierz, zadowolony z jej wystawności i przede wszystkim z doskonałego wrażenia, jakie odebrali goście (według Długosza zostali obdarowani przez gospodarza hojnymi darami, z których najcenniejszy, dla Kazimierza, miał mieć wartość ponad 100 tysięcy florenów), przekładającego się na korzystne dla królestwa polskiego postanowienia, jakie uzgodniono przy tej okazji, nadał Wierzynkowi przywilej przyjmowania królewskich gości w jego domu.
Niepewne jest dokładne miejsce, w którym uczta się odbywała; brak dowodów na to, by miała miejsce w kamienicy Morsztynowskiej, w której dzisiaj znajduje się restauracja Wierzynek. Niewykluczone, że miejscem uczty była kamienica Szara lub jeden z domów przy ulicy św. Jana.

</doc>
<doc id="1754787" url="https://pl.wikipedia.org/wiki?curid=1754787" title="Chińskie Igrzyska Narodowe 1959">
Chińskie Igrzyska Narodowe 1959

1. Chińskie Igrzyska Narodowe, które odbyły się w dniach 13 września - 3 października w Pekinie. Udział brało 10 658 sportowców. Klasyfikację medalową wygrała drużyna Chińskiej Armii Ludowo-Wyzwoleńczej. Igrzyska te zorganizowano z okazji 10-lecia istnienia Chińskiej Republiki Ludowej. Na ceremonii otwarcia obecni byli m.in.: Mao Zedong, Liu Shaoqi, Dong Biwu, Zhu De, Zhou Enlai, Lin Boqu, Peng Zhen, Luo Ronghua, Li Xiannian i Tan Zhenlin. Ustanowiono cztery rekordy świata - w pływaniu, lekkoatletyce, strzelectwie i lotnictwie modelowym. Pobito również 106 rekordów krajowych.
Logo I. Chińskich Igrzysk Narodowych przedstawiało stadion sportowy ze złotą bieżnią. Na środku stadionu umieszczono czerwoną cyfrę „1” wraz ze złotym kłosem pszenicy - pod cyfrą umieszczono rok I. Chińskich Igrzysk Narodowych (1959), również w kolorze złotym.
Komplet wszystkich medali składał się z: 384 złotych, 405 srebrnych i 380 brązowych krążków.
Dyscypliny rozegrane podczas I. Chińskich Igrzysk Narodowych.
piłka nożna, koszykówka, piłka siatkowa, tenis stołowy, tenis ziemny, badminton, piłka ręczna, baseball, softball, piłka wodna, polo, lekkoatletyka, kolarstwo, gimnastyka, podnoszenie ciężarów, pływanie, nurkowanie, wioślarstwo, chińskie sztuki walki (wushu), zapasy chińskie (shuai jiao), łucznictwo, szachy chińskie, strzelectwo, rajdy motocyklowe (off-road), wyścigi motocyklowe, wyścigi konne, jeździectwo, szybownictwo, spadochroniarstwo, modelarstwo (lotnicze), szermierka, zapasy (styl wolny i klasyczny) szachy, narciarstwo wodne, żeglarstwo, nawigacja radiowa.
Delegacje.
Lista osób delegacji, które przybyły na Chińskie Igrzyska Narodowe 1959:

</doc>
<doc id="1754789" url="https://pl.wikipedia.org/wiki?curid=1754789" title="Softball na Letnich Igrzyskach Olimpijskich 2000">
Softball na Letnich Igrzyskach Olimpijskich 2000

Softball na Letnich Igrzyskach Olimpijskich 2000 – zawody softballu podczas Letnich Igrzysk Olimpijskich 2000 w Sydney zostały rozegrane w dniach 17 – 26 września na stadionie Blacktown Olympic Centre. Był to drugi turniej softballu w programie Letnich Igrzysk Olimpijskich. Złoto wywalczyły reprezentantki Stanów Zjednoczonych po pokonaniu Japonii 2–1. Brązowy medal przypadł gospodyniom turnieju - Australii. 
Rezultaty.
Mecze fazy grupowej odbywały się w dniach 17 - 23 września, finały (mecz o 3 miejsce i mecz o złoty medal) natomiast 25 i 26 września 2000.
Faza grupowa.
17 września 
17 września 
17 września 
17 września 
18 września 
18 września 
18 września 
18 września 
19 września 
19 września 
19 września 
19 września 
20 września 
20 września 
20 września 
20 września 
21 września 
21 września 
21 września 
21 września 
22 września 
22 września 
22 września 
22 września 
23 września 
23 września 
23 września 
23 września 
Półfinały.
25 września 
25 września 
Mecz o 3. miejsce.
25 września 
Finał.
26 września 

</doc>
<doc id="1754790" url="https://pl.wikipedia.org/wiki?curid=1754790" title="Skoki do wody na Letnich Igrzyskach Olimpijskich 2000">
Skoki do wody na Letnich Igrzyskach Olimpijskich 2000

Skoki do wody na Letnich Igrzyskach Olimpijskich 2000 w Sydney zostały rozegrane w dniach 22-30 września w hali Sydney Olympic Park Aquatic Centre. Po raz pierwszy historii igrzysk wprowadzono konkurencje synchroniczne w skokach do wody. Tabelę medalową zawodów wygrali skoczkowie z Chińskiej Republiki Ludowej, którzy sięgnęli po 10 medali, wygrywając pięć z ośmiu konkurencji. W zawodach udział wzięło 80 mężczyzn i 77 kobiet. 

</doc>
<doc id="1754791" url="https://pl.wikipedia.org/wiki?curid=1754791" title="Piłka siatkowa na Letnich Igrzyskach Olimpijskich 2000">
Piłka siatkowa na Letnich Igrzyskach Olimpijskich 2000

Turniej olimpijski w piłce siatkowej rozegrany podczas XXVII Letnich Igrzysk Olimpijskich w Sydney był dziewiątym w historii igrzysk olimpijskich zmaganiem w halowej odmianie tej dyscypliny sportu i pierwszym w wersji plażowej. Rywalizacja toczyła się zarówno u kobiet, jak i u mężczyzn, a przystąpiło do niej po 12 zespołów halowych (męskich i żeńskich) oraz po 24 pary plażowe (męskie i żeńskie). Wszystkie cztery turnieje zostały przeprowadzone systemem kołowym oraz systemem pucharowym.
Siatkówka halowa.
 
Siatkówka plażowa.
 

</doc>
<doc id="1754792" url="https://pl.wikipedia.org/wiki?curid=1754792" title="(100033) Taizé">
(100033) Taizé

(100033) Taizé – planetoida z pasa głównego asteroid okrążająca Słońce w ciągu 5 lat i 248 dni w średniej odległości 3,18 j.a. Została odkryta 9 kwietnia 1991 roku w "Karl Schwarzschild Observatory" w Tautenburgu przez Freimuta Börngena. Nazwa planetoidy pochodzi od Taizé, małej miejscowości w Burgundii, gdzie znajduje się siedziba wspólnoty Taizé. Przed nadaniem nazwy planetoida nosiła oznaczenie tymczasowe (100033) 1991 GV10.

</doc>
<doc id="1754793" url="https://pl.wikipedia.org/wiki?curid=1754793" title="Zapasy na Letnich Igrzyskach Olimpijskich 2000">
Zapasy na Letnich Igrzyskach Olimpijskich 2000

Zapasy na Letnich Igrzyskach Olimpijskich 2000 – turniej zapaśniczy rozegrany podczas Letnich Igrzysk Olimpijskich 2000 w Sydney. Zapasy w stylu klasycznym odbywały się w dniach 24 - 27 września, zaś w stylu wolnym − w dniach 28 września – 1 października. W zawodach udział brało 314 zapaśników reprezentujących 55 państw. Tabelę medalową zdominowali Rosjanie wygrywając sześć kategorii wagowych w obu stylach. Zawody miały miejsce w hali "Sydney Convention and Exhibition Centre".
Po igrzyskach na dopingu został przyłapany niemiecki zapaśnik Alexander Leipold (walczący w stylu wolnym w kategorii do 76 kg), u którego wykryto nandrolon – w następstwie odebrano mu złoty medal, który zdobył podczas tej edycji igrzysk.

</doc>
