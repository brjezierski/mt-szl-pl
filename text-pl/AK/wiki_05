<doc id="1756896" url="https://pl.wikipedia.org/wiki?curid=1756896" title="US Robert">
US Robert

US Robert – martynicki klub piłkarski mający siedzibę w mieście Le Robert. Występował w najwyższej lidze piłkarskiej Martyniki - Martinique Championnat National. Najstarszy klub piłki nożnej powstały na Martynice (1903).
Historia klubu.
US Robert był pierwszym klubem piłki nożnej założonym na terenie Martyniki – powstał w 1903 pod nazwą "l’Essor". W 1935 utworzono drugi zespół sportowy w Le Robert o nazwie "l’Avenir". W listopadzie 1937 doszło do połączenia klubów l’Essor i l’Aveni przez co utworzono jeden zespół piłkarski pod nazwą "US Robert". W latach 1960 i 1961 sięgał po Puchar Martyniki w piłce nożnej. W 1993 zespół zdobył swoje największe osiągnięcie zostając mistrzem Martyniki (zwycięstwo w rozgrywkach Martinique Championnat National). W 1994 zespół doszedł do półfinału Ligi Mistrzów CONCACAF jednak przegrał mecz z kostarykańskim CS Cartagines. W meczu o trzecie miejsce klub ponownie przegrał starcie z salwadorskim zespołem Alianza F.C. wynikiem 4:2 po rzutach karnych. W 2002 klub został wicemistrzem Martyniki. 
Klub posiada również inne sekcje sportowe oprócz piłki nożnej – sekcja rugby union powstała w 1969, a sekcja lekkoatletyczna w 1989.
Barwy klubowe i logo.
Klub posiada barwy zielono-czerwone. Mecze domowe zawodnicy zespołu rozgrywają w zielonych koszulkach, czerwonych spodenkach i zielonych getrach. Logiem klubu jest zielony statek z czerwonym żaglem i omasztowaniem. 

</doc>
<doc id="1756897" url="https://pl.wikipedia.org/wiki?curid=1756897" title="Dietmar Zöller">
Dietmar Zöller

Dietmar Zöller (ur. 1969 w Balige na Sumatrze w Indonezji) – osoba z autyzmem, autor autobiograficznej książki.
Urodził się w niemieckiej rodzinie w Balige na Sumatrze w Indonezji. Rodzicami są Marlies i Klaus. Ma dwóch starszych braci: Gernota i Rüdigera. Zöllerowie powrócili do Niemiec w 1970 ze względu na zły stan zdrowia Dietmara.
W niemowlęctwie przechodził malarię oraz zapaść krążeniową. Nie rozwijał się dobrze nawet po powrocie do Niemiec. Autyzm rozpoznano u niego w 4 roku życia.
Jest autorem książki "Gdybym mógł z wami rozmawiać...", będącej zbiorem listów z lat 1976 - 1988, jakie pisał do członków rodziny oraz nauczycieli i terapeutów. Znajdują się tam też niektóre jego wypracowania szkolne, relacje z rodzinnych wycieczek po krajach Europy i Maroku, prace plastyczne i wiersze. Są opatrzone jego komentarzami.
W książce pisze o swoich trudnościach z postrzeganiem świata, nauką oraz kontrolowaniem zachowania. W przezwyciężeniu ich pomogła mu głównie jego matka, z zawodu nauczycielka, która poświęciła wiele czasu na indywidualną pracę z synem.

</doc>
<doc id="1756898" url="https://pl.wikipedia.org/wiki?curid=1756898" title="Tarzan Goto">
Tarzan Goto

 – japoński wrestler i zapaśnik sumo występujący pod pseudonimami Tarzan Goto i Ho Chi Winh. Mistrz świata tag teamów federacji National Wrestling Alliance (1995/1996).
Kariera.
W 1979 r. rozpoczął karierę w zapasach sumo, jednak zrezygnował z niej niedługo potem. W lutym 1981 r. zadebiutował we wrestlingu (puroresu) w rodzimej federacji All Japan Pro Wrestling (AJPW) - w organizacji jego trenerem był Jumbo Tsuruta. W połowie lat 80. przeprowadził się do Stanów Zjednoczonych, gdzie walczył w federacjach niezależnych, takich jak Jim Crockett Promotions, Continental Wrestling Association czy portorykańskiej World Wrestling Council. Był również zawodnikiem dużej federacji National Wrestling Alliance (NWA).
Pod koniec lat 80. powrócił do Japonii, gdzie walczył dla federacji promującej hardcore wrestling o nazwie Frontier Martial-Arts Wrestling (FMW) zdobywając tam kilka tytułów mistrzowskich. W połowie lat 90. opuścił FMW. Zawalczył również dla amerykańskiej federacji hardcore wrestlingu Extreme Championship Wrestling (ECW) w 1996 roku. W 2005 r. zawiesił karierę wrestlera. Od 2009 do 2012 r. ponownie występował w FMW.
Był mężem greckiej emerytowanej wrestlerki Despiny Montagas. Mieli trzech synów. Zmarł 29 maja 2022 na raka wątroby.

</doc>
<doc id="1756899" url="https://pl.wikipedia.org/wiki?curid=1756899" title="Bluebell United">
Bluebell United

Bluebell United F.C. – irlandzki klub piłkarski, mający siedzibę w stolicy Republiki Irlandii - Dublinie. 
Logo klubu.
Logo przedstawia kolistą odznakę w złotej otoczce. Zewnętrzna część okręgu opisana została nazwą klubu („BLUEBELL UTD. A.F.C.”) oraz rokiem założenia zespołu („FOUNDED 1946”). Wewnętrzna część logo przedstawia na granatowym tle roślinę o nazwie dzwonek (ang. "bluebell").

</doc>
<doc id="1756900" url="https://pl.wikipedia.org/wiki?curid=1756900" title="Canberra Cosmos FC">
Canberra Cosmos FC

Cosmos Canberra – nieistniejący już, australijski klub piłkarski, mający siedzibę w stolicy Australii – Canberze. Został założony w 1995 roku, zaprzestał działalności 26 września 2001. Od sezonu 1995/96 Cosmos Canberra występował w najwyższej lidze krajowej - National Soccer League (NSL), aż do sezonu 2000/01.
Największym osiągnięciem klubu był awans do półfinału NSL Cup już w pierwszym sezonie drużyny (1995/1996). Później klub osiągał słabe wyniki w lidze NSL, by ostatecznie w 2001 zakończyć działalność. Stadionem drużyny był obiekt Canberra Stadium.

</doc>
<doc id="1756903" url="https://pl.wikipedia.org/wiki?curid=1756903" title="Towarzystwo Demokratyczno-Narodowe">
Towarzystwo Demokratyczno-Narodowe



</doc>
<doc id="1756907" url="https://pl.wikipedia.org/wiki?curid=1756907" title="Marek Penszko">
Marek Penszko

Marek Penszko (ur. 1948) – dziennikarz, znawca i popularyzator gier i rozrywek umysłowych, zwłaszcza matematyki rekreacyjnej. Z wykształcenia poligraf.
Początkowo redaktor i współpracownik wydawnictw szaradziarskich (m.in. "Rozrywki") oraz działów łamigłówkowych w prasie codziennej. Od połowy lat 70. autor stałych rubryk w miesięcznikach popularnonaukowych: "Problemy" (Gry logiczne – 1974-91), "Wiedza i Życie" (Puzeland – od 1990), "Świat Nauki" (Umysł giętki – od 2005). W latach 1997-2004 dziennikarz "Gazety Wyborczej". Stały współpracownik "Polityki" (m.in. blog).

</doc>
<doc id="1756911" url="https://pl.wikipedia.org/wiki?curid=1756911" title="Barun Goyot">
Barun Goyot

Barun Goyot – formacja geologiczna z czasu późnej kredy, znajdująca się na Pustyni Gobi w Mongolii.
Wcześniej ta formacja była nazywana "Lower Nemegt Beds".

</doc>
<doc id="1756918" url="https://pl.wikipedia.org/wiki?curid=1756918" title="Kazimierz Wodzicki">
Kazimierz Wodzicki



</doc>
<doc id="1756923" url="https://pl.wikipedia.org/wiki?curid=1756923" title="Kazimierz Antoni Wodzicki">
Kazimierz Antoni Wodzicki

Kazimierz Antoni Wodzicki hrabia herbu Leliwa (ur. 4 lutego 1900 w Olejowie, zm. 15 czerwca 1987 w Wellington) – polski zoolog, ornitolog, dyplomata. Był zapewne ostatnim polskim naukowcem bezpośrednio związanym z ziemiańską, kresową kulturą przyrodniczą Rzeczypospolitej.
Pochodzenie.
Kazimierz Antoni Wodzicki wywodził się z rodziny szczególnie zasłużonej dla badań polskiej przyrody – był wnukiem hr. Kazimierza Wodzickiego st. (1816–1889), literata i także ornitologa oraz synem Aleksandra Ludwika Wodzickiego (1860–1941), ostatniego właściciela Olejowa i Marii Karoliny Dzieduszyckiej (1876–1956). Kazimierz Wodzicki st. był jednym z najwybitniejszych zoologów XIX w., pionierem ochrony przyrody, twórcą bogatych zbiorów zoologicznych (przekazanych później instytucjom społecznym), autorem kilkudziesięciu prac z dziedziny ornitologii m.in. "Zapisków ornitologicznych" i opracowania przyrody tatrzańskiej "Wycieczka ornitologiczna w Tatry", a także mecenasem badań przyrodniczych. Kuzyn Kazimierza, Stanisław Wodzicki założył arboretum i ogrody w Niedźwiedziu, gdzie prowadził prace nad aklimatyzacją roślin użytecznych. Był także twórcą pierwszego polskiego czasopisma ogrodniczego i autorem wielu poradników rolniczych.
Studia i działalność naukowa.
Kazimierz Antoni Wodzicki studiował na Wydziale Rolniczym Uniwersytetu Jagiellońskiego, w 1922 uzyskał stopień inżyniera, a trzy lata później doktorat. Równocześnie od 1923 pracował jako asystent, a następnie starszy asystent w kierowanym przez Henryka Hoyera Zakładzie Anatomii Porównawczej. W roku 1930 habilitował się z zakresu anatomii zwierząt, a w roku 1934 z zakresu hodowli zwierząt. W latach 1934–1935 wykładał hodowlę zwierząt w Uniwersytecie Poznańskim. W latach 1935–1939 był profesorem i kierownikiem Zakładu Anatomii Zwierząt i Histologii Szkoły Głównej Gospodarstwa Wiejskiego w Warszawie.
Prowadził badania nad bocianem białym, jego asystentem był Włodzimierz Puchalski, znany później filmowiec i fotografik, który wówczas nakręcił pierwszy polski dokumentalny film przyrodniczy "Bezkrwawe łowy" (1939). Badano m.in. wpływ magnetyzmu ziemskiego na orientację w locie bocianów, wyposażając je w magnesy zakłócające pole magnetyczne Ziemi.
Emigracja.
Po wybuchu II wojny światowej i agresji ZSRR na Polskę znaczna część rodziny Wodzickiego została deportowana przez NKWD na Syberię, tam zmarł jego ojciec. Sam Wodzicki został zatrzymany przez NKWD, zwolniony przedostał się do Włoch, następnie do Paryża, gdzie spotkał się z żoną, Marią z domu Dunin-Borkowską i z dziećmi. We Francji oddał się do dyspozycji polskich władz emigracyjnych.
W 1940 w uznaniu jego prac przyrodniczych został wyróżniony tytułem honorowego przewodniczącego Francuskiego Towarzystwa Zoologicznego. Zajmował się problemami szkolnictwa polskiego na wygnaniu. Po upadku Francji przedostał się do Anglii, gdzie kontynuował badania naukowe współpracując z British Museum. W 1940 Wodzicki kierował także Funduszem Kultury Narodowej (FKN), wspierającym pracowników nauki oraz kultury i sztuki.
W latach 1941–1945 pełnił funkcję konsula generalnego Rządu Rzeczypospolitej Polskiej na uchodźstwie w Wellington w Nowej Zelandii. W 1942 wraz z Armią Andersa wyszło z ZSRR kilkanaście tysięcy dzieci,­ sierot i półsierot po więźniach Gułagu i zesłańcach polskich. Rząd Polski w Londynie zaapelował do Ligi Narodów o pomoc w znalezieniu czasowego schronienia dla polskich cywilów i dzieci. Zorganizowano im opiekę w obozach w Persji, Indiach, na Bliskim Wschodzie, Afryce, Meksyku. Pomoc, jako jeden z niewielu krajów, zaoferowała Nowa Zelandia. Stało się tak dzięki inicjatywie żony konsula Marii Wodzickiej (delegatki PCK), wspartej przez dyplomatyczne starania Wodzickiego, zabiegom żony nowozelandzkiego premiera, Janet Fraser, w efekcie których premier Peter Fraser pod koniec 1943 r. zaprosił do swojego kraju 733 polskie dzieci przebywające w Isfahanie. Sieroty i półsieroty, które utraciły rodziny po deportacji w głąb ZSRR w latach 1940–1941, miały pozostać w Nowej Zelandii do zakończenia wojny. Wraz z setką opiekunów zostały osiedlone na kampusie w Pahiatua.
Z racji przyjęcia przez rząd Nowej Zelandii polskich dzieci oraz opiekunów, Konsulat Generalny R.P. w Wellingtonie uznał za stosowne wydawanie osobnego dodatkowego pisma o sprawach polskich dla odbiorcy nowozelandzkiego. Redaktorem odpowiedzialnym pisma „Polish Bulletin for New Zealand”, wychodzącego nieregularnie od 2. poł. 1944 do połowy 1945 był konsul generalny Kazimierz Wodzicki.
Wodzicki do końca życia wspierał uchodźców z Pahiatua i całą nowozelandzką Polonię. Był aktywny przy powstawaniu drugiego Stowarzyszenia Polaków w Nowej Zelandii. Pomógł m.in. zorganizować kurs języka polskiego na Victoria University of Wellington. Wspierał także duszpasterstwo polskie w Nowej Zelandii, które w latach 50. XX w. zorganizował ks. dr Leon Broel-Plater, wcześniej od 1947 (po ks. Michale Wilniewczycu) także kapelan w Pahiatua. Gdy było to możliwe, starał się utrzymywać kontakty z Polską, a w pierwszych powojennych numerach „Ochrony Przyrody” opublikował notatki na temat nowozelandzkich ptaków. W okresach „odwilży” udało mu się kilkakrotnie przyjechać do kraju. Na 600-lecie Uniwersytetu Jagiellońskiego w 1964 przysłał list.
Powrót do działalności naukowej na emigracji.
Po wojnie konsulat przestał funkcjonować, jednak premier Peter Fraser zwrócił się do Departament of Scientific and Industrial Research z prośbą o umożliwienie kontynuacji pracy naukowej Wodzickiemu, który pozostał w Nowej Zelandii i powrócił do zawodu zoologa. Zorganizowany przez Polaka Wydział Badań Ekologii Zwierzęcej odegrał istotną rolę w badaniach nad ekologią zwierząt. Kazimierz Wodzicki stał się pionierem tego typu badań w Nowej Zelandii i Australii, a jego prace nad fauną tego kontynentu, zwierzętami introdukowanymi, ekologią wysp południowego Pacyfiku, należą dzisiaj do klasyki nowoczesnego przyrodoznawstwa. Napisał wiele prac naukowych i wykładał zoologię na Victoria University w Wellington. Organizował też wyprawy badawcze na wyspy Oceanii, gdzie prowadził badania nad głuptakiem australijskim na przylądku Kidnappers nad zatoką Hawke (rejon Hawke’s Bay na Wyspie Północnej) oraz problemem introdukcji gryzoni. Miał duży wkład w badanie rozmnażania się szczurów na Rarotonga, Tokelau i Niue. Szczury powodowały duże szkody na plantacjach kokosów. Prawdziwą sensacją, także dla szerokiej publiczności, było odkrycie na wyspie Kawau kangura małego, wytę­pionego na kontynencie australijskim i powszechnie uznawanego za gatunek wymarły.
Był członkiem Polskiego Towarzystwa Naukowego na Obczyźnie (od 1960), a od 1962 członkiem Royal Society of New Zealand.
Wyróżnienia i odznaczenia.
Polskie Towarzystwo Zoologiczne przyznało Kazimierzowi Wodzickiemu tytuł zagranicznego członka korespondenta. Otrzymał doktorat honorowy Victoria University w 1980 oraz członkostwo honorowe New Zealand Ecological Society w 1984.
W 1976 Kazimierz Antoni Wodzicki został odznaczony Krzyżem Oficerskim Orderu Imperium Brytyjskiego (OBE). Zarządzeniem z 3 maja 1985 prezydenta RP na uchodźstwie Edwarda Raczyńskiego został odznaczony Krzyżem Komandorskim Orderu Odrodzenia Polski "za całokształt wybitnej wieloletniej pracy w służbie zagranicznej i opiekę nad uchodźcami Polakami po II wojnie światowej". Postanowieniem prezydenta RP Bronisława Komorowskiego z 9 maja 2011 Wodzicki oraz jego żona Maria zostali pośmiertnie odznaczeni Krzyżami Komandorskimi Orderu Odrodzenia Polski "za wybitne osiągnięcia w niesieniu pomocy polskim uchodźcom i dzieciom osieroconym na Syberii".
Życie prywatne.
W 1928 roku ożenił się z Marią (nazywaną później Myną) Dunin-Borkowską, absolwentką rolnictwa UJ. Mieli dwójkę dzieci: córkę Monikę i syna Antoniego. Miał również siedmioro wnucząt.
W Nowej Zelandii zamieszkał na przedmieściu Wellington, Hataitai, przy Konini Road.
Niektóre publikacje.
Wodzicki jest autorem kilku książek i dziesiątków artykułów (wybór):

</doc>
<doc id="1756924" url="https://pl.wikipedia.org/wiki?curid=1756924" title="Gustaw Kron">
Gustaw Kron

Gustaw Kron (ur. 28 października 1930 w Grudziądzu, zm. 13 stycznia 2016 w Warszawie) – polski aktor teatralny i filmowy. Syn aktora i reżysera Edmunda Krona.

</doc>
<doc id="1756925" url="https://pl.wikipedia.org/wiki?curid=1756925" title="Józef Świątkiewicz">
Józef Świątkiewicz

Józef Świątkiewicz (ur. 18 kwietnia 1948, zm. 1 lipca 2009 w Kościanie) – polski regionalista, działacz kulturalny, historyk amator, publicysta, bibliofil, radny powiatu kościańskiego II i III kadencji.
Życiorys.
Był synem kierownika szkoły w Borowie. Pracował jako ślusarz Zakładów HCP „Cegielski” w Poznaniu, a następnie jako kustosz pałacu w Czempiniu.
W latach 70. XX wieku zajął się problematyką rodów ziemiańskich. Stał się wybitnym znawcą rodów wielkopolskich, w szczególności rodziny Chłapowskich, stąd zwano go potocznie "chłapologiem". Na własną rękę podjął się wyremontowania grobowca gen. Dezyderego Chłapowskiego i jego najbliższych na cmentarzu w Rąbiniu.
Od lutego 1972 r. był członkiem Towarzystwa Miłośników Ziemi Kościańskiej, od 1980 r. członkiem zarządu. Przez wiele lat gromadził dokumenty, fotografie i książki, dotyczące ziemiaństwa wielkopolskiego, historii i znamienitych postaci Ziemi Czempińskiej, Kościana Turwi, Krzywinia i okolic. Zbiory zebrane przez niego prezentowane były na wystawach m.in. w Bibliotece Raczyńskich w Poznaniu.
Był autorem wielu wykładów, prelekcji, opracowań i publikacji, artykułów biograficzno-historycznych dotyczących przeszłości Czempinia i Ziemi Kościańskiej. Publikował między innymi w "Pamiętniku TMZK", w "Przeglądzie Wielkopolskim", "Kronice Wielkopolskiej", "Panoramie Leszczyńskiej", "Wiadomościach Kościańskich" i "Orędowniku Powiatowym".
Z jego wiedzy korzystały różne instytucje, a także ludzie nauki, studenci, stowarzyszenia, osoby prywatne, media; był konsultantem scenariuszy filmowych dla TVP Warszawa i PTV Poznań, jak np. "Najdłuższa wojna nowoczesnej Europy", "Morawscy" – do serialu "Rody Wielkopolskie". Był częstym gościem na antenie Radia Merkury i na łamach prasy regionalnej.
Jako miłośnik i badacz dziejów Czempinia, Gminy Czempiń i Ziemi Kościańskiej inicjował, wspierał i włączał się w realizację szeregu cennych przedsięwzięć służących poznawaniu i krzewieniu historii i kultury tej części Wielkopolski. Pełniąc funkcję Prezesa Czempińskiego Towarzystwa Kultury zorganizował blisko 50 koncertów muzyki poważnej w czempińskim pałacu, w ramach cyklu "Muzyka w pałacach".
Zabiegał m.in. o nadanie szkołom i ulicom imion lokalnych bohaterów i wybitnych osób. Propagował np. postać Maurycego Komorowicza – zapomnianego pioniera polskiej wulkanologii, geologa, podróżnika, pisarza i kompozytora z Gorzyc, pochowanego na czempińskim cmentarzu. Głównie dzięki jego staraniom, bezimienna mogiła M. Komorowicza ozdobiona została nagrobną kamienną płytą.
Józef Świątkiewicz był współzałożycielem i aktywnym członkiem Porozumienia Ziemia Kościańska, przewodniczącym Rady Muzeum Regionalnego im. dr. med. Henryka Florkowskiego w Kościanie, prezesem Czempińskiego Towarzystwa Kultury, a następnie Stowarzyszenia Przyjaciół i Sympatyków Ziemi Czempińskiej, działaczem Towarzystwa Miłośników Ziemi Kościańskiej i członkiem Powiatowego Zespołu do Spraw Ochrony Walki Męczeństwa Powiatu Kościańskiego, członkiem Wielkopolskiego Towarzystwa Przyjaciół Książki.

</doc>
<doc id="1756926" url="https://pl.wikipedia.org/wiki?curid=1756926" title="Jeorjos Awerof (1910)">
Jeorjos Awerof (1910)

Jeorjos Awerof (gr. Θ/Κ Γεώργιος Αβέρωφ), niekiedy skrótowo „Awerof” – grecki krążownik pancerny zbudowany w 1911 roku we Włoszech, w służbie w marynarce greckiej do 1952 roku. Od 1985 roku okręt muzeum, jedyna zachowana jednostka swojej klasy na świecie. W literaturze na ogół jednostka ta znana jest pod nazwą w transkrypcji angielskiej „Georgios Averof”.
Odegrał decydującą rolę w działaniach morskich podczas I wojny bałkańskiej w latach 1912–1913, następnie uczestniczył w wojnie z Turcją lat 1919–1922. W 1935 roku jego załoga dołączyła do republikańskiego powstania, przewodząc zbuntowanym jednostkom. Podczas II wojny światowej został ewakuowany do Aleksandrii i uczestniczył w działaniach u boku Royal Navy. W październiku 1944 roku na jego pokładzie powrócili do Grecji rodzina królewska i członkowie rządu. Po zakończeniu czynnej służby został ostatecznie zachowany jako pamiątka narodowa.
Zamówienie i budowa.
Dążąc do unowocześnienia swojej floty, rząd grecki od 1907 roku prowadził poufne negocjacje z włoską stocznią Cantiere navale fratelli Orlando w Livorno. Chodziło o nowoczesny krążownik pancerny; plany oparto na nieznacznie zmodyfikowanym projekcie włoskich krążowników pancernych typu "Pisa", którego dwa okręty: „Pisa” i „Amalfi” służyły w Regia Marina. Jednostka w założeniu miała przewyższać każdy okręt, jakim w owym czasie dysponowała flota turecka, potencjalny przeciwnik Grecji w regionie. Podobny okręt powstawał już w stoczni, na zamówienie innego kontrahenta. Ponieważ pierwszy nabywca nie zdołał wywiązać się z zobowiązań finansowych, czy też sam wycofał się z kosztownego zakupu, zainteresowanie zgłosiło kilka kolejnych państw, w tym Turcja. Jednak to strona grecka pierwsza wpłaciła wymaganą zaliczkę, w wysokości 250 000 funtów szterlingów w złocie (25% planowanych kosztów budowy). Ponieważ taka kwota nie leżała w możliwościach greckiej marynarki, z pomocą pospieszyli wykonawcy testamentu zmarłego w 1898 roku kupca, przemysłowca, działacza społecznego i filantropa Jeorjosa Awerofa decydując, że środki, które fundator pozostawił na budowę okrętu szkolnego dla greckiej floty, można spożytkować na sfinansowanie 1/3 kosztu nowego krążownika pancernego – co umożliwiło szybkie dostarczenie zadatku. Wobec tego kontrakt na budowę okrętu został podpisany z Grecją. Według innych źródeł jego budowę stocznia podjęła samodzielnie, licząc na ostateczne zawarcie kontraktu, już po rozpoczęciu poufnych negocjacji w 1907 roku. 
Stępkę pod budowę położono w 1907 roku. Ceremonia wodowania odbyła się 12 marca 1910 roku, w jej trakcie jednostce nadano nazwę „Jeorjos Awerof” na cześć fundatora. Po okresie prac wyposażeniowych oraz prób morskich, 16 maja 1911 roku okręt został przyjęty do służby. Stanowił wówczas najbardziej wartościowy okręt floty greckiej, będąc jednocześnie ostatnim zbudowanym na świecie krążownikiem pancernym (wobec zdeklasowania ich przez krążowniki liniowe). Ogólny koszt budowy wyniósł 950 750 funtów szterlingów, co stanowiło równowartość 6962 kg czystego złota.
Opis konstrukcji.
Charakterystyka ogólna.
Konstrukcja krążownika pancernego „Jeorjos Awerof” była bardzo zbliżona do włoskiego typu "Pisa" – z niskimi nadbudówkami na śródokręciu, dwoma trójnożnymi masztami za pomostem bojowym i ostatnim kominem oraz trzema kominami o okrągłym przekroju. Kadłub miał typowy dla ówczesnych okrętów dziób taranowy. Na rufie znajdowała się galeryjka admiralska, nad nią umieszczono herb Grecji i tablicę z nazwą okrętu (w skróconej formie: "G. Awerof").
Przy długości całkowitej 140 m i szerokości maksymalnej 21 m, wyporność konstrukcyjna została określona na 9958 ton angielskich (ts), a pełna na 10 200 ts (dane w innych źródłach różnią się nieznacznie). Średnie zanurzenie przy wyporności pełnej wynosiło 7,5 m.
Załoga według etatu czasu pokoju liczyła około 550 osób, według etatu wojennego wzrastała do około 670. Oficerowie zajmowali kabiny w rufowej części okrętu, marynarze kubryki na dziobie, hamaki rozwieszano też w przestrzeniach na śródokręciu
Urządzenia napędowe.
Napęd okrętu stanowiły dwie pionowe, czterocylindrowe maszyny parowe potrójnego rozprężania o łącznej projektowanej mocy indykowanej 19 000 KM, zbudowane przez zakłady Ansaldo z Genui. Poruszały one dwa wały napędowe z trójłopatowymi śrubami. Parę do maszyn dostarczały 22 kotły wodnorurkowe francuskiego typu Belleville, opalane węglem, o ciśnieniu roboczym 21 at. Całość siłowni podzielona była na cztery pomieszczenia kotłowni oraz dwie maszynownie.
Projektowana prędkość maksymalna wynosiła 22,5 węzła, na próbach osiągnięto 23,9 węzła przy zmierzonej mocy 21 500 KM. Maksymalny zapas paliwa wynoszący 1500 ton węgla pozwalał przepłynąć 2600 mil morskich przy prędkości ekonomicznej 12 węzłów.
Do zasilania instalacji elektrycznej okręt posiadał dwie prądnice napędzane pomocniczymi silnikami parowymi. Inne silniki parowe poruszały również kabestany kotwic.
Uzbrojenie.
Główne uzbrojenie artyleryjskie krążownika składało się z dział dwóch kalibrów produkcji brytyjskich zakładów zbrojeniowych koncernu Armstronga. Cztery armaty Mk X kal. 234 mm o długości lufy 45 kalibrów (L/45) były umieszczone po dwie w wieżach na dziobie i rufie okrętu. Przy maksymalnym kącie podniesienia równym 30° ich donośność wynosiła 23 500 m dla pocisku o masie 172,4 kg. Osiem armat kal. 190 mm o długości lufy 45 kalibrów w czterech dwudziałowych wieżach znajdowało się na śródokręciu, po dwie wieże na każdej burcie. Ich barbety wystawały nieco poza obrys kadłuba.
Do zwalczania mniejszych celów służyło początkowo 18 szybkostrzelnych dział kal. 76 mm i 4 działa kal. 47 mm. Pierwotnie na krążowniku zainstalowano trzy podwodne wyrzutnie torped kal. 457 mm, które w latach 20. zostały zdemontowane. W odróżnieniu od wcześniejszych konstrukcji, „Jeorjos Awerof” nie miał zainstalowanej artylerii średniego kalibru w kazamatach, jedynie dwa działa kal. 76 mm znajdowały się w zasłoniętych klapami wnękach nadbudówki dziobowej. Część dział zastąpiono w trakcie modernizacji pod koniec lat 20. artylerią przeciwlotniczą (szczegóły w sekcji o służbie okrętu).
System kierowania ogniem był prosty, składał się z trzech dalmierzy optycznych, umieszczonych na szczycie pomostu bojowego, marsie masztu przedniego oraz na nadbudówce rufowej. Służyły one do naprowadzania na cel dział dwóch kalibrów artylerii głównej, pozostałe uzbrojenie naprowadzane było indywidualnie.
Opancerzenie.
Opancerzenie wykonane ze stali pancernej Kruppa przez włoskie zakłady Terni składało się z burtowego pasa pancernego grubości do 200 mm i wysokości około 3,5 m, rozciągającego się na linii wodnej pomiędzy barbetami wież artylerii głównej. Nad nim znajdował się drugi pas, grubości 175–180 mm i wysokości około 1,5 m, chroniący śródokręcie na odcinku pomiędzy barbetami wież artylerii sekundarnej. Pozostałe powierzchnie burt były pokryte pancerzem grubości do 83 mm. Pancerz horyzontalny stanowił główny pokład pancerny grubości 50 mm, łączący się skosami z głównym pasem burtowym. Wieże artyleryjskie miały pancerz grubości do 140 mm (według innego źródła do 203 mm), ich barbety do 190 mm, zaś stanowiska dowodzenia 180 mm.
Przebieg służby.
Po podniesieniu greckiej bandery „Jeorjos Awerof” został wysłany z Włoch do Wielkiej Brytanii, gdzie wziął udział w rewii morskiej z okazji koronacji króla Jerzego V. Rewia odbyła się 24 czerwca 1911 roku na redzie Spithead, a grecki krążownik zamykał szereg uczestniczących w niej zagranicznych okrętów. W trakcie pobytu na wodach brytyjskich okręt wszedł na mieliznę w pobliżu Portsmouth, co poskutkowało zmianą dowódcy krążownika. Dotychczasowego dowódcę, komandora Damiano, zastąpił przysłany w tym celu w Grecji komandor Pawlos Kunduriotis. Przyprowadził on okręt do portu wojennego w Pireusie. Napięte stosunki międzynarodowe z Turcją spowodowały w drugiej połowie 1912 roku postawienie floty w stan gotowości bojowej, a Kunduriotis został mianowany jej Głównodowodzącym.
W Wielkiej Brytanii na krążownik miała zostać dostarczona amunicja do dział Armstronga, ale wobec napiętej sytuacji międzynarodowej na Bałkanach rząd brytyjski nałożył embargo na dostawy broni do Grecji. W związku z tym „Awerof” odpłynął do kraju bez ostrej amunicji na pokładzie. Dostarczono ją ostatecznie wczesną jesienią 1912 roku bez zgody władz brytyjskich, na greckim frachtowcu.
Wojny bałkańskie.
I wojna bałkańska wybuchła 8 października, a Grecja wystąpiła przeciwko Turcji 19 października 1912 roku. Na lądzie greckie wojska uderzyły w kierunku Salonik, na morzu skierowały się ku wyspom północnej części Morza Egejskiego. 21 października flota grecka, z krążownikiem „Jeorjos Awerof” jako okrętem flagowym, zdobyła wyspę Lemnos, gdzie w zatoce Mudros urządzono kotwicowisko. Tam na krążownik załadowano amunicję z przybyłego z Wielkiej Brytanii frachtowca. Jako kolejne zdobyto wyspy Psara, Samotraka, Tasos, Lesbos, Skiatos, Athos, Chios oraz Imroz, nie napotykając przeciwdziałania ze strony marynarki tureckiej, zaangażowanej w walki przeciwko Bułgarii na Morzu Czarnym.
Turcy zorganizowali kontrakcję na morzu dopiero w grudniu 1912 roku, po zawarciu rozejmu z Bułgarią. 16 grudnia flota turecka starła się z grecką niedaleko przylądka Elli przy wejściu do Dardaneli. Dzięki przewadze prędkości swojego okrętu flagowego i śmiałemu działaniu Kunduriotisa (który został w międzyczasie mianowany kontradmirałem), Grecy rozstrzygnęli bitwę na swoją korzyść, zmuszając okręty tureckie do odwrotu w kierunku Dardaneli. „Jeorjos Aweroff” otrzymał w czasie godzinnej wymiany ognia trzy bezpośrednie trafienia w pokład łodziowy i w komin. Odłamki pocisków zabiły jednego marynarza i raniły dziewięciu.
Po bitwie koło przylądka Elli greckie okręty powróciły na kotwicowisko przy Lemnos. Flota turecka próbowała nielicznych wypadów w celu wprowadzenia chaosu wśród lekkich okrętów patrolujących wejście do Dardaneli, ale nie zdecydowała się na poważniejszą akcję aż do stycznia 1913 roku. W połowie miesiąca krążownik pancernopokładowy „Hamidiye” przedarł się niespostrzeżenie przez blokadę i rozpoczął działania przeciwko greckim liniom komunikacyjnym. Władze w Atenach zażądały od Kunduriotisa ścigania rajdera, lecz ten odmówił, podejrzewając iż jest to turecka prowokacja, mająca odciągnąć jego flotę od Dardaneli. 18 stycznia tureckie pancerniki ponownie opuściły cieśninę, licząc na zaskoczenie Greków w zatoce Mudros. Kunduriotis, ostrzeżony przez przebywający na patrolu niszczyciel „Leon”, zdecydował się podjąć bitwę na dogodnych dla siebie warunkach, daleko od tureckich baterii nadbrzeżnych. Flota grecka wypłynęła z zatoki Mudros. Także w tej bitwie Grecy, wykorzystując przewagę szybkości swojego krążownika, celnym ogniem zmusili Turków do wycofania się. „Awerof” został niegroźnie trafiony czterema pociskami, tracąc jednego zabitego i czterech rannych członków załogi. Była to już ostatnia turecka próba odzyskania panowania nad północną częścią Morza Egejskiego i dzięki śmiałym działaniom Kunduriotisa, dysponującego nowoczesnym okrętem flagowym, Grecja utrzymała zajęte na początku I wojny bałkańskiej wyspy.
„Awerof” nie uczestniczył aktywnie w działaniach morskich podczas II wojny bałkańskiej, w której zaangażowanie marynarki greckiej sprowadzało się do ochrony własnych szlaków komunikacyjnych, realizowanej siłami mniejszych okrętów. W tym okresie greckie dowództwo rozważało plan częściowego przezbrojenia krążownika w działa większego kalibru, jednak ostatecznie projekt nie zyskał akceptacji. W 1914 roku, tuż przed wybuchem I wojny światowej, Grecja wzmocniła swoją flotę, zakupując w Stanach Zjednoczonych dwa przeddrednoty: „Mississippi” i „Idaho”, nazwane odpowiednio „Kilkis” i „Lemnos”, na cześć greckich zwycięstw w wojnach bałkańskich.
I wojna światowa.
W pierwszych latach wielkiej wojny Grecja pozostawała neutralna. Od lutego 1915 roku jej flota postawiona została w stan podwyższonej gotowości w związku z walkami toczącymi się w nieodległej Cieśninie Dardanelskiej. Na przełomie 1915 i 1916 roku wojska ententy opanowały Korfu i rejon Salonik, we wrześniu 1916 roku flota sprzymierzonych zablokowała, a następnie zajęła okręty greckie w bazie morskiej na wyspie Salamina. Mniejsze jednostki zostały obsadzone przez francuskich marynarzy i włączone do Marine nationale, większe: oba pancerniki oraz „Awerof” rozbrojone i pozostawione jedynie ze szkieletowymi załogami. W styczniu 1917 roku sojusznicy wystosowali do rządu greckiego ultimatum, żądając przejścia Grecji na ich stronę, a po jego odrzuceniu przez proniemiecko nastawionego króla Konstantyna I rozpoczęli przygotowania do podjęcia akcji zbrojnej. W razie oporu Greków Francuzi zamierzali zniszczyć okręty internowane na Salaminie.
Zdecydowana interwencja zbrojna Francji w czerwcu 1917 roku doprowadziła do abdykacji Konstantyna I na rzecz jego syna Aleksandra i przejęcia rządów przez proalianckiego premiera Elefteriosa Wenizelosa. 2 lipca Grecja wypowiedziała wojnę państwom centralnym. Francuzi zwolnili wówczas internowane okręty, które po długim postoju bez odpowiedniej konserwacji były mocno zdewastowane, wobec czego „Awerof” nie wziął czynnego udziału w działaniach wojennych. W 1918 roku otrzymał pojedyncze działo przeciwlotnicze kal. 76 mm, a na początku następnego roku przepłynął do stoczni na Malcie, gdzie dokonano niezbędnego remontu oraz konserwacji podwodnej części kadłuba.
Okres międzywojenny.
Po ukończeniu remontu „Jeorjos Awerof” wziął udział w działaniach przeciwko Turcji. Wraz z pancernikami „Klikis” i „Lemnos” wszedł w skład alianckiej eskadry, która miała nadzorować wykonywanie przez Turcję postanowień zawieszenia broni z 30 października 1918 roku. 15 maja 1919 roku osłaniał lądowanie wojsk greckich w Smyrnie. Następnie z większością floty przeszedł przez Bosfor na Morze Czarne, gdzie jego artyleria aktywnie wspierała działania wojsk lądowych, bombardując pozycje tureckie. Po załamaniu się ofensywy na lądzie, odsłaniał odwrót armii i ewakuację ludności cywilnej z Azji Mniejszej. Między innymi w dniach od 10 do 13 września 1922 roku bombardował pozycje wojsk tureckich pod Pandermą.
W latach 1925–1927 „Jeorjos Awerof” przeszedł remont generalny, połączony z modernizacją, we francuskiej stoczni Forges et Chantiers de la Méditerranée w La Seyne (równocześnie w tej samej stoczni modernizowano krążownik lekki „Elli”). Remont obejmował między innymi: przegląd i renowację poszycia; wymianę kotłów parowych na nowe; instalację nowego, trójnożnego masztu przedniego z umieszczonym na jego szczycie dalmierzem o bazie 6 m; montaż dwóch dalmierzy o bazie 3,5 m na dachach głównego i zapasowego stanowisk dowodzenia; wymianę reflektorów bojowych; częściowe przezbrojenie okrętu. Zdemontowano wyrzutnie torpedowe oraz połowę dział kal. 76 mm (pozostało osiem) i wszystkie cztery działa 47 mm, instalując cztery działa przeciwlotnicze kal. 76 mm i cztery, a ostatecznie pięć automatycznych armat kal. 40 mm „pom-pom”. Koszt remontu wyniósł w przeliczeniu około 140 tys. ówczesnych funtów brytyjskich. W latach 30. jeszcze działka 40 mm zamieniono na sześć niemieckich pojedynczych półautomatycznych armat kalibru 37 mm C/30.
Po zakończeniu remontu okręt powrócił do kraju, pełniąc głównie funkcję okrętu szkolnego. W marcu 1935 roku część załogi krążownika wzięła udział w republikańskim powstaniu, skierowanym przeciwko podejrzewanemu o rojalistyczne nastawienie rządowi premiera Tsaldarisa. 1 marca jego oficerowie opanowali główny arsenał bazy morskiej w Salaminie, po czym podjęli próbę przejęcia innych stacjonujących tam okrętów. Udało im się to jedynie w przypadku krążownika „Elli” i kilku mniejszych jednostek, których załogi dołączyły do powstania. Następnego dnia oddziały wierne rządowi zablokowały wyjście z bazy, jednak zbuntowana eskadra, dowodzona przez emerytowanego wiceadmirała Ioannisa Demestichasa na „Awerofie”, po ostrzelaniu pozycji wojsk lądowych, urządzeń portowych oraz pozostających w bazie okrętów, wypłynęła z Zatoki Sarońskiej i podążyła w stronę Krety. Próby negocjacji podjęte podczas pobytu eskadry na wodach w pobliżu wyspy Milos nie dały rezultatu, i rząd ogłosił, że zbuntowane okręty i ich załogi zostały uznane za jednostki pirackie i wyjęte spod prawa. Jeszcze po południu 2 marca lotnictwo rządowe przeprowadziło naloty na eskadrę, dwa spośród atakujących samolotów zostały zestrzelone przez artylerzystów „Awerofa”. 3 marca powstańcy dopłynęli do portu w Chanii, gdzie wsparli siły republikańskie w toczących się walkach. Wieczorem, podczas kolejnego nalotu, krążownik został trafiony bombą lotniczą, odnosząc nieznaczne uszkodzenia. Następnie eskadra przepłynęła do Zatoki Suda. Aby wesprzeć przybierające na sile powstanie, okręty zbuntowanej eskadry operowały w następnych dniach w północnej części Morza Egejskiego, powodując przejście na stronę republikanów wysp: Samos, Chios, Lesbos, Limnos i Tasos. 8 marca, po powrocie do Zatoki Suda, „Awerof” został ponownie zaatakowany przez lotnictwo, a jego artylerzyści zestrzelili kolejne dwa samoloty. Okręt znów został nieznacznie uszkodzony, a dwóch marynarzy poniosło śmierć. Wkrótce na skutek nacisków mocarstw, przewagi sił rządowych oraz rozdźwięków wśród przywódców powstania, zaczęło ono wygasać. 12 marca na pokład „Awerofa” weszli główni przywódcy spisku z Elefteriosem Wenizelosem na czele, którzy zostali przewiezieni na wyspę Kasos na Dodekanezie. Następnie okręt powrócił do bazy w Salaminie i 13 marca zbuntowana załoga oddała się w ręce władz.
20 maja 1937 roku „Jeorjos Awerof” wziął udział w rewii morskiej, która odbyła się na redzie Spithead dla uczczenia koronacji króla Jerzego VI (był jedynym okrętem, który uczestniczył także w rewii koronacyjnej jego ojca w 1911 roku). Również w 1937 roku krążownik popłynął z wizytą kurtuazyjną do Stambułu. Miała ona na celu poprawę stosunków grecko-tureckich (porty greckie rewizytował wkrótce turecki krążownik liniowy „Yavuz”). Wobec nie najlepszego stanu technicznego starego i przestarzałego koncepcyjnie okrętu, jakim był w końcu lat 30. XX wieku „Awerof”, był on wykorzystywany jedynie jako jednostka szkolna i pozostawał w linii jedynie z powodu braku funduszy na budowę następcy.
II wojna światowa.
Już po agresji włoskiej, wciąż jako okręt flagowy floty, jednak faktycznie wycofany z czynnej służby, krążownik zakotwiczono na Zatoce Eleuzyjskiej (nieopodal Aten). Zużyty napęd nie gwarantował prędkości wyższej niż 12 węzłów, a nie napłynęły z Belgii części zamienne do kotłów, zamówione w 1939 roku. Po agresji niemieckiej i serii niemieckich ataków bombowych na zgrupowane w Elefsinie, Salaminie i w Pireusie okręty greckie – „Awerof” strącił wtedy jeden z samolotów – po załamaniu się frontu, okręt planowano zatopić, z uwagi na niską wartość bojową i niedokonany remont maszynowni. 12 kwietnia 1941 roku nadszedł rozkaz demontażu uzbrojenia i opuszczenia jednostki przez załogę, odwołany następnego dnia. 17 kwietnia wydano rozkaz honorowego zatopienia okrętu. Wtedy około 300 ochotników, kierowanych przez oficera artylerii, komandora porucznika Panajotisa Damilatisa, jednego z chorążych o nazwisku Iliomarkakis i kapelana floty, ks. D. Nikolopulosa, ignorując polecenia dowództwa, późną nocą, opanowując uprzednio wartownię, sterującą pływającą przeszkodą, doprowadziło do wyjścia okrętu w morze. Korzystając ze ścigacza okręt dogonił dowódca Ioannis Wlachiopulos, przejmując dowodzenie. Dopiero następnie dowódca Marynarki Wojennej nadesłał depeszę: "Bóg z wami. Porozumiewam się z sojusznikami w sprawie waszego wypłynięcia". Po dołączeniu do brytyjskiego konwoju AS-129, 22 kwietnia 1941 roku „Awerof” dotarł do bazy Royal Navy w Aleksandrii, a w lipcu przepłynął Kanał Sueski, kierując się do Port Sudan nad Morzem Czerwonym. 
Pomimo wieku jednostki i jej niewielkiej wartości bojowej, Brytyjczycy uznali, że może stanowić wystarczającą eskortę dla alianckich konwojów na Oceanie Indyjskim przed ewentualnymi atakami niemieckich krążowników pomocniczych działających jako rajdery. Między 3 a 10 września krążownik przebazował z Adenu do Bombaju, eskortując tam transportowiec „Devonshire”. Dowódcą był wtedy S. Matesis. Z uwagi na stan techniczny, zastosowanie krążownika ograniczyło się jednak do eskorty dwóch konwojów: BP-16 do cieśniny Ormuz 28 września – 1 października i BM-9B do Kolombo 22-28 grudnia 1941 roku. Między 9 a 15 stycznia 1942 roku odbył też jeden patrol bojowy w stronę Zatoki Perskiej. Został w tym czasie wyposażony w radar. Bazując w indyjskim Bombaju, w 1942 roku przepłynął 8850 mil morskich.
21 marca 1942 roku dowódcą został Nikolaos Petropoulos, który starał się doprowadzić do użycia okrętu w operacji bojowej, jednak wymagał on remontu, którego celowości nie widzieli Brytyjczycy. 11 kwietnia krążownik wypłynął na pierwsze od lat ćwiczenia artyleryjskie. Rotacje załogi i niewielkie wykorzystanie okrętu doprowadziły do spadku dyscypliny i 17 maja tego roku doszło do buntu części oficerów i załogi przeciwko nielubianemu dowódcy, znanego jako „powstanie bombajskie”, który doprowadził do procesów 46 członków załogi przed sądem wojskowym, ale też do zmiany dowódcy i końca planów wykorzystania bojowego. Między czerwcem a październikiem okręt był poddany częściowemu remontowi w doku i trzykrotnie wymieniono dowódców, ostatecznie na S. Matesisa. Na próbach po remoncie osiągnął prędkość 16,3 węzła, po czym 20 października opuścił Indie, w eskorcie niszczyciela „Panthir”. 
23 listopada 1942 roku okręt został zacumowany na stałe w Port Saidzie jako jednostka sztabowa marynarki greckiej i bateria przeciwlotnicza. Jego stan techniczny powodował, że nie nadawał się do użycia w akcji. Większość załogi krążownika zasiliła załogi okrętów, wydzierżawionych od Royal Navy. W 1944 roku, w związku z masowymi aresztowaniami wśród greckich oddziałów na Bliskim Wschodzie, których – jak uznano – większość znajdowała się pod wpływem antymonarchistycznej ideologii ELAS i z wynikłym w trakcie aresztowań buntem oddziałów i okrętów, Brytyjczycy wydali rozkazy, by w przypadku przyłączenia się załogi „Awerofa” do buntowników, zatopić okręt. Wraz z rozpoczęciem wycofywania się wojsk niemieckich z Grecji, krążownik został skierowany do transportu żołnierzy i sprzętu. 12 października 1944 roku wypłynął z Aleksandrii do Pireusu. W drodze przyjął na pokład rodzinę królewską oraz przedstawicieli rządu greckiego z premierem Papandreu. W nocy z 17 na 18 października okręt wpłynął do portu w Pireusie. Pozostawał w tym porcie przez kolejnych kilka miesięcy, pełniąc rolę pływającej baterii. W maju 1945 roku „Jeorjos Awerof” przyjął kapitulację niemieckiego garnizonu na wyspie Rodos i na pozostałych wyspach Dodekanezu.
Okres powojenny.
„Jeorjos Awerof” został wycofany z czynnej służby w 1946 roku. Następnie do 1951 roku pełnił funkcję hulku sztabowego w stoczni marynarki w Salaminie. W 1951 roku został przeholowany do wybrzeży wyspy Poros, gdzie służył jako szkoła podchorążych. W 1952 roku powstał projekt przekształcenia starego krążownika w muzeum, jednak z braku funduszy nie podjęto działań w tym kierunku; rozważano też złomowanie. Dopiero w 1984 roku pierwszą renowację okrętu wykonała stocznia w Salaminie. Dzięki przeprowadzonej wśród społeczeństwa kampanii pozyskano niezbędne fundusze na generalny remont i odbudowę okrętu, który przeprowadziły w 1985 roku stocznie Nicholas Yard i Elefsis Yard. Okręt, choć uzbrojony jedynie w ciężką artylerię, został na stałe zacumowany w Paleo Faliro, niedaleko Pireusu, w sąsiedztwie eleganckiej mariny Flisvos, gdzie pełni rolę narodowej pamiątki. Okręt udostępniony jest zwiedzającym. Pomieszczenia admiralskie, szefów działów i mesa oficerska posiadają odtworzone wyposażenie z czasów, gdy okrętem i flotą grecką dowodził Pawlos Kunduriotis, admirał, późniejszy regent i prezydent Grecji.
W sąsiedztwie krążownika kotwiczą: historyczny żaglowiec szkolny „Evgenios Evgenidis”; najstarszy na świecie, zachowany w oryginalnym stanie, okręt kablowy „Talis Milisios”, własność Muzeum Morza Egejskiego; niszczyciel muzeum „Velos” (drugi tego imienia), a także wyslipowana jest zrekonstruowana triera „Olympias”, z czasów bitwy pod Salaminą. Kolejny remont krążownik przeszedł w stoczni w Skaramangas 26.04 -24.07.2017. Środki pieniężne zapewnił grecki armator Alexandros Goulandris, a po jego śmierci – jego spadkobiercy. W październiku 2017 okręt doprowadzono do portu w Salonikach, gdzie pozostał do 10.11.2017, uczestnicząc w obchodach serii wydarzeń z historii Grecji.„Jeorjos Awerof” był ostatnim krążownikiem pancernym wchodzącym do służby na świecie i jest jedynym zachowanym okrętem tej klasy.

</doc>
<doc id="1756927" url="https://pl.wikipedia.org/wiki?curid=1756927" title="Jerzy Kaźmirkiewicz">
Jerzy Kaźmirkiewicz

Jerzy Kaźmirkiewicz (ur. 24 kwietnia 1924, zm. 21 maja 1977) – polski inżynier, docent w Katedrze Technologii Drewna SGGW – Akademii Rolniczej w Warszawie. W czasie drugiej wojny światowej więziony w hitlerowskich obozach koncentracyjnych od października 1939 do maja 1945 (Auschwitz, Dachau i Mauthausen-Gusen). Po zakończeniu wojny ukończył SGGW i rozpoczął karierę akademicką na tamtejszym Wydziale Technologii Drewna. 
Wieloletni organizator drużyn harcerskich, założyciel Spółdzielni Mieszkaniowej Oświata, członek ZBoWiD. Został pochowany na Cmentarzu Komunalnym na Powązkach (kwatera C23-6-7).

</doc>
<doc id="1756928" url="https://pl.wikipedia.org/wiki?curid=1756928" title="Larry Martin">
Larry Martin

Larry Dean Martin (ur. 1943, zm. 9 marca 2013) – amerykański paleontolog, kustosz Natural History Museum and Biodiversity Research Center na University of Kansas. 
Życiorys.
Doktorat uzyskał z systematyki i ekologii na University of Kansas. Jego specjalizacją jest badanie gadów triasu i kopalnych ptaków. Uczestniczył w wyprawach paleontologicznych, które odkryły ponad 200 000 skamieniałości kręgowców. Do nazwanych przez niego taksonów należą m.in. nimrawid "Barbourofelis" i wczesny ptak "Confuciusornis". Martin bywa określany jako „czołowy oponent teorii, że współczesne ptaki są "żyjącymi dinozaurami"”. Był autorem lub współautorem ponad 170 publikacji naukowych.

</doc>
<doc id="1756929" url="https://pl.wikipedia.org/wiki?curid=1756929" title="Konrad Paciorkowski">
Konrad Paciorkowski

Konrad Paciorkowski (ur. 25 stycznia 1968 w Lublinie) – polski piłkarz występujący na pozycji bramkarza.
Kariera piłkarska.
Konrad Paciorkowski rozegrał 117 spotkań w Ekstraklasie. Na tym szczeblu rozgrywkowym grał w trzech zespołach: w latach 1988–1990 w Olimpii Poznań, trzy lata później przez dwa sezony w Siarce Tarnobrzeg, a następnie w roku 1995 w GKS-ie Bełchatów. Pod koniec kariery grał w dwóch amatorskich niemieckich drużynach: SV Ortenberg i Schwarz-Weiß Rehden.
W latach 2006–2010 występował w Iskrze Sobów Tarnobrzeg, z którą grał w IV lidze i w klasie okręgowej.

</doc>
<doc id="1756930" url="https://pl.wikipedia.org/wiki?curid=1756930" title="Mistrzostwa Polski Strongman ECSS 2004">
Mistrzostwa Polski Strongman ECSS 2004

Mistrzostwa Polski Strongman ECSS 2004 – indywidualne mistrzostwa polskich siłaczy, federacji ECSS.
Finał.
Data: 19 grudnia 2004 r.
Miejsce: Bełchatów 
Wyniki zawodów:

</doc>
<doc id="1756931" url="https://pl.wikipedia.org/wiki?curid=1756931" title="Daglezja (ujednoznacznienie)">
Daglezja (ujednoznacznienie)



</doc>
<doc id="1756932" url="https://pl.wikipedia.org/wiki?curid=1756932" title="Parnassius davydovi">
Parnassius davydovi

Parnassius davydovi – bardzo rzadki gatunek motyla z rodziny paziowatych. Występuje w Kirgistanie, w górach Tienszan. Został odkryty w 2005 i opisany w 2006 roku. Pokrewnymi gatunkami są "Parnassius autocrator" i "Parnassius loxias". Status gatunku został potwierdzony badaniami genetycznymi.
Skrzydło przednie ma długość 35,5–39 mm u samców, 39–41 mm u samic, średnia rozpiętość skrzydeł wynosi 65-69 mm u samców, 76 mm u samic. Barwa skrzydeł mlecznobiała. Wzór podobny do "P. loxias". Obecna ciemna (nie czarna) plamka między drugą żyłką kubitalną a drugą żyłką analną; podobna cecha występuje tylko u "P. charitonius". Plamka ta jest mniejsza u samic niż u samców. Anatomia narządów płciowych i sfragis jest taka sama u "P. autocrator", "P. loxias" i "P. davydovi".
Gąsienice spotykane na "Corydalis sp."

</doc>
<doc id="1756934" url="https://pl.wikipedia.org/wiki?curid=1756934" title="Henryk Żyto">
Henryk Żyto

Henryk Żyto (ur. 1 listopada 1936 w Poniecu, zm. 7 marca 2018 w Gdańsku) – polski żużlowiec i trener sportu żużlowego.
Życiorys.
Trzykrotny medalista Indywidualnych Mistrzostw Polski: złoty (Rybnik 1963), srebrny (Rzeszów 1962) i brązowy (Rzeszów 1961). Sześciokrotny zwycięzca Memoriałów Alfreda Smoczyka w Lesznie (1957, 1958, 1959, 1962, 1963, 1964), zwycięzca turnieju o Łańcuch Herbowy Miasta Ostrowa Wielkopolskiego (1959), zdobywca II m. (1961) i III m. (1963) w turniejach o "Złoty Kask, zdobywca II m. w Memoriale im. Zbigniewa Raniszewskiego w Bydgoszczy (1961), zdobywca III m. w Criterium Asów w Bydgoszczy (1959).
Drużynowy Mistrz Świata (Wrocław 1961), dwukrotny uczestnik finałów Indywidualnych Mistrzostw Świata: Londyn 1960 – XIII m., Londyn 1962 – nie startował (był zawodnikiem rezerwowym).
W rozgrywkach o Drużynowe Mistrzostwo Polski startował w latach 1953–1980, reprezentując kluby: Unia Leszno (1953–1964) oraz Wybrzeże Gdańsk (1965–1980). Był pięciokrotnym medalistą DMP: dwukrotnie srebrnym (1967, 1978) oraz trzykrotnie brązowym (1958, 1962, 1965). W 1960 r. uczestniczył w rozgrywkach brytyjskiej ligi żużlowej, jako zawodnik klubu Coventry Bees.
Jeszcze przed zakończeniem kariery zawodniczej pracował jako trener. Za swoje osiągnięcia został odznaczony Krzyżem Kawalerskim Orderu Odrodzenia Polski. Został pochowany na cmentarzu Srebrzysko w Gdańsku. Jego syn, Piotr (ur. 1962), również był żużlowcem, a obecnie jest trenerem.
Został pochowany na cmentarzu Srebrzysko w Gdańsku (rejon VII, taras V-skarpa-19). 
Osiągnięcia.
Drużynowe Mistrzostwa Polski – Sezon zasadniczy najwyższej klasy rozgrywkowej.
W nawiasie miejsce w danej kategorii (śr/b oraz śr/m – przy założeniu, że zawodnik odjechał minimum 50% spotkań w danym sezonie)

</doc>
<doc id="1756935" url="https://pl.wikipedia.org/wiki?curid=1756935" title="Triops australiensis">
Triops australiensis



</doc>
<doc id="1756936" url="https://pl.wikipedia.org/wiki?curid=1756936" title="Przekopnica australijska">
Przekopnica australijska

Przekopnica australijska ("Triops australiensis") – gatunek skorupiaka przekopnicy z rodziny Triopsidae, zasiedlający środkową i południowo-wschodnią Australię. Osiąga do 6 cm długości ciała, które w obrysie przypomina kijankę. Przednią część ciała nakrywa gładki, spłaszczony, owalny karapaks, zaopatrzony w parę drobnych oczu, niską listewkę środkową i parę kolców tylnych. Koniec długiego, wielosegmentowego ciała wieńczą dwie długie wici.
Taksonomia.
Dawniej jako podgatunek tej przekopnicy zaliczano "Triops sakalavus" z Madagaskaru, status gatunku został mu jednak zwrócony w 2020. Jako synonimy uważano też do niedawna dwie inne australijskie przekopnice – "Triops gracilis" i "Triops strenuus". Najnowsze badania wykazują też, że "Triops australiensis" może być w rzeczywistości zbiorową nazwą dla wielu odrębnych gatunków zamieszkujących Australię.
Charakterystyka.
"Triops australiensis" zasiedla suche regiony australijskiego Outback oraz południowy wschód kraju. Jego jaja są odporne na wysychanie i podatne na roznoszenie przez wiatr i zwierzęta. W trakcie pory deszczowej z zalanych w tymczasowych zbiornikach wodnych i kałużach jaj wykluwają się larwy. Rosną one szybko i w ciągu kilku tygodni osiągają stadium dojrzałe, które w niedługim czasie składa w mule jaja.

</doc>
<doc id="1756937" url="https://pl.wikipedia.org/wiki?curid=1756937" title="Pęckowo (stacja kolejowa)">
Pęckowo (stacja kolejowa)

Pęckowo – stacja kolejowa w Pęckowie, w województwie wielkopolskim, w Polsce. Można stąd dojechać do Poznania lub Krzyża Wlkp.
W roku 2017 stacja obsługiwała 100–149 pasażerów na dobę.

</doc>
<doc id="1756938" url="https://pl.wikipedia.org/wiki?curid=1756938" title="Showtime (ujednoznacznienie)">
Showtime (ujednoznacznienie)



</doc>
<doc id="1756943" url="https://pl.wikipedia.org/wiki?curid=1756943" title="Orzeł Kiedrzyn">
Orzeł Kiedrzyn



</doc>
<doc id="1756947" url="https://pl.wikipedia.org/wiki?curid=1756947" title="System Comstocka-Needhama">
System Comstocka-Needhama

System Comstocka-Needhama – w entomologii przyjęty sposób numeracji i zapisu żyłkowania skrzydeł owadów, opracowany przez Johna H. Comstocka i George'a Needhama w 1898. Teoria wyjaśniająca rzekome powstawanie żyłek została potem obalona przez Frederica Charlesa Frasera, ale system Comstocka-Needhama pozostał w użyciu.
Główne żyłki przebiegające wzdłuż osi skrzydła owada mają, w systemie Comstocka-Needhama, różne nazwy; idąc w kierunku od przodu do tyłu:

</doc>
<doc id="1756949" url="https://pl.wikipedia.org/wiki?curid=1756949" title="Carl Isidor Cori">
Carl Isidor Cori

Carl Isidor Cori (ur. 24 lutego 1865 w Moście, zm. 31 sierpnia 1954 w Wiedniu) – austriacki zoolog, rektor Uniwersytetu Karola w Pradze w latach 1925/26, 1927/28 i 1930/31.
Życiorys.
Syn Eduarda Coriego (1812–1889) i Rosiny z domu Trinks (zm. 1909). Ukończył studia na Uniwersytecie w Lipsku i Uniwersytecie Karola w Pradze. W 1892 habilitował się pod kierunkiem Bertholda Hatscheka. Od 1898 kierował stacją zoologiczną w Trieście. W 1908 roku został profesorem zwyczajnym. W 1932 roku został członkiem Niemieckiej Akademii Przyrodników Leopoldina.
W 1892 w Pradze ożenił się z Marią Lippich (1870–1922), córką Ferdinanda Lippicha. Syn Carl Ferdinand Cori otrzymał w 1947 Nagrodę Nobla w dziedzinie medycyny. Córka Margarete (ur. 1905) wyszła za mąż za genetyka Felixa Mainxa.
Dorobek naukowy.
Zajmował się głównie anatomią porównawczą bezkręgowców, przede wszystkim kielichowatych i kryzelnic.

</doc>
<doc id="1756954" url="https://pl.wikipedia.org/wiki?curid=1756954" title="Drugie ministerium Sunderlanda i Stanhope’a">
Drugie ministerium Sunderlanda i Stanhope’a

Drugie ministerium Sunderlanda i Stanhope’a – rząd brytyjski działający w latach 1718–1721 pod przywództwem Charlesa Spencera, 3. hrabiego Sunderland (pierwszego lorda skarbu) i 'Jamesa Stanhope’a, 1. hrabiego Stanhope (ministra północnego departamentu).

</doc>
<doc id="1756957" url="https://pl.wikipedia.org/wiki?curid=1756957" title="Étienne Brûlé">
Étienne Brûlé

Étienne Brûlé (ur. ok. 1592 w Champigny-sur-Marne we Francji, zm. w czerwcu 1633 w Toanche nieopodal Penetanguishene w Ontario) – francuski podróżnik i eksplorator Kanady, prawdopodobnie pierwszy Europejczyk, który widział Jezioro Górne, a także pierwszy Europejczyk, który widział wszystkie Wielkie Jeziora amerykańskie.
Do Nowej Francji przybył jako szesnastolatek, a w 1610 wysłany został przez Samuela de Champlain jako "coureur des bois" (dosł. "goniec leśny") do indiańskiego plemienia Huronów, wśród których mieszkał przez rok nad Georgian Bay, poznając ich język i obyczaje. Później odbył liczne podróże w regionie Wielkich Jezior, docierając m.in. do terytorium późniejszych amerykańskich stanów Michigan i Pensylwania (m.in. nad Zatokę Chesapeake) na południowym wschodzie i do dzisiejszego Duluth w Minnesocie na zachodzie.
Brał udział w licznych w owych czasach starciach Huronów z Irokezami. Został ranny w jednym z nich, a później z niejasnych powodów zginął z rąk Huronów, wśród których przez ponad dwadzieścia poprzednich lat żył w przyjaźni.

</doc>
<doc id="1756958" url="https://pl.wikipedia.org/wiki?curid=1756958" title="Gołębiewko (przystanek kolejowy)">
Gołębiewko (przystanek kolejowy)

Gołębiewko – nieczynny przystanek kolejowy w Gołębiewku położony na niezelektryfikowanej, normalnotorowej, jednotorowej linii 233 (obecnie zdemontowanej).
Linia kolejowa Pszczółki – Kościerzyna na której znajduje się stacja Gołębiewko powstała w 1885 w ramach budowy Królewskiej Kolei Wschodniej i do 1930 była najkrótszą trasą łączącą Kościerzynę z Gdańskiem.
Ruch pociągów osobowych został wstrzymany w 2000 roku, natomiast towarowych w 2002. Po 2000 linia była obsługiwana zastępczą komunikacją autobusową.
Infrastruktura.
Dworzec jest jednopiętrowym budynkiem zbudowanym z cegły i krytym papą. Perony są niskie, nie kryte. Nawierzchnia peronów nie zachowała się.

</doc>
<doc id="1756960" url="https://pl.wikipedia.org/wiki?curid=1756960" title="Lata 1610–1619">
Lata 1610–1619

Lata 1610–1619
Stulecia: XVI wiek ~ XVII wiek ~ XVIII wiek
Dziesięciolecia: 1560–1569 « 1570–1579 « 1580–1589 « 1590–1599 « 1600–1609 « 1610–1619 » 1620–1629 » 1630–1639 » 1640–1649 » 1650–1659 » 1660–1669
Lata: 1610 • 1611 • 1612 • 1613 • 1614 • 1615 • 1616 • 1617 • 1618 • 1619

</doc>
<doc id="1756968" url="https://pl.wikipedia.org/wiki?curid=1756968" title="Lipowiec (rejon jaworowski)">
Lipowiec (rejon jaworowski)

Lipowiec (ukr. Липовець) – wieś w obwodzie lwowskim, w rejonie jaworowskim Ukrainy. Leży na Płaskowyżu Tarnogrodzkim, przy polskiej granicy, niedaleko Wólki Żmijowskiej. Liczy 161 mieszkańców.
Historia.
Lipowiec "alias" Królów Staw był wsią starostwa niegrodowego lubaczowskiego na początku XVIII wieku. 1920-1934 Lipowiec stanowił gminę jednostkową w powiecie lubaczowskim w woj. lwowskim. 15 czerwca 1934 roku Lipowiec przyłączono do powiatu jaworowskiego w tymże województwie. 1 sierpnia 1934 roku w związku z reformą scaleniową Lipowiec wszedł w skład nowo utworzonej zbiorowej gminy Nahaczów w powiecie jaworowskim. Po wojnie – jako jedna z dwóch wsi (obok Hruszowa) dawnego powiatu lubaczowskiego – został włączony do Ukraińskiej SRR.

</doc>
<doc id="1756969" url="https://pl.wikipedia.org/wiki?curid=1756969" title="Drużynowy Puchar Polski na żużlu">
Drużynowy Puchar Polski na żużlu

Drużynowy Puchar Polski na żużlu – rozgrywki żużlowe, organizowane przez Polski Związek Motorowy w latach 1978–1980 i 1992–1999. W pierwszym z tych okresów zawody rozgrywano systemem eliminacji grupowych i rundy finałowej z udziałem czterech zespołów (złożonej z czwórmeczów na torze każdego finalisty), w 1992 i 1993 r. zwycięzcę wyłoniono systemem pucharowym, a w ostatnim okresie ponownie obowiązywał pierwotny system, z tym że turniej finałowy rozgrywany był tylko jeden, na torze któregoś z finalistów.

</doc>
<doc id="1756970" url="https://pl.wikipedia.org/wiki?curid=1756970" title="Drużynowy Puchar Polski w sporcie żużlowym">
Drużynowy Puchar Polski w sporcie żużlowym



</doc>
<doc id="1756973" url="https://pl.wikipedia.org/wiki?curid=1756973" title="Łypowiec (obwód winnicki)">
Łypowiec (obwód winnicki)



</doc>
<doc id="1756977" url="https://pl.wikipedia.org/wiki?curid=1756977" title="Andrej Iwanow">
Andrej Iwanow

Andrej Ignatow Iwanow, zw. "pop Andrej", "czerwony pop" (ur. 28 listopada 1879 – zm. 30 września 1923) – bułgarski kapłan prawosławny, działacz Bułgarskiej Partii Komunistycznej.
Ukończył seminarium duchowne w Ruse w 1906 i został skierowany do pracy duszpasterskiej we wsi Sliwowik, w regionie, z którego pochodził. Już jako kapłan angażował się w działalność społeczną i bronił idei lewicowych przed władzami cerkiewnymi. Został z tego powodu odsunięty od pracy duszpasterskiej i zmuszony do półrocznego pobytu w monasterze Przemienienia Pańskiego k. Wielkiego Tyrnowa.
W 1919 wstąpił do Bułgarskiej Partii Komunistycznej i uczestniczył w jej pierwszym kongresie. Po przewrocie 9 czerwca 1923 pracował jako partyjny kurier, stale podróżując między Łomem i Medkowcem. Wziął czynny udział w powstaniu wrześniowym. Był dowódcą oddziału w walkach o Łom. Po klęsce powstańców został schwytany przez władze i powieszony na słupie telegraficznym w rodzinnej wsi.
Jest jednym z bohaterów poematu "Wrzesień" Geo Milewa, gdzie została opisana jego walka i śmierć. Andrej Iwanow ze swoim oddziałem pojawia się również na obrazie Stojana Wenewa.

</doc>
<doc id="1756978" url="https://pl.wikipedia.org/wiki?curid=1756978" title="Tom of Finland">
Tom of Finland

Touko Valio Laaksonen, lepiej znany jako Tom of Finland (ur. 8 maja 1920 w Kaarina koło Turku w Finlandii, zm. 7 listopada 1991 w Helsinkach) – fiński rysownik, malarz, ilustrator. W środowiskach gejowskich czołowa postać estetycznego nurtu admiracji piękna ciała męskiego i muskularności w ich aspektach erotyczno-seksualnych.
Dzieciństwo i młodość.
Touko Laaksonen urodził się w tradycyjnej rodzinie mieszczańskiej w małym miasteczku Kaarina, opodal starej stolicy Turku. Od wczesnych lat dziecięcych pasjonowało go rysowanie młodych, silnych mężczyzn. Jak sam wspominał, pierwsze rysunki o silnym, erotycznym zabarwieniu robił już w wieku 10 lat. Początkowo obiektem tych rysunków byli lokalni farmerzy i kierowcy ciężarówek i autobusów przejeżdżających przez miasteczko. Z biegiem lat dużą część tematyki poświęcił młodym mężczyznom w mundurach wojskowych, żeglarskich, motocyklowych.
W 1939 przeniósł się do Helsinek, gdzie w wieku 19 lat podjął studia w Akademii Sztuki. Zostały one przerwane przez II wojnę światową i poborem do wojska w 1940. Przyznał potem, że kontakty i kamraderia żołnierska miały bardzo silny wpływ na jego późniejszą twórczość. Już u schyłku lat 40. XX wieku zafascynowała go subkultura „leatherman” i pozostał pod wpływem tej fascynacji do końca swojego życia. Początkowo brązowe, potem wyłącznie czarne skórzane kurtki i spodnie były stałym ubiorem Toma i częstym elementem jego rysunków i scen rodzajowych. W 1953 poznał w Helsinkach młodego tancerza Veli. Przygodna znajomość szybko przerodziła się w trwałe uczucie i Veli pozostał partnerem Toma przez następne 28 lat, do śmierci Veli w 1981.
W latach 50. Touko Laaksonen rozpoczął częste wyjazdy do Europy Zachodniej, zwłaszcza do Londynu, Berlina i Hamburga. Te wyjazdy wiązały się z odkrywaniem nowych środowisk i prężnego życia grup gejowskich w tych miastach. Otwierały też możliwości zaprezentowania jego rysunków i ilustracji szerszej publiczności, zetknięcie się z popularnymi nurtami w tym specyficznym rodzaju sztuki. Okazały się one autentycznym otwarciem okna na świat zewnętrzny z nieco uśpionej i prowincjonalnej Finlandii. Z czasem Berlin, a zwłaszcza Hamburg stały się drugim domem Laaksonena.
Lata dojrzałe. Kariera..
Był to też początek nowego stylu jego prac. Z techniki fotorealistycznej powoli wypracował charakter rysunkowo-ilustracyjny z charakterystycznym podkreśleniem elementów atletyczno-seksualnych prezentowanych postaci i scen. W latach 70. sukces komercyjny pozwolił mu na całkowite poświęcenie się pracy ilustracyjnej. Okres ten zaowocował zachowanymi do dziś szkicami do ilustracji wskazującymi na dokładne studiowanie elementów kompozycji i detali postaci, takich jak: grymas twarzy, układ dłoni lub wstawianie do kompozycji elementów symboli popularnych w ówczesnej subkulturze gejowskiej. Często za wzór i pomysł artystyczny służyły mu prace starych mistrzów, zwłaszcza z okresu renesansu włoskiego, gdzie wiodącej inspiracji dostarczały mu prace Michała Anioła, znanego z posługiwania się modelem młodego, muskularnego mężczyzny. Zaskakującymi, ale konsekwentnymi w doborze tematyki, były wzory czerpane z plakatów propagandowych III Rzeszy i Rosji stalinowskiej, często przedstawiające postacie młodych, wyidealizowanych żołnierzy lub robotników. Największy wpływ na styl Toma miał jednak amerykański malarz Paul Cadmus.
Lata 70. zapoczątkowały też stałą współpracę Toma z amerykańskimi wydawnictwami erotycznymi. By ułatwić anglosaskiej publiczności zapamiętanie nazwiska, zaczął wówczas używać formy „Tom of Finland”. Pod tym właśnie pseudonimem znany jest dziś w świecie artystycznym i środowiskach LGBT. Jedną z najbardziej popularnych postaci rysunków Toma był "Kake" – muskularny, wesoły młodzieniec zawsze gotów do kolejnych przygód erotycznych. "Kake" był bohaterem 26 kompletnych serii rysunkowych i występował łącznie na ponad 500 rysunkach Toma. Te rysunki i serie ilustracyjne przyniosły mu sławę i sukces komercyjno-artystyczny. Obok Roberta Mapplethorpe, z którym łączyły go stosunki przyjacielskie, był ikoną nowego, awangardowego nurtu nowej pop kultury postmodernistycznej.
Tom nie zabiegał o uznanie artystyczne dla swoich prac. I faktycznie przyszło ono dość późno w jego życiu. Sam określił kiedyś swoje prace jako z natury pornograficzne. Nie ukrywał, że głównym ich celem nie są abstrakcyjne doznania estetyczne, a podniecenie seksualne. Był częścią awangardowego tła rewolucji kulturalnej i późniejszych zdobyczy postmodernistycznej pop kultury.
Prace Toma of Finland znajdują się dziś w wielu muzeach i galeriach sztuki. Z najważniejszych wymienić można: Muzeum Sztuki Współczesnej w Helsinkach, Muzeum Sztuki Rejonu Los Angeles, Muzeum Sztuki Nowoczesnej w San Francisco.
W 2000 projektanci mody Gary Robinson i David Johnson we współpracy z producentem wódki "Absolut" ze Szwecji przygotowali kolekcję mody nazwaną „Absolut Tom”. Kolekcja zawiera elementy odzieży związanej z tematem twórczości Toma of Finland i graficzny symbol znanej butelki wódki "Absolut"

</doc>
<doc id="1756985" url="https://pl.wikipedia.org/wiki?curid=1756985" title="Stanisław Grad">
Stanisław Grad

Stanisław Grad (ur. 27 stycznia 1941 w Królowej Woli, zm. 11 października 2011 w Tomaszowie Mazowieckim) – polski prezbiter rzymskokatolicki, protonotariusz apostolski supra numerum, kanonik, doktor teologii, historyk Kościoła, wykładowca, rektor Wyższego Seminarium Duchownego w Łodzi.
Życiorys.
Ukończył łódzkie diecezjalne Wyższe Seminarium Duchowne. Święcenia kapłańskie przyjął dnia 21 czerwca 1964 w Łodzi. W 1968 uzyskał tytuł magistra teologii na Akademii Teologii Katolickiej w Warszawie. W 1976 obronił pracę doktorską z teologii w tej samej uczelni.
W 1970 został powołany na dyrektora Archiwum Diecezji Łódzkiej. Funkcję tę sprawował przez 22 lata. W latach 1981–1988 był rektorem Wyższego Seminarium Duchownego w Łodzi. Wykładał tam też historię Kościoła, z której zakresu jest autorem szeregu naukowych publikacji. W latach 1988–1990 proboszcz parafii Wniebowzięcia Najświętszej Maryi Panny w Łodzi. Od sierpnia 1990 proboszcz parafii św. Antoniego Padewskiego, św. Stanisława Biskupa i Męczennika oraz Matki Boskiej Różańcowej w Tomaszowie Mazowieckim. Autor biogramów w Tomaszowskim Słowniku Biograficznym.

</doc>
<doc id="1756987" url="https://pl.wikipedia.org/wiki?curid=1756987" title="Sól Carothersa">
Sól Carothersa



</doc>
<doc id="1756988" url="https://pl.wikipedia.org/wiki?curid=1756988" title="Vulcana">
Vulcana

Miriam Kate Williams (ur. 1875; zm. 8 sierpnia 1946) – walijska strongwoman i kulturystka pochodzenia irlandzkiego, występująca pod pseudonimem Vulcana. Znana również jako Kate Roberts. Zasłynęła z dużej siły fizycznej wśród kobiet na początku XX wieku. 
Kariera.
Urodzona w irlandzkiej rodzinie w walijskim mieście Abergavenny. Jako nastolatka uczęszczała na zajęcia sportowe prowadzone w salach gimnastycznych dla kobiet - tam też spotkała swojego przyszłego partnera życiowego - Williama Robertsa (pseud. Atlas). W 1892 r. zadebiutowali w music-hall’u w Londynie jako „The Atlas and Vulcana Group of Society Athletes”. Później rozpoczęli występy w Europie Zachodniej oraz Australii, gdzie zostali zaproszeni przez aktora i śpiewaka Harry’ego Rickardsa. 
Bardzo dużą popularność zdobyła we Francji, gdzie swoją siłą zaimponowała zawodnikom z klubu podnoszenia ciężarów „Halterophile Club de France”. Otrzymała wtedy medal za występ siłowy od Edmonda Desbonnet’a, nazywanego „ojcem francuskiej kulturystyki” oraz pojawiła się na okładce magazynu sportowego "La Santé par les Sports". Potwierdzono kilka rekordów jakie dokonała na polu podnoszenia ciężarów. Jednym z nich było wyciśnięcie ćwiczeniem bent press na prawej ręce ciężarka o wadze 56,5 kg. Vulcana wielokrotnie stawała się pozytywną bohaterką wielu incydentów. Oto kilka z nich, które zostały potwierdzone:
W latach 20. XX wieku wraz z mężem osiedliła się w Londynie. W 1939 r. została potrącona przez samochód, po którym doznała uszkodzenia mózgu. Zmarła w 1946 r. przeżywając zarówno swojego męża Williama Robertsa oraz najmłodszą córkę (oboje również zmarli w 1946 r. niedługo przed śmiercią Vulcany). 
W swej profesjonalnej karierze (była aktywna do 1932 r.), zdobyła ponad 100 odznaczeń i medali za występy w music hall’ach na całym świecie.
Życie osobiste.
Williams i Roberts nigdy się nie pobrali, jednakże oboje doczekali się sześciorga dzieci - Williama, Hedley’a, Augustusa, Arthura, Norę i Monę. Podczas występów zapowiadani byli jako „brat i siostra”, przy czym samą Vulcanę prasa określała jako „najsilniejszą kobietą na świecie”.

</doc>
<doc id="1756989" url="https://pl.wikipedia.org/wiki?curid=1756989" title="Bułgarski Kościół Prawosławny (Synod alternatywny)">
Bułgarski Kościół Prawosławny (Synod alternatywny)

Bułgarski Kościół Prawosławny (Synod alternatywny) – niekanoniczna prawosławna struktura kościelna uznająca się za prawdziwego kontynuatora tradycji Bułgarskiego Kościoła Prawosławnego. 
W 1992 sześciu biskupów Bułgarskiego Kościoła Prawosławnego na czele z metropolitą newrokopskim Pimenem ogłosiło patriarchę Maksyma uzurpatorem tronu patriarszego. Podstawą dla tego twierdzenia był fakt, iż wybór Maksyma w 1971 miał miejsce na w pełni kontrolowanym przez władze państwowe soborze lokalnym, został zatem zdaniem protestujących dokonany wbrew kanonom cerkiewnym. Patriarcha został również oskarżony o współpracę ze służbami bezpieczeństwa obalonego systemu. Twierdzenia Pimena i jego zwolenników zostały odrzucone przez większość bułgarskich biskupów prawosławnych. Patriarcha pozostał na urzędzie, natomiast Pimen i popierający go biskupi wystąpili z Bułgarskiego Kościoła Prawosławnego i powołali własną strukturę o tej samej nazwie. Nieformalnie są określani jako Synod alternatywny. Na jego czele – jako nieuznawany przez żaden kanoniczny Kościół prawosławny patriarcha – stanął w 1996 Pimen. Po jego śmierci w 1999 zwierzchnikiem Synodu został Innocenty (niekanoniczny metropolita Sofii), a w 2005 – niekanoniczny metropolita Płowdiw Borys. 
Do 2002 Synod alternatywny cieszył się poparciem bułgarskich partii demokratycznych, natomiast zwolennikami patriarchy Maksyma byli postkomuniści. Po tym roku Synod zaczął zdecydowanie tracić wpływy, obecnie identyfikuje się z nim bliżej nieokreślona mniejszość prawosławnych Bułgarów. W 2004 władze Bułgarii, powołując się na niemożliwość działania w jednym państwie dwóch struktur religijnych o tej samej nazwie, siłą odebrała Synodowi alternatywnemu wszystkie przejęte przezeń wcześniej budynki sakralne.
22 stycznia 2009 Europejski Trybunał Praw Człowieka nakazał wycofanie tej decyzji. Patriarcha Maksym zadeklarował jednak, iż nie wykona wyroku i zyskał poparcie premiera kraju oraz innych kanonicznych Kościołów prawosławnych. Od marca 2009 prowadzone są negocjacje między Bułgarskim Kościołem Prawosławnym a Synodem alternatywnym, które mają na celu likwidację rozłamu.
W 2012 zwierzchnik Kościoła, metropolita Innocenty (Petrow), zapowiedział chęć powrotu do kanonicznego Patriarchatu Bułgarii. Synod Kościoła przyjął jego prośbę i mianował go biskupem krupniskim, wikariuszem metropolii starozagorskiej.

</doc>
<doc id="1756993" url="https://pl.wikipedia.org/wiki?curid=1756993" title="Rondo Kotlarskie">
Rondo Kotlarskie



</doc>
<doc id="1756998" url="https://pl.wikipedia.org/wiki?curid=1756998" title="Juan Fernando López Aguilar">
Juan Fernando López Aguilar

Juan Fernando López Aguilar (ur. 10 czerwca 1961 w Las Palmas de Gran Canaria) – hiszpański polityk i prawnik, były minister sprawiedliwości, deputowany do Parlamentu Europejskiego VII, VIII i IX kadencji.
Życiorys.
Studiował prawo na Uniwersytecie w Grenadzie i na Uniwersytecie Complutense w Madrycie. Doktoryzował się na Uniwersytecie Bolońskim. W 1993 został profesorem prawa konstytucyjnego na Universidad de Las Palmas de Gran Canaria.
W 1983 przystąpił do Hiszpańskiej Socjalistycznej Partii Robotniczej (PSOE). Od 1990 pełnił funkcję doradcy ministra sprawiedliwości, później do 1996 był dyrektorem biura ministra w resorcie administracji publicznej i edukacji. Od 1996 był wybierany na posła do Kongresu Deputowanych.
18 kwietnia 2004 objął urząd ministra sprawiedliwości w pierwszym rządzie José Luisa Zapatero. Zrezygnował z tego stanowiska 12 lutego 2007, aby poświęcić się kampanii wyborczej na Wyspach Kanaryjskich. Prowadzona przez niego PSOE wygrała wybory regionalne, jednak większościową koalicję zawiązały Koalicja Kanaryjska i Partia Ludowa, a premierem Wysp Kanaryjskich został Paulino Rivero.
W tym samym roku Juan Fernando López Aguilar objął funkcję sekretarza generalnego socjalistów w tym regionie. W 2008 został członkiem Zgromadzenia Parlamentarnego Rady Europy. W wyborach w 2009 z ramienia PSOE uzyskał mandat posła do Parlamentu Europejskiego. W PE przystąpił do grupy Postępowego Sojuszu Socjalistów i Demokratów, wybrano go też na przewodniczącego Komisji Wolności Obywatelskich, Sprawiedliwości i Spraw Wewnętrznych. W 2014 i 2019 był wybierany na kolejne kadencje Europarlamentu.

</doc>
<doc id="1756999" url="https://pl.wikipedia.org/wiki?curid=1756999" title="Lanaudiere">
Lanaudiere



</doc>
<doc id="1757000" url="https://pl.wikipedia.org/wiki?curid=1757000" title="Abitibi-Temiscamingue">
Abitibi-Temiscamingue



</doc>
<doc id="1757001" url="https://pl.wikipedia.org/wiki?curid=1757001" title="Cote-Nord">
Cote-Nord



</doc>
<doc id="1757002" url="https://pl.wikipedia.org/wiki?curid=1757002" title="Nord-du-Quebec">
Nord-du-Quebec



</doc>
<doc id="1757003" url="https://pl.wikipedia.org/wiki?curid=1757003" title="Gaspesie–Iles-de-la-Madeleine">
Gaspesie–Iles-de-la-Madeleine



</doc>
<doc id="1757004" url="https://pl.wikipedia.org/wiki?curid=1757004" title="Zdobycie Eretrii">
Zdobycie Eretrii

Zdobycie Eretrii – zajęcie miasta Eretria przez Rzymian w roku 198 p.n.e.
W roku 198 p.n.e. flota rzymska dowodzona przez legata Lucjusza Kwinkcjusza Flamininusa popłynęła w kierunku Eretrii na Eubei. Po dopłynięciu do miasta Rzymianie rozpoczęli ostrzał z katapult niszcząc część murów. Miasto broniło się dzielnie, wspierane przez Filoklesa – macedońskiego dowódcę na Euebei, przebywającego w Chalkis. Filokles wyruszył na odsiecz miastu, został jednak pobity. W tej sytuacji obrońcy rozpoczęli rozmowy z Attalosem z Pergamonu, którego prosili o łaskę. W czasie rozmów z pergamończykami Rzymianom udało się wedrzeć do miasta. Obrońcy po uprzednim schronieniu się na Akropolu szybko poddali się. Po wejściu do Eretrii Rzymianie splądrowali miasto. Podobny los spotkał Karystos, gdzie po zapłaceniu okupu Flamininus darował wolność mieszkańcom miasta i 300-osobowej załodze macedońskiej. Pod koniec roku flota sojusznicza odpłynęła na południe.

</doc>
<doc id="1757005" url="https://pl.wikipedia.org/wiki?curid=1757005" title="Gaspesie-Iles-de-la-Madeleine">
Gaspesie-Iles-de-la-Madeleine



</doc>
<doc id="1757006" url="https://pl.wikipedia.org/wiki?curid=1757006" title="Chaudiere-Appalaches">
Chaudiere-Appalaches



</doc>
<doc id="1757007" url="https://pl.wikipedia.org/wiki?curid=1757007" title="Richard O’Connor (generał)">
Richard O’Connor (generał)

Richard Nugent O’Connor, ps. "Dick" (ur. 21 sierpnia 1889 w Śrinagar, zm. 17 czerwca 1981 w Londynie) – brytyjski dowódca wojskowy, generał British Army, dowódca Sił Pustyni Zachodniej na wczesnym etapie kampanii afrykańskiej II wojny światowej.
Był dowódcą sił alianckich podczas operacji Compass, w czasie której jego oddziały zniszczyły włoską 10 Armię. Zwycięstwo to doprowadziło w niedługim czasie do podjęcia przez Adolfa Hitlera decyzji o wysłaniu na pomoc włoskim sojusznikom Afrika Korps pod dowództwem gen. Erwina Rommla. 7 kwietnia 1941 r. O’Connor został pojmany przez niemiecki patrol zwiadowczy i spędził ponad dwa lata we włoskim obozie dla jeńców wojennych, który opuścił w grudniu 1943 r. W następnym roku został mianowany dowódcą brytyjskiego VIII Korpusu, który brał udział w lądowaniu w Normandii oraz w operacji Market Garden.
Od stycznia 1945 odjął dowództwo sił zbrojnych w Indiach.
W 1948 r. przeszedł na emeryturę. Zmarł 17 czerwca 1981 r. w Londynie.

</doc>
<doc id="1757008" url="https://pl.wikipedia.org/wiki?curid=1757008" title="Monteregie">
Monteregie



</doc>
<doc id="1757009" url="https://pl.wikipedia.org/wiki?curid=1757009" title="Centre-du-Quebec">
Centre-du-Quebec



</doc>
<doc id="1757010" url="https://pl.wikipedia.org/wiki?curid=1757010" title="Ádám Marosi">
Ádám Marosi

Ádám Marosi (ur. 26 lipca 1984) – węgierski pięcioboista, brązowy medalista olimpijski, trzykrotny mistrz świata, trzykrotny mistrz Europy.
Życiowym sukcesem zakończył udział w igrzyskach olimpijskich w Londynie, kiedy to zdobył brązowy medal. Brał także udział mistrzostwach świata w Londynie w 2009 roku, zdobywając złoty medal w konkurencji indywidualnej i drużynowej.

</doc>
<doc id="1757011" url="https://pl.wikipedia.org/wiki?curid=1757011" title="Adam Marosi">
Adam Marosi



</doc>
<doc id="1757012" url="https://pl.wikipedia.org/wiki?curid=1757012" title="Magdalena Álvarez">
Magdalena Álvarez

Magdalena Álvarez Arza (ur. 15 lutego 1952 w San Fernando) – hiszpańska polityk i ekonomistka, była minister robót publicznych, od 2009 do 2010 deputowana do Parlamentu Europejskiego.
Życiorys.
Ukończyła studia z zakresu ekonomii i biznesu na Uniwersytecie Complutense w Madrycie, doktoryzowała się na tej samej uczelni. Od 1977 do 1990 prowadziła zajęcia na "Universidad Nacional de Educación a Distancia" (uniwersytecie studiów zaocznych), w latach 80. wykładała też m.in. w Instytucie Studiów Podatkowych.
W 1979 uzyskała uprawnienia inspektora podatkowego. Pracowała w administracji podatkowej, objęła stanowisko głównego inspektora podatkowego prowincji Málaga. W 1994 wybrano ją do parlamentu Andaluzji, w tym samym roku w rządzie regionalnym została ministrem gospodarki. Urząd ten sprawowała nieprzerwanie przez dziesięć lat.
W 2004 i 2008 z listy Hiszpańskiej Socjalistycznej Partii Robotniczej uzyskiwała mandat posłanki do Kongresu Deputowanych. W 2004 została przewodniczącą PSOE w prowincji Málaga. W tym samym roku w pierwszym rządzie José Luisa Zapatero powołano ją na stanowisko ministra robót publicznych. Funkcję tę pełniła przez pięć lat.
W wyborach w 2009 z ramienia PSOE uzyskała mandat posłanki do Parlamentu Europejskiego. W PE przystąpiła do grupy Postępowego Sojuszu Socjalistów i Demokratów, wybrano ją też do Komisji Transportu i Turystyki. Rok później odeszła z PE, obejmując stanowisko wiceprezesa Europejskiego Banku Inwestycyjnego, które zajmowała do 2014.

</doc>
<doc id="1757013" url="https://pl.wikipedia.org/wiki?curid=1757013" title="Poryjewo">
Poryjewo

Poryjewo – dzielnica Hajnówki, do 2004 roku wieś w województwie podlaskim w gminie Hajnówka. 
Wierni kościoła rzymskokatolickiego należą do parafii Świętych Cyryla i Metodego w Hajnówce.
Historia.
Dawna siedziba strzelca (1639 r.) uroczysko Poriwo od nazwy osobowej pierwszego mieszkańca tego uroczyska Porej. W 1797 r. wymienione grunty dwóch strzelców królewskich.
Za II RP należała do gminy Orla w powiecie bielskim w województwo białostockim. 13 kwietnia 1929 weszło w skład nowo utworzonej gminy Hajnówka w tymże powiecie, której 1 kwietnia 1930 nadano status gminy wiejskiej o miejskich uprawnieniach finansowych. Gmina Hajnówka przetrwała tylko ponad rok, bo już 30 czerwca 1930 zniesiono ją, a Poryjewo powróciło do gminy Orla.
16 października 1933 roku Poryjewo wraz z Judzianką i Górnem utworzyły gromadę Górne w gminie Orla.
1 października 1934 po raz drugi utworzono gminę Hajnówka, w związku z czym Poryjewo ponownie odłączono od gminy Orla i włączono do gminy Hajnówka.
Po II wojnie światowej Poryjewo zachowało przynależność administracyjną. 1 lipca 1952 gromadę Górne (z Górnem Poryjewem i Judzianką) zniesiono, włączając ją do miasta Hajnówki.
Ulice.
Poryjewo, Akacjowa, Dębowa, Daleka, Szosa Kleszczelowska

</doc>
<doc id="1757014" url="https://pl.wikipedia.org/wiki?curid=1757014" title="Piosenki (album Balkan Electrique)">
Piosenki (album Balkan Electrique)

Piosenki – album kompilacyjny zespołu Balkan Electrique. Wydany w roku 2004 nakładem wydawnictwa Fonografika.
Lista utworów.
źródło:.
Muzycy.
źródło:.

</doc>
<doc id="1757015" url="https://pl.wikipedia.org/wiki?curid=1757015" title="Magazyn 13">
Magazyn 13

Magazyn 13 () – amerykański serial science fiction wyprodukowany przez Universal Cable Productions. Twórcami serialu są Jane Espenson i D. Brent Mote. Serial był emitowany od 7 lipca 2009 roku do 14 maja 2014 roku przez stację Syfy.
W Polsce serial jest emitowany od 13 października 2010 roku przez stację SciFi Universal
Stacja SyFy ogłosiła zamówienie finałowego sezonu serialu, który został wyemitowany w 2014 roku 
Fabuła.
Para agentów (Myka i Peter) po uratowaniu życia Prezydentowi zostaje przeniesiona do Południowej Dakoty do "Warehouse 13". W magazynie tym znajdują się artefakty, które w różny nadprzyrodzony sposób wpływają na ludzi. Nad magazynem sprawuje pieczę Arthur "Artie" Nielsen. Zadaniem agentów jest odszukiwanie artefaktów, które zostają wskazane przez Artiego.

</doc>
<doc id="1757017" url="https://pl.wikipedia.org/wiki?curid=1757017" title="Adibu">
Adibu

Adibu (fr. "Adibou: Aventure dans le corps humain", ang. "Adiboo Adventure: Inside the Human Body", 2007) – francuski serial animowany wyprodukowany przez Tele Images Kids.
W wersji francuskiej w oryginale napisy czołowe, napis tytułowy, tytuł odcinka i napisy końcowe są w języku francuskim, natomiast w polskiej wersji napisy czołowe i tytuł odcinka zmieniono z francuskiego na język angielski i napis tytułowy serialu pojawi się w języku polskim, ale napisy końcowe pozostawiono w języku francuskim.
Serial emitowany w Polsce na kanale MiniMini 1 września 2009 roku. Serial wydany na DVD przez firmę Media Service Zawada.
W 2009 roku powstaje kontynuacja serialu Adibu pt. "Adibu - misja Ziemia".
Fabuła.
Mały kosmita bardzo podobny do człowieka imieniem Adibu mieszka na planecie Celesta. Razem ze swoim przyjacielem Robitokiem przenosi się do wnętrza ludzkiego ciała. W czasie wyprawy Adibu poznaje organy, dzięki którym ludzki organizm może funkcjonować.
Wersja polska.
Wersja polska: Studio Publishing
Dialogi: Małgorzata Kochańska
Reżyseria: Tomasz Grochoczyński
Dźwięk i montaż: Jacek Kacperek
Kierownictwo produkcji: Mira Ornatowska
Wystąpili:
Lektor: Zbigniew Suszyński

</doc>
<doc id="1757018" url="https://pl.wikipedia.org/wiki?curid=1757018" title="Jazz i okolice">
Jazz i okolice

Jazz i okolice – organizowany od 2002 roku przez Górnośląskie Centrum Kultury w Katowicach (obecnie funkcjonujące pod zmienioną nazwą: Centrum Kultury Katowice im. Krystyny Bochenek) cykl całorocznych koncertów jazzowych, który od jesieni 2008 roku przybrał również formułę festiwalu. 
Charakter.
Specyfiką koncertów organizowanych w ramach jaZZ i okolice, jest ich klubowy charakter (do wyjątkowych należą sytuacje, kiedy miejscem koncertu jest duża sala koncertowa) oraz proponowanie muzyki "artystycznie świadomej" - takiej w której artysta zamiast koncentrować się jedynie na pielęgnowaniu klasycznych wzorców, szanuje tradycję, ale odwołuje się do współczesnych, zgodnych ze swoją ekspresją wrażliwością i przemyśleniami, form wyrazu. 
Tworząc cykl, jego pomysłodawca Andrzej Kalinowski, postawił sobie za cel wskazywanie i promowanie nie tylko nowych zjawisk muzycznych, ale i kreatywnych, poszukujących twórców, działających w obrębie nie jednego, lecz wielu muzycznych gatunków i tradycji. 
Tytułowe "okolice" wskazują, iż tematyka jazzu jest pojmowana przez organizatorów nie tylko w muzycznym ale i kulturowym sensie - specyficznej atmosfery, stylu życia, zespołu wartości, w których ten gatunek muzyczny znajduje swój wyraz. 
W I edycji - Festiwalu w 2008 roku,brali udział zarówno nasi artyści rodzimi (m.in Ryszard Tymon Tymański, Irek Wojtczak, Dominik Wania i Michał Barański; jak i muzycy zza oceanu (m.in. Dave Douglas, Henry Cole, Chad Taylor, Herbie Hancock i Tony Malaby. Imprezom tym towarzyszyły warsztaty muzyczne, oraz projekcja filmu dokumentalnego Small Spaces. 
II odsłona Festiwalu Muzyki Improwizowanej "JaZZ i okolice" miała miejsce jesienią 2009 roku. Wśród wykonawców pojawili się m.in. Uri Caine Bedrock Trio w towarzystwie Barbary Walker, The Refuge Trio, Fonda/Stevens Group, Marcin Wasilewski Trio, Joey Baron oraz specjalnie utworzone na tę okazję przez m.in. Irka Wojtczaka i Tymona Tymańskiego Polish Brass Ensemble z gościnnym udziałem Ed Partyki. Jako gość specjalny Festiwalu wystąpi natomiast Rebecca Martin Group. 

</doc>
<doc id="1757019" url="https://pl.wikipedia.org/wiki?curid=1757019" title="Afanasij Bułgakow">
Afanasij Bułgakow

Afanasij Iwanowicz Bułgakow (ros. Афанасий Иванович Булгаков, ur. w Orle, zm. w Kijowie) – rosyjski historyk, teolog, radca stanu, profesor Kijowskiej Akademii Duchownej. Ojciec Michaiła Bułhakowa.
Życiorys.
Syn Iwana Awraamjewicza Bułgakowa (1830–1894) i Olimpiady Fiodorownej z domu Iwanowej (1830–1910). Uczył się w seminarium duchownym w Orle od 1876 do 1881, potem studiował w Kijowskiej Akademii Duchownej. Od 1885 do 1887 uczył greki w seminarium duchownym w Nowoczerkasku. W 1886 roku otrzymał tytuł magistra teologii i został docentem historii starożytnej na macierzystej uczelni. Otrzymał również rangę radcy tajnego. W latach 1890–1892 wykładał historię w Instytucie Szlachetnie Urodzonych Panien w Kijowie, pełnił funkcję cenzora (od 1892). Profesor nadzwyczajny od 1902 roku.
Żonaty z Warwarą Michajłowną Pokrowską (ślub 1 lipca 1890 w Orle), mieli siedmioro dzieci: Michaiła, Wierę, Nadieżdę, Warwarę, Nikołaja, Iwana i Jelenę. Zmarł na dziedziczną chorobę nerek.

</doc>
<doc id="1757020" url="https://pl.wikipedia.org/wiki?curid=1757020" title="Afanasij Bułhakow">
Afanasij Bułhakow



</doc>
<doc id="1757021" url="https://pl.wikipedia.org/wiki?curid=1757021" title="Strikeforce">
Strikeforce

Strikeforce – nieistniejąca już amerykańska organizacja promująca walki w mieszanych sztukach walki (MMA) i kick-boxingu z siedzibą w San Jose. Od 2011 roku została wykupiona przez Forza, spółkę zależną od Zuffa (właściciela Ultimate Fighting Championship).
Historia.
Organizacja została założona przez Scotta Cokera w 1985 roku. Pierwotnie promowała jedynie walki kick-boxerskie. W 2006 roku weszła na rynek mieszanych sztuk walki. Jej inauguracyjna gala "Strikeforce: Shamrock vs. Gracie" w San José (10 marca 2006) była pierwszą w tej dyscyplinie sportu na terenie Kalifornii oraz pobiła rekord pod względem liczby widzów na zawodach MMA w USA. W HP Pavilion obejrzało ją 18 265 ludzi.
W lutym 2009 roku władze Strikeforce wykupiły od spółki ProElite szereg aktywów w organizacji EliteXC, w tym prawa do emisji walk oraz kontrakty części zawodników (m.in. Giny Carano i Nicka Diaza). Wkrótce potem podpisały również lukratywny 3-letni kontrakt z siecią telewizyjną Showtime.
W sierpniu 2009 roku Strikeforce nawiązała formalną współpracę z rosyjską grupą promotorską M-1 Global oraz japońską spółką FEG (właściciel organizacji DREAM). Jej owocem jest wymiana zawodników oraz współpraca przy produkcji gal. Pierwsza, pod nazwą "Strikeforce: Fedor vs. Rogers", odbyła się 7 listopada 2009 roku. W walce wieczoru Fiodor Jemieljanienko pokonał Bretta Rogersa.
W marcu 2011 roku Dana White, prezydent konkurencyjnej organizacji UFC, ogłosił, że Strikeforce została zakupiona przez Zuffa (właścicieli UFC). Scott Coker zachował jednak stanowisko prezydenta Strikeforce, a wszystkie podpisane przez nią kontrakty z zawodnikami i telewizją Showtime pozostały w mocy. Na początku 2013 roku odbyła się ostatnia gala (Strikeforce - Marquardt vs. Saffiedine) po której oficjalnie zamknięto organizację.
Mistrzowie Strikeforce.
Mężczyźni.
Waga ciężka.
93 kg (205 lb) do 120 kg (265 lb)
Waga półciężka.
84 kg (185 lb) do 93 kg (205 lb)
Waga średnia.
77 kg (170 lb) do 84 kg (185 lb)
Waga półśrednia.
70 kg (155 lb) do 77 kg (170 lb)
Waga lekka.
66 kg (145 lb) do 70 kg (155 lb)
Kobiety.
Waga piórkowa.
61 kg (135 lb) do 66 kg (145 lb), do 2011 roku zwana średnią
Waga kogucia.
57 kg (125 lb) do 61 kg (135 lb), do 2011 roku zwana półśrednią

</doc>
<doc id="1757022" url="https://pl.wikipedia.org/wiki?curid=1757022" title="Edward Vuillard">
Edward Vuillard



</doc>
<doc id="1757023" url="https://pl.wikipedia.org/wiki?curid=1757023" title="Żermanice">
Żermanice

Żermanice (cz. Žermanice, niem. Žermanitz) – wieś gminna i gmina w kraju morawsko-śląskim, w powiecie Frydek-Mistek w Czechach. W 2006 roku wieś miała 240 mieszkańców. Wieś leży w historycznych granicach regionu Śląska Cieszyńskiego, geograficznie zaś leży w regionie Pogórza Morawsko-Śląskiego, pomiędzy Frydkiem-Mistkiem a Hawierzowem. Na jej terytorium znajduje się zapora wodna i zbiornik, co też czyni ją popularnym ośrodkiem sportów wodnych.
Historia.
Wieś została po raz pierwszy wzmiankowana w 1450 roku jako "Zilmanicze". Wieś powstała prawdopodobnie w akcji kolonizacyjnej przeprowadzonej przez klasztor Benedyktynów w Orłowej. Politycznie znajdowała się w granicach utworzonego w 1290 roku księstwa cieszyńskiego, będącego od 1327 lennem Królestwa Czech, które od 1526 było częścią Monarchii Habsubrgów.
W 1461 właścicielem wsi był Jan Hunt z Kornic, właściciela Błędowic Górnych, który w 1481 podarował wieś swoim dwóm synom. Jeszcze w XV wieku wieś zakupiona została przez Jana Trnka z Raciborzan, dzierżawcę klucza frydeckiego, który podarował ją następnie miastu Frydek. Stąd jako własność miasta Frydek wieś zaliczano również do frydeckiego państwa stanowego.
Według austriackiego spisu ludności z 1910 roku Żermanice miały 261 mieszkańców, z czego 258 (98,9%) było czesko- a 3 (1,1%) polskojęzycznymi, zaś w podziale wyznaniowym 257 (98,5%) było katolikami a 4 (1,5%) ewangelikami.
Poeta Petr Bezruč napisał o wsi poemat, który jest częścią śląskich piosenek.

</doc>
<doc id="1757024" url="https://pl.wikipedia.org/wiki?curid=1757024" title="Vicente Casanova y Marzol">
Vicente Casanova y Marzol

Vicente Casanova y Marzol (ur. 16 kwietnia 1854 w Borja, zm. 23 października 1930 w Saragossie) – hiszpański duchowny katolicki, kardynał, arcybiskup Grenady. 
Życiorys.
Święcenia kapłańskie otrzymał w 1881 roku, zaś licencjat z teologii uzyskał w 1882 roku w Walencji. Pracował w diecezji Tarazona i Madrycie. 
19 grudnia 1907 roku otrzymał nominację na biskupa Almería, sakrę biskupią przyjął 25 marca 1908 roku w katedrze San Isidro w Madrycie z rąk abp. Antonio Vico nuncjusz apostolskiego w Hiszpanii. 7 marca 1921 roku przeniesiony na stolicę metropolitalną w Grenadzie. 
Na konsystorzu 30 marca 1925 roku papież Pius XI wyniósł go do godności kardynalskiej z tytułem kardynała prezbitera Ss. Vitale, Valeria, Gervasio e Protasio. 
Zmarł 23 października 1930 roku w Saragossie w czasie trwania III Narodowego Kongresu Katechetycznego. Pochowany w archikatedrze metropolitalnej w Grenadzie.

</doc>
<doc id="1757028" url="https://pl.wikipedia.org/wiki?curid=1757028" title="Mistrzostwa Świata Kobiet w Curlingu 1983">
Mistrzostwa Świata Kobiet w Curlingu 1983

Mistrzostwa Świata Kobiet w Curlingu 1983 odbyły się między 3 a 9 kwietnia 1983 w kanadyjskim Moose Jaw, w Moose Jaw Arena.
Tytuł mistrzów świata po trzyletniej przerwie zdobyły Szwajcarki (Erika Müller) pokonując w finale Norweżki (Eva Vanvik) 18:3. Brązowy medal zdobyły Kanadyjki (Penny La Rocque), które przegrały w półfinale z Norweżkami 3:6. Były to 5. mistrzostwa świata, Szwajcaria jako pierwsza w historii zdobyła drugi złoty medal.
__BEZSPISU__

</doc>
<doc id="1757035" url="https://pl.wikipedia.org/wiki?curid=1757035" title="Niccolò Rinaldi">
Niccolò Rinaldi

Niccolò Rinaldi (ur. 3 grudnia 1962 we Florencji) – włoski polityk, urzędnik międzynarodowy, publicysta, eurodeputowany do Parlamentu Europejskiego VII kadencji.
Życiorys.
Ukończył w 1988 studia z zakresu nauk politycznych na Uniwersytecie we Florencji. Od tego czasu pozostawał etatowym działaczem Partii Europejskich Liberałów, Demokratów i Reformatorów. Był asystentem i doradcą ds. kontaktów międzynarodowych grupy liberalnej w Europarlamencie, a w 2000 został sekretarzem generalnym ELDR. Na początku lat 90. był wysłannikiem z ramienia UNICEF i ONZ na różnych misjach w Afganistanie i Pakistanie. Opublikował kilka pozycji książkowych, m.in. w 1997 "Islam, guerra e dintorni – viaggio in Afghanistan" (z przedmową Jasia Gawronskiego), wydaną w 2000 we Francji (pod tytułem "Dieu, guerre et autres paysages" i z przedmową Daniela Cohn-Bendita).
W wyborach w 2009 z listy partii Włochy Wartości uzyskał mandat posła do Parlamentu Europejskiego VII kadencji. Został wiceprzewodniczącym grupy Porozumienia Liberałów i Demokratów na rzecz Europy oraz członkiem Komisji Handlu Międzynarodowego. W PE zasiadał do 2014.

</doc>
<doc id="1757036" url="https://pl.wikipedia.org/wiki?curid=1757036" title="Sulejman Czelebi">
Sulejman Czelebi



</doc>
<doc id="1757037" url="https://pl.wikipedia.org/wiki?curid=1757037" title="Mustafa Czelebi">
Mustafa Czelebi



</doc>
<doc id="1757042" url="https://pl.wikipedia.org/wiki?curid=1757042" title="Siarhiej Jorsz">
Siarhiej Jorsz

Siarhiej Jorsz (biał. "Сяргей Іванавіч Ёрш"; ur. 29 lutego 1972 w Słonimie) – białoruski historyk i dziennikarz zajmujący się historią oporu przeciwko władzy radzieckiej na Białorusi w latach 40. i 50.
Życiorys.
Po ukończeniu szkoły średniej w Słonimie studiował na Wydziale Historii Białoruskiego Uniwersytetu Pedagogicznego im. Maksima Tanka (1989–1994). W latach 1994–1995 odbył służbę w wojsku białoruskim. Od 1995 do 1997 pełnił obowiązki dyrektora muzeum w Słonimie.
Pracował jako dziennikarz w: "Gazecie Słonimskiej" (do 2001), "Dniu" (2002) i "Naszej Niwie" (2002-2004). Wydawał czasopisma: "Głos kombatanta" (Голас камбатанта; 2000-2001), "Nasza wiara" i "Kraj Słonimski" (2000).
Zajmuje się naukowo badaniem opozycji i podziemia białoruskiego lat 40. i 50, historią Kościoła Unickiego na Białorusi oraz dziejami Ziemi Słonimskiej. W 1999 został laureatem nagrody im. Franciszka Bahuszewicza przyznawanej przez białoruski PEN Club za książkę "Вяртаньне БНП".

</doc>
<doc id="1757054" url="https://pl.wikipedia.org/wiki?curid=1757054" title="Boris Gardiner">
Boris Gardiner

Boris Gardiner (ur. 13 stycznia 1943 w Kingston) - jamajski piosenkarz, autor tekstów, gitarzysta basowy i producent muzyczny.
W 1986 nagrał singla "I Wanna Wake Up With You", który niespodziewanie znalazł się na pierwszym miejscu w zestawieniu UK Singles Chart, gdzie spędził dwa miesiące w pierwszej dziesiątce ("Top Ten"). Towarzyszący album "Everything to Me" zawierał również inny przebój - "You're Everything To Me", który znalazł się na 11. miejscu UK Singles Chart. Pod koniec 1986 został wydany jeszcze jeden singel - "The Meaning of Christmas", który również okazał się przebojem.
Następnie artysta podpisał kontrakt płytowy z RCA Records.
W 2002 została wydana antologia zawierająca 22 utwory artysty (Music Club Records).

</doc>
<doc id="1757064" url="https://pl.wikipedia.org/wiki?curid=1757064" title="Okręgi wyborcze do Izby Reprezentantów (Australia)">
Okręgi wyborcze do Izby Reprezentantów (Australia)

Izba Reprezentantów Australii składa się ze 150 członków wybieranych na trzyletnią kadencję w jednomandatowych okręgach wyborczych z zastosowaniem proporcjonalnego wyboru (ordynacji preferencyjnej). W związku tym, obszar kraju podzielony jest na potrzeby wyborów do Izby na 150 okręgów.
Zasady ogólne.
Granice okręgów wyborczych są poddawane weryfikacji nie rzadziej niż co siedem lat (czyli co nieco ponad dwie kadencje parlamentarne). Pierwszym etapem weryfikacji jest podział miejsc w Izbie między stany i terytoria, proporcjonalnie do ich ludności (specjalny status posiada Terytorium Północne, mające tyle samo miejsc co Australijskie Terytorium Stołeczne pomimo wyraźnie mniejszego zaludnienia). Następnie wewnątrz każdego stanu i terytorium wyrysowywane są granice okręgów. Kluczowym kryterium jest tutaj liczba zarejestrowanych wyborców na danym terenie (nie jest ona tożsama z ogólną liczbą mieszkańców). Prawo przewiduje, iż liczba wyborców w okręgu nie może różnić się o więcej niż 10% w żadną stronę od średniej dla danego stanu lub terytorium. Żadnego znaczenia nie ma natomiast powierzchnia okręgów, co sprawia, iż na najbardziej odludnych obszarach Australii, okręgi niekiedy osiągają powierzchnię rzędu setek tysięcy kilometrów kwadratowych.
Organem odpowiedzialnym za weryfikację granic okręgów jest Australijska Komisja Wyborcza, czuwająca również nad prawidłowym przebiegiem samych wyborów. Posiada ona także prawo likwidacji okręgów i tworzenia nowych (z zastrzeżeniem, iż ich łączna liczba musi odpowiadać liczbie miejsc w Izbie).
Nazewnictwo.
Australia stosuje dość unikatowy sposób nazywania jednomandatowych okręgów wyborczych. W większości krajów stosujących tego typu jednostki, są one numerowane (jak np. w USA) lub czerpią nazwy od obiektów geograficznych, zwłaszcza miast (jak np. w Wielkiej Brytanii). W przypadków okręgów do australijskiej Izby Reprezentantów stosuje się następujące wytyczne:
Lista okręgów.
"W rubryce „patron” podano osobę lub obiekt geograficzny, od której dany okręg czerpie nazwę."
Nowa Południowa Walia.
Nowa Południowa Walia jako najludniejszy stan Australii dysponuje 47 miejscami w Izbie Reprezentantów i tyle też okręgów wyborczych znajduje się na jej obszarze.
Wiktoria.
W stanie Wiktoria wybieranych jest 37 deputowanych.
Queensland.
Stan Queensland ma w Izbie Reprezentantów 30 miejsc.
Australia Zachodnia.
W stanie Australia Zachodnia wybieranych jest 15 członków Izby.
Australia Południowa.
Australia Południowa wystawia 11 reprezentantów.
Tasmania.
Tasmania dysponuje pięcioma miejscami w Izbie.
Australijskie Terytorium Stołeczne.
Mieszkańcy Australijskiego Terytorium Stołecznego wybierają dwóch członków Izby, która zbiera się na tym terytorium.
Terytorium Północne.
W Terytorium Północnym wybieranych jest dwóch członków Izby.
Mapy.
Wszystkie poniższe mapy pokazują podział Australii na federalne okręgi wyborcze, według stanu z dnia wyborów w 2010 roku.

</doc>
<doc id="1757068" url="https://pl.wikipedia.org/wiki?curid=1757068" title="Melody Perkins">
Melody Perkins

Melody Perkins (ur. 28 stycznia 1974) – amerykańska aktorka, modelka i tancerka, najbardziej znana z roli Astronemy w serialu "Power Rangers w kosmosie".
Życiorys.
Urodziła się w Wiesbaden w Niemczech, a dorastała w kalifornijskim Sacramento w Stanach Zjednoczonych. Studiowała ekonomię i japonistykę.
Jako wspomagająca tancerka występowała z Sacramento Ballet Company i Jazz Unlimited Dance Company. Długo pracowała też jako modelka – podczas jednej ze służbowych podróży po Europie porzuciła to zajęcie na rzecz aktorstwa. Powiedziała: "Kilka lat temu, podróżując po Europie jako modelka, wystąpiłam w reklamie we Włoszech i Francji. Tak to się zaczęło.". Nie rozstała się zupełnie z modelingiem – "Jeśli tylko mogę, nadal to robię.".
Jej najdłużej trwająca rola to Astronema w serii "Power Rangers w kosmosie". Powiedziała o tej roli: "Kocham ją. To bardzo śmieszne być złą dziewczynką.". Jej postać była dobrze znana dzięki obcisłemu kostiumowi, w który ją ubierano.
Wróciła do "", tym razem jako jedna z Power Rangers. Jest to jedyna aktorka, która w jednym sezonie serii grała postać złą, by w następnym wcielić się w dobrą. Zastąpiła Valerie Vernon, która ciężko zachorowała na białaczkę.
Melody pojawiła się także jako opiekunka do dzieci w "Malcolm in the middle", diabelska czarownica w "Czarodziejkach", w "Wygranych marzeniach" i w wielu innych epizodach różnych seriali.

</doc>
<doc id="1757074" url="https://pl.wikipedia.org/wiki?curid=1757074" title="Teatr Lalek Rabcio">
Teatr Lalek Rabcio

Państwowy Teatr Lalek „RABCIO” – polski państwowy teatr lalek w Rabce-Zdroju, założony w 1949 roku. 
Historia.
Rabcio powstał jako teatr amatorski dla dzieci przebywających w sanatoriach w Rabce. Inicjatorką sceny była Stanisława Rączko, pracująca jako pedagog w Referacie Pedagogicznym w Zespole Sanatoriów Przeciwgruźliczych w Rabce, kierowanych wówczas przez doktora Stanisława Tarnawskiego. Pierwszymi współpracownikami Stanisławy Rączko byli: plastyk Olgierd Sawicki, który zaprojektował przenośną scenę, oraz Władysław Biedroń i Stanisław Ciężadlik, pierwsi konstruktorzy lalek, projektanci dekoracji, wykonawcy strojów i rekwizytów. Inauguracja Teatru odbyła się 12 listopada 1949 roku w Sanatorium Dziecięcym w Rabce. Wystawiono adaptację baśni Marii Konopnickiej „O krasnoludkach i sierotce Marysi" w reżyserii Stanisławy Rączko, z dekoracjami Olgierda Sawickiego, z muzyką Zofii Konopczyny. Przy okazji pierwszego przedstawienia wybrano wspólnie z publicznością nazwę dla teatru — „Rabcio-Zdrowotek”.
W swojej czterdziestoletniej historii Państwowy Teatr Lalek „Rabcio" w Rabce miał kolejno co najmniej cztery nazwy: „Teatr Kukiełek", Teatr Rabcio-Zdrowotek". „Podhalański Teatr Lalek", oraz obecną. Nazwy miał aż cztery, za to własnej sceny ani jednej, choć jego istnienie wiąże się w Rabce z kilkoma adresami: Podhalańska 6, Pocztowa 6 i Parkowa 1.
Do sezonu 1982/83 nie był umieszczony w żadnym budynku. Uzyskanie siedziby przy ul. Podhalańskiej 6 pozwoliło na urządzenie prowizorycznej sali widowiskowej. Jest to właściwie sala prób, wygospodarowana pomiędzy pomieszczeniami administracji a pracowniami. Tę salę przekształca się okazjonalnie w salę widowiskową, która mieści około 100 widzów.
Anna Leszczyńska, objąwszy dyrekcję „Rabcia" w 1985 roku, dokupiła willę „Watra" przy ul. Pocztowej 6, czyniąc z niej Dom Aktora. W willi mieści się administracja Teatru, mieszkania służbowe i pokoje gościnne zawsze otwarte dla gości. Nieco wcześniej, bo 1 czerwca 1980 roku, Teatr otrzymał od władz miasta Rabka zabytkowy budynek przy ul. Parkowej 1, po byłej restauracji „Gwiazda". Od 1986 roku trwały prace nad projektem zaadaptowania „Gwiazdy" na nową siedzibę Rabcia. Projekt został opracowany przez Zespół Autorskich Pracowni Architektonicznych w Gdańsku. Teatr „RABCIO" czeka na mecenasa remontu.

</doc>
<doc id="1757079" url="https://pl.wikipedia.org/wiki?curid=1757079" title="Franciszek Perl">
Franciszek Perl

Franciszek Perl (ur. 4 października 1897 w Toruniu, zm. 20 lutego 1957 w Białej Podlaskiej) – major piechoty Wojska Polskiego i Polskich Sił Zbrojnych, powstaniec wielkopolski, uczestnik wojny polsko-bolszewickiej i II wojny światowej, kawaler Orderu Virtuti Militari.
Życiorys.
Urodził się w rodzinie brukarza Juliana i Walerii ze Skowrońskich. W 1905 jego rodzina przeniosła się z Torunia do Gniezna, gdzie brał udział w strajku szkolnym, a później został wydalony z gimnazjum za przynależność do tajnej organizacji niepodległościowej.
W 1916 został powołany do armii pruskiej i wysłany na front zachodni. Walczył także na froncie wschodnim w Rumunii i we Włoszech. Był czterokrotnie ranny i został awansowany do stopnia sierżanta.
W listopadzie 1918 wrócił jako rekonwalescent do Gniezna i wkrótce potem włączył się do powstania wielkopolskiego. Brał udział w zdobywaniu niemieckich koszar w Gnieźnie, a następnie został dowódcą plutonu w kompanii gnieźnieńsko-żnińskiej, z którą walczył m.in. pod Kcynią, Szubinem, Żninem i Rynarzewem.
Następnie w składzie 58 pułku piechoty brał udział w wojnie polsko-bolszewickiej. W sierpniu 1920 za bohaterstwo na polu walki został odznaczony Krzyżem Srebrnym Orderu Virtuti Militari.
Po zakończeniu wojny ukończył kurs oficerski w Grudziądzu i został awansowany na stopień podporucznika. Po przeniesieniu do 67 pułku piechoty w Brodnicy dosłużył się stopnia kapitana. Na stopień majora został mianowany ze starszeństwem z 19 marca 1937 roku i 98. lokatą w korpusie oficerów piechoty. W 1939 roku był dowódcą I batalionu 4 pułku strzelców podhalańskich w Cieszynie.
Na czele tego batalionu walczył w kampanii wrześniowej. Został ranny i trafił do niewoli niemieckiej, z której udało mu się uciec. Następnie wraz z synem przedostał się do Wojska Polskiego we Francji. W czasie kampanii francuskiej 1940 walczył jako dowódca III batalionu 3 Pułku Grenadierów Śląskich. Po klęsce Francji został internowany w Szwajcarii. W 1944 uciekł ze Szwajcarii i ponownie włączył się do walki z Niemcami, tym razem jako żołnierz francuskich oddziałów ruchu oporu.
W grudniu 1947 wrócił do kraju i osiedlił się w Białej Podlaskiej. W 1948 wyjechał na Pomorze Zachodnie, gdzie dwa lata później został aresztowany przez UB w Pyrzycach. Niesłusznie oskarżony, został skazany na sześć lat więzienia. Po uwolnieniu powrócił do Białej Podlaskiej, gdzie w 1957 zmarł. Spoczywa na miejscowym cmentarzu rzymskokatolickim.
Franciszek Perl był żonaty z Praksedą Ciemnoczołowską, z którą miał troje dzieci: Zbigniewa (ur. 1923), Danutę (ur. 1924) i Janusza (ur. 1931). Z drugiego małżeństwa – z Jadwigą Reszelewską (zm. 1972) – miał syna Jerzego (ur. 1949).

</doc>
<doc id="1757085" url="https://pl.wikipedia.org/wiki?curid=1757085" title="Macquarie">
Macquarie



</doc>
<doc id="1757089" url="https://pl.wikipedia.org/wiki?curid=1757089" title="Cristiane Santos">
Cristiane Santos

Cristiane Justino Venâncio, znana również jako Cris Cyborg (ur. 9 lipca 1985 w Kurytybie) – brazylijska profesjonalna zawodniczka mieszanych sztuk walki (MMA), mistrzyni organizacji Strikeforce (2009–2012), Invicta FC (2013–2017) oraz UFC (2017–2019), Bellator (2020) w wadze piórkowej. Była zawodniczka UFC.
Wczesne życie.
Córka rozwiedzionych rodziców i ojca, który miał problemy z alkoholizmem, Cristiane Justino rozpoczęła karierę sportową w wieku dwunastu lat, grając w piłkę ręczną na poziomie narodowym w Brazylii. Dzięki swoim sukcesom sportowym, po ukończeniu szkoły średniej zdobyła liczne stypendia sportowe na prywatnych uczelniach, a ostatecznie wybrała kierunek wychowania fizycznego w stolicy stanu Parana, Kurytybie. Później planowała przenieść się do miasta Cascavel, aby zostać zawodową piłkarką ręczną i tam ukończyć studia, zanim została odkryta przez Rudimara Fedrigo, trenera Akademii Chute Boxe, który był pod wrażeniem jej fizycznych rozmiarów i doradził jej wejście do świata walki.
",Brałam udział w towarzyskim turnieju piłki ręcznej kobiet i mężczyzn i jeden z chłopców, zwany Jorginho, był przyjacielem Mestre Rafaela i Mestre Rudimara. Zobaczył mnie trenującego piłkę ręczną i zapytał, czy lubię walczyć. Odpowiedziałam, że myślę, że to jest fajne, ale nigdy tego nie robiłam. Zaprosił mnie na zajęcia Muay Thai i podobało mi się to!”"
– Cris Cyborg o początkach swojej kariery zawodniczej
Kariera sportowa.
Przeszłość sportowa.
Mieszane sztuki walki trenuje od 2004 roku, wcześniej uprawiała piłkę ręczną. Profesjonalny debiut MMA zanotowała 17 maja 2005 roku na gali "Show Fight 2" w São Paulo – przegrała przez poddanie. Wygrawszy cztery następne walki (w tym 3 przed czasem), podpisała kontrakt z amerykańską organizacją EliteXC. W USA zadebiutowała w lipcu 2008 roku, nokautując Shaynę Baszler.
Strikeforce.
W lutym 2009 roku związała się ze Strikeforce. 15 sierpnia 2009 roku zmierzyła się w San Jose z gwiazdą amerykańskiego MMA Giną Carano w walce o pierwsze w historii mistrzostwo Strikeforce kobiet. Pokonała ją przez techniczny nokaut w czasie 4:59. Sędzia ringowy zdecydował się przerwać walkę na sekundę przed końcem pierwszej rundy, uznając, że Carano nie jest w stanie dalej bronić się przed zadawanymi przez Brazylijkę uderzeniami pięściami. Następnie Santos trzykrotnie obroniła tytuł, wygrywając przed czasem z Marloes Coenen (30 stycznia 2010), Jan Finney (26 czerwca 2010) i Hiroko Yamanaką (17 grudnia 2011).
6 stycznia 2012 roku Komisja Sportowa Stanu Kalifornia ogłosiła, że wyniki badań antydopingowych, które zostały przeprowadzone na próbce moczu Santos pobranej przed walką z Yamanaką, dały wynik pozytywny. W organizmie zawodniczki wykryto steryd anaboliczny stanozolol. Zdyskwalifikowano ją na rok i ukarano grzywną, a rezultat walki z Japonką zmieniono na no contest. W konsekwencji zostało jej też odebrane mistrzostwo Strikeforce.
Invicta Fighting Championships.
Po odbytym zawieszeniu w kwietniu 2013 związała się z Invicta FC, organizacją, w której walczą wyłącznie kobiety, a w lipcu tego samego roku została jej mistrzynią w wadze piórkowej pokonując ponownie w rewanżowym pojedynku Marloes Coenen.
28 czerwca 2014 odwiedziła Polskę, by poprowadzić seminarium we Wrocławiu oraz była gościem specjalnym na gali Fight Exclusive Night 3, która odbyła się w Hali Stulecia.
W latach 2015–2016 trzykrotnie broniła tytułu Invicta FC, pokonując przed czasem Charmaine Tweet (27 lutego 2015), Faith Van Duin (9 lipca 2015) i Darię Ibragimową (16 stycznia 2016). Wcześniej, bo w marcu 2015 podpisała kontrakt z Ultimate Fighting Championship (UFC).
UFC.
14 maja 2016 zadebiutowała w Ultimate Fighting Championship na gali UFC 198 w Kurytybie. Justino zwyciężyła przez nokaut w 1. rundzie z Leslie Smith. Pod koniec marca zwakowała tytuł Invicta FC skupiając się w pełni na pojedynkach w UFC.
29 lipca 2017 na UFC 214 znokautowała Tonyę Evinger w trzeciej rundzie i zdobyła odebrane wcześniej Holenderce Germaine de Randamie mistrzostwo UFC wagi piórkowej.
30 grudnia 2017 w swojej pierwszej obronie pasa podczas UFC 219 pokonała jednogłośnie na punkty Holly Holm. 3 marca 2018 w walce wieczoru na UFC 222 wygrała przez TKO z Rosjanką Janą Kunickają, broniąc tym samym drugi raz mistrzostwo UFC. 29 grudnia 2018 na UFC 232 w trzeciej obronie mistrzostwa niespodziewanie przegrała z mistrzynią wagi koguciej, rodaczką Amandą Nunes przez nokaut w 51 sekundzie pojedynku, tracąc tym samym na jej rzecz pas oraz notując drugą porażkę w karierze MMA.
3 sierpnia 2019 została zwolniona przez prezydenta Dana White’a z federacji.
Bellator MMA.
3 września 2019 roku ogłoszono, że Cyborg podpisała umowę z Bellator MMA.
Cyborg zmierzyła się z Julią Budd o mistrzostwo Bellator Women’s Featherweight Championship w sobotę, 25 stycznia 2020 roku w Inglewood, California Bellator 238. Walkę wygrała przez techniczny nokaut w czwartej rundzie.
Do walki z Budd, Cyborg trenowała w RPA z trenerami Richie Quan, Boyd Allen i Martin Van Staden. Celem jej i jej drużyny na obóz był trening wszechstronności i bycia gotowym na wszystko.
Po zdobyciu swojego czwartego mistrzostwa świata, Cyborg stwierdziła, że chciałaby spróbować swoich sił w boksie.
W pierwszej obronie swojego tytułu, Cyborg zmierzyła się z Arlene Blencowe na gali Bellator 249 15 października 2020 r. Wygrała walkę przez poddanie w drugiej rundzie, zdobywając pierwsze poddanie w swojej karierze MMA.
Cyborg po raz drugi obroniła tytuł przeciwko Leslie Smith 21 maja 2021 roku w głównym wydarzeniu gali Bellator 259. Poprzednio spotkały się na gali UFC 198, która była debiutem Cyborg w UFC, gdzie wygrała przez TKO w pierwszej rundzie. Wygrała walkę przez TKO po obaleniu Smith i wykończeniu jej ciosami pod koniec ostatniej rundy.
Boks tajski.
Od 2006 okazjonalnie występuje również w muay thai. 28 marca 2014 zmierzyła się z Holenderką Joriną Baars o tytuł organizacji Lion Fight wagi półśredniej z którą ostatecznie przegrała jednogłośnie na punkty.
Życie prywatne.
Cyborg była żonata z zawodnikiem MMA Evangelistą „Cyborg” Santos, i wtedy „adoptowała” swój pseudonim. Para rozstała się w grudniu 2011 r. Od 2016 roku jest obywatelką Stanów Zjednoczonych. Cyborg ogłosiła swoje zaręczyny z wieloletnim chłopakiem, trenerem i byłym zawodnikiem MMA Rayem Elbą w 2017 roku.
W 2018 roku Cyborg legalnie adoptowała swoją nastoletnią siostrzenicę, czyniąc ją historycznie pierwszą matką posiadającą pas mistrzowski UFC.
Cyborg współpracuje z Fight For The Forgotten, organizacją non-profit zorganizowaną przez Justina Wrena, która kopie studnie, aby zapewnić wodę pitną dla ugandyjskich Pigmejów. Po zdobyciu swojego pierwszego zwycięstwa przez poddanie w 26-letniej walczącej karierze MMA, otrzymała swój czarny pas BJJ od Rubensa ‘Cobrinha’ Charlesa.

</doc>
<doc id="1757091" url="https://pl.wikipedia.org/wiki?curid=1757091" title="Eugeniusz Szewc">
Eugeniusz Szewc

Eugeniusz Szewc (ur. 28 lipca 1938 w Kurowicach) – polski duchowny katolicki archidiecezji łódzkiej, prałat, doktor teologii, wykładowca. Był pierwszym dziekanem dekanatu Łódź-Dąbrowa.
Życiorys.
Pochodzi z parafii Najświętszego Serca Jezusowego w Kurowicach. Ukończył łódzkie diecezjalne Wyższe Seminarium Duchowne. Święcenia kapłańskie przyjął 6 sierpnia 1961 w Łodzi. Tytuł magistra teologii w zakresie nauk biblijnych uzyskał 6 czerwca 1970 na KUL-u. Pracę doktorską z teologii w zakresie nauk biblijnych obronił 7 czerwca 1973).
W latach 1979-1981 rektor Wyższego Seminarium Duchownego w Łodzi. Wieloletni członek Rady Kapłańskiej Archidiecezji łódzkiej z wyboru. Od 17 listopada 1990 do sierpnia 2009 proboszcz parafii św. Anny w Łodzi. Od 1.09.2012 r. pełni rolę pomocy duszpasterskiej w parafii św. Alberta Chmielowskiego w Łodzi.

</doc>
<doc id="1757093" url="https://pl.wikipedia.org/wiki?curid=1757093" title="Kitab Futuh al-Buldan">
Kitab Futuh al-Buldan

Kitab Futuh al-Buldan – napisana w języku arabskim książka perskiego historyka o imieniu Ahmad Ibn Jahja al-Balazuri opisująca historię Islamu. „Kitab futuh al-buldan” doczekała się w 1916 przekładu na język angielski przez wybitnego historyka libańskiego, Philipa Khuri Hittiego pt. „The Origins of the Islamic State”.
Księga pierwsza.
Podbój Arabii za życia proroka Mahometa (zm. 632). Zaczyna się od wjazdu Mahometa do Medyny i budowy pierwszego meczetu w dziejach islamu, w Al-Kuba, na przedmieściach Medyny. Następnie relacjonuje konflikty z zamieszkującymi Medynę plemionami wyznającymi judaizm (nie wiadomo, czy Żydami, czy prozelitami), Banu an-Nadir i Banu Kurajza, które ostatecznie zostały zmuszone do opuszczenia miasta, a muzułmanie zajęli ich majętności. Dalej zdobycie ufortyfikowanej oazy Chajbar, którą zamieszkiwali Żydzi (lub prozelici) utrzymujący się z rolnictwa i zajęcie bez walki oazy Fadak. Wreszcie podbój reszty Arabii, z wydarzeniem naczelnym - podbojem Mekki w 630 i przejściem reszty Kurajszytów na islam.
Księga druga.
Podbój Palestyny i Syrii (bilad asz-szam). Zaczyna się od wojny z apostatami (ar-ridda), beduinami, którzy porzucili islam po śmierci Mahometa, za jego następcy - kalifa Abu Bakra (632-634). Następnie relacjonuje podbój Syrii i Palestyny. Jednymi z ważniejszych wydarzeń przedstawionych tutaj są: bitwa pod Adżnadajn, Bitwa nad rzeką Jarmuk, zdobycie Damaszku, Busry, podbój syryjskiej Al-Dżaziry.
Księga trzecia.
Różnorodna tematycznie. Opisuje podbój Armenii, Egiptu, krajów Maghrebu, Andaluzji, wysp na Morzu Śródziemnym, Nubii oraz części Iraku. Jednymi z kluczowych wydarzeń w tej księdze są: bitwa pod al-Kadisijją i zajęcie Al-Madain.
Księga czwarta.
Podbój Iraku i krajów irańskich. Budowa umocnień w Al-Basra, Al-Kufa i Wasit. Podbój Al-Dżibal, Nihawand, Hamadan, Kom, Kaszan, Isfahan, Ar-Rajj, Kazwin, Azerbejdżanu, Mosulu, Dżurdżanu i Tabarystanu.
Księga piąta.
Podbój Farsu, Kirmanu, Sidżistanu, Kabulu, Churasanu i Sindu. Uwagi na temat wkładu kalifa Umara do administracji państwowej.

</doc>
<doc id="1757095" url="https://pl.wikipedia.org/wiki?curid=1757095" title="Mistrzostwa Świata w Lekkoatletyce 2009 – bieg na 10 000 m kobiet">
Mistrzostwa Świata w Lekkoatletyce 2009 – bieg na 10 000 m kobiet

Bieg na 10 000 m kobiet to jedna z konkurencji rozgrywanych podczas XII mistrzostw świata w lekkoatletyce.
Bieg rozegrano 15 sierpnia 2009. Z powodu kontuzji ze startu wycofała się etiopska lekkoatletka – Tirunesh Dibaba, złota medalistka poprzednich dwóch mistrzostw świata i ostatnich igrzysk olimpijskich w tej konkurencji.
Rekordy.
W poniższej tabeli przedstawione są rekord świata, rekord mistrzostw świata, rekord Polski oraz rekordy poszczególnych kontynentów z dnia 13 sierpnia 2009 roku.

</doc>
<doc id="1757099" url="https://pl.wikipedia.org/wiki?curid=1757099" title="Infinity engine">
Infinity engine



</doc>
<doc id="1757105" url="https://pl.wikipedia.org/wiki?curid=1757105" title="Radisson (Quebec)">
Radisson (Quebec)

Radisson – miejscowość w Kanadzie nad rzeką La Grande, w prowincji Quebec, w regionie Nord-du-Québec i TÉ Jamésie. Radisson stanowi część gminy Baie-James. Jest to najbardziej na północ wysunięta miejscowość Quebecu nie zamieszkiwana przez autochtonów, będąc tym samym najbardziej na północ wysuniętą miejscowością zamieszkałą przez frankofonów na świecie.
Historia.
Radisson zostało założone w roku 1974 jako miejsce zakwaterowania pracowników pracujących nad projektem przedsiębiorstwa Hydro-Québec na rzece La Grande w magistracie Baie-James (region Nord-du-Québec). Miejscowość została nazwana na cześć Pierre'a-Esprit Radissona, siedemnastowiecznego odkrywcy francuskiego z Nowej Francji.
W szczytowym rozwoju pod koniec lat siedemdziesiątych miejscowość liczyła ok. 2500 mieszkańców, od lat dziewięćdziesiątych liczba ludności utrzymuje się na poziomie ok. 350 (z czego ok. 250 stałych mieszkańców i 100 pracowników Hydro-Québec mieszkających tu sezonowo).
Usługi.
Pomimo swego położenia i niewielkiej liczby ludności, Radisson oferuje względnie szeroką gamę usług swoim mieszkańcom i turystom. Stacja benzynowa, hotel, motel, pole kempingowe, sklep monopolowy, szkoła, kościół, szpital, restauracje i bary to tylko część atrakcji, ponadto cała paleta możliwości spędzenia czasu na świeżym powietrzu. Do takich atrakcji w lecie można zaliczyć rafting, piesze wędrówki, wędkarstwo sportowe, obserwacje fauny i flory etc., w zimie natomiast biegi narciarskie, jazdę skuterem śnieżnym itp. Radisson posiada również nowoczesny kompleks sportowy oraz basen pływacki o rozmiarach zbliżonych do olimpijskich.

</doc>
<doc id="1757108" url="https://pl.wikipedia.org/wiki?curid=1757108" title="Maywood (Illinois)">
Maywood (Illinois)

Maywood - wieś położona w hrabstwie Cook w stanie Illinois. Ludność w 2000 roku wynosiła 26 987.
Geografia.
Miasto zajmuje obszar 32,9 km kwadratowych.
Demografia.
W roku 2000 82,7% mieszkańców miasta stanowili Afroamerykanie, 9,7% osoby rasy białej, 0,3% azjaci, 0,1% rdzenni Amerykanie, 5,6% przedstawiciele pozostałych ras a 1,6 ludność wywodząca się z dwóch lub więcej ras. Hiszpanie lub Latynosi stanowią 10,5%.
Historia miasta.
Miasto założone w 1869 roku.

</doc>
<doc id="1757110" url="https://pl.wikipedia.org/wiki?curid=1757110" title="Pan Twardowski (film 1936)">
Pan Twardowski (film 1936)

Pan Twardowski – polski film z 1936 roku w reżyserii Henryka Szaro, oparty na motywie znanym z legend ludowych oraz licznych utworów literackich.
Fabuła.
Akcja toczy się w Polsce w XVI wieku. Legendarny Twardowski początkowo pędzi spokojny i dostatni żywot ziemianina w swoich dobrach. Pewnego dnia zjawia się u niego diabeł i roztacza przed nim wizję uroków światowego życia. Oferuje mu czarodziejską moc w zamian za podpisanie cyrografu, w którym zrzeka się duszy. Twardowski przystaje na tę ofertę.

</doc>
<doc id="1757112" url="https://pl.wikipedia.org/wiki?curid=1757112" title="Bolesty (jezioro)">
Bolesty (jezioro)

Jezioro Bolesty – jezioro w północno-wschodniej Polsce, położone na Pojezierzu Suwalskim. Jest długim i wąskim jeziorem rynnowym, ostatnim na szlaku spływu rzeką Rospudą, która łączy je od północy z jeziorem Okrągłym. Jezioro jest własnością Gospodarstwa Rybackiego Polskiego Związku Wędkarskiego w Suwałkach.
Jezioro jest zasobne w ryby. Dominują tu takie gatunki jak miętus pospolity, kleń, leszcz, okoń, płoć, sum, szczupak i węgorz.

</doc>
<doc id="1757113" url="https://pl.wikipedia.org/wiki?curid=1757113" title="Nacho Libre">
Nacho Libre

Nacho Libre – amerykański film komediowy, wyprodukowany przez Nickelodeon.
Opis fabuły.
Tytułowy Nacho (Jack Black) to niezdarny i powolny kucharz, który pracuje w sierocińcu. Zawsze marzył o zostaniu wielkim meksykańskim zapaśnikiem. Pewnego wieczoru Nacho zostaje przyłapany na przebierankach i wyklęty. Po jakimś czasie udaje mu się pokonać przerażającego człowieka z Meksyku – Luchadora.

</doc>
<doc id="1757115" url="https://pl.wikipedia.org/wiki?curid=1757115" title="Enrique Reig y Casanova">
Enrique Reig y Casanova

Enrique Reig y Casanova (ur. 20 stycznia 1859 w Walencji, zm. 25 sierpnia 1927 w Toledo) – hiszpański duchowny katolicki, kardynał, arcybiskup Toledo i prymas Hiszpanii. 
Życiorys.
Święcenia kapłańskie przyjął w 1886 roku w Almería z rąk bp. José María Orberá biskupa Almería. Kanclerz i wikariusz generalny diecezji Mallorca. 28 marca 1914 roku otrzymał nominację na biskupa Barcelony, a sakrę biskupią przyjął 8 listopada 1914 roku w Madrycie z rąk abp. Francesco Ragonesi nuncjusza apostolskiego w Hiszpanii. 22 kwietnia 1920 roku promowany na arcybiskupa metropolitę Walencji. Na konsystorzu 11 grudnia 1922 roku papież Pius XI wyniósł go do godności kardynalskiej z tytułem kardynała prezbitera San Pietro in Montorio. 14 grudnia 1922 roku przeniesiony na stolicę metropolitalną i prymasowską w Toledo. Zmarł 25 sierpnia 1927 roku w Toledo. Pochowano go w archikatedrze metropolitalnej w Toledo.

</doc>
<doc id="1757117" url="https://pl.wikipedia.org/wiki?curid=1757117" title="Jodła hiszpańska">
Jodła hiszpańska

Jodła hiszpańska ("Abies pinsapo" Boiss.) – gatunek drzewa należącego do rodziny sosnowatych. Występuje w Hiszpanii i Maroku.
Systematyka i zmienność.
Gatunek dzieli się na 3 podgatunki:
Kultywary.
W Polsce wszystkie w młodości wymagają okrycia na zimę.

</doc>
<doc id="1757118" url="https://pl.wikipedia.org/wiki?curid=1757118" title="Kyle Howard">
Kyle Howard

Kyle Howard (ur. 13 kwietnia 1978 w Loveland w stanie Kolorado) – amerykański aktor filmowy i telewizyjny. Kariera Howarda jako aktora telewizyjnego i filmowego rozpoczęła się w roku 1996 od roli w filmie "Areszt domowy". 

</doc>
<doc id="1757119" url="https://pl.wikipedia.org/wiki?curid=1757119" title="Rabcio">
Rabcio



</doc>
<doc id="1757120" url="https://pl.wikipedia.org/wiki?curid=1757120" title="Teatr Rabcio">
Teatr Rabcio



</doc>
<doc id="1757122" url="https://pl.wikipedia.org/wiki?curid=1757122" title="Państwowy Teatr Lalek Rabcio">
Państwowy Teatr Lalek Rabcio



</doc>
<doc id="1757123" url="https://pl.wikipedia.org/wiki?curid=1757123" title="Teatr Rabcio-Zdrowotek">
Teatr Rabcio-Zdrowotek



</doc>
<doc id="1757124" url="https://pl.wikipedia.org/wiki?curid=1757124" title="Pieśni op. 74 (Chopin)">
Pieśni op. 74 (Chopin)

Pieśni op. 74 – zbiór 19 pieśni Fryderyka Chopina, skomponowanych na głos (sopran i tenor) oraz fortepian w latach 1827–1847.
Pieśni powstały do słów znanych polskich poetów romantyzmu, przede wszystkim Stefana Witwickiego. Opublikowane zostały przez Juliana Fontanę w 1859 – to wydanie zawierało 17 pieśni.
"Życzenie" op. 74 nr 1.
Pieśń w tonacji G-dur, napisana w 1827. Jest jedną z najważniejszych, a zarazem najsłynniejszych utworów Chopina tego gatunku. Napisana do słów S. Witwickiego. Przeznaczona na sopran.
Pierwszy wers: "Gdybym to ja była słoneczkiem na niebie".
"Wiosna" op. 74 nr 2.
Pieśń w tonacji g-moll, napisana w 1838 do słów S. Witwickiego.
Pierwszy wers: "Błyszczą krople rosy".
"Smutna rzeka" op. 74 nr 3.
Pieśń w tonacji fis-moll, napisana w 1831 do słów S. Witwickiego.
Pierwszy wers: "Rzeko z cudzoziemców strony"
"Hulanka" op. 74 nr 4.
Pieśń w tonacji C-dur, napisana w 1830 do słów S. Witwickiego.
Pierwszy wers: "Szynkareczko"
"Gdzie lubi" op. 74 nr 5.
Pieśń w tonacji A-dur, napisana w 1829 do słów S. Witwickiego.
Pierwszy wers: "Strumyk lubi w dolinie"
"Precz z moich oczu" op. 74 nr 6.
Pieśń w tonacji f-moll, napisana w 1827 do słów A. Mickiewicza. Pierwsza pieśń napisana przez Chopina.
Pierwszy wers: "Precz z moich oczu!"
"Poseł" op. 74 nr 7.
Pieśń w tonacji D-dur, napisana w 1831 do słów S. Witwickiego.
Pierwszy wers: Błysło ranne ziółko
"Śliczny chłopiec" op. 74 nr 8.
Pieśń w tonacji D-dur, napisana w 1841 do słów B. Zaleskiego.
Pierwszy wers: "Wzniosły, smukły i młody"
"Melodia" op. 74 nr 9.
Pieśń w tonacji G-dur, napisana w 1847 do słów Z. Krasińskiego.
Pierwszy wers: "Z gór, gdzie dźwigali"
"Wojak" op. 74 nr 10.
Pieśń w tonacji As-dur, napisana w 1831 do słów S. Witwickiego.
Pierwszy wers: "Rży mój gniady, ziemię grzebie"
"Dwojaki koniec" op. 74 nr 11.
Pieśń w tonacji d-moll, napisana w 1845 do słów B. Zaleskiego.
Pierwszy wers: "Rok się kochali, a wiek nie widzieli"
"Moja pieszczotka" op. 74 nr 12.
Pieśń w tonacji Ges-dur, napisana w 1847 do słów A. Mickiewicza. Ostatnie dzieło gatunku kompozytora.
Pierwszy wers: "Moja pieszczotka"
"Nie ma czego trzeba" op. 74 nr 13.
Pieśń w tonacji a-moll, napisana do słów B. Zaleskiego.
Pierwszy wers: "Mgła mi do oczu zawiwa z łona"
"Pierścień" op. 74 nr 14.
Pieśń w tonacji Es-dur, napisana w 1836 do słów S. Witwickiego.
Pierwszy wers: "Smutno niańki ci śpiewały"
"Narzeczony" op. 74 nr 15.
Pieśń w tonacji c-moll, napisana w 1831 do słów S. Witwickiego.
Pierwszy wers: "Wiatr zaszumiał między krzewy"
Słowa:
Wiatr zaszumiał między krzewy,
Niewczas, niewczas, koniu!
Niewczas, chłopcze czarnobrewy,
Lecisz tu, po błoniu.
Czy nie widzisz tam nad lasem
Tego kruków stada?
Jak podleci, krąży czasem
I w las znów zapada?
Gdzieżeś, gdzieżeś, dziewczę, hoże?
Czemuż nie wybieży?
Jakże, jakże wybiec może,
Kiedy wgrobie leży?
O, puszczajcie! Żal mnie tłoczy,
Niech zobaczę onę!
Czy konając piękne oczy
Zwróciła w mą stronę?
Gdy usłyszy me wołanie,
Płacz mój nad swą głową,
Może z trumny jeszcze wstanie,
Zacznie żyć na nowo!
"Piosnka litewska" op. 74 nr 16.
Pieśń w tonacji F-dur, napisana w 1831 do słów L. Osińskiego.
Tekst:
Bardzo raniuchno wschodziło słoneczko,
Mama przy szklannym okienku siedziała,
"Skąd że to", pyta, "powracasz córeczko?
Gdzieś twój wianeczek na głowie zmaczała?"
"Kto tak raniuchno musi wodę nosić,
Nie dziw, że może swój wianeczek zrosić."
"Ej, zmyślasz, dziecię! Ej, zmyślasz, dziecię!
Tyś zapewne, tyś zapewne w pole,
Z twoim młodzianem gawędzić pobiegła."
"Prawda, prawda, Matusiu, prawdę wyznać wolę,
Mojegom w polu młodziana spostrzegła,
Kilka chwil tylko zeszło na rozmowie,
Tym czasem wianek zrosił się na głowie."
"Leci liście z drzewa (Śpiew z mogiły)" op. 74 nr 17.
Pieśń w tonacji es-moll, napisana w 1836 do słów W. Pola.
Pierwszy wers: "Leci liście z drzewa"
"Czary" op. 74 nr 18.
Pieśń w tonacji d-moll, napisana ok. 1830 do słów Witwickiego. Nie została ona włączona do wydania Fontany z 1859.
Pierwszy wers: "To są czary, pewno czary".
"Jakież kwiaty, jakie wianki".
Mazur G-dur z albumu Hanki dla Václav Hanka - patrz http://pl.chopin.nifc.pl/chopin/manuscripts/detail/id/123
Słowa Ignacy Maciejowski. Nagrane na płycie CD_ROM nr CDB046 w roku 2009 przez BeArTon.
Pierwszy wers: "Jakież kwiaty, jakie wianki "
"splotę na cześć Hanki."

</doc>
<doc id="1757125" url="https://pl.wikipedia.org/wiki?curid=1757125" title="Teatr Lalek w Rabce">
Teatr Lalek w Rabce



</doc>
<doc id="1757126" url="https://pl.wikipedia.org/wiki?curid=1757126" title="Rabczański Teatr Lalek">
Rabczański Teatr Lalek



</doc>
<doc id="1757128" url="https://pl.wikipedia.org/wiki?curid=1757128" title="Etan Ezrahita">
Etan Ezrahita

Etan Ezrahita – postać Starego Testamentu.
Prawdopodobnie był cymbalistą na dworze króla Dawida (1 Krn 15,17-19). Biblia mówi o nim, jako o wielkim mędrcu, ustępującym jedynie Salomonowi (1 Krl 4,31). Charles Spurgeon sugerował, że może on być toższamy z Jedutunem. Niektórzy egzegeci żydowscy odnoszą imię "Etan Ezrahita" do patriarchy Abrahama. Etan Ezrahita jest autorem psalmu LXXXIX (w Wulgacie LXXXVIII). Nie jest wykluczone, że było dwóch Etanów. Autorem psalmu był Etan, syn Zary – stąd przydomek Ezrahita (1 Krn 2,6, 2,8), mędrcem i cymbalistą zaś Etan, syn Chuszaja.
Poza owym psalmem występuje w dwóch innych miejscach Starego Testamentu: 1 Krl 5,11 lub 4,31 (w zależności od przekładu), 1 Krn 15,17-19.
Pierwsza Księga Królewska tak o nim mówi:
"Toteż mądrość Salomona przewyższała mądrość wszystkich ludzi Wschodu i mądrość Egipcjan. Górował on mądrością nad wszystkimi ludźmi, nawet nad Etanem Ezrachitą i Hemanem, jako też Kalkolem i Dardą, synami Machola. A imię jego stało się sławne wśród wszystkich narodów okolicznych" (1 Krl 5,10-11, Biblia Tysiąclecia).
Występowanie w literaturze.
Jest głównym bohaterem powieści Stefana Heyma "Raport o Królu Dawidzie". W powieści tej jest historykiem z czasów króla Salomona, mającym za zadanie opracowanie tytułowego raportu.

</doc>
<doc id="1757134" url="https://pl.wikipedia.org/wiki?curid=1757134" title="Charles Sturt University">
Charles Sturt University

Charles Sturt University – australijska państwowa uczelnia wyższa założona w 1989 roku i w sensie organizacyjnym należąca do stanu Nowa Południowa Walia, ale prowadząca działalność dydaktyczną także w stanie Wiktoria oraz w Australijskim Terytorium Stołecznym i kanadyjskiej prowincji Ontario. Posiada pięć głównych kampusów: w Albury, Bathurst, Dubbo, Orange i Wagga Wagga. Ponadto należą do niej mniejsze ośrodki w Sydney, Canberze, Goulburn, Broken Hill, Melbourne i Kanadzie. Uczelnia kształci ok. 36 tysięcy studentów, w tym ok. 24 tysięcy na studiach licencjackich oraz 9 tysięcy na studiach magisterskich i doktoranckich. Motto uniwersytetu stanowią słowa „dla dobra publicznego”, a patronem jest Charles Sturt, podróżnik zasłużony dla dokumentowania geografii australijskiego interioru. W Nowej Południowej Walii jest jedyną państwową uczelnią prowadząca zajęcia na zachód od Gór Błękitnych.
Struktura.
Uczelnia dzieli się na cztery wydziały:

</doc>
<doc id="1757137" url="https://pl.wikipedia.org/wiki?curid=1757137" title="Rebecca (musical)">
Rebecca (musical)

Rebecca to niemieckojęzyczny musical oparty na książce o tym samym tytule, autorstwa Daphne du Maurier. Został napisany przez Michaela Kunze (libretto) i Sylvestra Levay (muzyka), autorów takich musicali, jak "Elisabeth", "Mozart!" i "Maria Antonina". Premiera miała miejsce 28 września 2006 w Raimund Theater w Wiedniu, Austria. Przekładu libretta na język angielski, z myślą o przyszłej inscenizacji na West Endzie, zajął się Christopher Hampton.
Fabuła.
Młoda dziewczyna, pracująca dla Iris van Hopper, bogatej Amerykanki, jako dama do towarzystwa, przebywając w Monte Carlo poznaje brytyjskiego arystokratę Maxima de Winter. Nawiązują coś w rodzaju przyjaźni, a gdy pani van Hopper postanawia wrócić do Ameryki, zabierając swą towarzyszkę, de Winter dość nieoczekiwanie oświadcza się dziewczynie. Zostaje przyjęty i po krótkiej podróży poślubnej oboje udają się do kornwalijskiej posiadłości Maxima – Manderley. Nieśmiała dziewczyna, nie przyzwyczajona do arystokratycznego stylu życia jest z początku przytłoczona swoją nową rolą pani tak ogromnego domu. Sytuacji nie poprawia nieustannie obecne wspomnienie pięknej i doskonałej pod każdym względem Rebeki, pierwszej żony Maxima, która utonęła w morzu. Gospodyni, pani Danvers, pozostaje wierna Rebece nawet po jej śmierci, darząc drugą panią de Winter serdeczną nienawiścią. Jednocześnie mroczne tajemnice z przeszłości, ściśle związane z pierwszą żoną, dręczą Maxima, odbierając mu szczęście i stając się ogniową próbą dla jego małżeństwa.

</doc>
<doc id="1757143" url="https://pl.wikipedia.org/wiki?curid=1757143" title="Musical Rebecca">
Musical Rebecca



</doc>
<doc id="1757145" url="https://pl.wikipedia.org/wiki?curid=1757145" title="Rebeka (musical)">
Rebeka (musical)



</doc>
<doc id="1757151" url="https://pl.wikipedia.org/wiki?curid=1757151" title="Sinobaatar">
Sinobaatar

Sinobaatar – wymarły ssak żyjący w kredzie dolnej na terenie dzisiejszych Chin. "Sinobaatar" był małym roślinożercą, żyjący u boku dinozaurów. Sinobaatar lingyuanensis to jedyny znany gatunek tego ssaka. Został on opisany przez Hu Y. Wang Y w 2002 roku.
Pochodzenie nazwy.
Nazwa "Sinobaatar" jest mieszanką języka chińskiego i mongolskiego. Oznacza ona "chiński bohater". Natomiast "lingyuanensis" pochodzi od nazwy miasta Lingyuan.

</doc>
<doc id="1757152" url="https://pl.wikipedia.org/wiki?curid=1757152" title="Fantastyczna Czwórka (serial animowany 1978)">
Fantastyczna Czwórka (serial animowany 1978)

Fantastyczna Czwórka (oryg. lub ) – amerykański superbohaterski serial animowany z 1978 roku na podstawie serii komiksów o grupie superbohaterów o tej samej nazwie wydawnictwa Marvel Comics. W oryginalnej wersji językowej głównym postaciom głosów użyczyli: Mike Road, Ginny Tyler, Ted Cassidy i Frank Welker oraz Dick Tufeld jako narrator.
"The Fantastic Four" zadebiutował 9 września 1978 roku w Stanach Zjednoczonych na antenie NBC. Serial został zakończony po pierwszej serii. 2 grudnia tego samego roku wyemitowano ostatni, trzynasty odcinek serialu.
Obsada.
Ponadto w serialu głosów użyczyli: Don Messick, Gene Moss, Joan Gerber, Vic Perrin, Hal Smith i Nancy Wible.
Emisja i wydanie.
"The Fantastic Four" zadebiutował 9 września 1978 roku w Stanach Zjednoczonych na antenie NBC. Serial został zakończony po pierwszej serii. 2 grudnia tego samego roku wyemitowano ostatni, trzynasty odcinek serialu.
Serial został wydany 1 marca 2010 roku na DVD w Wielkiej Brytanii przez Clear Vision.
Milton Bradley stworzył grę planszową inspirowaną serialem, w której gracze ratowali H.E.R.B.I.E. przed Doctorem Doomem. W 2012 roku sceny z serialu zostały przemontowane i wykorzystane jako "Marvel Mash-Up" oraz wyemitowane w ramach bloku programowego "Marvel Universe" na Disney XD.
Produkcja.
W latach siedemdziesiątych Marvel Comics nadal zwierało umowy licencyjne z innymi studiami dotyczące adaptacji serialowych ich postaci z komiksów. W 1977 roku Universal Studios podpisało taką umowę na produkcję seriali fabularnych. Dotyczyła ona między innymi Hulka, co zaowocowało serialem "The Incredible Hulk". Universal również nabył prawa do jednej z postaci Fantastycznej Czwórki, Ludzkiej Pochodni. 
Kiedy pod koniec lat siedemdziesiątych NBC zamówiło serial o tej drużynie, Universal nie wyraził zgody na wykorzystanie Ludzkiej Pochodni w produkcji. Pomimo iż, w komiksach pojawiało się wiele innych postaci, które były alternatywnymi członkami tej drużyny, zdecydowano się na wprowadzenie nowej, H.E.R.B.I.E.–ego. Postać wymyślił Stan Lee, a zaprojektowali ją Dave Cockrum i Jack Kirby. W serialu H.E.R.B.I.E. (skrót od: Humanoid Experimental Robot, B-Type, Integrated Electronics) był robotem stworzonym przez Reed Richards, który pomagał w jego eksperymentach i misjach eksploracyjnych pozostałych członków Czwórki. H.E.R.B.I.E. nie zdobył szerokiej popularności wśród publiczności, ale ostatecznie trafił na strony komiksów.
Serial był współprodukowany przez DePatie-Freleng Enterprises. Lee, Roy Thomas, Bob Johnson, Christy Marx i Bob Stitzel napisali scenariusz, a Kirby, Brad Case i Lewis Marshall zajęli się reżyserią. Utwór przewodni serialu został skomponowany przez Deana Elliotta i Erica Rogersa, a pozostałą część muzyki napisał Elliott.
Stacja ostatecznie anulowała serial po trzynastu odcinkach, pomimo wcześniejszych prób jego ratowania przez DePatie-Freleng Enterprises.

</doc>
<doc id="1757155" url="https://pl.wikipedia.org/wiki?curid=1757155" title="Getto w Kobryniu">
Getto w Kobryniu

Getto w Kobryniu (jidysz קאברינער געטא; "Kobriner geto") – żydowskie getto istniejące podczas okupacji niemieckiej w Kobryniu (w latach: 1941–1942).
Historia.
Przed wybuchem II wojny światowej Żydzi stanowili ok. 70% mieszkańców 10-tysięcznego Kobrynia. Po wkroczeniu wojsk niemieckich do miasta w czerwcu 1941 zostało wydane zarządzenie o obowiązku noszenia żółtych opasek (później: żółtych łat i opasek z gwiazdami Dawida). W lipcu 1941 przeprowadzono łapankę na ulicach miasta, w wyniku której 200 osób aresztowano, wywieziono poza jego granice i rozstrzelano. W łapance sierpniowej tego samego roku zebrano 180 chorych i nieprzydatnych do pracy, a później rozstrzelano.
We wrześniu 1941 władze niemieckie wydały rozporządzenie o utworzeniu dwóch przylegających do siebie gett żydowskich w centrum miasta: A (skupiającego osoby zdolne do pracy) i B (grupującego ludzi chorych i starych). Wiosną 1942 ok. 1,8 tys. mieszkańców getta B wywieziono i zamordowano w Górze Bronnej, a samo getto uległo likwidacji. Getto A rozwiązano 14 października 1942. SS, SD i Gestapo przeprowadziły wówczas akcję wywózki, a później rozstrzelania jego mieszkańców w okolicach folwarku Gubernia (Gubernja). Podczas likwidacji getta doszło do stawienia oporu zbrojnego przez część jego mieszkańców. Po zniesieniu getta niewielka liczba Żydów przedostała się do okolicznych lasów, zasilając partyzantkę (oddziały: brygady woroszyłowskiej w obwodzie witebskim i suworowskiej w rejonie Chojników), a niektórzy byli ukrywani przez kobryńskich Polaków. Za czynną pomoc Żydom (m.in. nielegalne wystawianie świadectw chrztu) rozstrzelani zostali 15 października 1942 dwaj polscy księża: proboszcz Jan Wolski (1887–1942) i wikariusz Władysław Grobelny (1919–1942).
Część kobryńskich Żydów, których uznano za przydatnych dla gospodarki niemieckiej, dotrwała do lata 1943, gdy rozstrzelano ich na podwórzu kobryńskiego więzienia.

</doc>
<doc id="1757157" url="https://pl.wikipedia.org/wiki?curid=1757157" title="Życzenie (pieśń Chopina)">
Życzenie (pieśń Chopina)

"Życzenie" G-dur op. 74 nr 1 − pieśń w tonacji G-dur, napisana przez Fryderyka Chopina w 1827. Jest jednym z najważniejszych, a zarazem najsłynniejszych utworów Chopina tego gatunku. Jest drugą pieśnią skomponowaną przez Chopina. Napisana do słów Stefana Witwickiego.
Tekst utworu.
Początek tekstu: "Gdybym ja była słoneczkiem na niebie..."

</doc>
<doc id="1757158" url="https://pl.wikipedia.org/wiki?curid=1757158" title="Cruel Summer (singel)">
Cruel Summer (singel)

Cruel Summer – cover piosenki Bananaramy nagrany przez zespół Ace of Base w 1998 roku. Wyprodukowany przez Cutfather &amp; Joe jako singiel przewodni trzeciego amerykańskiego albumu grupy, zatytułowanego również "Cruel Summer". Piosenka znalazła się również na albumie "Flowers". Cruel Summer osiągnęła miejsce 10. na liście Billboardu 100 i otrzymała status złotej. Otrzymała także ósme miejsce w Wielkiej Brytanii pokonując oryginalną wersję Bananaramy.
Inna, bardziej taneczna wersja piosenki została wypuszczona w Europie, a we Francji była powtórnie nagrana w duecie z zespołem Alliage.

</doc>
<doc id="1757160" url="https://pl.wikipedia.org/wiki?curid=1757160" title="Valeri Brainin">
Valeri Brainin

Valeri Brainin (ros. Валерий Борисович Брайнин, "Walerij Borisowicz Brajnin"; także "Willi Brainin-Passek"; ur. 27 stycznia 1948 roku w Niżnym Tagile) – poeta, tłumacz, eseista, muzykolog i kompozytor rosyjsko-niemiecki.

</doc>
<doc id="1757161" url="https://pl.wikipedia.org/wiki?curid=1757161" title="Oblężenie Koryntu">
Oblężenie Koryntu

Oblężenie Koryntu – starcie zbrojne, które miało miejsce w roku 198 p.n.e. 
Po sukcesach na wyspie Eubei, kolejnym celem Rzymian stał się silnie broniony Korynt. W zamian za przystąpienie do wojny, miasto miało stać się własnością Achajów. Korynt oblegała flota rzymska Lucjusza Kwinkcjusza Flamininusa i siły Pergamonu Attalusa. Siły sojuszników przypuściły ataki od strony Konechraj (Rzymianie) i od strony Lechajonu (Pergamończycy). Po dotarciu Achajów na miejsce, ich hoplici zajęli stanowiska od strony Sikyonu. W mieście obroną koryncko-macedońską dowodził dowódca królewskiego garnizonu Androstenes.
Po zniszczeniu fragmentu murów za pomocą taranów, drogę Rzymianom zagrodził wał usypany m.in. z ciał obrońców. Ci bronili się mężnie, wśród nich wielu dezerterów z armii rzymskiej. Ataki sojuszników zakończyły się niepowodzeniem. Dodatkowo załogę Koryntu wzmocniło 1500 żołnierzy wysłanych na pomoc Koryntowi przez Filoklesa z Eubei. W tej sytuacji atakujący spalili swoje machiny oblężnicze i wycofali się. Rzymianie odpłynęli na Korkyrę a Pergamończycy do Pireusu. Sukces obrońców Koryntu wykorzystali mieszkańcy Argos, którzy z pomocą wojsk Filoklesa zajęli miasto. Przebywających w nim 500 żołnierzy achajskich puszczono wolno, zginął jedynie ich dowódca Ajnesydemos, który odmówił poddania się wojskom Filoklesa. 

</doc>
<doc id="1757166" url="https://pl.wikipedia.org/wiki?curid=1757166" title="Osvaldo Balseiro">
Osvaldo Balseiro

Osvaldo Balseiro – piłkarz urugwajski, napastnik, później trener.
Jako piłkarz klubu Defensor Sporting wziął udział w turnieju Copa América 1953, gdzie Urugwaj zajął trzecie miejsce. Balseiro zagrał w czterech meczach – z Chile (tylko w drugiej połowie, zastępując w przerwie Donalda Peláeza – zdobył dla Urugwaju drugą bramkę), Paragwajem (zdobył 2 bramki), Ekwadorem (zdobył 1 bramkę) i Peru. Jako zdobywca 4 bramek został najlepszym strzelcem reprezentacji Urugwaju w turnieju.
Po mistrzostwach kontynentalnych przeniósł się w 1953 roku do klubu CA Peñarol. Razem z Peñarolem trzykrotnie zdobył tytuł mistrza Urugwaju – w 1953, 1954 i 1958 roku.
Balseiro od 30 marca 1952 roku do 27 lipca 1956 roku rozegrał w reprezentacji Urugwaju 9 meczów i zdobył 4 bramki.
Po zakończeniu kariery piłkarskiej Balseiro został trenerem. W 1983 roku trenował pierwszą drużynę klubu Peñarol.

</doc>
<doc id="1757171" url="https://pl.wikipedia.org/wiki?curid=1757171" title="Jarosław z Łojewa">
Jarosław z Łojewa

Jarosław z Łojewa (zm. po 27 kwietnia 1292) – prawdopodobnie brat stryjeczny kasztelana kruszwickiego Chebdy ze Służewa i kasztelana michałowskiego Imisława ze Służewa oraz wojewody brzeskiego Bronisza ze Służewa, pochodził z rycerskiego rodu Pomianów. Jako podstoli inowrocławski występuje w 1268, mianowany przez księcia Ziemomysła wojewodą inowrocławskim przed 1 kwietnia 1282.
Biogram.
Pochodzenie, najbliższa rodzina.
Pochodził z należącej do rodu Pomianów rodziny posiadającej dobra służewskie, jednak zapewne wskutek sprzedaży włości w rodzinnym Służewie sam Jarosław pisał się już z podinowrocławskiego Łojewa, gdzie posiadał bliżej nieokreślony dział. Jego ojciec – najprawdopodobniej zmarły przed 27 sierpnia 1302 Andrzej ze Służewa – był przypuszczalnie synem wzmiankowanego w dokumencie księcia Konrada I mazowieckiego z 19 października 1235 Chebdy, będącego właścicielem lasów nad Tążyną i Wisłą. Andrzej miał prawdopodobnie dwóch braci. Pierwszym był nieznany z imienia ojciec Chebdy ze Służewa i Imisława ze Służewa – obu piastujących urzędy kasztelanów (odpowiednio – kruszwickiego i michałowskiego) z nadania bratanków Władysława Łokietka, książąt inowrocławskich – Leszka i Przemysła Ziemomysłowiców. Drugim – również nieznany z imienia – ojciec Bronisza ze Służewa, wojewody brzeskiego. Matką Jarosława była najpewniej nieznana z imienia przedstawicielka rodu pieczętującego się Łabędziem, pochodząca z Łojewa, zmarła już po jego śmierci (po 27 sierpnia 1302). Wojewoda inowrocławski prawdopodobnie miał również brata piszącego się z Niewieścina, którego synem byłby wówczas wzmiankowany w dokumencie z 31 marca 1307 – Bogusław z Niewieścina. W posiadaniu Jarosława pozostawała dowodnie przynajmniej część wsi Łojewo, zaś jego syn Włodzimierz do końca marca 1307 posiadał wieś Wtelno jako swój majątek dziedziczny.
Działalność publiczna.
Po raz pierwszy Jarosław z Łojewa w dokumentach występuje na dyplomie księcia inowrocławskiego Ziemomysła z 1268, na którym świadkuje on jako podstoli inowrocławski. Ponownie w jego otoczeniu Jarosław, już jako wojewoda inowrocławski pojawia się z okazji wydania dokumentu dla klasztoru strzelneńskiego 1 kwietnia 1282. W ciągu najbliższych dziesięciu lat występuje jeszcze dwukrotnie na dokumentach najbliższej rodziny zmarłego w 1287 Ziemomysła. Świadkuje najpierw na przywileju księżnej-wdowy Salomei wystawionym 4 października 1288 dla cystersów byszewskich, a następnie 27 kwietnia 1292 na dokumencie księżnej i jej synów – Leszka, Przemysła i Kazimierza – kończącym spory pomiędzy nimi a zakonem. Ten drugi dokument jest zarazem ostatnim, w którym Jarosław występuje, a co za tym idzie ostatnim, w którym jest on poświadczony na urzędzie wojewody inowrocławskiego. Musiał on przestać pełnić ten urząd jeszcze przed 8 maja 1294, bowiem na dokumencie wydanym pod tą datą wojewodą inowrocławskim jest już inny Pomian – Bronisz.
Potomstwo.
Z bliżej nieznanej małżonki Jarosław dochował się jednego znanego potomka:

</doc>
<doc id="1757175" url="https://pl.wikipedia.org/wiki?curid=1757175" title="The World of Skin">
The World of Skin

Skin / The World of Skin – poboczny projekt muzyczny Michaela Giry i Jarboe, liderów amerykańskiej grupy Swans, istniejący w latach 1986–1990.
Historia zespołu.
Początkowo projekt działał jako Skin. Pod tym szyldem Michael Gira i Jarboe wzięli udział w sesji nagraniowej pod koniec 1986. Efektem pracy były dwa albumy: "Blood, Women, Roses" oraz "Shame, Humility, Revenge". Wydawnictwa ukazały się w następnych latach na rynku europejskim, w USA wydano natomiast jednopłytową kompilację, już pod nową nazwą The World of Skin.
Pod względem stylu materiał odbiegał od wcześniejszych płyt macierzystego zespołu, wywarł jednak wpływ na kierunek dalszej twórczości Swans i brzmienie albumu "Children of God" (nagranego kilka miesięcy później). Muzykę Skin / The World of Skin, stanowiącą zbiór mrocznych, surowych i ascetycznych utworów, porównywano do dokonań Dead Can Dance oraz innych zespołów skupionych wokół wytwórni 4AD.
W 1990 duet ponownie wszedł do studia, by zarejestrować następną płytę pod szyldem The World of Skin: "Ten Songs for Another World". Muzycznie bardziej rozbudowana, znacznie różniła się od poprzedników, będąc raczej nawiązaniem do albumu Swans "The Burning World" i wstępem do kolejnych krążków zespołu: "White Light from the Mouth of Infinity" oraz "Love of Life".
Po trzecim wydawnictwie Michael Gira i Jarboe zakończyli działalność The World of Skin. Część utworów zawieszonego projektu („Still a Child”, „Blood on Your Hands”, „One Small Sacrifice”, „Black Eyed Dog”) weszła jednak do repertuaru koncertowego Swans.
Dyskografia.
Albumy:
Single:
Kompilacje:
Reedycje:

</doc>
<doc id="1757180" url="https://pl.wikipedia.org/wiki?curid=1757180" title="Gimnazjum Państwowe im. Marii Rodziewiczówny w Kobryniu">
Gimnazjum Państwowe im. Marii Rodziewiczówny w Kobryniu

Gimnazjum Państwowe im. Marii Rodziewiczówny w Kobryniu – polska szkoła średnia istniejąca w mieście do 1939, jedna z kilku szkół średnich na terenie ówczesnego województwa poleskiego. 
Historia.
Korzenie placówki sięgają początków okupacji niemieckiej w 1915, gdy administracja niemiecka zgodziła się na powstanie szkoły średniej w Kobryniu, pod warunkiem, że jej wykładowym językiem nie będzie rosyjski. W 1915 przez krótki okres działała polska szkoła przy plebanii katolickiej w Kobryniu, a w ostatnim roku wojny powstało polskie Gimnazjum Społeczne, które było otwarte dla uczniów innego wyznania i narodowości. Podczas krótkich rządów ukraińskich na Polesiu (1918–1919) Ukraińcy wprowadzili swój język ojczysty jako obowiązujący w szkole. 
Po wyzwoleniu Kobrynia w 1919 przez Wojsko Polskie powstała Polska Szkoła Średnia w Kobryniu. Na jej czele jako dyrektor stał Józef Ginter, późniejszy krajoznawca związany z Pomorzem Zachodnim. W 1923 szkołę upaństwowiono i przekształcono w Gimnazjum Państwowe w Kobryniu. W 1924 zbudowano nowy gmach, a trzy lata później szkole uroczyście nadano imię Marii Rodziewiczówny. Patronka ufundowała m.in. drugie piętro budynku szkoły. 
W 1926 w szkole odbyły się pierwsze egzaminy maturalne. W latach 30. placówka przeprowadzała zarówno małą, jak i dużą maturę. Uczęszczało wówczas do niej ok. 250-300 uczniów, w zdecydowanej większości polskiego pochodzenia. Nauczycielką plastyki była Balbina Świtycz-Widacka. Przy szkole funkcjonowały dwie drużyny harcerskie: męska i kobieca. 
Podczas wojny obronnej Polski niektórzy uczniowie gimnazjum znaleźli się wśród obrońców miasta, m.in. późniejszy dziennikarz Zbigniew Daniłowicz. 
Po włączeniu Polesia w skład BSRR w jesieni 1939 szkołę przekształcono w sowiecką "dziesięciolatkę". Do początków 1940 językiem wykładowym pozostawał polski, później był nim rosyjski i białoruski. Część kadry natychmiast zwolniono, niektórzy nauczyciele pracowali w szkole do 1941, m.in. biolog Kazimierz Miedziński, który uczył w Gimnazjum Kobryńskim od 1930.

</doc>
<doc id="1757181" url="https://pl.wikipedia.org/wiki?curid=1757181" title="Balkan Electrique (album)">
Balkan Electrique (album)

Balkan Electrique – debiutancki album zespołu Balkan Electrique. Wydany w roku 1991 nakładem wytwórni Arston.
Lista utworów.
wyd. LP Arston 1991.
źródło:.
wyd. CD Start 1991 – "Kochaj, nie zabijaj".
źródło:.
Muzycy.
źródło:.
oraz

</doc>
<doc id="1757186" url="https://pl.wikipedia.org/wiki?curid=1757186" title="Éric Hassli">
Éric Hassli

Éric Hassli (ur. 3 maja 1981 w Sarreguemines) – francuski piłkarz grający na pozycji napastnika.
Kariera klubowa.
Hassli jest wychowankiem FC Metz. W 2000 roku awansował do kadry seniorów i 29 lipca zadebiutował w Ligue 1 w zremisowanym 1:1 wyjazdowym meczu z Girondins Bordeaux. 19 sierpnia tamtego roku w meczu z Paris Saint-Germain (1:0) strzelił swojego pierwszego gola w lidze. Na początku 2002 roku został wypożyczony do Southampton F.C., ale w pierwszym zespole nie rozegrał żadnego spotkania i grał jedynie w rezerwach tego klubu (9 meczów i 6 goli). Latem wrócił do Metz, z którym przez rok występował w Ligue 2.
W 2003 roku Hassli został piłkarzem szwajcarskiego Neuchâtel Xamax. 22 lutego 2004 rozegrał pierwsze spotkanie w pierwszej lidze Szwajcarii, przegrane 0:2 z FC Wil. W zespole Neuchâtel grał przez rok.
W 2004 roku Hassli odszedł do Servette FC, w którym zadebiutował 23 lipca w meczu z Grasshoppers Zurych (2:2). W Servette wystąpił w 11 spotkaniach, w których strzelił 3 gole. W trakcie sezonu 2004/2005 klub przechodził problemy finansowe i sprzedał większość czołowych zawodników.
Hassli w trakcie sezonu przeszedł do FC Sankt Gallen. 20 lutego 2005 w debiucie z FC Basel (3:1) strzelił 2 bramki, a w całej rundzie wiosennej sezonu 2004/2005 zaliczył 5 trafień. Z kolei w sezonie 2005/2006 był najlepszym strzelcem drużyny z 13 zdobytymi golami.
Latem 2006 Francuz wrócił do ojczyzny i został zawodnikiem Valenciennes FC. Debiut w nim zanotował 9 września 2006 w meczu z RC Lens (0:3). Nie przebił się do podstawowego składu Valenciennes i przez cały sezon jako rezerwowy zdobył 2 gole.
W 2007 roku Hassli ponownie wyjechał do i podpisał kontrakt z FC Zürich. Swój debiut w nowym klubie zaliczył 22 lipca 2007 w meczu z FC Basel (0:1). W 2009 roku po raz pierwszy w karierze wywalczył mistrzostwo Szwajcarii. Z 17 golami był najlepszym strzelcem Zurychu w sezonie.
W 2011 roku Hassli wyjechał do ligi Major League Soccer i do 2012 roku grał w Vancouver Whitecaps FC. W 2013 roku przeszedł do Toronto FC. Latem 2013 został zawodnikiem FC Dallas. 18 marca 2014 został piłkarzem San Antonio Scorpions.
W 2015 odszedł do francuskiego Sarreguemines FC, w którym zakończył karierę w 2016.

</doc>
<doc id="1757187" url="https://pl.wikipedia.org/wiki?curid=1757187" title="Staatliche Kunstgewerbeschule Krakau">
Staatliche Kunstgewerbeschule Krakau

Staatliche Kunstgewerbeschule Krakau (Państwowa Szkoła Rzemiosła Artystycznego w Krakowie) – artystyczna szkoła zawodowa założona przez władze niemieckie podczas okupacji hitlerowskiej w miejsce zamkniętej krakowskiej Akademii Sztuk Pięknych, początkowo jako kontynuacja przedwojennego Instytutu Sztuk Plastycznych w Krakowie. Uczniami szkoły było wielu późniejszych wybitnych polskich twórców oraz intelektualistów, działających w okresie powojennym. Z kręgu słuchaczy Kunstgewerbeschule wywodziła się także znaczna część uczestników Podziemnego Teatru Niezależnego Tadeusza Kantora.
Istniała do 31 marca 1943.
Historia.
Na początku okupacji 14 grudnia 1939 roku po krótkiej próbie rozpoczęcia roku szkolnego została zamknięta Akademia Sztuk Pięknych w Krakowie. Jednocześnie na mocy rozporządzenia niemieckich władz okupacyjnych o szkolnictwie zawodowym podjęto decyzję o przeniesieniu krakowskiego Instytutu Sztuk Plastycznych, który nie posiadał przed wojną statusu wyższej uczelni, z dotychczasowej siedziby w gmachu Szkoły Przemysłowej do budynku warsztatów przy ul. Wenecja. Kadrę stanowili w większości przedwojenni nauczyciele szkoły, a nazwa nadana przez okupanta brzmiała: Staatliche Kunstgewerbeschule – Instytut Sztuk Plastycznych ul. Wenecja 2. Zajęcia w Kunstgewerbeschule rozpoczęły się 2 października 1939, pierwszy nowy nabór przeprowadzono w lecie roku 1940.
1 września 1940 przeniesiono szkołę do budynku zlikwidowanej Akademii Sztuk Pięknych, wśród przyjętych znajdowała się grupa studentów, którzy przed wybuchem wojny zdążyli rozpocząć naukę w ASP. Dyrektorem został przedwojenny dwukrotny rektor ASP w Krakowie, prof. Fryderyk Pautsch, pod nadzorem dyrektora niemieckiego. Obok wykładowców z Instytutu Sztuk Plastycznych (m.in. Witold Chomicz, Wiesław Zarzycki, architekci Wacław Krzyżanowski i Ludwik Wojtyczko) zatrudniono wybitnych profesorów przedwojennej akademii. Byli to m.in. Władysław Jarocki, Stanisław Kamocki, Józef Mehoffer, Fryderyk Pautsch, Ignacy Pieńkowski, Stanisław Popławski, Alfred Terlecki. Miejsce pracy znaleźli także wykładowcy związani z innymi miastami, np. grafik Stanisław Kuglin z Poznania, od 1942 także Ludwik Gardowski z Warszawy.
Po umieszczeniu w gmachu ASP krakowska Kuntsgewerbeschule, oparta na 5-letnim cyklu kształcenia, posiadała następujące wydziały: ogólny, malarstwa dekoracyjnego, grafiki, architektury wnętrz, tekstylny, ceramiczny, rzeźby oraz metalowy.
Od marca 1941 dyrektorem został mianowany działacz NSDAP od roku 1927, deputowany do Reichstagu, członek SA (1929) oraz SA-Brigadeführer (1934), rzeźbiarz Wilhelm Heerde. Mimo wysokich funkcji partyjnych postawa Heerdego do dziś budzi kontrowersje, gdyż oprócz polskich wykładowców zaangażował on artystów niemieckich spoza oficjalnego nurtu sztuki propagandowej, rzeźbiarzy: Roberta Bednorza, związanego z Bauhausem Waltera Merssmanna oraz Otto Beckmanna. Podjął także starania o zatrudnienie szykanowanego przez nazistów modernistycznego architekta Heinricha Lauterbacha, co ostatecznie nie doszło do skutku przed likwidacją szkoły.
Od roku 1941 nazwę zmieniono na "Staatliche Kunstgewerbeschule – Krakau", Państwowa Szkoła Rzemiosła Artystycznego – Kraków. W ostatnim roku działalności szkoła nosiła już tylko nazwę niemiecką "Staatliche Handwerker und Kunstgewerbeschule Krakau". W roku 1941 założono również produkujące wyroby rzemiosła artystycznego Warsztaty Krakowskie (1941-1943), które miały zatrudniać absolwentów, a ich wyroby wystawiane miały być na sprzedaż. Warsztaty określane były jako „jednostki samowystarczalne i samofinansujące”. Między innymi w pracowni ceramicznej kierowanej przez Tadeusza Szafrana uczniowie wykonywli w tym celu prace z fajansu (naczynia, figurki), kamionki (oprawy fontann ogrodowych), terakoty (donice).
Wobec zaostrzenia polityki w krajach okupowanych od stycznia roku 1943 rozpoczęto zamykanie poszczególnych wydziałów szkoły, która została zlikwidowana 31 marca 1943, dwa miesiące po klęsce stalingradzkiej. Wilhelm Heerde przeniósł się do Wiednia, inni nauczyciele niemieccy zostali zmobilizowani.
Uczniowie.
Szkoła mająca zgodnie z wolą władz Generalnego Gubernatorstwa przygotowywać jedynie rzemieślników, w rzeczywistości stworzyła możliwość kształcenia zarówno w przedmiotach artystycznych, jak i podstawach historii sztuki oraz ogólnej wiedzy humanistycznej wielu przyszłym malarzom, jak Tadeusz Brzozowski, Zbigniew Kowalewski, Edward Krasiński, Janina Kraupe, Jerzy Kujawski, Kazimierz Mikulski, Jerzy Nowosielski, Jan Szancenbach. Wśród uczniów byli także m.in. późniejsi graficy: Franciszek Bunsch, Adam Hoffmann, Jerzy Panek, Zbigniew Rychlicki, Stanisław Wójtowicz, scenografowie: Ali Bunsch, Andrzej Cybulski, Bolesław Kamykowski, Lidia Minticz, Jerzy Skarżyński, Marcin Wenzel, aktorzy: Bronisław Pawlik, Marta Stebnicka, reżyser filmowy Wojciech Jerzy Has, historycy sztuki Mieczysław Porębski i Marek Rostworowski, krytyk Andrzej Kijowski, poetka i portrecistka Zofia Garbaczewska-Pawlikowska, językoznawca Irena Klemensiewicz (Bajerowa), ceramik i technolog ceramiki Bolesław Książek.
Szczególną rolę odegrał wydział malarstwa dekoracyjnego, który za sprawą polskich profesorów kontynuował wprawdzie w ograniczonej formie, jednak całkowicie wbrew zarządzeniom okupanta program przedwojennej ASP. Dzięki temu uczniom szkoły umożliwiono po wojnie podjęcie dalszych studiów w reaktywowanej krakowskiej Akademii Sztuk Pięknych, w większości przyjmując ich od razu na II lub nawet III rok.
Ze środowiska słuchaczy Kunstgewerbeschule wywodziła się również znaczna część uczestników Podziemnego Teatru Niezależnego (1942-1944) Tadeusza Kantora.

</doc>
<doc id="1757188" url="https://pl.wikipedia.org/wiki?curid=1757188" title="Czesław Dembiński">
Czesław Dembiński

Czesław Ignacy Dembiński (ur. 31 lipca 1937 w Siemianowicach Śląskich) – polski polityk, poseł na Sejm PRL VIII kadencji.
Życiorys.
Uzyskał wykształcenie zasadnicze zawodowe. Pracował jako brygadzista w Hucie Jedność. W 1964 wstąpił do Polskiej Zjednoczonej Partii Robotniczej. Był członkiem egzekutywy Komitetu Miejskiego partii w Siemianowicach Śląskich. W latach 1980–1985 pełnił mandat posła na Sejm PRL VIII kadencji w okręgu Sosnowiec, zasiadając w Komisji Obrony Narodowej, Komisji Przemysłu Ciężkiego, Maszynowego i Hutnictwa oraz w Komisji Przemysłu. Odznaczony Złotym i Srebrnym Krzyżem Zasługi.

</doc>
<doc id="1757192" url="https://pl.wikipedia.org/wiki?curid=1757192" title="Wanda Dietrich">
Wanda Dietrich

Wanda Dietrich z domu Flajszer (ur. 10 listopada 1946 w Opolu, zm. 25 kwietnia 2012) – polska polityk, posłanka na Sejm PRL VIII kadencji.
Życiorys.
Z zawodu robotnik, wykształcenie zasadnicze zawodowe. W 1968 wstąpiła do Polskiej Zjednoczonej Partii Robotniczej. Zasiadała m.in. w Egzekutywie Komitetu Miejskiego PZPR w Opolu. Była kierownikiem sklepu Wojewódzkiego Przedsiębiorstwa Handlu Wewnętrznego w Opolu. W latach 1980–1985 pełniła mandat posłanki na Sejm PRL VIII kadencji w okręgu Opole, zasiadając w Komisji Handlu Wewnętrznego, Drobnej Wytwórczości i Usług, Komisji Pracy i Spraw Socjalnych oraz w Komisji Rynku Wewnętrznego, Drobnej Wytwórczości i Usług.
Otrzymała tytuł Zasłużony dla miasta Opola.
Pochowana na cmentarzu komunalnym w Opolu.

</doc>
<doc id="1757193" url="https://pl.wikipedia.org/wiki?curid=1757193" title="RON Leszczynka">
RON Leszczynka

RON Warszawa/Leszczynka – jedyny obiekt nadawczy na terenie Polski przystosowany do rozpowszechniania programów radiowych w zakresie fal krótkich. RON Leszczynka stanowi własność EmiTel. Za pośrednictwem systemów kierunkowych i anten nadawczych program ten dociera poza wschodnią granicę Polski oraz na tereny Europy Zachodniej. Obecnie nie jest już używany.
Historia.
Radiofoniczny Ośrodek Nadawczy w Leszczynce zbudowany został pod koniec lat 40. XX wieku. W lipcu 1950 roku uruchomiony został pierwszy nadajnik krótkofalowy firmy Tesla o mocy 100 kW emitujący polonijny program Polskiego Radia. W latach 50. dostawiono kolejne 2 nadajniki krótkofalowe Tesli. Do roku 1967 pracowały 3 nadajniki po 100 kW i nadajnik RCA o mocy 7,5 kW. Na terenie kilkudziesięciu hektarów zlokalizowanych było około 30 systemów antenowych podwieszonych na drewnianych, kilkudziesięciometrowych masztach. Do emisji dalekosiężnych wykorzystywane były anteny rombowe, ścianowe oraz opracowane spacjalnie dla ośrodka anteny wzdłużone. W roku 1967 nadajnik 7,5 kW zastąpiony został nowoczesnym na owe czasy nadajnikiem RKV -120 /prototyp/ firmy Tesla.
W latach 1968–1970 nastąpił rozwój i modernizacja obiektu. Zjednoczenie Stacji Radiowych i Telewizyjnych zakupiło 4 kolejne nadajniki KRV – 120 wraz z systemami komutacji anten. Zmodernizowane zostało pole antenowe. Zlikwidowano lub przeniesiono część starych systemów antenowych oraz dobudowano nowe na konstrukcjach stalowych. Zbudowano nowy budynek stacyjny, w którym umieszczono nowe nadajniki. Po modernizacji obiekt dysponował 8 nadajnikami o mocy 100 kW każdy współpracujący z ok. 50 systemami antenowymi o zasięgach do kilku tysięcy kilometrów w różnych kierunkach. Nadawano ok. 130 godzin w ciągu doby na różnych częstotliwościach i na różnych azymutach jednocześnie. Urządzenia obsługiwane były ręcznie.
Utrzymanie tak dużej ilości urządzeń zapewnione było przez własną obsługę techniczną złożoną z wykwalifikowanych specjalistów z dziedziny radiotechniki, urządzeń antenowych oraz energetyki. Personel techniczny liczył około 40 pracowników.
W końcu lat 80. zlikwidowany został najstarszy nadajnik pracujący od 1950 roku. Początek lat 90. to okres zmian politycznych w Polsce i w świecie, który zaznaczył się również zmianą obszarów nadawania programu Radia Polonia. Systemy antenowe dostosowane zostały do obsługi nowych obszarów w tym również leżących na wschód od Polski. Zasięg radiostacji ograniczono do ok. 2 tysięcy kilometrów, praktycznie do obszarów Europy. Lata 80. i 90. to okres dalszych modernizacji zarówno budowlanych jak i technologicznych. Kilkadziesiąt masztów drewnianych zastąpiono metalowymi. Zlikwidowano część zbędnych konstrukcji antenowych.
Lata 90. przyniosły pewne ograniczenia w emisji Polskiego Radia. Próbne emisje z RON Leszczynka przeprowadzało w drugiej połowie lat 90. z dobrym skutkiem Radio Maryja.
W latach 80. ośrodkiem zarządzał Główny Urząd Radiokomunikacji włączony w struktury PPTT.
W latach 90. właścicielem obiektu było Centrum Radiokomunikacji i Telekomunikacji w Warszawie będącej jednostką organizacyjną TP SA. Po prywatyzacji TP SA i przeprowadzonej reorganizacji utworzono TP Emitel sp. z o.o. zarządzającą obiektem.
Lata 2000 to okres kolejnego ograniczenia zarówno możliwości emisyjnych jak i wykorzystywania obiektu. Pod koniec lat 90. zlikwidowano 2 nadajniki z lat 50., w 2003 r. prototypowy nadajnik NK2 z 1967 r. Był on wykorzystywany m.in. do emisji programu komercyjnego Radia Racja
Na obiekcie pozostały 4 nadajniki KRV – 120 oraz 20 systemów antenowych emitujących program Polskiego Radia dla zagranicy od godz. 12.30 do 24.00.
RON Leszczynka w ciągu swojego ponad 55-letniego okresu działalności pełnił wiodącą rolę w rozpowszechnianiu Radia Polonia, obchodzącego w 2017 roku 70. rocznicę swojego istnienia.
Po 2010 r. radiostacja przestała powoli spełniać swoje zadania a jej dalsze funkcjonowanie zaczynało być zbędne i bezzasadne, ponieważ wraz z rozwojem szerokopasmowego Internetu i telewizji cyfrowej stacje radiowe nadające na falach krótkich traciły swoich odbiorców, a co za tym idzie pieniądze. Utrzymanie radiostacji było nierentowne.
Teren wokół radiostacji ma około 100 hektarów. Otoczony jest podwójnym płotem z drutem kolczastym chroniącym go przed wejściem niepowołanych osób. Niegdyś doskonale chroniony ponieważ oprócz samej radiostacji znajdowało się w lesie wiele urządzeń antenowych (maszty, słupy, kable itp.). W 2015 r. 90% wyposażenia radiostacji wraz z masztami antenowymi zostało rozebranych i wywiezionych na złom. Dzisiaj stoi pusty i niszczeje.
Obecnie (stan na czerwiec 2017) zdemontowane są wszystkie systemy antenowe. Pozostawiono niektóre maszty, między którymi rozwieszone były anteny. Obiekt jest strzeżony przez prywatną agencję ochrony.

</doc>
<doc id="1757194" url="https://pl.wikipedia.org/wiki?curid=1757194" title="Sztafeta 4 × 800 metrów">
Sztafeta 4 × 800 metrów

Sztafeta 4 × 800 metrów – jeden z najdłuższych lekkoatletycznych biegów sztafetowych.
Każdy z uczestników sztafety ma do pokonania dwa okrążenia stadionu. Pierwsza zmiana odbywa się na zasadach podobnych do indywidualnego biegu na 800 metrów, pierwszych 100 metrów zawodnicy pokonują biegnąc po torach, następnie schodzą do bandy i rywalizują ze sobą tak jak w biegu średnim. Jest to konkurencja nieolimpijska.
Rozgrywana jest tylko na mistrzostwach niektórych krajów oraz na mityngach.
Rekordy świata należą do Kenii wśród mężczyzn i Związku Radzieckiego wśród kobiet.

</doc>
<doc id="1757195" url="https://pl.wikipedia.org/wiki?curid=1757195" title="Zabytki w Zambrowie">
Zabytki w Zambrowie

1. Kościół parafialny pw. Świętej Trójcy, wybudowany w 1879, restaurowany w latach 1948-1950; gruntownie przebudowany po 1990 r.
– epitafium inskrypcyjne Bartłomieja Laskowskiego (zm. 1652), ufundowane w 1655 r. przez jego syna Stanisława Laskowskiego, wojewodę płockiego; przeniesione z nieistniejącego kościoła parafialnego
– epitafium inskrypcyjne Ignacego Jana Dąbrowskiego (zm. 1865)
– epitafium inskrypcyjne Jana Mleczko (zm. 1868) i jego żony Konstancji z Downarowiczów (zm. 1882)
– monstrancja barokowa, ufundowana w 1698 r. przez proboszcza zambrowskiego ks. Adama Rostkowskiego
– kielich mszalny rokokowy z ok. 1600 r. (ofiarowany po 1641 r. przez Krzysztofa Koniecpolskiego, wojewodę bełskiego); obecnie używany jako puszka z pokrywą dorobioną ok. 1900 r.
– kielich mszalny, barokowy z XVIII w., podróżny
– kielich mszalny z poł. XIX w.
– kielich mszalny z pocz. XX w.
– puszka barokowa w 1626 r. ufundowana przez proboszcza Alberta Czaplicę
– puszka klasycystyczna z 1825 r.
– krzyż ołtarzowy, neobarokowy z końca XIX w.
2. Ogrodzenie cmentarza kościelnego wraz z bramą, wybudowane w początku XX.
3. Kapliczka św. Jana Nepomucena, znajdująca się w północno-wschodnim narożniku cmentarza kościelnego (pierwotnie umiejscowiona przy moście nad Jabłonką)
4. Cmentarz grzebalny rzymskokatolicki założony w 1795 r.
5. Kaplica drewniana na cmentarzu grzebalnym rzymskokatolickim (rok budowy 1795).
6. Kaplica grobowa rodziny Woyczyńskich na cmentarzu grzebalnym rzymskokatolickim (rok budowy 1870).
7. Ogrodzenie cmentarza grzebalnego rzymskokatolickiego (rok budowy 1868).
8. Cmentarz grzebalny żydowski z I połowy XIX w.
9. Cmentarz wojenny żołnierzy i jeńców radzieckich (z lat 1941-1944).
10. Kompleks budynków wojskowych (28 budynków: koszarowe, magazynowe, gospodarcze), wybudowany w latach 1885-1900.
11. Kamienica przy ul. Tadeusza Kościuszki 2, wybudowana w 1894 r.
12. Kamienica przy ul. Tadeusza Kościuszki 3, wybudowana w 1896 r.
13. Kamienica przy ul. Tadeusza Kościuszki 4, wybudowana w 1897 r.
14. Kamienica przy ul. Tadeusza Kościuszki 7, wybudowana w 1890 r.
15. Kamienica przy ul. Tadeusza Kościuszki 8, wybudowana w 1902 r.
16. Kamienica przy ul. Tadeusza Kościuszki 9, wybudowana w 1912 r.
17. Kamienica przy ul. Tadeusza Kościuszki 12-14, wybudowana w latach 1896-1897.
18. Kamienica przy ul. Tadeusza Kościuszki 13, wybudowana w 1891 r.
19. Kamienica przy ul. Tadeusza Kościuszki 15, wybudowana w 1895 r.
20. Kamienica przy ul. Tadeusza Kościuszki 17, wybudowana w 1892 r.
21. Kamienica przy ul. Tadeusza Kościuszki 18, wybudowana w 1897 r.
22. Kamienica przy ul. Adama Mickiewicza 5, wybudowana w 1912 r.
23. Kamienica przy placu gen. Władysława Sikorskiego 3, wybudowana w 1900 r.
24. Kamienica przy placu gen. Władysława Sikorskiego 4, wybudowana w 1900 r.
25. Kamienica przy placu gen. Władysława Sikorskiego 5, wybudowana w 1900 r.
26. Kamienica przy placu gen. Władysława Sikorskiego 10, wybudowana w końcu XIX w.
27. Kamienica przy placu gen. Władysława Sikorskiego 16, wybudowana w końcu XIX w.
28. Kamienica przy placu gen. Władysława Sikorskiego 17, wybudowana w 1894 r.
29. Kamienica przy placu gen. Władysława Sikorskiego 18, wybudowana w końcu XIX w.
30. Dawna poczta przy al. Wojska Polskiego 16, wybudowana w początku XX w.
31. Krzyż przydrożny przy drodze na Klimasze z ok. 1890 r.

</doc>
<doc id="1757197" url="https://pl.wikipedia.org/wiki?curid=1757197" title="Rozdzielnica izolowana gazem">
Rozdzielnica izolowana gazem

GIS (ang. "Gas Insulated Switchgear") – rozdzielnica elektryczna, w której jako medium izolacyjne zastosowano gaz o specjalnie dobranych parametrach, zamiast powietrza (najczęściej jest to sześciofluorek siarki SF6).

</doc>
<doc id="1757201" url="https://pl.wikipedia.org/wiki?curid=1757201" title="Parnassius stubbendorfi">
Parnassius stubbendorfi

Parnassius stubbendorfi – gatunek motyla z rodziny paziowatych.
Występuje w górach Ałtaju, w środkowej, południowej i wschodniej Syberii, na Sachalinie, Wyspach Kurylskich, w Mongolii, Japonii i południowej Korei. Imagines pojawiają się od maja do czerwca (czerwiec i lipiec w populacjach górskich). Gąsienice znajdywane na kokoryczy. Wydaje się być dość częsty i niezagrożony.
Opisany w 1849 przez Édouarda Ménétriesa, nazwany na cześć M. Stubbendorfa.
Podgatunki:

</doc>
<doc id="1757209" url="https://pl.wikipedia.org/wiki?curid=1757209" title="Francisco de Asís Vidal y Barraquer">
Francisco de Asís Vidal y Barraquer

Francisco de Asís Vidal y Barraquer (ur. 3 października 1868 w Cambrils, zm. 13 września 1943 we Fryburgu Szwajcaria) – hiszpański duchowny katolicki, kardynał, arcybiskup Tarragony. 
Życiorys.
Święcenia kapłańskie przyjął 17 września 1899 w Tarragonie. Pracę duszpasterską prowadził w archidiecezji Tarragona między innymi; ekonom 1905, wikariusz generalny 1909 - 1913, wikariusz kapitulny 1911 - 1913. 10 listopada 1913 otrzymał nominację na biskupa tytularnego Pentacomia i administratora apostolskiego diecezji Solsona. Konsekrowany 26 kwietnia 1914 w archikatedrze metropolitalnej Tarragony przez abp. Antolín López Peláez, ordynariusza Tarragony. 7 maja 1919 mianowany arcybiskupem metropolitą Tarragony. Na konsystorzu 7 marca 1921 papież Benedykt XV wyniósł go do godności kardynalskiej z tytułem kardynała-prezbitera S. Sabinae. Brał udział w konklawe w 1922 i w 1939, na którym kolejno wybrano na papieża Piusa XI i Piusa XII. W sierpniu 1936został zmuszony do opuszczenia Hiszpanii. Przebywał w klasztorze kartuzów w Farneta koło miejscowości Lukka, a potem też w klasztorze kartuzów w Valsainte w Szwajcarii. Zmarł 13 września 1943 roku we Fryburgu. Pochowano go w szwajcarskim klasztorze kartuzów w Valsainte, a w maju 1978 roku jego szczątki złożono w archikatedrze metropolitalnej Tarragony.

</doc>
<doc id="1757212" url="https://pl.wikipedia.org/wiki?curid=1757212" title="Sokół Sokółka">
Sokół Sokółka

Sokół Sokółka – polski klub piłkarski z siedzibą w Sokółce założony w 1946 roku.
Historia.
W sezonie 2010/2011 Sokół występował w II lidze, w grupie wschodniej. W dniu 16 czerwca 2010 roku Sokół Sokółka został po raz pierwszy w historii zwycięzcą Wojewódzkiego Pucharu Polski. W finale pokonał klub Pogoń Łapy 4:1. W sezonie 2009/2010 Sokół Sokółka był najlepszym trzecioligowym klubem. Wówczas sokółczanie pod wodzą Mirosława Dymka wygrali ową ligę z dorobkiem 71 punktów (22 zwycięstwa, 5 remisów, 3 porażki). Po 16 kolejkach II ligi wschodniej w sezonie 2011/2012 z powodu długów klub wycofał się z rozgrywek i spadł do IV ligi. W sezonie 2014/2015 klub zajął 14., spadkowe miejsce w IV lidze. Latem 2015 roku władze klubu postanowiły wycofać drużynę z rozgrywek. Do rozgrywek A klasy w sezonie 2015/2016 został zgłoszony (założony w 2012 roku) klub Sokół 1946 Sokółka i ją wygrał, uzyskując awans do klasy okręgowej.
Stadion.
Stadion OSiR jest zlokalizowany przy ul. Mariańska 31 w Sokółce
Zaplecze treningowe.
Klub korzysta z pełnowymiarowego boiska ze sztuczną murawą na którym trenuje i rozgrywa sparingi.
Klub ma także do dyspozycji saunę, basen, siłownię, bieżnię lekkoatletyczną, dwa korty tenisowe, boisko wielofunkcyjne ze sztuczną nawierzchnią, świetlicę, szatnie, zaplecza.
Piłka nożna plażowa.
W sezonie 2017 klub wziął udział w rozgrywkach I ligi piłki plażowej organizowanej przez Polski Związek Piłki Nożnej. Drużyna przystąpiła do pierwszego z dwóch turniejów ligowych.

</doc>
<doc id="1757214" url="https://pl.wikipedia.org/wiki?curid=1757214" title="Patronato Parana">
Patronato Parana



</doc>
<doc id="1757215" url="https://pl.wikipedia.org/wiki?curid=1757215" title="Kościół św. Wojciecha i klasztor Benedyktynek w Mińsku">
Kościół św. Wojciecha i klasztor Benedyktynek w Mińsku

Kościół św. Wojciecha i klasztor Benedyktynek w Mińsku () – rzymskokatolicki zespół klasztorny w Mińsku należący pierwotnie do zakonu benedyktynek, założony w pierwszej połowie XVII wieku, odebrany zakonowi po powstaniu styczniowym i przekazany mniszkom prawosławnym w 1871 roku. Klasztor zburzono w latach trzydziestych XX wieku, były kościół zniszczono w 1964 roku. Zachowały się jedynie fundamenty świątyni. Obecnie w tym miejscu znajduje się Prokuratura Generalna Białorusi.
Źródła do badań nad klasztorem i kościołem Benedyktynek.
Dokumentacja dotycząca klasztoru benedyktynek mińskich nie zachowała się w całości. Część ich archiwum znajduje się poza granicami Białorusi. Najstarszy zachowany dokument, datowany na rok 1633, jest w posiadaniu Rosyjskiego Państwowego Archiwum Historycznego w Petersburgu. Narodowe Historyczne Archiwum Białorusi dysponuje dokumentacją z lat 1668–1793, która dotyczy spraw majątkowych, fundacyjnych, finansowych i granicznych. Przetrwały również sprawozdania rewizyjne z lat 1796–1840, zawierające dokładne opisy budynków zakonnych i spraw finansowych, oraz akta dotyczące sprawy przebudowy klasztoru na monaster prawosławny.
Podstawowym źródłem pisanym, które zawiera informacje na temat funkcjonowania zakonu benedyktynek w Mińsku w XVII wieku, jest pochodząca z przełomu XVII i XVIII wieku notatka "Początek i fundusz kościoła i klasztoru benedyktynek w mieście Mińsku". Dokument nie zawiera daty i podpisu. Wiadomości, jakie przekazuje, zdaniem historyków, są niedokładne. Prawdopodobnie dokumentacja benedyktynek mińskich z pierwszej połowy XVII wieku uległa zniszczeniu na skutek wojny polsko-moskiewskiej. Autor rękopisu nie mógł więc korzystać z dokumentów pochodzących sprzed wojny, stąd jego notatka zawiera błędy, na przykład założenie klasztoru w Mińsku datuje na rok 1622, a nie 1633, o czym wiadomo z innych źródeł pisanych. "Początek i fundusz…" zawiera natomiast inne cenne dane, na przykład stwierdza, iż benedyktynki przybyły do Mińska nie tylko z pobliskiego Nieświeża, lecz także z Chełma. Duży nacisk w dokumencie został położony na działalność rodziny Chodkiewiczów na rzecz klasztoru w okresie przed wojną z Moskwą oraz na rolę ksieni Katarzyny Scholastyki w drugiej połowie XVII wieku, dzięki której został postawiony murowany klasztor.
Źródła pisane z XVIII wieku dotyczą głównie spraw finansowych zakonu. Z dokumentu drugiej połowy XVIII wieku wiadomo, że w latach osiemdziesiątych nastąpiła przebudowa kościoła według projektu Tomasza Romanowskiego (oskarżono go potem o położenie zbyt słabych fundamentów). Od 1796 roku do połowy XIX wieku źródła pisane wzmiankujące o klasztorze zawierają dokładne informacje, ponieważ w tym okresie odbywały się regularne wizytacje.
Źródła ikonograficzne są skąpe, nie zachowały się plany i projekty budowlane, niewiele jest rysunków i fotografii. Najwcześniejszym tego typu dokumentem jest rysunek autorstwa architekta Tadeusza Kramera z 1800 roku z "Atlasu guberni mińskiej", przedstawiający fasady kościoła i klasztoru Benedyktynek. Najstarsza fotografia przedstawiająca kościół pochodzi z 1870 roku. Odkryta została przez Nadzieję Sauczankę. Przedstawia kościół na rok przed przebudową go na cerkiew. Kilka zdjęć z przełomu XIX i XX wieku przechowywanych jest w zbiorach Narodowego Muzeum Historii i Kultury Białorusi. Najnowsze zdjęcie pochodzi z pierwszych lat po drugiej wojnie światowej.
Jedyne badania archeologiczne na obszarze, gdzie stały kościół i klasztor benedyktynek mińskich, zostały przeprowadzone w 1978 roku przez Zianona Pazniaka i Walancina Sobala. Dokonano dokładnych pomiarów architektoniczno-archeologicznych w południowo-zachodniej podziemnej części kościoła. Prace wykopaliskowe zostały przerwane na skutek decyzji ówczesnych władz o przekazaniu placu pod budowę Generalnej Prokuratury Białoruskiej SRR. Na skutek budowy urzędu na początku lat osiemdziesiątych została zniszczona większa część podziemnych konstrukcji kościoła.
W oparciu o źródła ikonograficzne (rysunek z 1800 roku oraz zdjęcia), topograficzne (plany Mińska z lat powojennych) oraz wyniki badań archeologicznych z końca lat siedemdziesiątych architekt Ludmiła Iwanowa stworzyła makietę przedstawiającą zespół klasztorny z przełomu XVIII i XIX wieku.
Położenie.
Kościół mieścił się przy ulicy Zborowej. Ulokowany był na niewielkim górzystym placu w pobliżu starej Kalwarii, obok miejsca, gdzie w połowie XVII wieku znajdował się na wpół zniszczony zbór kalwiński (wybudowany pod koniec XVI wieku). Zgodnie z planem miasta z 1790 roku świątynia główną fasadą skierowana była na północny zachód.
Historia.
Klasztor zakonu benedyktynek został wymieniony w czterech dokumentach fundacyjnych (z lat 1630, 1631, 1632 oraz z 4 maja 1633 roku) księdza Wojciecha Sielawy, kanonika wileńskiego, proboszcza drewieńskiego i nieświeskiego. Fundacja została potwierdzona przez króla Władysława IV Wazę 14 lipca 1633 roku. W 1632 roku Wojciech Sielawa nabył dwa domy przy ulicy Zborowej i przekazał je zakonnicom reguły św. Benedykta, które przybyły do Mińska z Nieświeża. Na placu zlecił postawienie drewnianego kościoła. Świątynia została ukończona w 1633 roku. Kościół otrzymał wezwanie św. Wojciecha, biskupa i męczennika. Pod koniec lat czterdziestych XVII wieku, dzięki fundacji (20 tys. polskich złotych) Krzysztofa Chodkiewicza i jego żony Zofii, księżniczki Druckiej Horskiej, został wzniesiony murowany kościół. Autorem pierwszego projektu był Andreas Kromer, który zobowiązał się zbudować kościół w ciągu trzech lat, jednak nie wywiązał się z umowy z powodu wybuchu wojny polsko-moskiewskiej 1654–1967. Podczas konfliktu drewniane budowle klasztorne zostały spalone, a niedokończona murowana świątynia splądrowana. Dzięki staraniom ksieni Katarzyny Scholastyki Świrskiej w latach siedemdziesiątych XVII wieku rozpoczęto budowę niewielkiego murowanego klasztoru w miejsce zniszczonego drewnianego. W 1682 roku cały zespół klasztorny został poddany rekonstrukcji i rozbudowie, która była możliwa dzięki nowym fundacjom i powiększeniu posiadłości benedyktynek. Pod koniec XVII wieku plac należący do zakonnic wynosił już około 100 włók (ok. 1795,5 ha). Budowę kościoła i klasztoru zakończono w 1690 roku. Nowa murowana świątynia została konsekrowana przez Mikołaja Słupskiego, biskupa gracjanopolitańskiego, archidiakona wileńskiego. W latach osiemdziesiątych XVIII wieku dokonano przebudowy w stylu późnobarokowym według projektu Tomasza Romanowskiego.
Po włączeniu Mińska do Imperium Rosyjskiego w 1793 roku kościół i klasztor nadal funkcjonowały. Według dokumentów rewizyjnych z 1799 roku kościół miał jedną całą wieżę pokrytą blachą i zwieńczoną żelaznym krzyżem, druga zaś była zniszczona na skutek uderzenia pioruna i tymczasowo była pokryta gontem. Ignacy Borejko Chodźko na początku XIX wieku przekazał informacje o tym, że pierwszy biskup powołanej w 1798 roku diecezji mińskiej, Jakub Ignacy Dederko, zlecił na początku swych rządów odnowienie wież na kościele św. Wojciecha. Według Chodźki budowę zakończono w 1803 roku. W 1800 rozparcelowano ogrody klasztorne pod budowę nowej ulicy Felicjańskiej, zmniejszając tym samym posiadłość klasztoru o południowo-zachodnią jej część.
W 1866 roku, po powstaniu styczniowym, władze carskie zdecydowały o zamknięciu kościoła. Klasztor funkcjonował jeszcze przez kilka lat. Przybyły do niego zakonnice z kilku innych skasowanych klasztorów diecezji mińskiej. Na początku 1871 roku benedyktynki wywieziono do Kimbarówki pod Mozyrzem (do klasztoru cysterek). 20 września 1871 roku podpisano ukaz o likwidacji klasztoru mińskiego. Dwanaście mniszek mińskich postanowiono skierować do klasztoru w Nieświeżu, dokąd przybyły już 30 października tegoż roku. Następnie, po ostatecznej likwidacji klasztoru nieświeskiego, benedyktynki mińskie ulokowano w klasztorze słonimskim.
Kościół św. Wojciecha i klasztor w 1871 roku przekazano Cerkwi prawosławnej. Dziekan nadniemeński wystosował pismo do władz rosyjskich z prośbą o umożliwienie zabrania ołtarzy, obrazów i majątku ruchomego benedyktynek do kościoła św. Trójcy na Złotej Górce w Mińsku oraz do świątyni w Świerżeniu. Organy zostały sprzedane zborowi kalwińskiemu w Kojdanowie. Klasztor benedyktynek został przekształcony na żeński monaster prawosławny Przemienienia Pańskiego. Rok później rozpoczęto przebudowę zespołu klasztornego. Autorem projektu przebudowy był architekt mińskiej eparchii prawosławnej, Siergiej Iwanow. Projekt nie zachował się, jednak z kosztorysu wiadomo, że zaplanowano zburzenie wież i frontonu oraz zastąpienie zniszczonego dachu i krokwi nową konstrukcją, która umożliwiała dobudowanie pięciu bań i drewnianej, pokrytej blachą, trzykondygnacyjnej dzwonnicy w kształcie namiotu. Prace budowlane zakończono w 1873 roku. Ulicę Zborową po przekazaniu klasztoru przemianowano na Prieobrażenską.
Po zajęciu Mińska przez wojska polskie we wrześniu 1919 roku kościół zwrócono katolikom (działał jako kościół seminaryjny). Przez krótki okres mieściło się tu również przeniesione z klasztoru dominikańskiego seminarium duchowne odnowionej w 1917 roku diecezji mińskiej. W wyniku podpisania w 1921 roku traktatu ryskiego Mińsk znalazł się w granicach ZSRR, a kościół ponownie przekształcono w cerkiew. Działalności klasztoru nie wznowiono. W latach trzydziestych XX wieku w budynku byłego kościoła benedyktynek urządzono klub, a klasztor zburzono. W okresie II wojny światowej okupanci niemieccy pozwolili na odprawianie liturgii w byłym kościele. Po zakończeniu wojny kościół został zamknięty przez władze radzieckie. W 1964 roku świątynia pobenedyktyńska została zburzona. W jego miejsce wzniesiono gmach prokuratury.
Uposażenie klasztoru i kościoła.
Pierwszą fundację dla benedyktynek zatwierdził biskup wileński, Abraham Woyna. 14 lipca 1633 roku król Władysław IV Waza wydał przywilej, którym poświadczył prawomocność funduszu. Według dokumentu zakonnice otrzymały od księdza Wojciecha Sielawy odkupione przezeń od Samuela Druckiego-Horskiego i Aleksandra Sokolińskiego dwa domy z przybudówkami, placami, ogrodami i polem, kościół św. Wojciecha oraz od Elżbiety Radzimińskiej, żony Zygmunta Naruszewicza, majątek Piotrowskie warty 5000 złotych. W 1671 roku, po zakończeniu wojny z Moskwą, Marcybella z Rahozów zapisała na rzecz benedyktynek folwark Kołki w powiecie mozyrskim.
W 1830 roku miała miejsce wizytacja metropolity mohylewskiego, Kacpra Kazimierza Cieciszowskiego. Na podstawie dokumentacji rewizyjnej Ignacy Borejko Chodźko opisał w 1845 roku majątek klasztorny. Uposażenie klasztoru benedyktynek mińskich składało się z nieruchomości i kapitału. Łączny obszar nieruchomości wynosił 93 włóki, 25 mórg, 29 prętów (ok. 1685,3 ha). Na ziemi należącej do zakonnic znajdowały się trzy karczmy i jeden młyn. Łączna liczba majątków wynosiła 3 folwarki, 8 wsi, 94 chaty zamieszkane przez włościan, 8 domów czynszowych i 3 ogrodowe. Na nieruchomości składały się:
Kapitał benedyktynek mińskich stanowiły:
Roczny dochód klasztoru w 1830 roku wynosił 3124 rubli srebrnych i 8,5 kopiejki.
W 1841 roku w Cesarstwie Rosyjskim miała miejsce reforma sekularyzacyjna. Ukaz z 25 września 1841 roku orzekał, że wszelki majątek nieruchomy należący do duchowieństwa w zachodnich prowincjach Rosji winien pójść w administrację dóbr państwowych. Diecezje, konsystorze podzielono na klasy, klasztory zaś na rzeczywiste (etatowe) i nadliczbowe. Klasztor benedyktynek mińskich został zaliczony do klasy pierwszej. Zakonnice otrzymały uposażenie roczne w wysokości 2765 rubli srebrnych, kawałek ziemi i posługę włościańską.
Architektura.
Kościół.
1 grudnia 1647 roku wojewoda wileński Krzysztof Chodkiewicz i jego żona Zofia, księżniczka Drucka Horska, spisali kontrakt z mistrzem Andreasem Kromerem, który podjął się wybudować dla benedyktynek murowany kościół (dokument ten znajduje się obecnie w archiwum na Wawelu w Krakowie). Zgodnie z zawartą umową Kromer zobowiązał się do stworzenia projektu kościoła, nadzoru nad pracami budowlanymi, miał zadbać o materiały i zatrudnić wybranych spośród własnych czeladników robotników. Kontrakt dokładnie określił wymiary nowej świątyni, jej cechy architektoniczne i konstrukcję. Długość budynku od drzwi wejściowych do prezbiterium wynosić miała 10 sążni (ok. 17,87 m), szerokość – 6 sążni (ok. 10,722 m). W jednej linii z prezbiterium miało zostać ulokowane oratorium o powierzchni 4 sążni kwadratowych (ok. 12,77 m²). Po bokach – dwie kwadratowe zakrystie o powierzchni 9 sążni kwadratowych (28,74 m²). W oknach zakrystii miały zostać zamontowane żelazne kraty. Chór nad babińcem wynosić miał 4 sążnie (ok. 7,15 m) długości i 11 sążni (ok. 19,66 m) szerokości. W podziemiach przewidywano zbudowanie jedenastu piwnic, zaopatrzonych w okratowane okna. Cały budynek miał zostać otynkowany i pobielony. Wysokość świątyni od ziemi zgodnie z umową wynosiła 22 łokci (ok. 12,98 m) wysokości. Dach miał zostać wykonany z drewna i pokryty dachówką. Po bokach nad chórem zaplanowano wzniesienie dwóch kryzowanych wież o wysokości równej z dachem, miały zostać zwieńczone pozłacanymi krzyżami i pokryte zieloną blachą.
Zachował się rysunek z 1800 roku, który przedstawia budynek kościoła o wyważonych proporcjach. Świątynia została zbudowana w stylu barokowym. Prawdopodobnie na skutek rekonstrukcji i przebudowy w drugiej połowie XVIII wieku kościół przybrał skromniejszy kształt. Kościół był jednonawowy, posiadał dwie wieże i zamykającą prezbiterium trzyboczną apsydę. Świątynia miała dwuspadowy pokryty dachówką dach, niższy nad prezbiterium. Fasadą główną kościół był zwrócony do ulicy, fronton miał zakrzywiony kształt. Po bokach fasady mieściły się dwie wysokie trzykondygnacyjne wieże-dzwonnice z kopułami pokrytymi blachą. Na wieżach znajdowały się trzy dzwony. Kondygnacje wież rozdzielał profilowany gzyms. Fasady boczne miały płaskie pilastry i gzymsy. Według dokumentów rewizyjnych z 1830 roku długość budynku wynosiła 70 łokci (ok. 41,3 m), szerokość i wysokość do sklepienia zaś 20 łokci (ok. 11,8 m).
Pod koniec XIX wieku kościół został zamieniony na cerkiew i przebudowany w stylu eklektycznym.
W kościele znajdowało się pięć dwukondygnacyjnych drewnianych snycersko zdobionych ołtarzy. W dolnej części ołtarzu głównego, nad cyborium, był umieszczony obraz Najświętszej Marii Panny z Jezusem na rękach, w górnej zaś obraz św. Wojciecha, nad nim, przy stropie, mieściła się figura Chrystusa Ukrzyżowanego. Obraz Matki Bożej został namalowany na płótnie, posiadał srebrną pozłoconą sukienką ozdobioną rubinami. Po lewej stronie od ołtarza głównego w kierunku drzwi wejściowych znajdowały się ołtarze boczne poświęcone Tadeuszowi Apostołowi oraz św. Benedyktowi i św. Scholastyce. Po prawej stronie od prezbiterium w stronę wyjścia ulokowane były ołtarze Świętej Rodziny i Niepokalanego Poczęcia Najświętszej Marii Panny. Według XIX-wiecznego opisu kościół posiadał:
Z murowanej zakrystii prowadziło odrębne wejście do kościoła. Naprzeciwko niej, w prezbiterium, mieściło się opatrzone kratą oratorium dla zakonnic. W bocznej ścianie kościoła znajdowały się drzwi prowadzące do klasztoru. Do ścian bocznych przylegały galerie. Podłogę w prezbiterium pokrywały płytki z czarnego marmuru, w pozostałej części kościoła podłoga była ceglana. Chór zakonny z organami mieścił się nad wejściem do kościoła. Organy zostały zbudowane na 10 głosów.
Klasztor.
Do zachodniej ściany kościoła w prostej linii przylegał piętrowy budynek klasztorny otoczony ogródkiem i oddzielony od ulicy murem. Powierzchnia, jaką zajmował klasztor wraz z przylegającymi budowlami i ogrodem, wynosiła 73,5 trzyarszynowych sążni (ok. 131,34 m) długości oraz 59 1/6 (ok. 105,74 m) szerokości. Posiadłość należąca do benedyktynek została zmniejszona na początku XIX wieku na skutek zmiany przebiegu ulicy Felicjańskiej, która stanowiła granicę ziemi klasztornej. Obszar należący do benedyktynek był otoczony murem, w którym było kilka bram.
Klasztor był piętrowy, zbudowany został na planie prostokąta. Budynek został pokryty dwuspadzistym dachem, który z jednej strony dołączał do ściany południowej wieży kościoła św. Wojciecha. Budynek miał dwa symetryczne rzędy prostokątnych okien. Na parterze mieścił się refektarz, kuchnia, piekarnia, kilka cel zakonnych, schowek i kilka pomieszczeń użytkowych. Klasztor posiadał w sumie 15 cel zakonnych. Do ich ogrzewania został zbudowany system ocieplenia: wewnątrz ścian od pieców były umieszczone ceramiczne kaloryfery. Klasztor posiadał własną bibliotekę, której zasób według danych z 1830 roku wynosił 24 księgi. Pod budynkiem klasztornym znajdowała się piwnica. Przy jego murach została dobudowana drewniana oficyna z kuchnią, kapelania (mieszkanie dla kapłana) oraz inne pomieszczenia użytkowe.
W pobliżu klasztoru, na południowy wschód, mieściły się wolno stojące drewniane zabudowania gospodarcze: dwie oficyny, spichlerz, stajnia, trzy obory i duży gmach z komorami. Według inwentaryzacji z 1804 roku w klasztornym sadzie rosło 150 drzew. Obok sadu mieścił się ogród, który w 1796 roku sięgał do miejskiego wału. Przy klasztorze istniał ogrodzony murem z jedną bramą cmentarz.
Struktury osobowe.
Według dokumentacji z wizytacji metropolity Kacpra Cieciszowskiego w 1830 roku w klasztorze przebywało 78 osób:
Oprócz ćwiczeń duchownych i nabożeństw, zakonnice były zobowiązane do uczestnictwa w liturgiach obligacyjnych:

</doc>
<doc id="1757216" url="https://pl.wikipedia.org/wiki?curid=1757216" title="Brainin">
Brainin

Брайнин (także Brainen, Brajnin, Braynen, Breinin, pierwotnie rosyjsko-żydowskiej; w Europie, wśród ochrzczonych Żydów, nazwa ta jest znana jako Brainin z pierwszej połowy XVIII wieku) jest nazwą z następujących osób:
Inne zapis:

</doc>
<doc id="1757217" url="https://pl.wikipedia.org/wiki?curid=1757217" title="SsangYong Korando">
SsangYong Korando

Ssangyong Korando – samochód terenowy, a następnie SUV i crossover klasy kompaktowej produkowany pod południowokoreańską marką SsangYong od 1983 roku. Od 2019 roku oferowana jest czwarta generacja modelu.
Pierwsza generacja.
Keohwa Korando została zaprezentowana po raz pierwszy w 1983 roku.
Model Korando pojawił się w ofercie niewielkiego, południowokoreańskiego przedsiębiorstwa Keohwa jako zmodyfikowany wariant produkowanego dotychczas lokalnie na licencji Jeepa CJ przez joint-venture Shijina i AMC. Keohwa Korando była oferowana w wariancie otwartym, jak i zamkniętym.
Po wchłonięciu przedsiębiorstwa Keohwa przez Dong-A Motors, samochód w grudniu 1984 roku zmienił nazwę na Dong-A Korando.
W 1986 roku, w związku z fuzją Dong-A Motors i Ssangyong Business Group, nowy producent Korando przyjął nową nazwę SsangYong Motor, która skutkowała drugim i zarazem ostatnim przemianowaniem niewielkiego samochodu terenowego na SsangYong Korando.
Korando K9.
Nowy właściciel zdecydował się zainwestować w rozwój gamy modelowej Korando, poza wariantem z twardym i miękkim składanym dachem, poszerzając portfolio także o wydłużony, 9-osobowy wariant Korando K9. Większy rozstaw osi zapewniał przede wszystkim znacznie przestronniejszą kabinę pasażerską.
Sprzedaż.
Po przyjęciu nazwy SsangYong, przedsiębiorstwo zdecydowało się na poszerzenie zakresu działalności poza wewnętrzny rynek i rozpoczęło eksport poza granice Korei Południowej. W pierwszej kolejności wybrano Japonię, a następnie rynek europejski, zaczynając od Norwegii, a kontynuując na Niemczech i Francji.
Druga generacja.
SsangYong Korando II został zaprezentowany po raz pierwszy w 1996 roku.
Korando drugiej generacji przeszło obszerną metamorfozę w stosunku do poprzednika, z małego samochodu terenowego wywodzącego się z technologii Jeepa stając się większym SUV-em o bardziej cywilnym charakterze. Awangardowa stylizacja autorstwa Kena Greenly'ego wyróżniała się masywnie zarysowanymi przednimi nadkolami, a także podłużnymi kierunkowskazami w kształcie wąskich pasków i wąsko rozstawionymi okrągłymi reflektorami.
Tylną część nadwozia zdobiło duże, zamontowane na klapie koło zapasowe, zarówno w przypadku wariantu 3-drzwiowego, jak i 2-drzwiowego kabrioleta z miękką, składaną tylną częścią nadwozia.
Do napędu służyły jednostki benzynowe o pojemności 2,3 oraz 3,2 litra oraz wysokoprężny o pojemności 2,9 l. Wszystkie jednostki napędowe produkowane były na licencji Mercedesa.
Zmiana nazwy.
Po przejęciu pogrążonego w długach SsangYonga przez konglomerat Daewoo w 1997 roku, modele południowokoreańskiego producenta zmieniły markę. W ten sposób do 2001 roku sprzedawano go pod nazwą Daewoo Korando, przy okazji przeprowadzając drobną restylizację. Zmienił się kształt atrapy chłodnicy, a także zmieniono wypełnienie lamp tylnych.
Jako Daewoo Korando pojazd był również montowany w uproszczonym standardzie SKD od końca 1998 do 2000 roku w firmie Daewoo Motor Polska w Lublinie. W ciągu niespełna dwóch lat sprzedano 123 egzemplarze.
Rosja.
W 2008 roku rosyjskie przedsiębiorstwo TagAZ kupiło licencję od SsangYonga na wznowienie produkcji dwóch modeli w lokalnych zakładach w Taganrogu. W ten sposób, oprócz Musso, do sprzedaży trafił w Rosji także model TagAZ Tager, pozostając w produkcji do 2014 roku. TagAZ opracował także nieznaną wcześniej wydłużoną odmianę 5-drzwiową.
Trzecia generacja.
SangYong Korando III został zaprezentowany po raz pierwszy w 2010 roku.
Po 4 latach przerwy, SsangYong zdecydował się powrócić do nazwy Korando na rzecz kompaktowego crossovera, który zastąpił kontrowersyjnie stylizowanego SUV-a Actyon. W przeciwieństwie do poprzednika, samochód otrzymał bardziej klasycznie zarysowaną, zaokrągloną sylwetkę, którą opracowało włoskie studio projektowe Italdesign Giugiaro. Z modelem Korando SsangYong powrócił oficjalnie do sprzedaży w Polsce wiosną 2011 roku po dwuletniej przerwie.
Kabina pasażerska utrzymana została w kanciastym, prostym wzornictwie wyróżniając się pionową konsolą centralną, prostokątnie ukształtowanymi przyrządami i materiałami wykończeniowymi łączącymi imitację chromu ze skórą.
Restylizacje.
Na początku 2012 roku, podczas targów motoryzacyjnych w Genewie, zaprezentowano samochód po obszernej modernizacji. Samochód wyróżniał się m.in. zmodyfikowanymi reflektorami, innym kształtem atrapy chłodnicy i zderzaków, a także przemodelowaną deską rozdzielczą i zmodernizowanym silnikiem Diesla. Oprócz tego wprowadzono oszczędniejszy wariant silnika Diesla oraz nowy silnik benzynowy o pojemności 2 litrów. Producent poprawił też jakość materiałów użytych do wykończenia wnętrza.
W marcu 2017 roku Korando trzeciej generacji przeszło kolejną restylizację, która ponownie przyniosła m.in. zmiany w wyglądzie pasa przedniego. Pojawiły się bardziej agresywnie zarysowane reflektory, a także zmodyfikowany kształt zderzaków i nowy układ diod w tylnych lampach. W kabinie pasażerskiej pojawił się większy ekran systemu multimedialnego.
Rosja.
Trzecia generacja Korando była sprzedawana w Rosji i Kazachstanie pod nazwą SsangYong New Actyon, równolegle ze starszym modelem, który był oferowany na tym rynku przez 7 kolejnych lat.
Czwarta generacja.
SsangYong Korando IV został zaprezentowany po raz pierwszy w 2019 roku.
Pierwsza od 9 lat zupełnie nowa generacja Korando powstała od podstaw jako nowy model. Stylistyka pojazdu nawiązuje do przedstawionego w 2016 roku prototypu SIV-2, charakteryzując się niższym i szerszym nadwoziem, a także bardziej agresywnie zarysowanymi reflektorami i większymi wlotami powietrza w zderzaku.
Wewnątrz pojawił się nowy, cyfrowy zestaw wskaźników "Blaze Cockpit", który tworzy 10,25-calowy ekran wykonany w technologii LCD HD. Centralna konsola może być wyposażona w 8-calowy wyświetlacz Smart Audio, który obsługuje między innymi łączność z urządzeniami mobilnymi poprzez aplikacje Android Auto oraz Apple CarPlay lub 9-calowy wyświetlacz dodatkowo obsługujący nawigację TomTom. W kabinie pasażerskiej wygospodarowano relatywnie dużo przestrzeni zarówno dla pasażerów, jak i bagażu przewożonego w przedziale bagażowym, którego pojemność wyniosła 551 litrów.
Nastrój we wnętrzu samochodu można dostosować za pomocą dodatkowego oświetlenia Mood Light, dzięki któremu można dobrać kolor oświetlenia do indywidualnych preferencji. Samochód posiada prześwit wynoszący 18,2 cm.
W Polsce samochód został zaprezentowany w dniach 25–27 października 2019 na targach motoryzacyjnych w Warszawie, z kolei do sprzedaży trafił wiosną 2020 roku.
Korando e-Motion.
SsangYong Korando e-Motion został zaprezentowany po raz pierwszy w 2021 roku.
W 2016 roku SsangYong rozpoczął prace nad pierwszym w swojej historii samochodem elektrycznym, w listopadzie 2019 roku zapowiadając, że pojazd powstanie na bazie Korando pod roboczą nazwą "Korando EV" i zadebiutuje na początku 2021 roku. W grudniu oficjalnie potwierdzono nazwę elektrycznego wariantu pojazdu jako Korando e-Motion, ostatecznie prezentując go oficjalnie nieco ponad pół roku później.
Zmiany wizualne objęły m.in. aluminiową maskę, aerodynamicznie ukształtowane panele nadwozia oraz futurystyczny przód z węższą imitacją wlotu powietrza. Pojazd zyskał także pionowe diody do jazdy dziennej wykonane w technologii LED, a ponadto – akcenty w nadwoziu barwy niebieskiej widoczne m.in. w przednim zderzaku i lusterkach. Koła przyozdobiły aerodynamiczne kołpaki dostosowane do specyfiki napędu.
Sprzedaż.
Produkcja elektrycznego Korando rozpoczęła się w połowie czerwca 2021 roku. W momencie debiutu producent określił plan rozpoczęcia sprzedaży pojazdu w Europie w ostatnich tygodniach 2021 roku.
Dane techniczne.
Pojazd został wyposażony w silnik elektryczny o mocy 191 KM oraz akumulatory firmy LG Chem o pojemności 61,5 kWh. Dzięki temu, samochód może przejechać do 350 kilometrów na jednym ładowaniu według normy WLTP lub 420 kilometrów według normy NEDC. Prędkość maksymalna Korando e-Motion została ograniczona elektronicznie do 150 km/h.

</doc>
<doc id="1757218" url="https://pl.wikipedia.org/wiki?curid=1757218" title="Daewoo Korando">
Daewoo Korando



</doc>
<doc id="1757220" url="https://pl.wikipedia.org/wiki?curid=1757220" title="Szmul Cunge">
Szmul Cunge



</doc>
<doc id="1757221" url="https://pl.wikipedia.org/wiki?curid=1757221" title="Piosenki o miłości">
Piosenki o miłości

Piosenki o miłości – drugi album zespołu Balkan Electrique. Wydany w roku 1994 nakładem wytwórni D'Art.
Lista utworów.
źródło:.
Muzycy.
źródło:.

</doc>
<doc id="1757224" url="https://pl.wikipedia.org/wiki?curid=1757224" title="Adam Hoffmann">
Adam Hoffmann

Adam Hoffmann (ur. 4 maja 1918 w Krakowie, zm. 3 marca 2001 tamże) – polski artysta malarz, profesor katowickiej filii Akademii Sztuk Pięknych w Krakowie. Mąż malarki Ewy Kierskiej.
Życiorys.
Studia rozpoczął w 1938 roku na Uniwersytecie Jagiellońskim na Wydziale Filozoficznym. Był uczniem przedwojennej prywatnej szkoły rysunku Alfreda Terleckiego. Brał udział w kampanii wrześniowej, a później w konspiracji. W latach 1940–1943 uczęszczał do Staatliche Kunstgewerbeschule Krakau (szkoły rzemiosł artystycznych, w której polscy profesorowie obok nauki rzemiosła realizowali program ASP) i powojennej Akademii Sztuk Pięknych (w pracowniach malarstwa Władysława Jarockiego i Eugeniusza Eibischa oraz grafiki Konrada Srzednickiego). Dyplom obronił w 1948 roku. Uczestniczył w pracach nielegalnego teatru eksperymentalnego Tadeusza Kantora. Był pedagogiem w liceach plastycznych w Katowicach i Krakowie, w ASP w Krakowie – w katowickiej filii, i w Krakowie na Wydziale Grafiki. Został pochowany na Cmentarzu Rakowickim w Krakowie.
Uczestniczył we wszystkich ważniejszych wystawach zbiorowych w Polsce oraz miał kilkadziesiąt wystaw indywidualnych. Brał udział w wystawie młodej plastyki w „Arsenale” w Warszawie w 1955 roku. Wystawiał m.in. w Warszawie w Kordegardzie (1966), w Zachęcie (1972), a także w Krakowie w Pałacu Sztuki (1973). W 2003 roku w Muzeum Narodowe w Krakowie zorganizowało wystawę retrospektywną dzieł artysty „Adam Hoffmann. Rysownik”.

</doc>
<doc id="1757225" url="https://pl.wikipedia.org/wiki?curid=1757225" title="Alexandre Alphonse">
Alexandre Alphonse

Alexandre Alphonse (ur. 17 czerwca 1982 w Paryżu) – francuski piłkarz reprezentujący Gwadelupę, grający na pozycji napastnika.
Kariera klubowa.
Alphonse urodził się w Paryżu, a karierę piłkarską rozpoczął w amatorskim klubie Saint-Leu. Następnie został piłkarzem Grenoble Foot 38. Nie przebił się jednak do podstawowego składu i występował przez rok w amatorskich rezerwach tego klubu. W 2003 roku trafił do szwajcarskiego trzecioligowego Étoile Carouge FC, dla którego strzelił 19 goli w lidze. Dzięki wysokiej skuteczności odszedł do drugoligowego FC La Chaux-de-Fonds, gdzie podobnie jak w Étoile był najskuteczniejszym zawodnikiem. Przez półtora roku strzelił dla tego klubu 17 bramek.
Jesienią 2005 roku Alphonse podpisał kontrakt z pierwszoligowym FC Zürich. Swój debiut w nowym klubie zaliczył 2 października 2005 w meczu z Grasshoppers Zurych (0:1). Natomiast 29 października w meczu z FC Thun (2:0) zdobył pierwszego gola w lidze. W 2006 roku po raz pierwszy w karierze wywalczył mistrzostwo Szwajcarii, a w 2007 roku obronił z Zurychem mistrzowski tytuł. Od sezonu 2007/2008 występował w ataku Zurychu z Erikiem Hasslim. W 2009 roku po raz trzeci w karierze został mistrzem Szwajcarii.
W styczniu 2012 został graczem francuskiego Stade Brestois 29. W Ligue 1 zadebiutował 28 stycznia 2012 w przegranym 0:1 meczu z Paris Saint-Germain, zaś 7 kwietnia 2012 w wygranym 3:1 spotkaniu z Lille OSC strzelił swojego jedynego gola w tych rozgrywkach. W sezonie 2012/2013 spadł z klubem do Ligue 2. W 2016 roku odszedł do szwajcarskiego Servette FC, grającego w drugiej lidze. W 2019 roku zakończył tam karierę.
Kariera reprezentacyjna.
W 2009 roku Alphonse został powołany przez Rogera Salnota do kadry na Złoty Puchar CONCACAF 2009 i tam też zadebiutował w niezrzeszonej w FIFA reprezentacji Gwadelupy. W ćwierćfinale tego turnieju z Kostaryką (1:5) zdobył honorowego gola dla swojej drużyny.

</doc>
<doc id="1757226" url="https://pl.wikipedia.org/wiki?curid=1757226" title="Kłębek aortalny">
Kłębek aortalny



</doc>
<doc id="1757228" url="https://pl.wikipedia.org/wiki?curid=1757228" title="Mistrzostwa Świata Kobiet w Curlingu 1984">
Mistrzostwa Świata Kobiet w Curlingu 1984

Mistrzostwa Świata Kobiet w Curlingu 1984 odbyły się między 25 a 30 marca 1984 w szkockim Perth, w Perth Ice Arena.
Tytuł mistrzów świata po trzech latach przerwy zdobyły Kanadyjki (Connie Laliberte) pokonując w finale broniące tytułu mistrzyń Szwajcarki (Brigitte Kienast) 10:0. Brązowy medal zdobyły po porażce w półfinale Niemki (Almut Hege).
__BEZSPISU__

</doc>
<doc id="1757233" url="https://pl.wikipedia.org/wiki?curid=1757233" title="Linia kolejowa nr 136">
Linia kolejowa nr 136

Linia kolejowa nr 136 - zelektryfikowana (w 1961 r.), prawie w całości dwutorowa, magistralna linia kolejowa łącząca stacje Kędzierzyn Koźle i Opole Groszowice, otwarta w 1845 roku.
21 września 2017 PKP PLK podpisały z konsorcjum firm PORR Polska Construction i Trakcja System umowę na modernizację całej linii nr 136.

</doc>
<doc id="1757237" url="https://pl.wikipedia.org/wiki?curid=1757237" title="Betacam">
Betacam

Betacam – rodzina produktów wideo opartych na taśmie 1/2 calowej, produkowanych przez firmę Sony od roku 1982. W języku osób związanych z techniką wideo "Beta" może oznaczać magnetowid, kamkorder albo kasetę wideo z taśmą magnetyczną.
Wszystkie warianty Betacam od analogowych Betacam oraz Betacam SP do cyfrowych Digital Betacam (a także HDCAM/HDCAM SR), używają kaset o tym samym kształcie, co oznacza, że przy przechodzeniu na nowszy format nie ma konieczności unowocześniania archiwów. Kasety dostępne są w dwóch rozmiarach: S (ang. Short) oraz L (ang. Long). Typowa kamera Betacam może używać tylko małych kaset typu S, tymczasem magnetowidy edytorskie używane w studiach telewizyjnych mogą używać zarówno rozmiaru S jak i L. Zależnie od wariantu kasety Betacam, sama kaseta (jak i jej opakowanie) występuje w odmiennym kolorze, dla łatwej identyfikacji. Drobne różnice w budowie samych kaset pozwalają też magnetowidowi samodzielnie określić jakiego formatu kaseta została w nim umieszczona. Małe kasety rozmiaru S mają dokładnie identyczne rozmiary z amatorskim formatem Betamax.
Betacam jest następcą formatu U-matic, o taśmie o szerokości trzech czwartych cala, wprowadzonego przez Sony w 1971 roku. Oprócz ulepszeń w jakości video, dostępność kamkorderów zapewniła formatowi szybkie przyjęcie w pracy w terenie, na przykład przy redagowaniu wiadomości (ang. Electronic News Gathering). 
Digital Betacam stał się najbardziej popularnym profesjonalnym cyfrowym formatem video w historii telewizji, opartym na taśmie magnetycznej. Pomimo że Betacam jest wciąż popularny w pracy poza studiem oraz przy archiwizacji, nowe, pozbawione taśm formaty od 2006 roku zaczęły wypierać nieporęczne kasety.
Warianty.
Betacam oraz Betacam SP.
Oryginalny Betacam.
Oryginalny format Betacam został wprowadzony 7 sierpnia 1982 roku. Jest to analogowy format komponentowy, przechowujący luminancję "Y" na jednej ścieżce, a chrominancję na drugiej. Chrominancja przyjmuje postać naprzemiennie nagrywanych segmentów sygnałów różnicy koloru R-Y oraz B-Y. Rozdzielenie kanałów jasności i koloru pozwoliło na otrzymanie prawdziwej jakości emisyjnej. Betacam pozwala na rozdzielczość 300 poziomych linii luminancji, a także 120 linii koloru (dla porównania VHS/Betamax pozwalają na zapis jedynie 30 linii chrominancji).
Kasety Betacam z wczesnych lat produkcji były teoretycznie nieodróżnialne od wprowadzonych w 1975 roku kaset Betamax, przeznaczonych na rynek amatorski. Czysta kaseta Betamax będzie działać w magnetowidzie Betacam i na odwrót, jednakże Sony w późniejszych latach odradzało stosowania takich praktyk. Według Sony argumentem było niedostosowanie kaset Betamax do szybszego przesuwu taśmy potrzebnego do nagrań w formacie Betacam. 
Pomimo powierzchownego podobieństwa między Betamax i Betacam (takie same taśmy i kasety), oba formaty są całkowicie odmienne. Betamax nagrywa kompozytowe video o stosunkowo niskiej jakości, oprócz tego w magnetowidach używa się jedynie dwóch głowic. Magnetowidy i kamkordery Betacam używają już czterech głowic do nagrywania komponentowego video, przy znacznie szybszym przesuwie taśmy (Betamax: 1,87 cm/s, Betacam: 10,15 cm/s). Przykładowo: typowa kaseta L-750 w formacie Betamax, pozwalająca na nagranie około 3 godzin video w jakości B-II (NTSC), pozwalała jedynie na 30 minut nagrań w systemie Betacam. 
Tuż po wprowadzeniu, wielu uważało, że Betacam jest formatem oferującym gorszą jakość od większych gabarytowo (taśma o szerokości jednego cala), formatów Type B oraz Type C, które były podstawowymi systemami video przy produkcji telewizyjnej od połowy lat 70. do połowy lat 80. Oprócz tego maksymalny czas nagrania w formacie Betacam, zarówno dla kamer jak i dla magnetowidów studyjnych, wynosił ledwie pół godziny, co było poważną niedogodnością. 
Betacam SP.
W 1986 roku wprowadzono Betacam SP, który pozwolił na podwyższenie rozdzielczości poziomej do 340 linii. Podczas gdy ulepszenie samego formatu było stosunkowo niewielkie, spore postępy poczyniono przy sprzęcie studyjnym, szczególnie poprzez wprowadzenie kaset rozmiaru L, pozwalających na nagranie do 90 minut materiału. Samo SP oznacza Lepsza Jakość (ang. Superior Performance), a sam format stał się standardem dla większości stacji telewizyjnych aż do późnych lat 90. Pomimo wieku, format pozostał typowym medium przy postprodukcji video w jakości SD nawet po roku 2000. Czas nagrania na taśmie rozmiaru S nie zmienił się w porównaniu do oryginalnego Betacam (30 minut). Taśma przesuwa się nieco wolniej w sprzęcie pracującym w systemie PAL, pozwalając na nagranie większej ilości materiału niż standardowe 30 lub 90 minut. Na każde pięć minut długości taśmy przypada dodatkowa minuta, co oznacza że taśma przeznaczona do nagrania 90 minut w formacie NTSC, zmieści 108 minut video w formacie PAL. 
Digital Betacam.
Digital Betacam.
Digital Betacam został wprowadzony na rynek w 1993 roku. Jest następcą zarówno Betacam, jak i Betacam SP. Jest formatem znacznie tańszym niż D-1, wprowadzony również przez Sony pierwszy w historii cyfrowy, bezkompresyjny format video. Kasety w rozmiarze S mogą pomieścić 40 minuty materiału, z kolei w rozmiarze L aż do 124 minut. Format oferuje kompresję DCT, w stosunku 2,34:1, 10-bitową przestrzeń barw YUV, a także podpróbkowanie koloru 4:2:2. Rozdzielczość obrazu w systemie NTSC wynosi 720x486 pikseli, a w formacie PAL 720x576 pikseli, przy przepływie danych 90 Mbit/s. Dźwięk może zostać zapisany bez kompresji w czterech kanałach, za pomocą 20-bitowego kodowania PCM, o częstotliwości próbkowania 48 kHz. Piąta, analogowa ścieżka dźwiękowa jest pomocna przy montażu, na taśmie jest też dostępny timecode. Jest to popularny format przy produkcji telewizji cyfrowej. 
Betacam SX.
Betacam SX jest cyfrową odmianą Betacam SP, wprowadzoną w 1996 roku. Jest to tańsza alternatywa dla Digital Betacam. Video jest kompresowane w formacie MPEG 4:2:2 Profile@ML, dźwięk jest zapisywany na czterech kanałach za pomocą 16-bitowego kodowania PCM. Sprzęt w formacie Betacam SX jest całkowicie kompatybilny z formatem Betacam SP. Kasety w rozmiarze S mieszczą do 62 minut materiału, w rozmiarze L do 194 minut. 

</doc>
<doc id="1757238" url="https://pl.wikipedia.org/wiki?curid=1757238" title="Dyschezja niemowlęca">
Dyschezja niemowlęca

Dyschezja niemowlęca (ang. "infant dyschezia") – zaburzenie defekacji stwierdzane u niemowląt przed ukończeniem 6. miesiąca życia, należące do zaburzeń czynnościowych przewodu pokarmowego, objawiające się występowaniem nagłego krzyku przed oddaniem stolca.
Dyschezja niemowlęca jest umieszczona w najnowszej klasyfikacji zaburzeń czynnościowych przewodu pokarmowego, zwanej kryteriami rzymskimi IV. Zaburzenie rozpoznaje się tylko u niemowląt poniżej szóstego miesiąca życia. Do jego rozpoznania wymagane jest jednoczesne wystąpienie dwóch kryteriów:
Płaczowi dziecka może towarzyszyć zaczerwienienie twarzy. Pomiędzy okresami krzyku nie występują żadne objawy.
Za przyczynę dyschezji niemowlęcej uważa się zaburzenie koordynacji mięśni brzucha, która u niemowląt z dyschezją ulega wykształceniu w późniejszym wieku. Zaburzony jest proces zwiększania ciśnienia w jamie brzusznej przez mięśnie brzucha (tzw. tłocznia brzuszna) z jednoczesnym rozluźnieniem mięśni przepony miednicy, co normalnie ułatwia oddanie stolca.
W tym zaburzeniu czynnościowym nie stosuje się leczenia, ponieważ niemowlę uczy się stopniowo koordynować pracę mięśni brzucha i miednicy i do ukończenia szóstego miesiąca życia dyschezja niemowlęca ustępuje samoistnie. Nie zaleca się stosowania lewatyw i czopków doodbytniczych, natomiast lekarz powinien wyjaśnić istotę zaburzenia rodzicom.

</doc>
<doc id="1757240" url="https://pl.wikipedia.org/wiki?curid=1757240" title="Ferdynand Jacobi">
Ferdynand Jacobi

Ferdynand Jacobi (ur. 7 kwietnia 1882 w Łęczycy, zm. 25 sierpnia 1941 w Auschwitz) – polski duchowny rzymskokatolicki, kanonik, prałat, katecheta, wykładowca, rektor Wyższego Seminarium Duchownego w Łodzi, urzędnik kościelny pełniący wiele rozmaitych funkcji.
Był synem Ferdynanda i Antoniny (z domu Trauteltów). W 1899 ukończył łęczyckie gimnazjum, po czym wstąpił do archidiecezjalnego warszawskiego Wyższego Seminarium Duchownego. Święcenia kapłańskie otrzymał 9 października 1904 w kościele Świętego Krzyża w Warszawie. Następnie, przez niespełna rok, był wikariuszem parafii św. Zygmunta w Słomczynie, oraz nauczycielem w gminnej szkole w Jeziornie. We wrześniu 1905 został przeniesiony do parafii Podwyższenia Świętego Krzyża w Łodzi. Kolejną jego placówką duszpasterską (przez kilka miesięcy, od lutego 1907) była parafia św. Augustyna w Warszawie. W lipcu 1907 trafił do parafii św. Mikołaja w Tarczynie.
We wrześniu 1908 został mianowany rektorem kościoła pw. św. Antoniego w Brzezinach. W lipcu 1910 otrzymał powołanie na proboszcza parafii Domaniew, gdzie pracował aż do 1912, gdy przeniesiono go do parafii w Błoniu Łęczyckim. W tym miejscu, przy pomocy parafian, udało mu się wybudować nowy kościół. W grudniu 1916 r. trafił do parafii św. Stanisława w Godzianowie.
Po utworzeniu archidiecezji łódzkiej, w 1921 na prośbę jej biskupa Wincentego Tymienieckiego i za zgodą warszawskiego metropolity, arcybiskupa Aleksandra Kakowskiego, Jacobi został przeniesiony do nowej diecezji. W łódzkim seminarium duchownym został ojcem duchownym i profesorem śpiewu liturgicznego i teologii ascetycznej. Ponadto, w kurii biskupiej powierzono mu funkcję skarbnika. Został też członkiem komisji konserwatorskiej.
Dnia 4 maja 1922 r. stał się najmłodszym kanonikiem nowo utworzonej Katedralnej Kapituły Łódzkiej.
Wiosną 1926, za zgodą ministra wyznań religijnych i oświecenia publicznego, został mianowany członkiem Komisji Mieszanej Konserwatorskiej dla Diecezji Łódzkiej.
Dnia 6 listopada 1926 r. powierzono mu funkcję proboszcza parafii św. Jacka w Piotrkowie Trybunalskim, celem zorganizowania w tym mieście nowej (wydzielonej z parafii świętego Jacka) parafii Najświętszego Serca Jezusowego (dalej: NSJ). W 1927 r., na skutek licznych obowiązków w Piotrkowie, ks. Jacobi zrezygnował z funkcji kanonika. Biskup łódzki rezygnację przyjął z opóźnieniem, bowiem oczekiwał na odpowiedź z Watykanu, gdzie poprosił papieża Piusa XI o nadanie ks. Jacobiemu tytułu prałata. Przychylna decyzja w Rzymie zapadła 11 listopada 1927 r.
W tym czasie ks. Jacobi wciąż czynił starania o pozyskanie placu pod budowę nowej świątyni w Piotrkowie. Po powołaniu do parafii NSJ nowego proboszcza, ks. Franciszka Psonki w 1928 r., pomagał mu w tworzeniu parafii.
W 1930, na skutek poważnej choroby ówczesnego rektora łódzkiego seminarium duchownego, ks. Jana Krajewskiego, został powołany do pełnienia tej funkcji. Nowe obowiązki objął 10 października 1930 r. Jeszcze w tym samym roku ks. Jacobi otrzymał także szereg funkcji kurialnych: został promotorem sprawiedliwości w łódzkim sądzie biskupim, egzaminatorem kapłanów z teologii pastoralnej i liturgiki, wizytatorem nauki religii w publicznych szkołach powszechnych miasta Łodzi oraz członkiem kurialnej Komisji rewizyjnej.
W 1932 ks. Jacobi zrezygnował z dalszego pełnienia funkcji rektora seminarium. Następnie biskup Tymieniecki powierzył mu posadę proboszcza parafii św. Anny w Łodzi. Niebawem został mianowany wiceoficjałem sądu biskupiego oraz członkiem Komisji do Spraw Dyscypliny w seminarium duchownym.
W styczniu 1933, na prośbę Związku Stowarzyszeń Śpiewaczych i Muzycznych Województwa Łódzkiego o przydzielenie jednego z łódzkich kapłanów, w charakterze kooptowanego członka Zarządu Związku, ordynariusz łódzki na funkcję tę mianował ks. Jacobiego. W listopadzie tego samego roku, za zgodą biskupa łódzkiego, ks. Jacobi został powołany na członka komisji konserwatorskiej miasta stołecznego Warszawy oraz województwa łódzkiego.
Po śmierci biskupa Tymienieckiego, kolejny łódzki ordynariusz, biskup Kazimierz Tomczak, mianował ks. Jacobiego wizytatorem V Miejskiego Domu Wychowawczego.
Przez następnego biskupa łódzkiego, Włodzimierza Jasińskiego, w 1938 ks. Jacobi powołany został na wicepostulatora procesu beatyfikacyjnego Wandy Malczewskiej.
W czasie okupacji niemieckiej (w marcu 1941), na skutek przechwycenia tajnej drukarni pisma podziemnego „Pochodnia”, ks. Jacobi, wraz z kilkoma innymi kapłanami, został aresztowany przez gestapo i osadzony w więzieniu przy ul. Sterlinga w Łodzi. Po kilkutygodniowym śledztwie został przewieziony do obozu koncentracyjnego Auschwitz, gdzie zginął po niespełna pół roku.

</doc>
<doc id="1757245" url="https://pl.wikipedia.org/wiki?curid=1757245" title="Juan Soldevilla y Romero">
Juan Soldevilla y Romero

Juan Soldevilla y Romero (ur. 29 października 1843 w Fuentelapeña, zm. 4 czerwca 1923 w Saragossie) – hiszpański duchowny katolicki, kardynał, arcybiskup Saragossy. 
Życiorys.
Święcenia kapłańskie przyjął 28 grudnia 1867 roku w Valladolid. Dalsze studia kontynuował w Santiago de Compostela w latach 1867 - 1868. Studia ukończył doktoratem z teologii w 1968, a doktorat z prawa kanonicznego uzyskał w Tui. 14 lutego 1889 otrzymał nominację na biskupa Tarazona. Konsekrowany 28 kwietnia 1889 w katedrze Valladolid przez Benito Sanz y Forés arcybiskupa Valladolid. 16 grudnia 1901 mianowany arcybiskupem metropolitą Saragossy. Na konsystorzu 15 grudnia 1919 roku papież Benedykt XV wyniósł go do godności kardynalskiej z tytułem kardynała prezbitera "Santa Maria del Popolo". Brał udział w konklawe w 1922, które wybrało na papieża Piusa XI. 4 czerwca 1923 został zamordowany w Saragossie. Pochowano go w bazylice Matki Bożej z Pilar w Saragossie.

</doc>
<doc id="1757247" url="https://pl.wikipedia.org/wiki?curid=1757247" title="Zamenis situla">
Zamenis situla



</doc>
<doc id="1757248" url="https://pl.wikipedia.org/wiki?curid=1757248" title="Veliki Troglav">
Veliki Troglav

Veliki Troglav – szczyt w paśmie Dinara w Górach Dynarskich. Leży w Bośni i Hercegowinie, blisko granicy z Chorwacją. Jest to najwyższy szczyt pasma Dinara.

</doc>
<doc id="1757260" url="https://pl.wikipedia.org/wiki?curid=1757260" title="Marta Walczykiewicz">
Marta Walczykiewicz

Marta Anna Walczykiewicz (ur. 1 sierpnia 1987 w Kaliszu) – polska kajakarka, zawodniczka Kaliskiego Towarzystwa Wioślarskiego, wielokrotna medalistka mistrzostw świata i Europy, wicemistrzyni olimpijska z 2016 roku, dwudziestopięciokrotna mistrzyni Polski.
Życiorys.
Wykształcenie i działalność.
Jest absolwentką Szkoły Podstawowej nr 16 oraz Zespołu Szkół Zawodowych im. Zesłańców Sybiru w Kaliszu. Karierę sportową zaczęła w 1996 roku w Uczniowskim Klubie Sportowym „UKS Jedynka” Kalisz. W latach 1998–2006 była zawodniczką Kaliskiego Towarzystwa Wioślarskiego, powróciła do tego klubu w 2010 roku. W międzyczasie trenowała przez cztery lata w KS Posnania.
W wyborach w 2014 roku bez powodzenia kandydowała do kaliskiej rady miasta.
W 2016 roku została odznaczona Złotym Krzyżem Zasługi.
Przebieg kariery.
Pierwszy ważny sukces odniosła w 2005 roku podczas mistrzostw Europy juniorów, kiedy zdobyła srebrny medal w czwórce na 500 metrów. W następnym roku została mistrzynią Polski w tej samej konkurencji. Zdobyła wówczas również srebro w czwórce na 200 metrów oraz brązowe medale w jedynce na 200 metrów oraz w dwójce na 500 metrów razem z Małgorzatą Chojnacką.
W 2007 roku zadebiutowała na mistrzostwach Europy w Pontevedrze w czwórce na 1000 metrów. W sierpniu tego samego roku podczas mistrzostw świata w Duisburgu zdobyła z Dorotą Kuczkowską brązowy medal w dwójce na 200 metrów. We wrześniu została czterokrotną mistrzynią Polski. Złoto zdobyła w czwórce na 200 i 500 metrów, broniąc tytułu sprzed roku, oraz w dwójce na 200 metrów z Moniką Borowicz. Ponadto zdobyła srebrne medale w rywalizacji jedynek na 200 metrów i dwójek na 500 metrów oraz brązowy w dwójce na 1000 metrów.
Podczas majowych mistrzostw Europy w Mediolanie w 2008 roku zdobyła z Sandrą Pawełczak srebrne medale w dwójce na 200 i 500 metrów. Pod koniec sierpnia na mistrzostwach Polski na torze w Bydgoszczy pięciokrotnie wywalczyła złoty medal. Najlepsza okazała się w jedynce na 200 metrów, w dwójce na tym samym dystansie wraz z Moniką Borowicz oraz w czwórkach na 200, 500 i 1000 metrów. Zdobyła również srebro w parze z Alicją Suchecką na dystansie 1000 metrów.
W czerwcu 2009 roku na mistrzostwach Europy w Brandenburgu razem z Eweliną Wojnarowską, Małgorzatą Chojnacką i Magdaleną Krukowską zdobyła brązowy medal w czwórce na 500 metrów. W lipcu ponownie została wielokrotną mistrzynią Polski w Poznaniu, zdobywając złote medale w jedynce na 200 metrów, w dwójce z Małgorzatą Chojnacką na tym samym dystansie oraz w czwórce na 200 i 500 metrów, której skład uzupełniły Monika Borowicz, Alicja Suchecka i Małgorzata Chojnacka. W połowie sierpnia wzięła również udział na mistrzostwa świata w Dartmouth, zdobywając srebrny medal w jedynce na 200 metrów.
Na mistrzostwach Polski w 2010 roku zdobyła złote medale w jedynce na 200 metrów i w dwójce z Anetą Konieczną na tym samym dystansie. Do tego wywalczyła brąz w jedynce na 500 metrów. Na początku lipca podczas mistrzostw Europy w Trasonie została wicemistrzynią w jedynce na 200 metrów, a w dwójce z Eweliną Wojnarowską na 500 metrów zdobyła brązowy medal. W sierpniu na mistrzostwach świata w Poznaniu razem z Eweliną Wojnarowską zdobyła srebrny medal na 200 metrów. Obie wystąpiły również na 500 metrów, zajmując w finale piąte miejsce. Indywidualnie wzięła udział na dystansie 200 metrów, gdzie ostatecznie zajęła siódmą pozycję.
W czerwcu 2011 roku na mistrzostwach Europy w Belgradzie wystąpiła w jedynce na 200 metrów, zajmując w finale piąte miejsce. Tydzień później podczas mistrzostw Polski po raz trzeci z rzędu obroniła tytuł w jedynce na dystansie 200 metrów. Do tego dołączyła brązowe medale w jedynce na 500 metrów i w dwójce z Klaudią Kujawą na 200 metrów. W sierpniu tego samego roku na mistrzostwach świata w Segedynie została wicemistrzynią świata w jedynce na dystansie 200 metrów. Zdobyła także brązowy medal w sztafecie 4 × 200 metrów, w składzie której znalazły się również Karolina Naja, Aneta Konieczna i Ewelina Wojnarowska.
W 2012 roku na mistrzostwach Europy w Zagrzebiu zdobyła srebro w rywalizacji jedynek na 200 metrów. Wzięła udział również w dwójce na 200 metrów z Agnieszką Kowalczyk, zajmując w finale piąte miejsce. Na igrzyskach olimpijskich w Londynie wystąpiła w dwóch konkurencjach. W rywalizacji jedynek na 200 metrów zajęła piątą pozycję, tracąc do będącej na trzecim miejscu Węgierki Natašy Dušev-Janić 0,372 sekundy. Była też w składzie czwórki na dystansie 500 metrów (razem z Anetą Konieczną, Karoliną Nają i Beatą Mikołajczyk), która skończyła zawody na czwartym miejscu, tracąc do podium 0,207 sekundy. W półfinale zawodniczki pobiły rekord olimpijski. Tydzień później na mistrzostwach Polski po raz kolejny z rzędu została mistrzynią w jedynce na 200 metrów. Zdobyła również brązowy medal z Klaudią Kujawą na dystansie 200 metrów.
W czerwcu następnego roku na mistrzostwach Polski w Bydgoszczy zakończyła swoją dominację w ostatnich latach w jedynce na 200 metrów – zajęła w tej konkurencji drugie miejsce. Walkę o złoto przegrała z Karoliną Nają o 0,21 sekundy. Tydzień później podczas mistrzostw Europy w Montemor-o-Velho została, po raz pierwszy w karierze, mistrzynią Europy w jedynce na 200 metrów. Na mistrzostwach świata w Duisburgu pod koniec sierpnia zdobyła srebrne medale w zawodach jedynek na 200 metrów, przegrywając z Nowozelandką Lisą Carrington, oraz w sztafecie 4 × 200 metrów wraz z Karoliną Nają, Edytą Dzieniszewską i Eweliną Wojnarowską.
Na przełomie maja i czerwca 2014 roku wystąpiła na mistrzostwach Polski, ponownie zdobyła na nich złoty medal w zawodach jedynek na 200 metrów. W lipcu tego samego roku podczas mistrzostw Europy w Brandenburgu wywalczyła srebro w czwórce na 500 metrów z Eweliną Wojnarowską, Karoliną Nają i Beatą Mikołajczyk, przegrywając z reprezentantkami Węgier. W następnym miesiącu na mistrzostwach świata w Moskwie zdobyła złoty medal w sztafecie 4 × 200 metrów. Na tych samych zawodach wywalczyła również srebrne medale w jedynce na 200 metrów, przegrywając z Lisą Carrington, oraz w czwórce na 500 metrów, ustępując jedynie Węgierkom. Pod koniec tegoż roku przeszła operację usunięcia skostnienia ścięgna mięśnia piszczelowego tylnego w prawej nodze.
W czerwcu 2015 roku obroniła tytuł mistrzyni Polski sprzed roku w jedynce na 200 metrów. Do tego razem z Katarzyną Kołodziejczyk zdobyła złoto w dwójce na tym samym dystansie. W tym samym roku wzięła udział także w pierwszych igrzyskach europejskich rozegranych w Baku. W zawodach jedynek na 200 metrów zdobyła złoto, wyprzedzając na mecie Rosjankę Natalję Podolską i Węgierkę Danutę Kozák. Na sierpniowych mistrzostwach świata w Mediolanie po raz kolejny została wicemistrzynią świata w jedynce na 200 metrów, przegrywając z Lisą Carrington.
Na igrzyskach olimpijskie w Rio de Janeiro zdobyła srebrny medal w jedynce na dystansie 200 metrów, ponownie ustępując jedynie Lisie Carrington (o 0,415 sekundy). Wcześniej wygrała swój wyścig eliminacyjny i półfinałowy. Wystartowała również w czwórce na 500 metrów z Edytą Dzieniszewską, Karolina Nają i Beatą Mikołajczyk. W półfinale zawodniczki zajęły czwarte miejsce, przez co popłynęły w finale B, który później wygrały. W tym samym miesiącu zdobyła złoto podczas mistrzostw Polski w jedynce na 200 metrów, wygrywając z Karolina Nają.
W lipcu 2017 roku na mistrzostwach świata w Račicach zajęła piąte miejsce w finale jedynek na 200 metrów razem z Jeleną Anusziną, tracąc do podium 0,022 sekundy. Na początku września podczas mistrzostw Polski powtórnie okazała się najlepsza w jedynce na 200 metrów, tym razem wyprzedzając drugą na mecie Annę Puławską o 0,84 sekundy. Złoto zdobyła także w dwójce na tym samym dystansie razem z Katarzyną Kozakiewicz, zaś srebrny medal wywalczyła w jedynce na 5000 metrów, przegrywając z Beatą Mikołajczyk.
Na mistrzostwach Europy w Belgradzie zdobyła swoje drugie złoto, odnosząc zwycięstwo w zawodach jedynek na 200 metrów. Na mecie wyprzedziła Węgierkę Danutę Kozák i Dunkę Emmę Jørgensen. W następnym miesiącu podczas mistrzostw Polski zdobyła złoto w jedynce na dystansie 200 metrów. Wzięła udział również na rozegranych w sierpniu w Montemor-o-Velho mistrzostwach świata, gdzie zajęła czwarte miejsce w jedynce na 200 metrów, tracąc do będącej na trzeciej pozycji Szwedki Linnei Stensils 0,1 sekundy.
Na igrzyskach europejskich w Mińsku zdobyła brązowy medal w jedynce na 200 metrów, przegrywając z Emmą Jørgensen i Danutą Kozák. W sierpniu tego samego roku podczas mistrzostw świata w Segedynie zdobyła swój dziewiąty srebrny medal tych mistrzostw. Tym razem w jedynce na 200 metrów lepsza okazała się tylko Lisa Carrington.
Wyniki.
Wyniki finałów igrzysk olimpijskich i europejskich oraz mistrzostw świata i Europy.

</doc>
<doc id="1757264" url="https://pl.wikipedia.org/wiki?curid=1757264" title="Dyskografia Type O Negative">
Dyskografia Type O Negative

Dyskografia Type O Negative, zespołu heavy metalowego ze Stanów Zjednoczonych, posiadająca 6 albumów, 15 singli, 1 album koncertowy, 2 kompilacje, 3 wydawnictwa VHS i DVD, 10 teledysków i serię bootlegów. Albumy zostały wydane w wytwórni Roadrunner Records w latach 1991-2003 i SPV Records od 2007 roku.

</doc>
<doc id="1757265" url="https://pl.wikipedia.org/wiki?curid=1757265" title="Rotor (zespół muzyczny)">
Rotor (zespół muzyczny)

RoToR – węgierska grupa muzyczna, grająca heavy metal. Założona w 1986 roku w Miszkolcu.

</doc>
<doc id="1757268" url="https://pl.wikipedia.org/wiki?curid=1757268" title="Vaganski Vrh">
Vaganski Vrh

Vaganski Vrh – szczyt w paśmie Welebit w Górach Dynarskich. Leży w Chorwacji, blisko brzegów Adriatyku. Jest to najwyższy szczyt pasma Welebit.

</doc>
<doc id="1757283" url="https://pl.wikipedia.org/wiki?curid=1757283" title="System Haversa">
System Haversa



</doc>
<doc id="1757284" url="https://pl.wikipedia.org/wiki?curid=1757284" title="Sarmiento Junin">
Sarmiento Junin



</doc>
<doc id="1757290" url="https://pl.wikipedia.org/wiki?curid=1757290" title="Mala Kapela">
Mala Kapela

Mala Kapela – masyw górski w Górach Dynarskich, w Chorwacji, na terenie Parku Narodowego Jezior Plitwickich. Jego najwyższy szczyt Seliški Vrh ma wysokość 1280 m n.p.m.

</doc>
<doc id="1757291" url="https://pl.wikipedia.org/wiki?curid=1757291" title="II liga argentyńska w piłce nożnej (2004/2005)">
II liga argentyńska w piłce nożnej (2004/2005)

Primera B Nacional 2004/2005
Mistrzem drugiej ligi argentyńskiej został klub Tiro Federal Rosario, natomiast wicemistrzem - klub Gimnasia y Esgrima Jujuy.
Mistrz drugiej ligi.
O mistrzostwo drugiej ligi argentyńskiej zmierzyli się zwycięzca turnieju Apertura (Tiro Federal Rosario) ze zwycięzcą turnieju Clausura (Gimnasia y Esgrima Jujuy).
Wicemistrz II ligi.
Wicemistrzem II ligi argentyńskiej został klub Gimnasia y Esgrima Jujuy, który dzięki temu uzyskał bezpośredni awans do pierwszej ligi. Klub CA Huracán zakwalifikował się do baraży o awans do I ligi.
Tabela sumaryczna II ligi argentyńskiej 2004/05.
Bezpośrednio do I ligi awansował mistrz II ligi Tiro Federal Rosario i wicemistrz II ligi Gimnasia y Esgrima Jujuy. Na ich miejsce z I ligi spadły: ostatni w tabeli spadkowej Huracán Tres Arroyos i przedostatni w tabeli spadkowej Almagro Buenos Aires.
Torneo Reducido.
Finał.
Zwycięzca Torneo Reducido, klub Atlético Rafaela, jako drugi obok klubu CA Huracán uzyskał prawo gry w barażu o awans do pierwszej ligi z zespołem pierwszoligowym (czwartym od końca klubem w pierwszoligowej tabeli spadkowej).
Mecze barażowe o awans do I ligi.
Żaden z drugoligowych klubów nie zdołał awansować do pierwszej ligi.
Tabela spadkowa.
O tym, które kluby drugoligowe spadną do III ligi decydował dorobek punktowy w przeliczeniu na jeden rozegrany mecz uzyskany przez kluby w ostatnich trzech sezonach.
Tabela.
Do trzeciej ligi spadły bezpośrednio dwa kluby - najgorszy w tabeli spadkowej klub prowincjonalny (Sarmiento Junín) oraz najgorszy w tabeli spadkowj klub stołeczny (Defensores de Belgrano Buenos Aires).
Na ich miejsce awansowały: mistrz III ligi stołecznej (Primera C Metropolitana) klub CA Tigre oraz mistrz III ligi prowincjonalnej (Torneo Argentino A) klub Ben Hur Rafaela.
Baraże o utrzymanie się w II lidze.
Metropolitana.
Przedostatni z klubów stołecznych w tabeli spadkowej, klub Chacarita Juniors zmierzył się ze zwycięzcą turnieju Reducido III ligi stołecznej (Primera C Metropolitana), klubem CA Platense.
Ponieważ klub niższej klasy, by awansować, musiał wykazać wyższość, wobec remisowego bilansu dwumeczu klub CA Platense pozostał w III lidze, a klub Chacarita Juniors utrzymał się w II lidze.
Interior.
Przedostatni, spośród klubów prowincjonalnych, w tabeli spadkowej klub Racing Córdoba zmierzył się z wicemistrzem III ligi prowincjonalnej (Torneo Argentino A), klubem Aldosivi Mar del Plata.
Klub Racing Córdoba spadł do III ligi prowincjonalnej, a na jego miejsce awansował klub Aldosivi Mar del Plata.

</doc>
<doc id="1757307" url="https://pl.wikipedia.org/wiki?curid=1757307" title="Going, Going, Gone">
Going, Going, Gone

Going, Going, Gone – piosenka napisana przez Boba Dylana, nagrana przez niego w listopadzie 1973, wydana na albumie "Planet Waves" (1974).
Historia.
Piosenka została nagrana 5 listopada 1973 podczas 3. sesji do albumu "Planet Waves" w The Village Recorder Studio B w Los Angeles w stanie Kalifornia (Dylan nagrał wtedy jeszcze „Forever Young” i „You Angel You”).
Wykonania koncertowe.
Dylan wykonywał tę piosenkę na początku 1976 r. w drugiej części "Rolling Thunder Revue". Dwa lata później całkowicie przerobił słowa w stylu Roberta Johnsona, zdecydowanie podnosząc jakość piosenki. Niestety równocześnie w niefortunny sposób przearanżował tę kompozycję, co uwidoczniło się w czasie koncertów w 1978 r. Te wersje zostały zamieszczone na koncertowym albumie "Bob Dylan at Budokan".
Tekst.
Tytuł piosenki jest ulubionym zawołaniem wziętym z gry w baseballa, dotyczącym zdarzającej się właśnie szansy na home run. Sugeruje on, że rodzinny styl przyjęty przez Dylana na początku lat 70. XX w. nie był wszystkim, czego pragnął w tym okresie. Już niektóre piosenki z "New Morning" wykazywały, że muzyk chciał powrócić do koncertowania i życia w podróży. Ta piosenka należy więc do osobistych utworów Dylana i jest związana z poszukiwaniem prawdy o sobie jako człowieku i artyście.
Muzyka.
Ponieważ Dylanowi towarzyszy grupa The Band, kompozycja ta miesza styl miejski ze stylem rustykalnym. Głębi dodaje jej partia organowa, którą zagrał Garth Hudson, oraz partia gitarowa wykonana przez Robbiego Robertsona.

</doc>
<doc id="1757308" url="https://pl.wikipedia.org/wiki?curid=1757308" title="Samuel Auguste Tissot">
Samuel Auguste Tissot

Samuel Auguste André David Tissot także Szymon Andrzej Tyssot (ur. 20 marca 1728 w Grancy w kantonie Vaud, zm. 13 czerwca 1797 w Lozannie) – szwajcarski lekarz, neurolog, popularyzator wiedzy medycznej. Wyznawca kalwinizmu. 
Życiorys.
Ukończył akademię medyczną w Genewie w 1745 roku, następnie na Uniwersytecie w Monpellier w wieku 22 lat uzyskał stopień doktora. Praktykował w Lozannie. W 1766 r. stanął na czele wydziału medycznego miejscowego uniwersytetu. Publikacje, pisane zrozumiałym językiem przyniosły mu poczytność i sławę. Za osiągnięcia otrzymał pensję od władz kantonu genewskiego. Został przyjęty w poczet członków Brytyjskiego Towarzystwa Królewskiego. Opowiedział się za wprowadzeniem szczepień jako metodą zwalczania epidemii. Dzięki swym publikacjom stał się wziętym lekarzem. Został profesorem medycyny w Lozannie w 1766 r. Opublikował 25 książek i monografii. Jako lekarz był zapraszany na dwory europejskich władców między innymi do Augusta III.
Na prośbę cesarza Józefa II, w latach 1780-1783 został profesorem katedry medycyny klinicznej uniwersytetu w Pawii.
W swoich poglądach mieszał zabobonny tradycjonalizm z nowoczesnością. W zwalczaniu chorób stawiał na ziołolecznictwo i aromaterapię. Podkreślał znaczenie samopoczucia i psychiki dla zdrowia. Podejmował kwestię śmiertelności pacjentów i zajmował się statystyką medyczną. Był przeciwnikiem rozpowszechnionego w owym czasie ponad miarę puszczania krwi. Zamiast tego zalecał chininę oraz kamforę. Polecał też środki uspokajające podawane w maśle, mleku, winie lub wodzie. Nakazywał ćwiczenia gimnastyczne i zabraniał leżenia w łóżku w innym celu niż spanie. Chorym zalecał spokój oraz świeże, czyste powietrze pozbawione szkodliwych miazmatów, będących przyczyną chorób. Uważał, że życie w zdrowiu zapewniają umiar w jedzeniu oraz równowaga w działaniu i emocjach.
W poglądach doktora Tissota pobrzmiewają poglądy Kartezjusza uważającego organizm za skomplikowaną maszynę.
Publikacje.
Największą sławę przyniósł mu opublikowany w 1760 r. "L'onanisme et l'Avis au peuple sur sa santé", oryginalny, oparty na własnych obserwacjach klinicznych, obszerny traktat medyczny w którym przedstawił zgubne skutki masturbacji. Publikacja ta między rokiem 1760 a 1905 miała 63 wydania. Według traktatu, sperma jest źródłem siły życiowej stąd jej nadmierna, sprzeczna z naturą utrata, powoduje niepowetowane szkody - spadek siły życiowej, osłabienie, otępienie, utratę pamięci, wzroku, nadmierną chudość (wyniszczenie organizmu) przez utratę apetytu, podagrę, reumatyzm, zanik rdzenia kręgowego, bóle głowy i wszelkiego rodzaju choroby psychiczne.. Traktat ten a właściwie płynące z niego wnioski stały się na ponad dwa wieki powszechnie obowiązujące. W dużym stopniu przyczyniły się do tego wzmianki na temat skutków onanizmu w pracach takich sław jak Kant oraz Voltaire. Odkrycie ratujące siły życiowe żołnierzy docenił Napoleon Bonaparte. 1 kwietnia 1787 r. przesłał doktorowi Tissot słowa uznania za to odkrycie, o wielkim dla ludzkości znaczeniu. Zwłaszcza w placówkach oświatowych, ochronkach, internatach, zazwyczaj podlegających władzy kościelnej do powszechnego zwyczaju wszedł obowiązek spania na wznak, z rękami na kołdrze. Za przykładem, takiego samego zachowania u swych dzieci pilnowali troskliwi rodzice.
Ważną publikacją okazał się też "Traite des nerfs et de leur maladies" (Traktat o nerwach i ich chorobach) z 1778 r. w którym Tissot poświęcił wiele miejsca takim chorobom jak migrena oraz epilepsja (zwana dotychczas wielką chorobą, wcześniej już opisana w jego "Traite de l'epilepsie" (1770)). Był to jeden z pierwszych wyczerpujących i naukowych opisów bólów głowy. Wywarł duży wpływ na badania migreny przez następne około 75 lat.. Praca ta jest wciąż uznawana za pionierską i wzorcową w tej dziedzinie
Dzieła Tissota w Polsce.
Po polsku ukazały się:

</doc>
<doc id="1757309" url="https://pl.wikipedia.org/wiki?curid=1757309" title="Wielka Kapela">
Wielka Kapela

Wielka Kapela (chorw. Velika Kapela) – masyw górski w Górach Dynarskich, zlokalizowany w Chorwacji, przy granicy ze Słowenią. Najwyższym szczytem jest Bjelolasica (1534 m n.p.m.).
Szczyty:

</doc>
<doc id="1757316" url="https://pl.wikipedia.org/wiki?curid=1757316" title="Bjelolasica">
Bjelolasica

Bjelolasica (1534 m n.p.m.) – najwyższy szczyt pasma Wielkiej Kapeli, w Gorskim Kotarze, w Chorwacji.
Opis.
Leży pomiędzy miejscowościami Begovo Razdolje i Mrkopalj (żupania primorsko-gorska) a Jasenak (żupania karlowacka). Jest zbudowany z wapienia i dolomitu. Długość jego grzbietu, porośniętego trawą, wynosi ok. 7 km. Szczyt jest zalesiony.
W 1986 roku na Bjelolasicy otwarto największe chorwackie centrum sportów zimowych. Zostało ono zamknięte w 2011 roku z powodu pożaru.

</doc>
<doc id="1757322" url="https://pl.wikipedia.org/wiki?curid=1757322" title="Per Sandström">
Per Sandström

Per Sandström (ur. 11 stycznia 1981 w Borås) – szwedzki piłkarz ręczny, reprezentant kraju. Występuje jako bramkarz. Obecnie występuje w niemieckiej Bundeslidze, w drużynie MT Melsungen.

</doc>
<doc id="1757325" url="https://pl.wikipedia.org/wiki?curid=1757325" title="Abies pinsapo">
Abies pinsapo



</doc>
<doc id="1757333" url="https://pl.wikipedia.org/wiki?curid=1757333" title="Strzała drzewa">
Strzała drzewa



</doc>
<doc id="1757335" url="https://pl.wikipedia.org/wiki?curid=1757335" title="Strzała pnia">
Strzała pnia



</doc>
<doc id="1757352" url="https://pl.wikipedia.org/wiki?curid=1757352" title="Nicole Anderson">
Nicole Anderson

Nicole Gale Anderson (ur. 29 sierpnia 1990 w Rochester) – amerykańska aktorka i modelka.
Życiorys.
Nicole Gale Anderson urodziła się 29 sierpnia 1990 roku w Rochester, w stanie Indiana. Ma korzenie filipińskie, niemieckie i brytyjskie. Gdy miała dziesięć lat zaczęła uprawiać gimnastykę artystyczną. W wieku 13 lat zdobyła stypendium i zaczęła naukę aktorstwa. Zagrała w szeregu reklam: Mary Kate &amp; Ashley Online Clothing, Every Girl, Stand Up i Bratz Pretty 'n' Punk &amp; Treasures. Z biegiem czasu zaczęła grywać w serialach telewizyjnych, między innymi "Zoey 101", "Hannah Montana", "iCarly". Nicole zagrała później Macy Misę, jedną z głównych postaci w serialu "Jonas w Los Angeles".

</doc>
<doc id="1757361" url="https://pl.wikipedia.org/wiki?curid=1757361" title="Szwajcaria Nadsłuczańska">
Szwajcaria Nadsłuczańska



</doc>
<doc id="1757368" url="https://pl.wikipedia.org/wiki?curid=1757368" title="Grmeč">
Grmeč

Grmeč – pasmo górskie w Górach Dynarskich. Leży w północno-zachodniej Bośni i Hercegowinie, niedaleko granicy z Chorwacją nad rzeką Una. Najwyższym szczytem jest Crni Vrh, który osiąga wysokość 1604 m. Główne miasta regionu to Bihać i Sanski Most. Od 1772 roku do wojny w 1992 roku na wzgórzu Mededa niedaleko Sanskiego Mostu odbywała się Grmečka korida.

</doc>
<doc id="1757383" url="https://pl.wikipedia.org/wiki?curid=1757383" title="Crni Vrh (szczyt)">
Crni Vrh (szczyt)

Crni Vrh – szczyt w paśmie Grmeč w Górach Dynarskich. Leży w Bośni i Hercegowinie, niedaleko granicy z Chorwacją. Jest najwyższy to szczyt pasma Grmeč.

</doc>
<doc id="1757392" url="https://pl.wikipedia.org/wiki?curid=1757392" title="Vran">
Vran

Vran – masyw górski w Górach Dynarskich. Leży w Bośni i Hercegowinie. Jego najwyższy szczyt Veliki Vran osiąga wysokość 2074 m. Najbliższe miasta to Jablanica i Tomislavgrad.

</doc>
<doc id="1757399" url="https://pl.wikipedia.org/wiki?curid=1757399" title="Hunajn Ibn Ishak">
Hunajn Ibn Ishak

Hunajn ibn Ishak (syr. Hunein Bit Ishak, arab. أبو زيد حنين بن إسحاق العبادي; w źródłach łacińskich wymieniany jako Johannitius ur. 809, zm. 873) – znany i wpływowy uczony średniowieczny w kręgu wschodniego chrześcijaństwa, lekarz, tłumacz dzieł z zakresu medycyny i nauk przyrodniczych z greki klasycznej na język arabski. Wprawdzie pewne źródła arabskie podają, że był Arabem, oraz że pochodził "z jednego z plemion arabskich z okolic Al-Hiry, i przyjął chrześcijaństwo"., podobnie jak niektóre współczesne opracowania naukowe inne źródła współczesne podają, że był Asyryjczykiem. W każdym razie władał biegle arabskim, syryjskim i greką.
Życiorys.
Hunajn urodził się w Al-Hirze, tuż koło Al-Kufy, w rodzinie lekarza, z wyznania nestorianina. W młodości udał się do Bagdadu, gdzie podjął studia medyczne pod kierunkiem Masawajha. Hunajn nauczył się greki i zaczął prywatnie tłumaczyć greckie traktaty medyczne na arabski. W 830 objął kierownictwo nad Bajt al-Hikma, słynnym bagdadzkim "Domem Mądrości", sponsorowanym przez Abbasydów, placówką naukową, zajmująca się przekładem traktatów z greki klasycznej na język arabski, popularyzacją wiedzy starożytnych Greków oraz prowadzącą sporą bibliotekę. Przetłumaczył wiele traktatów Galena i jego uczniów na język syryjski oraz 39 pozycji na język arabski; dzięki temu wiele cennych dzieł Galena zachowało się do naszych czasów. Hunajn przetłumaczył m.in. traktaty autorstwa Arystotelesa, jak "Kategorie", "Fizyka", "Etyka nikomachejska", Platona, jak "Państwo", "Timajos", "Prawa", dzieła Hipokratesa, Dioskuridesa (ok. 50 r. n.e.), Klaudiusza Ptolemeusza oraz księgi Starego Testamentu z Septuaginty – greckiego przekładu Biblii. Ta ostatnia nie dochowała się do naszych czasów.
Poza tłumaczeniami jest autorem traktatów, głównie z dziedziny medycyny ogólnej. Jego prace wywierały ogromny wpływ na świat nauki w Europie, co najmniej do XV w. Jego syn Ishak Ibn Hunajn pomagał mu w tłumaczeniu oraz sam był autorem pewnych prac.
Husajn jest autorem dwóch podręczników dla studentów medycyny. Pierwszym był "Masā’il fī al-ṭibb", który był wprowadzeniem do medycyny. Drugim był "Masā’il fī al-‘ayn" dotyczący zagadnień okulistycznych. Były one napisane w praktycznej formie pytań i odpowiedzi, która to forma wywodziła się z logiki arystotelesowskiej i w czasach Husajna była stosowana w chrześcijańskich i żydowskich dyskusjach teologicznych. Jego podręczniki były oparte na klasycznej teorii medycyny starożytnej o czterech humorach, które wypełniały ludzkie ciało (patologia humoralna) . Podręczniki Husajna przetłumaczono na łacinę prawdopodobnie na początku XI wieku i były szeroko stosowanymi w edukacji medycznej aż do XVI wieku. Jego dzieło było wstępną częścią ("Isagoge") pierwszego w średniowieczu, 6-tomowego całościowego podręcznika medycyny ("Articella") . "Articella" była stosowana w prawdopodobnie pierwszej europejskiej szkole medycznej – włoskiej Scuola Salernitana, a ponadto także na uniwersytetach w Paryżu, Bolonii, Oxfordzie, Montpellier i Padwie. 
Twórczość.
Uważano go za najlepszego tłumacza tamtych czasów. Od dziecka był dwujęzyczny: władał syryjskim i arabskim, nauczonym w domu, przez co ceniono go wyżej niż innych tłumaczy. Tłumaczył głównie prace dotyczące medycyny i filozofii. Przypisuje mu się wyszkolenie wielu przyszłych tłumaczy. Sam Hunajn opisuje swoją pracę na marginesie zbioru dzieł Galena, "De methodo medendi", następująco:
"Do pierwszych sześciu ksiąg miałem w tym czasie do dyspozycji tylko jeden rękopis, i to do tego bardzo nieścisły. Dlatego nie mogłem ukończyć tych ksiąg zgodnie z przyjętymi wymogami. Następnie przejrzałem inny rękopis, porównałem z poprzednim tekstem i w miarę możliwości naniosłem poprawki. Byłoby lepiej, gdybym mógł zestawić z nim jeszcze trzeci rękopis, o ile tylko na taki szczęśliwie natrafię."
Hunajn i kalif Al-Mutawakkil.
Hunajn słynął ze swej etyki zawodowej jako lekarz. Prawdopodobnie kalif Al-Mutawakkil (847-861) zdecydował przeegzaminować Hunajna proponując mu olbrzymią sumę pieniędzy za spreparowanie trucizny, którą zamierzał użyć przeciw jakiemuś wrogowi; Hunajn nie przyjął zlecenia, więc kalif zaoferował większą kwotę. Wtedy Hunajn oznajmił, że jego etyka zawodowa nakazuje mu leczyć, a nie szkodzić. Al-Mutawakkil kazał go uwięzić, i zagroził mu egzekucją za nieposłuszeństwo. Ale Hunajn wciąż odmawiał, więc Al-Mutawakil kazał go uwolnić i sowicie wynagrodzić za godną naśladowania uczciwość.

</doc>
<doc id="1757401" url="https://pl.wikipedia.org/wiki?curid=1757401" title="Alfred Joy">
Alfred Joy

Alfred Harrison Joy (ur. 23 września 1882 w Greenville, zm. 18 kwietnia 1973 w Pasadenie) – amerykański astronom.
Życiorys.
Studiował w Greenville College, gdzie uzyskał stopień B.A., a następnie w Oberlin College. Po ukończeniu studiów wyjechał do Bejrutu, gdzie wykładał astronomię na American University of Beirut. Przebywając w Libanie fotografował kometę Halleya w 1910 roku. Odbył kilka staży w Yerkes Observatory i na Princeton University (gdzie współpracował z Henry Russellem). Wybuch I wojny światowej uniemożliwił mu powrót do Bejrutu, co spowodowało, że w 1915 roku Joy zatrudnił się w Mount Wilson Observatory. 
Wraz z zespołem George'a Hale'a zastosował opracowane przez Waltera Adamsa techniki spektroskopowe do wyznaczania odległości tysięcy gwiazd. Specjalizował się w badaniach gwiazd zmiennych, ale badał też widma komet i nowych. Opracował klasyfikację gwiazd typu T Tauri. W 1950 roku został uhonorowany Bruce Medal.

</doc>
<doc id="1757404" url="https://pl.wikipedia.org/wiki?curid=1757404" title="Elżbieta Czerwińska-Sofulak">
Elżbieta Czerwińska-Sofulak

Elżbieta Czerwińska-Sofulak (ur. 10 grudnia 1958 w Warszawie) – polska aktorka teatralna i filmowa. Występuje jako Elżbieta Czerwińska
Życiorys.
Debiutowała 2 grudnia 1978 w bajce "Kraina 105 tajemnicy" w reż. M.Kochańczyka na scenie Teatru Wybrzeże w Gdańsku. W latach 1978–1981 pracowała tam w charakterze adepta, uczęszczając jednocześnie do Studium Aktorskiego przy Teatrze Wybrzeże w Gdańsku, które ukończyła w 1981 roku. W latach 1981–1984 była aktorką Teatru im. S. Jaracza w Olsztynie, w latach 1985–1990 Teatru Narodowego w Warszawie. W latach 1990–192 występowała w warszawskim Teatrze na Woli. Aktualnie związana z Teatrem „Polonia” Krystyny Jandy.
Na VII Ogólnopolskim Przeglądzie Monodramu Współczesnego w Warszawie w 2009 roku otrzymała nagrodę za osobowość sceniczną za rolę Mai w spektaklu "Kochany synu" (reż. R. Grzela).
14 maja 2011 na IX Ogólnopolskim Przeglądzie Monodramu Współczesnego w Warszawie zagrała polską prapremierę monodramu „Smażone zielone pomidory” według powieści Fannie Flagg, w adaptacji i reżyserii Remigiusza Grzeli.
W filmie "Tato" zagrała członkinię Parlamentarnego Koła Kobiet w telewizji, w "Młodych wilkach" pielęgniarkę, w filmie "Tydzień z życia mężczyzny" wychowawczynię w domu dziecka, w filmie Nowy świat. Żanna zagrała panią profesor. Wystąpiła też w filmach duetu Saramonowicz i Konecki – w "Lejdis" zagrała pielęgniarkę, a w filmie "Idealny facet dla mojej dziewczyny" chórzystkę. Wystąpiła w wielu popularnych serialach: M jak miłość jako siostra oddziałowa Królikiewicz (2015) "Czas honoru" (2014) ("Przyjaciółki" 2013) "Hotel 52" (2012) "Głęboka woda" (2011) "Trzeci oficer" (2008), "Na dobre i na złe" (2000–2008), "Kryminalni" (2007), "Pensjonat pod Różą" (2006), "Niania" (2006), "Dwie strony medalu" (2006), "Plebania" (2002–2004), "Męskie-Żeńskie" (2004), "Na Wspólnej" (2003), "M jak miłość" (2003), "Samo życie" (2002), "Adam i Ewa" (2001), "4 w 1" (1999), "13 posterunek" (1997), "Klan" (1997–2009), "Sukces" (1995), "Zespół adwokacki" (1993–194), "Bank nie z tej ziemi" (1994), "Czterdziestolatek. 20 lat później" (1993).
Role teatralne.
Teatr Wybrzeże w Gdańsku:
Teatr im. S. Jaracza w Olsztynie:
Teatr Narodowy:
Teatr na Woli:
Teatr Polonia:
Inne:

</doc>
<doc id="1757406" url="https://pl.wikipedia.org/wiki?curid=1757406" title="Wiaczesław Czeczer">
Wiaczesław Czeczer

Wiaczesław Łeonidowycz Czeczer, ukr. Вячеслав Леонідович Чечер (ur. 15 grudnia 1980 w Mikołajowie, Ukraińska SRR) – ukraiński piłkarz grający na pozycji obrońcy, reprezentant Ukrainy.
Kariera piłkarska.
Kariera klubowa.
Jest wychowankiem Szkoły Piłkarskiej Sudnobudiwnyka Mikołajów. W wieku 15 lat przeszedł do Szkoły Piłkarskiej Dnipro-75 Dniepropetrowsk. W 2000 rozpoczął karierę seniorską w klubie Krywbas Krzywy Róg. W końcu 2001 został sprowadzony do Metałurha Donieck, w którym pełnił funkcję kapitana drużyny. W lipcu 2010 został wypożyczony do rosyjskiego klubu Kubań Krasnodar, ale tylko trenował się z drużyną. 9 sierpnia 2010 na zasadach wypożyczenia przeniósł się do Karpat Lwów. Zimą 2011 powrócił do Metałurha. Po rozformowaniu Metałurha 13 lipca 2015 przeniósł się do Zorii Ługańsk. 1 lipca 2019 opuścił ługański klub.
Kariera reprezentacyjna.
18 lutego 2004 roku debiutował w narodowej reprezentacji Ukrainy w zremisowanym 1:1 meczu towarzyskim z Libią. Łącznie rozegrał 5 gier reprezentacyjnych. W listopadzie 2004 razem z Serhijem Zakarluką i Ołeksandrem Zotowym został usunięty z reprezentacji za naruszenie dyscypliny.

</doc>
<doc id="1757409" url="https://pl.wikipedia.org/wiki?curid=1757409" title="Sophie Liebknecht">
Sophie Liebknecht

Sophie Liebknecht (ur. 1884 - zm. 1964, Moskwa), rosyjsko-niemiecka komunistka i feministka. Druga żona Karla Liebknechta, z którym miała trójkę dzieci.
Początkowo członkini Socjaldemokratycznej Partii Niemiec, z której odeszła w 1918 roku, gdy jej mąż powołał wraz z innymi towarzyszami Komunistyczną Partię Niemiec. Gdy Karl Liebknecht został zamordowany 15 stycznia 1919 r., zaraz po upadku powstania Związku Spartakusa, Sophie Liebknecht wyemigrowała do Londynu, a w 1934 przeniosła się do Związku Radzieckiego, gdzie osiadłszy w Moskwie zmarła w 1964 r.
Po śmierci opublikowano większą część jej korespondencji z Różą Luksemburg.

</doc>
<doc id="1757410" url="https://pl.wikipedia.org/wiki?curid=1757410" title="Józef Raynefeld">
Józef Raynefeld



</doc>
<doc id="1757413" url="https://pl.wikipedia.org/wiki?curid=1757413" title="Čvrsnica">
Čvrsnica

Čvrsnica - masyw górski w Górach Dynarskich. Leży w południowo-zachodniej Bośni i Hercegowinie, niedaleko granicy z Chorwacją nad rzeką Neretwa. Najwyższym szczytem jest Pločno, który osiąga wysokość 2228 r.
Szczyty:

</doc>
<doc id="1757414" url="https://pl.wikipedia.org/wiki?curid=1757414" title="Plocno">
Plocno

Plocno – szczyt w paśmie Čvrsnica w Górach Dynarskich. Leży w Bośni i Hercegowinie, blisko granicy z Chorwacją. Jest to najwyższy szczyt pasma Čvrsnica.

</doc>
<doc id="1757415" url="https://pl.wikipedia.org/wiki?curid=1757415" title="Piotr Bańczyk">
Piotr Bańczyk

Piotr Bańczyk (ur. 4 lipca 1906 w Libiszowie w powiecie opoczyńskim, zm. 21 października 1952) – syn Jana i Katarzyny z Jakubczyków, brat przywódcy chłopskiego Stanisława Bańczyka. 
Aresztowany w 1951, oskarżony o to, że w okresie okupacji niemieckiej współpracował z okupantem i występował przeciw działaczom lewicowym. Pozostawał „pod wpływem brata” – jak zapisano w uzasadnieniu wyroku. 3 grudnia 1951 przez Wydział IV Karny SW dla m.st. Warszawy skazany na karę śmierci. Stracony 21 października 1952. Wiele wskazuje, że fingowany proces miał na celu dyskredytację ruchu ludowego.
Dokładne miejsce pochówku jest nieznane. Grób symboliczny znajduje się na Cmentarzu Wojskowym w Kwaterze "na Łączce". 

</doc>
<doc id="1757418" url="https://pl.wikipedia.org/wiki?curid=1757418" title="Liu Xie">
Liu Xie

Liu Xie (ur. 465, zm. 522) – chiński krytyk literacki i bibliotekarz z czasów dynastii Liang. Pracował wpierw w bibliotece jednej z głównych świątyń stolicy, następnie w bibliotece cesarskiej. Buddysta, pod koniec życia wycofał się do klasztoru, zostając mnichem. Jego biografia zawarta jest w Liangshu.
Napisał pierwsze dzieło chińskiej krytyki i teorii literatury - "Umysł literacki i rzeźbienie smoków" ("Wen xin diao long"). Wykorzystał w nim doświadczenie, jakiego nabrał przy redakcji sutr buddyjskich i przedstawił spójny wykład myśli krytycznoliterackiej. Część pierwsza księgi dyskutuje pochodzenie pisma i literatury, omawia i opisuje krytycznie kilkadziesiąt gatunków literackich; część druga zajmuje się tworzeniem dzieła literackiego: doborem tonu, słownictwa, figur stylistycznych itp.

</doc>
<doc id="1757422" url="https://pl.wikipedia.org/wiki?curid=1757422" title="Mobile Termination Rate">
Mobile Termination Rate

Mobile Termination Rate ("MTR") − stawka opłaty hurtowej za zakończenie połączenia telefonicznego w ruchomej sieci telefonicznej innego operatora. 
Jest to opłata, jaką uiszcza operator telefoniczny sieci, z której jest wykonywane połączenie operatorowi innej sieci, do której to połączenie jest przekazywane (w której jest "zakończone").
W Polsce stawki MTR są regulowane przez Prezesa UKE.

</doc>
<doc id="1757428" url="https://pl.wikipedia.org/wiki?curid=1757428" title="Angaturama limai">
Angaturama limai



</doc>
<doc id="1757433" url="https://pl.wikipedia.org/wiki?curid=1757433" title="Michael Massee">
Michael Massee

Michael Groo Massee (ur. 1 września 1952 w Kansas City, zm. 20 października 2016 w Los Angeles) – amerykański aktor filmowy i telewizyjny, często obsadzany w rolach czarnych charakterów.
Życiorys.
Wczesne lata.
Urodził się w Kansas City w Missouri jako syn Holly i Jacka Groo Massee. Miał brata Happy’ego oraz dwie siostry - Kim i Robin. W 1954 wraz z rodziną przeniósł się do Paryża, gdzie jego ojciec pracował w UNESCO. Po ukończeniu szkoły średniej powrócił do Stanów Zjednoczonych, osiedlając się w Nowym Jorku, gdzie ukończył Hunter College z tytułem bakalaureat na wydziale teatralnym i studiował aktorstwo w Neighborhood Playhouse School of the Theatre.
Kariera.
Zadebiutował na ekranie jako Joe w komedii romantycznej "My Father Is Coming" (1991) z Annie Sprinkle. Mówił płynnie po francusku, dlatego został zaangażowany do dramatu "Sześć dni, sześć nocy" ("À la folie", 1994) z muzyką Michaela Nymana i udziałem Anne Parillaud, Béatrice Dalle i Alaina Chabata, a film był prezentowany na 51. Festiwalu Filmowym w Wenecji. Wystąpił w roli detektywa Bainesa w komedii familijnej "Home of Angels" (1994) z Abe Vigodą, Joe Frazierem i Anne Murray.
31 marca 1993 podczas kręcenia jednej ze scen filmu Alexa Proyasa "Kruk" postrzelił Brandona Lee ze skutkiem śmiertelnym. Zdarzenie zostało uznane za nieszczęśliwy wypadek. Był tak zszokowany wydarzeniem, że wrócił do Nowego Jorku i wziął rok wolnego od aktorstwa i nigdy nie widział filmu.
W dreszczowcu Davida Finchera "Siedem" (1995) u boku Brada Pitta i Morgana Freemana wystąpił jako recepcjonista w klubie dla fetyszystów. W miniserialu NBC "Objawienia" ("Revelations", 2005) z Billem Pullmanem i Nataschą McElhone zagrał antagonistę jako satanista Isaiah Haden. Podkładał głos czarnego charakteru Spellbindera w "Batman" (2005) i postaci doktora Bruce’a Bannera w "Ultimate Avengers" (2006) i jego sequelu "Ultimate Avengers 2: Rise of the Panther" (2006).
Pojawiał się gościnnie w serialach, w tym "24 godziny" (2001) jako Ira Gaines, "Zabójcze umysły" ("Criminal Minds", 2006) jako seryjny morderca oczekujący na egzekucję w celi śmierci i "" (2012) jako Anson Carr.
Życie prywatne.
W 1997 ożenił się z Ellen Sussdorf. Mieli dwójkę dzieci: syna Jacka i córkę Lily.
Zmarł 20 października 2016 w Los Angeles w wieku 64 lat na nowotwór żołądka.

</doc>
<doc id="1757441" url="https://pl.wikipedia.org/wiki?curid=1757441" title="Edward Liveing">
Edward Liveing

Edward Liveing (ur. w 1832 w Nayland, Suffolk – zm. 2 kwietnia 1919) – angielski lekarz.
Był drugim synem chirurga Edwarda Liveinga. Studiował w londyńskim King’s College. Następnie odbył studia w Gonville and Caius College na Uniwersytecie Cambridge, który ukończył w 1858 roku. W życiu zawodowym związany z '. W 1870 uzyskał tytuł doktora medycyny w Cambridge. W 1886 roku otrzymał posadę Assistant Registrar w ', którą zajmował przez 20 lat. Przeszedł na emeryturę w 1909 roku. Jego jedyną publikacją była książka "O migrenie, przyczynek do badań sztormu nerwów", jedna z najbardziej znanych książek o migrenie tego czasu. Jego bratem był Robert Liveing i G. F. Liveing.

</doc>
<doc id="1757443" url="https://pl.wikipedia.org/wiki?curid=1757443" title="Frank Engel">
Frank Engel

Frank Engel (ur. 10 maja 1975 w Luksemburgu) – luksemburski polityk, poseł do Parlamentu Europejskiego VII i VIII kadencji, w latach 2019–2021 przewodniczący Chrześcijańsko-Społecznej Partii Ludowej.
Życiorys.
Ukończył szkołę średnią w miejscowości Diekirch. Do 1998 studiował na uniwersytetach w Brukseli i w Metz, gdzie uzyskał dyplom magistra prawa. Był asystentem politycznym Jacques'a Santera (1999–2001). W 2001 objął stanowisko sekretarza generalnego frakcji Chrześcijańsko-Społecznej Partii Ludowej w luksemburskiej Izbie Deputowanych.
W wyborach w 2009 z listy CSV uzyskał mandat deputowanego do Parlamentu Europejskiego. Przystąpił do grupy Europejskiej Partii Ludowej, został też członkiem Komisji Zatrudnienia i Spraw Socjalnych. W 2014 z powodzeniem ubiegał się o reelekcję na kolejną pięcioletnią kadencję.
W styczniu 2019 został nowym przewodniczącym swojego ugrupowania. Ustąpił z tej funkcji w marcu 2021. W 2022 został jednym z liderów nowo powołanej partii Fokus.

</doc>
<doc id="1757444" url="https://pl.wikipedia.org/wiki?curid=1757444" title="Siriaky">
Siriaky

Siriaky (ukr. Сіряки) – wieś na Ukrainie, w obwodzie charkowskim, w rejonie dergackim. W 2001 roku liczyła 322 mieszkańców.
Pierwsza wzmianka o miejscowości pochodzi z 1650 roku.

</doc>
<doc id="1757445" url="https://pl.wikipedia.org/wiki?curid=1757445" title="Cincar">
Cincar

Cincar - pasmo górskie w Górach Dynarskich. Leży w Bośni i Hercegowinie, blisko granicy z Chorwacją. Najwyższym szczytem jest Cincar, który osiąga wysokość 2006 m. Pobliskie miejscowości to Kupres i Livno.
Szczyty:

</doc>
<doc id="1757449" url="https://pl.wikipedia.org/wiki?curid=1757449" title="Cincar (szczyt)">
Cincar (szczyt)

Cincar – szczyt w masywie Cincar, w Górach Dynarskich. Leży w zachodniej Bośni i Hercegowinie. Jest najwyższym szczytem masywu Cincar.

</doc>
<doc id="1757451" url="https://pl.wikipedia.org/wiki?curid=1757451" title="Snežnik">
Snežnik

Snežnik - masyw górski w Górach Dynarskich. Leży w Słowenii, blisko granicy z Chorwacją. Jego najwyższy szczyt Veliki Snežnik osiąga wysokość 1796 m.

</doc>
<doc id="1757452" url="https://pl.wikipedia.org/wiki?curid=1757452" title="Georges Bach">
Georges Bach

Georges Bach (ur. 12 czerwca 1955 w Luksemburgu) – luksemburski polityk i związkowiec, poseł do Parlamentu Europejskiego VII i VIII kadencji.
Życiorys.
w 1973 zdał egzamin maturalny w profilu technicznym. Od 1974 zatrudniony w Chemins de Fer Luxembourgeois (luksemburskim narodowym przewoźniku kolejowym). Zaangażował się w działalność związkową. W 2003 został przewodniczącym federacji chrześcijańskich pracowników transportu ("Federatioun vun den chrëschtlechen Transportaarbechter"), a także przewodniczącym związku zawodowego "Syprolux", działającego w branży kolejowej. Reprezentował te organizacje we władzach jednego ze zrzeszeń międzynarodowych.
W wyborach w 2009 z listy Chrześcijańsko-Społecznej Partii Ludowej kandydował do Parlamentu Europejskiego. Mandat poselski uzyskał po rezygnacji Viviane Reding z jego objęcia (w związku z jej decyzją o pozostaniu w Komisji Europejskiej). W PE przystąpił do grupy Europejskiej Partii Ludowej, został też członkiem Komisji Transportu i Turystyki. W 2014 z powodzeniem ubiegał się o reelekcję.

</doc>
<doc id="1757458" url="https://pl.wikipedia.org/wiki?curid=1757458" title="Balon stratosferyczny">
Balon stratosferyczny

 
Balon stratosferyczny, zwany też stratostatem – balon przeznaczony do lotów stratosferycznych na wysokość rzędu 20-40 km. W ogromnej większości wykorzystywane są one do prowadzenia badań zjawisk zachodzących w stratosferze oraz promieniowania kosmicznego.
Konstrukcja.
Powłoka stratostatów ma pojemność co najmniej 100 000 m³ i jest elastyczna, a wysokość całego balonu może sięgać 100-120 metrów. Załogowe balony posiadają ciśnieniową, hermetyzowaną gondolę zaopatrzoną w urządzenia klimatyzacyjne oraz w system amortyzujący lądowanie. Stratostat napełniany jest helem lub wodorem. W tym drugim przypadku, z uwagi na wybuchowe właściwości wodoru, choć jest on tańszy niż hel, napełnia się nim stratostaty bezzałogowe (balony meteorologiczne), służące do badań górnych warstw atmosfery. Z powodu różnicy ciśnień panującej pomiędzy poziomem ziemi a planowaną wysokością, na którą ma wznieść się stratostat, balon napełniany jest gazem do 1/10 swej maksymalnej objętości. Wraz ze wzrostem wysokości i spadkiem zewnętrznego ciśnienia, ciśnienie gazu w balonie wypełnia całą powłokę. Dzieje się tak na wysokości rzędu 20-23 tys. metrów. Aby nie doszło do rozerwania powłoki balonu załogowego przez rozprężający się gaz, uchodzi on przez specjalny rękaw zamontowany w powłoce. Spadek siły nośnej spowodowany utratą gazu równoważony jest zrzucanym balastem.
Pierwotnie balony stratosferyczne posiadały powłoki wykonywane z jedwabiu, dla uzyskania szczelności pokrywane cienką warstwą gumy. Uzyskiwane przez nie wysokości przekroczyły z czasem 30 tys. metrów. 10 września 1956 r. zbudowany na uniwersytecie w Minneapolis w USA balon bez pilota osiągnął wysokość 43 561 m, bijąc poprzedni rekord o ok. 6 tys. m. Balon miał kształt piramidy wysokości 60 m. Szczelna powłoka wykonana z folii poliestrowej o handlowej nazwie mylar zawierała 28 tys. m3 helu. Balon uniósł 25 kg przyrządów pomiarowych do rejestracji parametrów meteorologicznych i promieniowania kosmicznego.
Obecnie powłoki balonów stratosferycznych pokrywana jest metalizowanym lakierem, mającym chronić przed nadmiernym nagrzewaniem się gazu na skutek dużego nasłonecznienia, panującego na wysokich pułapach.
Najbardziej znanym polskim balonem stratosferycznym był załogowy balon Gwiazda Polski.
Linki zewnętrzne.
Produkcja balonu stratosferycznego w 1938 roku - PAT MF.143, Repozytorium Cyfrowe Filmoteki Narodowej

</doc>
<doc id="1757463" url="https://pl.wikipedia.org/wiki?curid=1757463" title="Café au lait">
Café au lait

Café au lait (z fr. „kawa z mlekiem”) – francuska nazwa napoju na bazie kawy.
W Europie „café au lait” wywodzi się z tej samej kontynentalnej tradycji, co „caffè latte” we Włoszech, „café con leche” w Hiszpanii, „kawa biała” w Polsce, „Milchkaffee” w Niemczech, „koffie verkeerd” („kawa na opak”) w Holandii czy „café com leite” w Portugalii, po prostu „kawa z mlekiem”. W północnej części Europy, "café au lait" jest najczęściej używaną nazwą w kawiarniach. W domu napój ten przyrządza się z kawy dolewając gorącego lub zimnego mleka; w kawiarniach, od czasu wynalezienia ekspresu do kawy w latach czterdziestych, z espresso i mleka zagotowanego na parze.
W Stanach Zjednoczonych, caffè latte i café au lait serwowane są jako dwa zupełnie różne napoje kawowe. Inaczej jest w Europie, gdzie te dwa określenia używane są raczej jako wskazanie z jakiego rodzaju lokalem ma klient do czynienia i na jaki sposób kawa jest podana – na „francuski” (w białej, porcelanowej filiżance lub kubku; na bazie czarnej kawy lub espresso) czy „włoski” (w białej, porcelanowej filiżance, zawsze na bazie espresso).
Określenie "misto" (lit. „zmieszane”) również używane jest do określenia café au lait, głównie przez sieć Starbucks.
Kawa w stylu nowoorleańskim.
Café au lait w Nowym Orleanie została po części spopularyzowana przez sieć kawiarni "Café du Monde". Serwuje się ją tam z mlekiem i odrobiną cykorii, co nadaje jej mocny i gorzki smak. Włączenie palonego korzenia cykorii jako dodatku do kawy stało się tak powszechne w kolonialnej Luizjanie, że zostało w końcu uznane za lokalny wariant tego napoju.

</doc>
<doc id="1757464" url="https://pl.wikipedia.org/wiki?curid=1757464" title="Serhij Szyszczenko">
Serhij Szyszczenko

Serhij Jurijowycz Szyszczenko, ukr. Сергій Юрійович Шищенко (ur. 13 stycznia 1976 we wsi Siriaki w obwodzie charkowskim, Ukraińska SRR) – ukraiński piłkarz grający na pozycji napastnika lub pomocnika, reprezentant Ukrainy, trener piłkarski.
Kariera piłkarska.
Kariera klubowa.
W 1992 został zaproszony do Metalista Charków, a w 1993 debiutował w wyjazdowym meczu z Czornomorcem Odessa. W 1994 przeszedł do Szachtara Donieck, skąd był wypożyczony do klubów Nywa Tarnopol, Krywbas Krzywy Róg, Bałtika Kaliningrad i Metałurh Zaporoże. W 1999 przeniósł się do Metałurha Donieck, skąd również był wypożyczony do Illicziwca Mariupol i ponownie Metałurha Zaporoże. W 2006 został kupiony do Czornomorca Odessa, ale po dwóch sezonach w nim powrócił do Metałurha. Po zakończeniu rundy jesiennej sezonu 2009/2010 zakończył karierę.
Kariera reprezentacyjna.
15 sierpnia 2001 roku debiutował w narodowej reprezentacji Ukrainy w wygranym 1:0 meczu towarzyskim z Łotwą. Łącznie rozegrał 14 gier reprezentacyjnych, strzelił 1 bramkę. Wcześniej bronił barw młodzieżówki
Kariera trenerska.
Po zakończeniu kariery piłkarskiej przeszedł na pracę trenerską. Od stycznia 2010 trenuje drugą drużynę Metałurha Donieck. Po rozwiązaniu Metałurha latem 2015 przeniósł się do Stali Dnieprodzierżyńsk, w której pracował jako asystent trenera. 30 czerwca 2016 został mianowany na stanowisko głównego trenera Bukowyny Czerniowce, z którą pracował do 28 grudnia 2016 roku. 30 grudnia 2016 stał na czele juniorskiej drużyny U-19 Szachtara Donieck. 6 grudnia 2018 został zaproszony do kierowania MFK Mikołajów. 13 października 2019 został zwolniony z zajmowanego stanowiska. 7 lipca 2020 objął stanowisko głównego trenera Polissia Żytomierz

</doc>
<doc id="1757465" url="https://pl.wikipedia.org/wiki?curid=1757465" title="Jaskinia Kadıini">
Jaskinia Kadıini

Jaskinia Kadıini - jaskinia oddalona o 15 km na północny wschód od tureckiego miasta Alanya. Położona jest w miejscowości Çatak. Jej wnętrze zdobią trzy razy większe stalaktyty i stalagmity od tych w Jaskini Damlataş w centrum Alanyi. Po badaniach w 1957 roku odkryto szkielety ludzkie oraz inne pozostałości świadczące o tym, iż była to pierwsza osada Alanyi pochodząca sprzed 20 tysięcy lat. 
W chwili obecnej (2009 rok) Jaskinia Kadiini nie jest jeszcze otwarta dla zwiedzających.

</doc>
<doc id="1757466" url="https://pl.wikipedia.org/wiki?curid=1757466" title="Rynkowo Wiadukt">
Rynkowo Wiadukt

Rynkowo Wiadukt – przystanek kolejowy, położony w granicach miasta Bydgoszcz, ok. 3,5 km na północ od centrum.
W roku 2018 przeprowadzono wymianę nawierzchni peronu.
W roku 2017 przystanek obsługiwał 50–99 pasażerów na dobę.

</doc>
<doc id="1757467" url="https://pl.wikipedia.org/wiki?curid=1757467" title="Torpeda Mark 24 Tigerfish">
Torpeda Mark 24 Tigerfish

Mark 24 Tigerfish – brytyjska torpeda ciężka, przeznaczona do zwalczania jednostek nawodnych i podwodnych, pozostająca w służbie Royal Navy w latach 1979-2004. Zastąpiona została przez torpedę Spearfish.
Mark 24 Tigerfish przedstawiana jest jako przykład nieudanych konstrukcji o wysokiej awaryjności. Torpeda opracowana w programie badawczo-konstrukcyjnym o wartości 1,6 miliarda funtów, nigdy nie udowodniła swojej wysokiej wartości bojowej. Wczesne zaś wersje tej konstrukcji, cechował wskaźnik awaryjności przekraczający 75%. Z tego też powodu w trakcie wojny o Falklandy, brytyjski okręt podwodny HMS Conqueror nie zdecydował się na ich użycie, torpedując i zatapiając argentyński krążownik ARA General Belgrano za pomocą starych torped Mark VIII mod 4.

</doc>
<doc id="1757468" url="https://pl.wikipedia.org/wiki?curid=1757468" title="Javorniki">
Javorniki

Javorniki - masyw górski w Górach Dynarskich. Leży w Słowenii. Najwyższym szczytem jest Veliki Javornik, który osiąga wysokość 1268 m.
Szczyty:

</doc>
<doc id="1757469" url="https://pl.wikipedia.org/wiki?curid=1757469" title="Oprawca Żab">
Oprawca Żab

Oprawca Żab – w Zielone Święta, jedna z postaci w orszaku Zielonego Króla, obok Sędziego i Herolda. Kat-Błazen, który w czasie ceremonii wiesza na szubienicy żaby. Ma stary, zardzewiały miecz i dosiada nędznej szkapy. W innej wersji tego obrzędu Król, w udawanym procesie, wydaje wyrok na żabę, która zostaje ścięta przez Oprawcę.
Różne wariacje tej ceremonii występowały w krajach niemieckojęzycznych, m.in. w okolicach Pilzna i Plas. W Pilźnie ścinano żabę z cukru, którą następnie zjadano.
Sir James George Frazer pisze o obrzędowym zabijaniu żab jako o europejskim sposobie na sprowadzanie deszczu.

</doc>
<doc id="1757472" url="https://pl.wikipedia.org/wiki?curid=1757472" title="Veliki Javornik">
Veliki Javornik

Veliki Javornik – szczyt w masywie Javorniki w Górach Dynarskich. Leży w Słowenii, blisko granicy z Chorwacją. Jest to najwyższy szczyt masywu Javorniki.

</doc>
<doc id="1757474" url="https://pl.wikipedia.org/wiki?curid=1757474" title="Tarmaszirin">
Tarmaszirin

Tarmaszirin (albo Ala ad-Din Muhammad) (ur. ok. 1294 - zm. 1334) – chan z rodu Czagataidów, panujący w latach 1331 do 1334.
Był synem Duwy (ok. 1282 - 1307) i ostatnim z szeregu jego potomków, który objął władzę w chanacie. Od roku 1326 zarządzał Ghazną (dzis. Ghazni) w imieniu swojego brata, chana Kebeka (ok. 1320 - 1327). W celu przeciwdziałania zamierzonej przez Tarmaszirina inwazji Chorasanu w roku 1326 zaatakowały go wojska Ilchanatu pod dowództwem Hasana-i Czobana. W bitwie z nimi Tarmaszarin poniósł klęskę, jednak pod koniec roku armia Ilchanidów wycofała się. Ta porażka wydatnie ograniczyła jednak możliwości Tarmaszirina w walce o tron i po śmierci Kebeka w roku 1327 jego następcą został inny syn Duwy, Eldżigedej (1327 - 1330). W trakcie jego panowania Tarmaszirin pozostał we wschodniej części chanatu - jego bazą był wówczas najprawdopodobniej Termez. W roku 1328/1329 przedsięwziął on wyprawę na Indie, podczas której udało mu się spustoszyć centralne prowincje Sułtanatu Delhijskiego pod nieobecność zajętego tłumieniem buntów w Multanie i Sindhie Muhammada Tughlaka (1325 - 1351). Następcą Eldżigedeja został jednak nie Tarmaszarin, a Döre Temür (1330 - 1331). Dopiero po nim, gdzieś w połowie 1331 roku, Tarmaszirin objął władzę, przy czym okoliczności jej przejęcia nie są jasne.
Sądząc z jego imienia Tarmaszirin z początku był buddystą. Jednak gdzieś koło roku 1329 przeszedł na islam, i tym samym po objęciu władzy został pierwszym po Mubarak Szahu (1266) muzułmaninem rządzącym chanatem Czagataidów. Po konwersji przyjął imię Ala ad-Din Muhammad. Według Ibn Battuty, który osobiście spotkał się z chanem, był on bardzo gorliwym muzułmaninem. Wzywał on do nawrócenia swoich dowódców i żołnierzy i faworyzował współwyznawców, a także nakazał publiczne odprawianie modłów. Zmiana wyznania wpłynęła także na wyraźnie lepsze od poprzedników traktowanie muzułmańskich poddanych. Zakazał on armii rabowania ludności, a współczesne źródła podkreślają jego sprawiedliwość. Konwersja na islam pozwoliła mu także nawiązać przyjazne stosunki z Muhammadem Tughlakiem i uniknąć planowanej przez niego odwetowej inwazji. Tarmaszirin miał także wprowadzić szari'at, co jednak prowadziło do konfliktu z jasą, do której przestrzegania było przywiązanych wielu koczowników chanatu. Podobno miał on także nakazać Mongołom uprawianie ziemi. Opozycję wobec chana cały czas podsycali potomkowie jego wcześniej panujących braci. Według Ibn Battuty Buzan (1334), syn Döre Temüra, oskarżył Tarmaszirina o złamanie jasy poprzez nie odbycie tzw. "toju", corocznego zebrania plemiennej arystokracji, które miało prawo zdetronizować chana, i nieodwiedzenie przez cały okres panowania Ałmałyku nad rzeką Ili, tradycyjnej stolicy Czagataidów. Wydaje się, że faktycznie przez całe swoje panowanie Tarmaszirin pozostawał na zachodzie chanatu, bardziej zurbanizowanym i zislamizowanym. Buzana poparli dowódcy ze wschodniej części chanatu. Tarmaszirin próbował uciekać do Ghazny, jednak został schwytany i zabity wiosną lub latem 1334 roku w pobliżu Keszu (dzis. Shahrisabz) lub Nachszabu (dzis. Nur Ata). Pochowany został albo w Nachszabie, albo w jednej z wiosek w pobliżu Samarkandy.

</doc>
<doc id="1757475" url="https://pl.wikipedia.org/wiki?curid=1757475" title="Aleksander Doba">
Aleksander Doba

Aleksander Ludwik Doba (ur. 9 września 1946 w Swarzędzu, zm. 22 lutego 2021 na Kilimandżaro w Tanzanii) – polski inżynier, podróżnik i kajakarz.
W plebiscycie „National Geographic” zdobył tytuł „Podróżnika Roku 2015”. Jako pierwszy człowiek w historii samotnie przepłynął kajakiem Ocean Atlantycki z kontynentu na kontynent (z Afryki do Ameryki Południowej), wyłącznie dzięki sile mięśni. Opłynął kajakiem Morze Bałtyckie i Bajkał. Również jako pierwszy przepłynął wzdłuż polskiej morskiej granicy z Polic do Elbląga oraz Polskę po przekątnej z Przemyśla do Świnoujścia. Dwukrotny złoty, srebrny i brązowy medalista Otwartych Akademickich Mistrzostw Polski w kajakarstwie górskim. 24 lutego 2015 został honorowym obywatelem Swarzędza. Zmarł tuż po zdobyciu najwyższego szczytu Afryki – Uhuru na wulkanie Kibo (Kilimandżaro).
Życiorys.
Syn Wincentego i Eugenii. Dzieciństwo spędził w Swarzędzu. Ukończył Politechnikę Poznańską z tytułem inżyniera mechanika. Od lat 70. XX wieku mieszkał w Policach, gdzie pracował w Zakładach Chemicznych Police. Miał żonę Gabrielę, dwóch synów oraz wnuczki. 
Zmarł 22 lutego 2021 tracąc przytomność tuż po zdobyciu szczytu Uhuru na wulkanie Kibo na Kilimandżaro. Według różnych wersji śmierć nastąpiła wskutek obrzęku płuc wywołanego chorobą wysokościową lub z przyczyn naturalnych. 10 marca 2021 po mszy w kościele św. Kazimierza Królewicza został pochowany na cmentarzu komunalnym przy ul. Tanowskiej w Policach. Był ateistą.
Wyczyny kajakowe.
Turystykę kajakową zaczął uprawiać od 1980 roku, mieszkając w Policach, w Klubie Kajakowym „Alchemik” Police oraz Akademickim Klubie Turystyki Kajakowej „Pluskon” w Szczecinie.
Działalność polityczna.
W wyborach samorządowych w 2014 roku bezskutecznie kandydował do sejmiku województwa zachodniopomorskiego z listy komitetu Bezpartyjni Pomorze Zachodnie. W wyborach prezydenckich w 2015 roku został członkiem honorowego komitetu poparcia Bronisława Komorowskiego. W wyborach samorządowych w 2018 roku uzyskał mandat radnego sejmiku województwa zachodniopomorskiego zdobywając 9,2 tysiąca głosów, najwięcej spośród bezpartyjnych kandydatów, jednak 16 listopada tego samego roku zrezygnował z pełnienia tej funkcji.
W 2020 został członkiem lokalnego komitetu poparcia Rafała Trzaskowskiego w wyborach prezydenckich.
Upamiętnienie.
Aleksander Doba ma tablicę upamiętniającą na Kilimandżaro. Tablica została umieszczona na przełęczy Stella Point (5756 m n.p.m.), tuż pod szczytem; zamontowali ją podróżnicy pod przewodnictwem Karola Adamskiego i Jerzego Kostrzewy.
26 lutego 2021, w rezultacie obrad kapituły Nagród Żeglarskich, nagrodę specjalną, która przyznawana jest osobie, organizacji lub instytucji za działalność związaną z żeglarstwem, wodą lub marynistyką, niekwalifikującej się do żadnej z pozostałych nagród, nazwano imieniem Aleksandra Doby. Na Skwerze Wielkich Polaków w Parku Solidarności w Policach ma stanąć obelisk poświęcony Aleksandrowi Dobie – odsłonięcie zaplanowano na 9 września, w 75 urodziny podróżnika. Po zakończeniu projektu „Rozbudowa terenów rekreacyjnych nad Łarpią” ten światowej sławy podróżnik ma być upamiętniony także nad wodą.
Został patronem Zespołu Placówek Oświatowych i Szkoły Podstawowej w Iwięcinie, Morskiej Szkoły Podstawowej w Gdańsku oraz Szkoły Podstawowej nr 2 w Zalasewie.

</doc>
<doc id="1757476" url="https://pl.wikipedia.org/wiki?curid=1757476" title="Jaskinia Hasbahçe">
Jaskinia Hasbahçe

Jaskinia Hasbahçe – jaskinia zlokalizowana w odległości 4 km od centrum tureckiego miasta Alanya, w dzielnicy Hasbahçe, a dokładnie w Inisdibi. Jaskinia ta jest cztery razy większa od Jaskini Damlataş w centrum Alanyi. W jej wnętrzu nie były prowadzone żadne badania, z tego powodu nie można ocenić jej wieku. Ze względu na niską temperaturę panującą w grocie, wykorzystywana jest jako magazyn do przechowywania przetworów.
W chwili obecnej (2009 rok) nie jest otwarta dla zwiedzających.

</doc>
<doc id="1757479" url="https://pl.wikipedia.org/wiki?curid=1757479" title="Koło cierne">
Koło cierne

Koło cierne – element przekładni ciernej, koło walcowe lub stożkowe o powierzchni roboczej pokrytej okładziną cierną o wysokim współczynniku tarcia.
Przykładem popularnego zastosowania koła ciernego był silnik Gnom do roweru, z którego napęd przekazywany był na przednie koło roweru za pomocą dociskanej do opony koła rolki – koła ciernego walcowego. Okładziną cierną koła współpracującego była w tym przypadku opona.

</doc>
<doc id="1757487" url="https://pl.wikipedia.org/wiki?curid=1757487" title="Serhij Tkaczenko">
Serhij Tkaczenko

Serhij Wiktorowycz Tkaczenko, ukr. Сергій Вікторович Ткаченко (ur. 10 lutego 1979 w Odessie, Ukraińska SRR) – ukraiński piłkarz grający na pozycji pomocnika, reprezentant Ukrainy.
Kariera piłkarska.
Kariera klubowa.
Wychowanek SDJuSzOR Czornomoreć Odessa. W 1996 rozpoczął karierę piłkarską w SK Odessa, skąd w następnym sezonie przeniósł się do Czornomorca Odessa. Od 1999 występował w CSKA Kijów, a potem kiedy klub przekazał swoje miejsce w najwyższej lidze i piłkarzy w Arsenale Kijów, i z powrotem w CSKA. W 2002 został piłkarzem Metałurha Donieck, skąd w 2006 zaproszony do Szachtara Donieck. Nie potrafił przebić się do podstawowego składu, dlatego był wypożyczony do Czornomorca Odessa i Metałurha Donieck. W czerwcu 2008 Metałurh wykupił kontrakt piłkarza od Szachtara. Latem 2011 przeszedł do FK Odessa, w którym jesienią był zmuszony zakończyć karierę piłkarską z przyczyn zdrowotnych.
Kariera reprezentacyjna.
20 sierpnia 2003 roku debiutował w narodowej reprezentacji Ukrainy w przegranym 0:2 meczu towarzyskim z Rumunią. Łącznie rozegrał 4 gry reprezentacyjne.

</doc>
<doc id="1757490" url="https://pl.wikipedia.org/wiki?curid=1757490" title="Pro memoria. Prusak w Polsce">
Pro memoria. Prusak w Polsce

Pro memoria. Prusak w Polsce – cykl graficzny autorstwa Józefa Rapackiego wykonany techniką litografii, wydany w latach ok. 1915-1918 nakładem Tygodnika Ilustrowanego. 
Cykl obejmuje 20 litografii o wymiarach 35 na 46 cm, sygnowanych podpisem "Józef Rapacki" w dolnej części ilustracji, opatrzonych w ironiczne tytuły podane zawsze na prawym marginesie w pobliżu sygnatury wpisanej w obraz. Przyczyną powstania cyklu była działalność okupacyjnych władz niemieckich podczas I wojny światowej na zajętym terytorium Cesarstwa Rosyjskiego. Ironia i gorzki humor grafik Rapackiego odegrały niemałą rolę propagandową, zwłaszcza w okresie powstań śląskich i plebiscytów.
Cykl otwiera grafika Piąty listopada 1916 roku przedstawiająca w części centralnej niewiastę symbolizującą Polskę w powłóczystych szatach, z zakneblowanymi ustami i potężnymi kajdanami na rękach; personifikacja Polski przypominająca przedstawienia ikonograficzne królowej Jadwigi Andegaweńskiej ma na głowie koronę nawiązującą do koron średniowiecznych, na szyi zaś ma powieszoną tabliczkę z wyobrażeniem jednogłowego orła w koronie, nad którym widnieje napis "Pass" (niem. paszport). Po bokach niewiasty stoją (nieco cofnięci) dwaj żołnierze pruscy z pistoletami i pudełkami na naboje przypiętymi do pasów oraz z krzyżami żelaznymi na piersi. Grupa stoi na tle muru z nieotynkowanej cegły, na którym (za niewiastą) wisi obwieszczenie z napisem "Proklamacya Królestwa Polskiego" w nagłówku. 
Kolejne przedstawienie w cyklu nosi tytuł Chleba naszego powszedniego i przedstawia ubogą warszawiankę z małym dzieckiem uczepionym spódnicy oraz dwóch żołnierzy niemieckich. Kobieta (ubranie sugeruje pochodzenie robotnicze) płacze, gdyż żołnierz niemiecki wydarł jej bochenek chleba. Scena ma miejsce przed oknem, nad którym widnieje napis "Warschau" i poniżej "Wiener Bahnhof". Zarówno "Chleba naszego powszedniego" jak i kolejna w cyklu "Piramida zwycięstwa" odnoszą się do zabierania żywności Polakom przez armię niemiecką. 
Piramida zwycięstwa przedstawia żołnierza niemieckiego leżącego na stosie artykułów żywnościowych z rekwizycji palącego papierosa. Żywność jest zapakowana w butle szklane, worki i drewniane skrzynie. Opakowania są w większości podpisane i zawierają między innymi: mąkę, ryż, kawę, herbatę, olej, oliwę i lukier – zwraca uwagę bardzo duża ilość używek w zabieranych towarach.
Litografia Nie było ich, był las jest komentarzem i ilustracją rabunkowego gospodarowania zasobami naturalnymi ziem polskich przez okupacyjne władze niemieckie. Grafika przedstawia na pierwszym planie dwóch żołnierzy niemieckich, z których starszy rangą wydaje młodszemu rozkazy dotyczące transportów drewna z wycinki polskich lasów. Na drugim i trzecim planie widoczni są czterej inni żołnierze pracujący przy transporcie ściętych pni, w dali zaś widać pociąg towarowy, na wagony którego ładowane są bale drewniane przeznaczone do wywózki.
W kilku grafikach Rapacki odniósł się do wprowadzonego przez okupanta obowiązku posiadania paszportu i bardzo częstych rewizji przeprowadzanych przez wojsko niemieckie; Podróż po własnym kraju przedstawia wnętrze przedziału kolejowego wypełnionego podróżnymi, w którym żołnierz niemiecki przeprowadza rewizję bagażu oraz kontrolę paszportową.
Niemniej uwagi poświęcił Rapacki problemowi ograbiania przez armię okupacyjną kościołów oraz licznym profanacjom; grafika Wieczorem w niedzielę przy wiejskim kościele przedstawia moment wywożenia na lawecie przez Niemca dzwonu z prowincjonalnego kościoła. Scena ma miejsce przed kościelną bramą, w tle widoczne są drewniany kościół i zbudowana z tego samego budulca dzwonnica, o którą oparta jest drabina. Wywożeniu dzwonu przyglądają się bezsilnie ksiądz i wieśniak. 
Po pracy – spoczynek ukazuje zachowanie niemieckich żołnierzy w jednym z polskich kościołów. W centralnej części grafiki Prusacy grają w karty, obok jeden z nich śpi na kościelnej posadzce, w głębi na tle ołtarzy i obrazu Hodigitrii inni żołnierze dyskutują.
Inne grafiki z cyklu to między innymi: Bohaterowie (cztery głowy żołnierzy niemieckich), Przyjazd do wolnej stolicy (rewizja bagażu), Ciało, dusza i paszport z fotografią oraz Ziarno na siew dla Niemiec.
Litografie z cyklu "Pro memoria. Prusak w Polsce" odróżniają się stylem od słynnego cyklu "Z dawnej i niedawnej Warszawy. Album typów ulicznych". O ile typy uliczne naśladują styl rysunku ołówkiem "Pro memoria..." przypomina bardziej rysunki tuszem, pozbawione bogatych efektów światłocieniowych, robione za pomocą grubej, wyraźnej kreski.

</doc>
<doc id="1757491" url="https://pl.wikipedia.org/wiki?curid=1757491" title="Prawo Charlesa">
Prawo Charlesa



</doc>
<doc id="1757492" url="https://pl.wikipedia.org/wiki?curid=1757492" title="Jatznick">
Jatznick

Jatznick – miejscowość i gmina we wschodniej części kraju związkowego Meklemburgia-Pomorze Przednie, w powiecie Vorpommern-Greifswald, wchodzi w skład Związku Gmin Uecker-Randow-Tal z siedzibą w stolicy powiatu mieście Pasewalk.
Toponimia.
Nazwa, zapisana w 1490 roku w formie "Jatzenik" ("*Jasenik") ma pochodzenie słowiańskie, z połabskiego "*jasen" „jesion”. Tłumaczona na język polski jako "Jasiennik".
Geografia.
Jatznick ze swoją przekraczającą 2 000 mieszkańców populacją, jest największą gminą ze wszystkich podlegających Związkowi Gmin Uecker-Randow-Tal. 
Miejscowość leży na północno-wschodnim krańcu tzw. "Północnych Wysokich Pleców", czyli moreny czołowej. Morena ta ciągnie się na zachód od miasta jeszcze przez 25 km. i wznosi się na wysokość 153 m n.p.m. w rejonie Brohmer Berge.
Na północ i na wschód od Jatznicka krajobraz staje się bardziej płaski: od Puszczy Wkrzańskiej, przez Zalew Szczeciński, aż do Friedländer Große Wiese. Koło Waldeshöhe znajduje się Aalsee, największe jezioro regionu, którego powierzchnia wynosi 0,8 hektara.
Podział administracyjny.
Części gminy "(Ortsteil)":
Historia.
Pierwsza pisemna wzmianka o Jatznicku jako miejscu pochodzi z 1345 r. Początkowo miejsce to było zamieszkane przez Słowian.
1 stycznia 2012 do gminy przyłączono gminy Blumenhagen oraz Klein Luckow, które stały się jednocześnie jej częściami "(Ortsteil)".
Polityka.
Współpraca.
Miejscowość partnerska:
Kultura i zabytki.
Największą atrakcją Jatznicka jest ogród dendrologiczny.
Gospodarka i Infrastruktura.
Na obszarze gminy Jatznick rozwija się głównie rolnictwo oraz przemysł drzewny.
Komunikacja.
Jatznick leży przy drodze krajowej B109 z Pasewalku do Anklam oraz na trasie linii kolejowej Berlin–Stralsund. W odległości 20 km od gminy przebiega także autostarda A20. Od 1884 r. Jatznick posiada także kolejowe połączenie z Ueckermünde.

</doc>
<doc id="1757493" url="https://pl.wikipedia.org/wiki?curid=1757493" title="Manuel Uribe">
Manuel Uribe

Manuel Uribe (ur. 11 czerwca 1965 w Monterrey, zm. 26 maja 2014) – z zawodu mechanik, mieszkaniec Monterrey w Meksyku, jeden z najcięższych ludzi w historii medycyny (według podawanych przezeń danych najwyższa jego masa przekraczała 580 kg, według innych źródeł osiągnął nawet 597 kg).
Z otyłością zmagał się już od wczesnej młodości: jako dziewiętnastolatek ważył ponad 120 kg, dwukrotnie potem przeszedł abdominoplastykę (w 1996 i 2000). 
W styczniu 2006, ważąc około 560 kg, zwrócił się poprzez meksykańską telewizję z apelem o pomoc w przywróceniu normalnej masy. Dzięki pomocy dietetyków w ciągu dwóch następnych lat udało mu się zredukować masę do około 360 kg w październiku 2008 roku; wówczas, 26 października, Manuel Uribe ożenił się ze swoją przyjaciółką z lat młodości Claudią (fryzjerka), choć nadal – od 2001 roku – nie był w stanie opuścić swego łóżka. W lutym 2012 roku ważył 200 kg.
Manuel Uribe cieszył się zainteresowaniem mediów, na kanwie jego walki z otyłością zrealizowane zostały m.in. filmy dla Discovery Channel.

</doc>
<doc id="1757495" url="https://pl.wikipedia.org/wiki?curid=1757495" title="34. Festiwal Polskich Filmów Fabularnych w Gdyni">
34. Festiwal Polskich Filmów Fabularnych w Gdyni

34. Festiwal Polskich Filmów Fabularnych 2009 w Gdyni – odbył się w dniach 14-19 września 2009 roku.
Filmy startujące w konkursach.
Panorama kina polskiego.
W ramach pokazu „Panorama kina polskiego” prezentowano następujące filmy:

</doc>
<doc id="1757497" url="https://pl.wikipedia.org/wiki?curid=1757497" title="Ronnie Wood">
Ronnie Wood



</doc>
<doc id="1757498" url="https://pl.wikipedia.org/wiki?curid=1757498" title="Ángel Dealbert Ibáñez">
Ángel Dealbert Ibáñez

Ángel Dealbert Ibañez (ur. 1 stycznia 1983 w Castellón de la Plana) - hiszpański piłkarz grający na pozycji obrońcy, obecnie występujący w drużynie CD Lugo.
Kariera zawodnicza.
Ángel Dealbert jesty wychowankiem CD Castellón. W sezonie 2001/02 występował w drużynie rezerw tego klubu w Tercera División. W meczu przeciwko Benidorm CD, rozegranym 20 kwietnia 2002 roku zadebiutował w pierwszej drużynie CD Castellón, grającej wtedy w Segunda División B.
W kolejnych latach stał się podstawowym obrońcą swojego zespołu, jednak dopiero w sezonie 2004/05 CD Castellón awansowało do Segunda División, eliminując w barażach Universidad de las Palmas i Zamora CF.
Przez cztery sezony występów CD Castellón w Segunda División wraz z Pepe Morą tworzył podstawową parę środkowych obrońców swojego klubu. Po wypełnieniu kontraktu przeszedł do pierwszoligowej Valencii na zasadzie wolnego transferu.
W Primera División zadebiutował 30 sierpnia 2009 roku w wygranym meczu z Sevillą.

</doc>
<doc id="1757499" url="https://pl.wikipedia.org/wiki?curid=1757499" title="Gnojnice (Ukraina)">
Gnojnice (Ukraina)

Gnojnice (ukr. Глиниці) – wieś na Ukrainie, w rejonie jaworowskim obwodu lwowskiego. Leżą na Płaskowyżu Tarnogrodzkim. Liczą 1375 mieszkańców.
Historia.
Wieś szlachecka Gnoinice, własność Fredrów, położona była w 1589 roku w ziemi przemyskiej województwa ruskiego.
Dawniej wieś w powiecie jaworowskim. Pod koniec XIX grupa domów nosiła nazwę Kopanie. W latach 1920-1934 Gnojnice stanowiły gminę jednostkową w powiecie jaworowskim w woj. lwowskim w Polsce. 1 sierpnia 1934 roku w związku z reformą scaleniową Gnojnice weszły w skład nowo utworzonej zbiorowej gminy Gnojnice w powiecie jaworowskim. Po wojnie zostały odłączone od Polski i włączone w struktury Ukraińskiej SRR.

</doc>
<doc id="1757500" url="https://pl.wikipedia.org/wiki?curid=1757500" title="Ożomla">
Ożomla

Ożomla (ukr. Віжомля, "Wiżomla") – wieś na Ukrainie w obwodzie lwowskim, w rejonie jaworowskim. Leży na Płaskowyżu Tarnogrodzkim. Liczy 1255 mieszkańców.
Historia.
Założona w 1440. Wieś szlachecka Ozomla, własność Stadnickich, położona była w roku 1589 w ziemi przemyskiej województwa ruskiego. 1920–1934 Ożomla i Mała Ożomla (do 26 września 1924 "Schumlau") stanowiły gminy jednostkowe w powiecie jaworowskim w woj. lwowskim. 1 sierpnia 1934 w związku z reformą scaleniową Ożomla weszła w skład nowo utworzonej zbiorowej gminy Ożomla Mała w powiecie jaworowskim. 
W 1938 ukończono budowę Domu Strzeleckiego w Ożomli. W lipcu 1939 r. w Społecznym Obozie Legii Akademickiej w Ożomli, budującym szkołę i drogi, udział wziął Karol Wojtyła, wówczas student Uniwersytetu Jagiellońskiego.
We wrześniu 1939 rozegrała się bitwa pod Jaworowem. Pod okupacją niemiecką w Polsce siedziba wiejskiej gminy Ożomla. W latach 1940 - 1944 z rąk nacjonalistów ukraińskich zginęło 84 mieszkańców. Po II wojnie światowej wieś znalazła się w ZSRR.

</doc>
<doc id="1757502" url="https://pl.wikipedia.org/wiki?curid=1757502" title="Ożomla Mała">
Ożomla Mała



</doc>
<doc id="1757504" url="https://pl.wikipedia.org/wiki?curid=1757504" title="Wierzbiany">
Wierzbiany

Wierzbiany (ukr. Вербляни) – wieś na Ukrainie w obwodzie lwowskim, w rejonie jaworowskim. Miejscowość leży na Płaskowyżu Tarnogrodzkim. Wierzbiany liczą 615 mieszkańców.
Historia.
1920–1934 Wierzbiany stanowiły gminę jednostkową w powiecie jaworowskim w woj. lwowskim. 1 sierpnia 1934 roku w związku z reformą scaleniową Wierzbiany weszły w skład nowo utworzonej zbiorowej gminy Wierzbiany w powiecie jaworowskim. Po wojnie znalazły się w ZSRR.

</doc>
<doc id="1757505" url="https://pl.wikipedia.org/wiki?curid=1757505" title="Young Chung Chien">
Young Chung Chien



</doc>
<doc id="1757508" url="https://pl.wikipedia.org/wiki?curid=1757508" title="Jaskinia Korsanlar w Alanyi">
Jaskinia Korsanlar w Alanyi

Jaskinia Korsanlar (tur. "Korsanlar Mağarası" – "Jaskinia Piracka") – grota morska zlokalizowana po wschodniej stronie półwyspu, na którym znajduje się średniowieczna twierdza w tureckim mieście Alanya. Wejście do niej ma 10 m szerokości oraz 6 m wysokości. Mniejszymi łódkami udaje się wpłynąć do środka, zaś z większych można się dostać wpław w czasie postoju. 
Jedna z legend mówi, iż z tej jaskini prowadziło potajemne przejście do twierdzy, gdzie średniowieczni piraci znosili swe skarby.

</doc>
<doc id="1757512" url="https://pl.wikipedia.org/wiki?curid=1757512" title="Zakrzewo Złotowskie">
Zakrzewo Złotowskie

Zakrzewo Złotowskie – przystanek kolejowy, położony w Zakrzewie na skraju północnej Wielkopolski. Stacja znajduje się przy strategicznie ważnej do 1945 roku magistrali kolejowej Berlin-Królewiec (tzw. Ostbahn).
W roku 2017 przystanek obsługiwał 100–149 pasażerów na dobę.
Stacja w kulturze.
Corocznie, począwszy od 1993 roku, organizowany jest Blues Express – impreza muzyczna związana z bluesem, której stałym elementem jest przejazd nawiązującym do tradycji bluesa pociągiem, prowadzonym przez parowóz, z Poznania do Zakrzewa. W trakcie podróży oraz na stacjach występują zespoły muzyczne. Koncert finałowy odbywa się w Zakrzewie nad jeziorem Proboszczowskim.

</doc>
<doc id="1757515" url="https://pl.wikipedia.org/wiki?curid=1757515" title="Bolesław Olszewicz">
Bolesław Olszewicz

Bolesław Henryk Olszewicz (ur. 5 stycznia 1893 w Warszawie, zm. 24 stycznia 1972 we Wrocławiu) – polski geograf, bibliotekarz, historyk geografii i kartografii. Profesor Uniwersytetu Wrocławskiego i członek Międzynarodowej Akademii Historii Nauki w Paryżu.
Rodzina.
Pochodził z rodziny wyznania ewangelicko-reformowanego o korzeniach żydowskich, jako syn prywatnego przedsiębiorcy Adolfa (zm.1900) i Reginy ze Zweigbaumów (zm.1922) ; rodzice przyjęli wyznanie ewangelickie w roku 1887. Jego starszym bratem był Wacław Olszewicz, a siostra Wanda wyszła za dyplomatę Kazimierza Reychmana.
Był trzykrotnie żonaty: Jego drugą żoną była poślubiona w 1916 roku w Warszawie w kościele Św. Aleksandra Bronisława Nieporowską, z którą się rozwiódł. Jego trzecią żoną (od 1926 roku) była aktorka Zofia z Rozwadowskich (1894-1973). Był bezdzietny. 
Młodość.
Nauki pobierał w gimnazjum gen. Pawła Chrzanowskiego w Warszawie, a następnie w szkołach w Lozannie i Genewie. Należał do patriotycznego „Zet”. Jako gimnazjalista opublikował (w warszawskim czasopiśmie „Ziemia”) swój pierwszy artykuł: "Pierwsze wiadomości o odkryciu Ameryki w literaturze polskiej".
W latach 1910–1913 studiował na paryskiej Sorbonie geografię i historię, uzupełniając edukację w Szkole Nauk Politycznych. W roku 1913 – wobec odmowy przedłużenia paszportu przez władze carskie – musiał powrócić do kraju nie kończąc studiów.
W Warszawie wstąpił do grupy założycielskiej Związku Bibliotekarzy Polskich, który ostatecznie powstał w roku 1917.
Od wojny do wojny.
Był jednym z założycieli Polskiego Towarzystwa Geograficznego i członkiem jego zarządu w latach 1918–1925. Był aktywnym członkiem Towarzystwa Miłośników Historii i Polskiego Towarzystwa Ludoznawczego. W latach 1918–1921 był starszym asystentem w katedrze geografii Uniwersytetu Warszawskiego.
Podczas wojny bolszewickiej pełnił służbę w Wojsku Polskim zajmując się badaniami nad dziejami kartografii wojskowej w departamencie naukowym Ministerstwa Spraw Wojskowych. Był organizatorem działu kartograficznego Centralnej Biblioteki Wojskowej i jego kierownikiem. Uczestniczył w pracach polskiej delegacji przy Mieszanej Komisji Reewakuacyjnej i Specjalnej w Moskwie mając udział w odzyskaniu przez Polskę wielu cennych zbiorów. W roku 1919 ukazała się – w zeszytach wydawnictwa „Bellona” – "Polska kartografia wojskowa" Olszewicza, obejmująca okres od początku XV wieku po powstanie styczniowe.
W roku 1926 został wykładowcą historii handlu i geografii politycznej w Wyższej Szkole Handlowej w Poznaniu, jednocześnie kierując, do 1931, biblioteką WSH. W latach 1931–1933 pracował w Bibliotece Narodowej w Warszawie, gdzie opracowywał zbiory kartograficzne. Był encyklopedystą. Został wymieniony w gronie edytorów trzytomowej Podręcznej encyklopedii handlowej wydanej w 1931 w Poznaniu.
W roku 1933 doktoryzował się na Uniwersytecie Poznańskim, a w marcu tego samego roku został kustoszem Biblioteki Uniwersytetu Warszawskiego, gdzie pracował do wybuchu wojny we wrześniu roku 1939.
Podczas okupacji nie miał stałego zajęcia. Utrzymywał się z oszczędności i sprzedaży książek. Współpracował z tajnymi placówkami naukowymi, pracując jednocześnie nad przyszłymi publikacjami, jednak cała biblioteka domowa Olszewicza (ul. Kielecka 34) spłonęła podczas powstania warszawskiego. On sam został deportowany z Warszawy do Miechowa. Tam 16 stycznia 1945 roku doczekał końca okupacji.
We Wrocławiu.
W roku 1945 wykładał historię na Uniwersytecie Jagiellońskim, ale już w styczniu 1946 skierowany został do Wrocławia, gdzie objął katedrę geografii historycznej powstającego uniwersytetu. Uzyskał stopień profesora nadzwyczajnego; profesorem zwyczajnym został dopiero w roku 1958.
W latach 1953–1969 kierował Pracownią Historii Geografii i Kartografii Instytutu Geografii PAN we Wrocławiu. Współzałożyciel Polskiego Towarzystwa Geograficznego. W 1957 otrzymał Członkostwo Honorowe PTG.
Był organizatorem działalności naukowej związanej z Ziemiami Odzyskanymi, wybitnym dydaktykiem (11 przewodów doktorskich w dziedzinie geografii) i społecznikiem. Część swoich bogatych zbiorów przekazał Bibliotece Ossolineum.
Zmarł nagle na atak serca. Pochowany został na Cmentarzu Ewangelicko-Reformowanym w Warszawie (kwatera I-I-1).

</doc>
<doc id="1757520" url="https://pl.wikipedia.org/wiki?curid=1757520" title="Park Narodowy Iriomote-Ishigaki">
Park Narodowy Iriomote-Ishigaki

 – park narodowy w Japonii, w prefekturze Okinawa, utworzony 15 maja 1972 roku. Znajduje się na wyspach archipelagu Yaeyama. Okoliczne obszary morskie zostały również wyznaczone jako obszar PN Iriomote. 
W sierpniu 2007 r. park został rozszerzony o wyspy Ishigaki i obecnie jego powierzchnia lądowa wynosi 21,958 ha. 
Park znany jest jako siedlisko dzikich kotów (Kot z Iriomote).

</doc>
<doc id="1757521" url="https://pl.wikipedia.org/wiki?curid=1757521" title="Starzawa (Ukraina)">
Starzawa (Ukraina)



</doc>
<doc id="1757522" url="https://pl.wikipedia.org/wiki?curid=1757522" title="Wang Xizhi">
Wang Xizhi

Wang Xizhi (ur. 303 w Linyi, prow. Shandong, zm. 361; podawane są też daty 307-ok.365) – chiński kaligraf, uznawany za największego mistrza tej sztuki w historii Chin, zwany Mędrcem Kaligrafii (書聖). Jego syn, Wang Xianzhi, był również wybitnym kaligrafem.
Wywodził się z zamożnej rodziny; kaligrafii zaczął się uczyć pod okiem ojca (gubernatora prowincji) mając siedem lat, ale początkowo nie zdradzał wielkich zdolności. Miał jednak wybitną nauczycielkę damę Wei i był niezmiernie wytrwały - jedna z anegdot głosi, że stawek, w którym płukał pędzle po nieustannych ćwiczeniach przybrał w końcu barwę czarną. Stał się najwybitniejszym znawcą stylu "xingshu" oraz wielkim mistrzem "kaishu".
Najsławniejsze dzieło Wang Xizhi to "Przedmowa do rękopisu z Altany Orchidei" ("Lantingji Xu"), zbioru 37 wierszy, zaimprowizowanych podczas zawodów poetyckich podczas przyjęcia w tytułowym pawilonie, w 353 r. "Przedmowa" (także improwizowana) opisuje okoliczności ich powstania.
"Przedmowa" uznana została za najwybitniejsze dzieło chińskiej kaligrafii; napisana jest w stylu "xingshu" (piśmie bieżącym), ceniona ze względu na różnorodność znaków i płynność, z jaką się ze sobą łączą; posiada także wysokie walory literackie. Wangowi nigdy nie udało się odtworzyć płynności oryginału, na którą mógł mieć wpływ fakt, że twórca podczas pisania był nie całkiem trzeźwy. Podobnie jak inne dzieła Wang Xizhi, przetrwała jedynie w kopiach i odbitkach ze stel z rytym tekstem.
Do popularności stylu Wanga przyczynił się fakt, że niezwykle wysoko jego pisma cenił cesarz Tang Taizong, który nie tylko je kolekcjonował (łącznie ok. 2000 dzieł), ale też nakazał swym urzędnikom naśladować styl pisania mistrza. Z "Przedmową", której oryginał nakazał odnaleźć, kazał się pogrzebać
Wang Xizhi był również znany ze swego hobby, jakim była hodowla gęsi.

</doc>
<doc id="1757524" url="https://pl.wikipedia.org/wiki?curid=1757524" title="Zootaxa">
Zootaxa

Zootaxa – recenzowane czasopismo naukowe publikujące prace dotyczące wszystkich obszarów systematyki zoologicznej. Preferowane są obszerne publikacje, takie jak monografie i rewizje. Prace zajmujące od jednej do czterech stron wypełniają luki w numerach zawierających wiele publikacji. Artykuły o długości od czterech do pięćdziesięciu dziewięciu stron wydawane są w obejmującym kilka prac numerze o długości 60, 64, lub 68 stron. Monografie (powyżej 60 stron) są publikowane oddzielnie i otrzymują własny numer ISBN. Do końca 2011 roku wydano 517 monografii lub książek. Od maja 2001 roku do końca 2011 na łamach „Zootaksy” opisano ponad 25 tysięcy nowych taksonów. „Zootaxa” bywa określana jako „megaczasopismo” i „sensacja” w dziedzinie zoologicznych publikacji naukowych. Obecnie jest największym czasopismem dotyczącym taksonomii. Z roku na rok publikowanych jest coraz więcej artykułów i monografii. Średnio blisko 1/5 z nich jest otwarcie dostępna. Impact factor za rok 2014 wynosi 0,906.
Wydania drukowane i internetowe czasopisma publikowane są równolegle. „Zootaxa” jest indeksowana przez Biosis w "Zoological Record" oraz przez Institute for Scientific Information w "Science Citation Index Expanded" i "Current Contents/Agriculture, Biology and Environmental Sciences".

</doc>
<doc id="1757528" url="https://pl.wikipedia.org/wiki?curid=1757528" title="Starzawa (rejon mościski)">
Starzawa (rejon mościski)

Starzawa (ukr. Старява) – wieś na Ukrainie w obwodzie lwowskim, w rejonie mościskim. Leży na Płaskowyżu Tarnogrodzkim, przy polskiej granicy, naprzeciw polskiej Starzawy. Liczy 910 mieszkańców.
Historia.
Wieś starostwa przemyskiego "Starzow" położona była na przełomie XVI i XVII wieku w powiecie przemyskim ziemi przemyskiej województwa ruskiego. W latach 1920–1934 Starzawa stanowiła gminę jednostkową w powiecie mościskim w woj. lwowskim. 1 sierpnia 1934 roku w związku z reformą scaleniową Starzawa weszła w skład nowo utworzonej zbiorowej gminy Małnów w powiecie mościskim. Po wojnie znalazła się w ZSRR.
Nie mylić z pobliską Starzawą w rejonie starosamborskim.

</doc>
<doc id="1757529" url="https://pl.wikipedia.org/wiki?curid=1757529" title="Wilhelm Münzenberg">
Wilhelm Münzenberg



</doc>
<doc id="1757530" url="https://pl.wikipedia.org/wiki?curid=1757530" title="Tomasz Sulej">
Tomasz Sulej

Tomasz Sulej (ur. 6 sierpnia 1974 w Warszawie) – polski paleontolog specjalizujący się w badaniu ewolucji bazalnych archozaurów i płazów z grupy temnospondyli oraz paleontologii triasu; doktor habilitowany nauk biologicznych (2014).
Życiorys.
W 1998 roku na Uniwersytecie Warszawskim uzyskał tytuł magistra ekologii – jego praca magisterska dotyczyła kopalnych płazów. W 2006 roku doktoryzował się w Instytucie Paleobiologii Polskiej Akademii Nauk z osteologii i ewolucji metopozaurów (promotorem pracy magisterskiej i doktorskiej był prof. Jerzy Dzik). W 2005 roku opisał nowy gatunek rauizucha, który nazwał "Teratosaurus silesiacus" – później przemianowany na "Polonosuchus silesiacus" – a w 2010 roku aetozaura "Stagonolepis olenkae". Uczestniczył także w wydobyciu i opisaniu szczątków olbrzymiego dicynodonta i dużego teropoda z górnotriasowych osadów w okolicach Lisowic.
W 2006 roku z Jerzym Dzikiem i Grzegorzem Niedźwiedzkim brał udział w wykopaliskach w górach Karatau w Kazachstanie, skąd badacze ci opisali późnojurajską pióropodobną skamieniałość prawdopodobnie reprezentującą "Praeornis".

</doc>
<doc id="1757534" url="https://pl.wikipedia.org/wiki?curid=1757534" title="Archelon ischyros">
Archelon ischyros



</doc>
<doc id="1757535" url="https://pl.wikipedia.org/wiki?curid=1757535" title="Santorio Santorio">
Santorio Santorio

Santorio Santorio, nazywany także Santorio Santorii, Sanctorius z Padwy (ur. 29 marca 1561 w Koprze, zm. 22 lutego 1636 w Wenecji) – włoski lekarz, fizyk i wynalazca, profesor medycyny na Uniwersytecie w Padwie.
Życiorys.
W 1582 uzyskał stopień doktora medycyny na Uniwersytecie w Padwie. Od 1599 pracował w Wenecji jako lekarz. W latach 1611–1624 zajmował stanowisko profesora.
W dziele opublikowanym w 1612 podał pierwszy opis konstrukcji termometru. Była to bańka wypełniona powietrzem zakończona długą otwartą rurką, której koniec zanurzano w wodzie po ogrzaniu bańki. Poziom wody w rurce po ostygnięciu wskazywał temperaturę. Wynalazł ponadto urządzenia do pomiaru pulsu oraz usuwania kamieni z pęcherza, a także łóżko wodne.
Około 1610 r. skonstruował przyrządy do pośredniego mierzenia (poprzez pomiar parcia hydrodynamicznego) prędkości przepływu wody i powietrza. Przyrząd do mierzenia prędkości wody składał się z płytki zamocowanej na stałe na końcu ramienia i przesuwnego ciężarku.
Swoje wynalazki stosował w praktyce medycznej. Za pomocą skonstruowanej przez siebie wagi przez trzydzieści lat regularnie ważył siebie oraz wszystko, co jadł lub wydalał. Na podstawie tych doświadczeń sfomułował pojęcie „niedostrzegalnego oddychania” mające wyjaśnić różnicę mas, dając podstawy nauce o metabolizmie.

</doc>
<doc id="1757539" url="https://pl.wikipedia.org/wiki?curid=1757539" title="TuS N-Lübbecke">
TuS N-Lübbecke

TuS Nettelstedt Lübbecke; a także TuS N-Lübbecke (pełna nazwa: "Turn- und Sportverein Nettelstedt-Lübbecke e.V.") – niemiecki klub piłki ręcznej mężczyzn z siedzibą w Lübbecke (Nadrenia Północna-Westfalia). Klub powstawał w latach 1912/1945.
Osiągnięcia.
Puchar EHF
Puchar Niemiec

</doc>
<doc id="1757540" url="https://pl.wikipedia.org/wiki?curid=1757540" title="Rolling Thunder Revue">
Rolling Thunder Revue

Rolling Thunder Revue – tournée Boba Dylana przeprowadzone w 1975 r., a potem powtórzone na identycznych zasadach w 1976 r.
Historia tournée.
Pierwszym impulsem do stworzenia jakiejś szczególnej tury koncertowej był projekt wspólnego tournée Phila Ochsa i Boba Dylana. Gdy pod koniec 1973 r. Ochs zorganizował koncert poświęcony Chile, wystąpił na nim także Bob Dylan. Dawni przyjaciele Bob i Phil, byli skłóceni od kilku lat i koncert ten był okazją do pogodzenia. Obaj postanowili zorganizować wspólną trasę koncertową po małych klubach i zebrane pieniądze mieli przeznaczyć na cele charytatywne. Jednak planów tych nie udało się zorganizować z powodu psychicznych problemów Ochsa.
Jak wspomina Robbie Robertson, ostateczna idea podobnego w założeniach tournée pojawiła się już w 1974 r., podczas pierwszego po ośmiu latach tournée artysty z The Band. Chciał po prostu podróżować pociągiem i utworzyć coś na wzór taboru cygańskiego i happeningu. Koncerty miały być otwarte, aby zjawiali by się w tej grupie różni ludzie, którzy robiliby różne rzeczy w różnym czasie.
Ostateczna idea skrystalizowała się wiosną 1975 r., gdy Dylan był na Korsyce. Pociąg zastąpiono karawaną samochodów, autami-domkami kempingowymi, autobusami itp.
Dylan chciał nadać tej turze koncertowej jakąś tajemniczą nazwę. Pod koniec października 1975, gdy grupa miała wyruszyć z Nowego Jorku, artysta wprowadził nazwę Rolling Thunder Revue.
Artysta podał następujące objaśnienie nazwy. Siedział on przed domem rozmyślając o nadchodzącym torunée, gdy nagle popatrzył w niebo (...): "i usłyszałem bum! A potem bum, bum, bum, bum przetoczyło się od zachodu na wschód. Więc doszedłem do wniosku, że to powinna być ta nazwa". Dylan był wtedy najpewniej w Malibu i McGuinn był przekonany, że to po prostu były startujące samoloty wojskowe z pobliskiej bazy lotniczej Vanderburg i nazwa tournée powinna brzmieć "Sonic Boom Jet Revue".
Potem okazało się, że fraza "rolling thunder" w jednym z języków Indian znaczy tyle, co „mówić prawdę”.
Na tydzień w miejscu, gdzie zaplanowano koncert, pojawiali się ludzie z ulotkami reklamującymi występ. Wynajmowano salę pod przybranym nazwiskiem i nocą przed koncertem pojawiała się kawalkada samochodów z artystami i wszystkimi, którzy do nich dołączyli. Odbywał się koncert i natychmiast po jego zakończeniu trupa wyruszała dalej. Muzycy zmieniali się, gdyż wszyscy mieli swoje własne harmonogramy, ale przybywali inni, którzy akurat mieli czas.
Pierwsze tournée Rolling Thunder Revue rozpoczęło się 30 października 1975 r. i zakończyło się 8 grudnia tego samego roku koncertem "Night of the Hurricane" w Madison Square Garden w Nowym Jorku.
Drugie tournée pod tą nazwą, z którego zestawiono album "Hard Rain", rozpoczęło się 18 kwietnia 1976 r. i zakończyło 25 maja tego samego roku.
W czasie tournée kręcony był film "Renaldo &amp; Clara", który łączył koncertowe wykonania utworów z fragmentami fabularyzowanymi związanymi z różnymi tematami, takimi jak np. małżeństwo, seks, lojalność, Bóg itd. Scenariusz filmu zawdzięcza wiele pisarzowi, dramaturgowi i aktorowi Samowi Shepardowi, który wziął udział w tym tournée i swoje wrażenia opisał w książce "Rolling Thunder Logbook".
Muzycy.
Oto muzycy, którzy tworzyli grupę w obu turach koncertowych:

</doc>
<doc id="1757541" url="https://pl.wikipedia.org/wiki?curid=1757541" title="Babice nad Sanem">
Babice nad Sanem



</doc>
<doc id="1757542" url="https://pl.wikipedia.org/wiki?curid=1757542" title="Ion Mihai Pacepa">
Ion Mihai Pacepa



</doc>
<doc id="1757547" url="https://pl.wikipedia.org/wiki?curid=1757547" title="Borszewyczi">
Borszewyczi



</doc>
<doc id="1757548" url="https://pl.wikipedia.org/wiki?curid=1757548" title="Drozdowyczi">
Drozdowyczi



</doc>
<doc id="1757549" url="https://pl.wikipedia.org/wiki?curid=1757549" title="Hruszatyczi">
Hruszatyczi



</doc>
<doc id="1757550" url="https://pl.wikipedia.org/wiki?curid=1757550" title="Paćkowyczi">
Paćkowyczi



</doc>
<doc id="1757551" url="https://pl.wikipedia.org/wiki?curid=1757551" title="Storonewyczi">
Storonewyczi



</doc>
<doc id="1757552" url="https://pl.wikipedia.org/wiki?curid=1757552" title="Wiliunyczi">
Wiliunyczi



</doc>
<doc id="1757553" url="https://pl.wikipedia.org/wiki?curid=1757553" title="Zorotowyczi">
Zorotowyczi



</doc>
<doc id="1757554" url="https://pl.wikipedia.org/wiki?curid=1757554" title="Deszyczi">
Deszyczi



</doc>
<doc id="1757557" url="https://pl.wikipedia.org/wiki?curid=1757557" title="Stosunek bez penetracji">
Stosunek bez penetracji



</doc>
<doc id="1757559" url="https://pl.wikipedia.org/wiki?curid=1757559" title="Pidmostyczi">
Pidmostyczi



</doc>
<doc id="1757560" url="https://pl.wikipedia.org/wiki?curid=1757560" title="Wilec przeczyszczający">
Wilec przeczyszczający

Wilec przeczyszczający, jalapa meksykańska ("Ipomoea purga") –gatunek rośliny z rodziny powojowatych. Pochodzi z gór Meksyku (stany: Hidalgo, Puebla, Veracruz). W uprawie w strefie międzyzwrotnikowej: na Jamajce, w Afryce, w Indiach, na Cejlonie
Morfologia.
Bylina o grubym korzeniu i łodydze do 3 m długości. Łodyga z brunatnoczerwonawym nalotem. Liście sercowate, długoogonkowe, ostro zakończone. Od strony dolnej w kolorze czerwonawym. Kwiaty duże umiejscowione w kątach liści po 1–2 sztuki. Korona kwiatowa lejkowata do 7 cm długa.
Zastosowanie.
Roślina lecznicza – bulwy (znane w farmakopeach jako "Tubera Jalape" lub nieściśle "Radix Jalape") zawierają żywicę jalapową, która jest silnym środkiem przeczyszczającym.

</doc>
<doc id="1757564" url="https://pl.wikipedia.org/wiki?curid=1757564" title="Jaskrota wilcza">
Jaskrota wilcza

Jaskrota wilcza ("Letharia vulpina" (L.) Hue) – gatunek grzybów z rodziny tarczownicowatych ("Parmeliaceae"). Ze względu na współżycie z glonami zaliczany jest do porostów. 
Systematyka i nazewnictwo.
Pozycja w klasyfikacji według Index Fungorum: "Letharia, Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Po raz pierwszy gatunek ten zdiagnozowany został w 1753 r. przez K. Linneusza jako "Lichen vulpinus" (porost lisi), do rodzaju "Letharia" przeniósł go w 1889 r. Auguste-Marie Hue i nazwa ta według Index Fungorum jest prawidłowa. Nazwa polska według "Krytycznej listy porostów i grzybów naporostowych Polski". W polskim piśmiennictwie mykologicznym gatunek ten opisywany był także jako jaskrota lisia.
Występowanie i siedlisko.
Najliczniej występuje w Ameryce Północnej i Europie, ale opisano stanowiska tego gatunku również w Ameryce Południowej (w Kolumbii), Azji i Afryce. W Polsce stwierdzono występowanie tylko w Sudetach, w okolicach Zielonej Góry, ale liczniej występuje w czeskich Sudetach, możliwe jest też odszukanie tego gatunku w Tatrach. Znajduje się na "Czerwonej liście roślin i grzybów Polski". Ma status RE – regionalnie wymarły. 
Rośnie na korze drzew szpilkowych i na starym drewnie, szczególnie często na usychających gałązkach.
Znaczenie.
Zawiera silnie trujący kwas wulpinowy, z tego też powodu dawniej z porostu tego sporządzano trutki dla dzikich zwierząt, głównie dla lisów.

</doc>
<doc id="1757566" url="https://pl.wikipedia.org/wiki?curid=1757566" title="Olive Loughnane">
Olive Loughnane

Olive Loughnane (ur. 14 stycznia 1976 w Corku) – irlandzka lekkoatletka, chodziarka.
Czterokrotna uczestniczka igrzysk olimpijskich – Sydney 2000, Ateny 2004, Pekin 2008 oraz Londyn 2012. Była srebrną medalistką mistrzostw świata w Berlinie (2009) w chodzie na 20 km, jednak po dyskwalifikacji Olgi Kaniskinej złoty krążek przypadł Loughnane. Wielokrotna mistrzyni Irlandii na różnych dystansach. Wybrana sportsmeką roku 2009 w Irlandii. W 2011 zwyciężyła w zawodach chodziarskich na 20 km „Dudinská Päťdesiatka”. W 2013 ogłosiła zakończenie kariery sportowej.

</doc>
<doc id="1757567" url="https://pl.wikipedia.org/wiki?curid=1757567" title="Jaśmin lekarski">
Jaśmin lekarski

Jaśmin lekarski, jaśminek lekarski, dzielżamin lekarski ("Jasminum officinale") – gatunek rośliny z rodziny oliwkowatych. Pochodzi z Azji, z obszarów od Iranu po Chiny.

</doc>
<doc id="1757568" url="https://pl.wikipedia.org/wiki?curid=1757568" title="Exogonium purga">
Exogonium purga



</doc>
<doc id="1757569" url="https://pl.wikipedia.org/wiki?curid=1757569" title="Letharia vulpina">
Letharia vulpina



</doc>
<doc id="1757571" url="https://pl.wikipedia.org/wiki?curid=1757571" title="Dzielżamin lekarski">
Dzielżamin lekarski



</doc>
<doc id="1757572" url="https://pl.wikipedia.org/wiki?curid=1757572" title="Jasminum officinale">
Jasminum officinale



</doc>
<doc id="1757580" url="https://pl.wikipedia.org/wiki?curid=1757580" title="Lichnice">
Lichnice

Lichnice (wcześniej też "Lichtenburk", od ) – ruiny zamku (480 m n.p.m.) na terenie Czech w Górach Żelaznych we wsi Podhradí, na terenie powiatu (okresu) Chrudim w Kraju pardubickim.
Zamek został zbudowany ok. 1261 przez Smila z Lichtenburka (zwanego również Smilem z Żytawy). Pierwotna nazwa Lichtenburg mogła być przetłumaczona jako "zamek ze światłem" lub "zamek świetlny", z czasem została sczechizowana do postaci "Lichnice". Pierwsza poważna przebudowa nastąpiła w XIV w., a w 1410 stał się zamkiem królewskim. W 1421 zdobyty przez Husytów. Od XVII w. doszło do powolnegu upadku warowni – w 1610 zniszczył ją pożar, potem najazd Szwedów (1646), a w końcu rozkaz o zburzeniu zamków wydany po wojnie trzydziestoletniej przez Ferdynanda II Habsburga.
Do naszych czasów zachowały się: część walcowatej wieży, resztki murów obwodowych, część piwnic, a także fragmenty sal i pomieszczeń przyziemia z pozostałościami kamieniarki gotyckiej i renesansowej. Ruiny są punktem widokowym na dolinę Sazawy, Kotlinę Czaslawską i grzbiety Gór Żelaznych (Obszar Chronionego Krajobrazu – Chráněná krajinná oblast Železné hory). Na terenie wsi Podhradí znajduje się ponad 700-letni Žižkův dub (Dąb Jana Żiżki) oraz wiele starych ludowych chałup.
W 1991, po niezbędnych pracach zabezpieczających, ruiny zostały udostępnione turystom.
Od stacji kolejowej Třemošnice do zamku można dojść idąc 2 km szlakiem turystycznym. Interesujące jest też dojście Wąwozem Lowietińskim (Lovětínská rokle). Do zamku można także dojechać samochodem – parking znajduje się 300 m od ruin.

</doc>
<doc id="1757582" url="https://pl.wikipedia.org/wiki?curid=1757582" title="Hamophthirius galeopitheci">
Hamophthirius galeopitheci

Hamophthirius galeopitheci – gatunek wszy z rodziny Polyplacidae, pasożytujący na lotokocie malajskim ("Galeopterus variegatus" synonim "Cynocephalus variegatus"). Powoduje wszawicę.
Samica wielkości 2,5 mm, samiec wielkości 1,7 mm. Wesz koloru żółtawego, cechuje się głową silnie zchitynizowaną. Wszy te mają ciało silnie spłaszczone grzbietowo-brzusznie, wydłużone. Przednia para nóg jest wyraźnie mniejsza i słabsza, zakończona słabym pazurem. Samica składa jaja zwane gnidami, które są mocowane specjalnym "cementem" u nasady włosa nosiciela. Rozwój osobniczy po wykluciu się z jaja około trwa 14 dni i występują w nim 3 stadia larwalne; larwy od osobników dorosłych różnią się tylko wielkością.
Wesz ta pasożytuje na skórze. Żywi się krwią, którą ssie 2–3 razy dziennie. Występuje na terenie Borneo.

</doc>
<doc id="1757583" url="https://pl.wikipedia.org/wiki?curid=1757583" title="Liu Hong (lekkoatletka)">
Liu Hong (lekkoatletka)

Liu Hong (; ur. 12 maja 1987 w prowincji Jiangxi) – chińska lekkoatletka, chodziarka. 
Złota medalistka igrzysk olimpijskich 2016 w Rio de Janeiro. Wcześniej na Igrzyskach Olimpijskich w Pekinie (2008) zajęła czwarte miejsce, a w Londynie (2012) sięgnęła po srebro (po dyskwalifikacji Olgi Kaniskiny i Jeleny Łaszmanowej). W 2020 podczas igrzysk w Tokio ponownie zdobyła brąz.
Pięciokrotna medalistka mistrzostw świata – podczas zawodów w Berlinie (2009) zajęła trzecie miejsce, a dwa lata później na czempionacie w Daegu drugie miejsce. Jednak na skutek późniejszej dyskwalifikacji za doping Olgi Kaniskiny zostały jej przyznane odpowiednio srebrny i złoty medal. W 2013 zajęła 3. miejsca, jednak ponownie w wyniku dyskwalifikacji rywalki przyznany jej został srebrny medal. Na zawodach w 2015 oraz 2019 wygrywała i zdobywała tytuł mistrzyni świata.
Podczas drużynowych mistrzostw świata w chodzie sportowym w 2016 roku zajęła pierwsze miejsce, jednak w wyniku pozytywnego testu dopingowego została zdyskwalifikowana i zawieszona na miesiąc.
Dwukrotna złota medalistka igrzysk azjatyckich (Ad-Dauha 2006 &amp; Kanton 2010). Srebrna medalistka pucharu świata w chodzie w drużynie (chód na 20 km, A Coruña 2006). Złota medalistka chińskiej olimpiady narodowej oraz mistrzostw kraju.

</doc>
<doc id="1757585" url="https://pl.wikipedia.org/wiki?curid=1757585" title="Music from „The Elder”">
Music from „The Elder”

Music from „The Elder” – dziewiąty album studyjny amerykańskiej grupy KISS wydany w 1981 roku. Jest to pierwszy album, w którego nagraniu wziął udział perkusista Eric Carr.

</doc>
<doc id="1757589" url="https://pl.wikipedia.org/wiki?curid=1757589" title="Hans Sznycer">
Hans Sznycer



</doc>
<doc id="1757590" url="https://pl.wikipedia.org/wiki?curid=1757590" title="Parnassius huberi">
Parnassius huberi

Parnassius huberi – wysokogórski gatunek motyla z rodziny paziowatych. Występuje w Tybecie. Opisał go Władimir Paulus w 1999 roku. Pokrewnymi gatunkami są "Parnassius acco" i "Parnassius schultei".

</doc>
<doc id="1757594" url="https://pl.wikipedia.org/wiki?curid=1757594" title="Parnassius simonius">
Parnassius simonius

Parnassius simonius – wysokogórski gatunek motyla z rodziny paziowatych. Występuje w górach Pamiru, jego zasięg jest ograniczony do gór okalających Dolinę Ałajską. Lokalizacja typowa to Aram-Kungei w Górach Zaałajskich. Spotykany na wysokościach 3 400-4500 m n.p.m. Imagines pojawiają się w lipcu. Gąsienice odżywiają się prawdopodobnie "Lagotis decumbens" i "Veronica luetkeana".
Podgatunki:

</doc>
<doc id="1757600" url="https://pl.wikipedia.org/wiki?curid=1757600" title="Gleba płowa">
Gleba płowa



</doc>
<doc id="1757603" url="https://pl.wikipedia.org/wiki?curid=1757603" title="Raja kosmata">
Raja kosmata

Raja kosmata ("Leucoraja fullonica") – gatunek ryby chrzęstnoszkieletowe z rodziny rajowatych (Rajidae).
Występowanie.
Północny Atlantyk od Norwegii, Islandii i Wysp Owczych do Madery, Morze Śródziemne i sporadycznie w Kanale Sueskim.
Występuje na głębokościach od 20 do 500 m, nad dnem piaszczystym, czasami skalistym.
Cechy morfologiczne.
Osiąga długość maksymalnie do 1,2 m. Ciało spłaszczone grzbietobrzusznie o kształcie szerokiej rombowatej tarczy, przednia krawędź słabo wycięta. Płetwy piersiowe prostokątne. Pysk wydłużony, ostrokątny. Na stronie grzbietowej liczne kolce, na bokach trzonu ogonowego po bokach po jednym rzędzie kolców. Strona brzuszna gładka. Uzębienie składa się z 58–68 spiczastych zębów w każdej szczęce. Dwie małe płetwy grzbietowe osadzone są na końcu na końcu długiego, płaskiego trzonu ogonowego. Płetwa ogonowa zredukowana.
Strona grzbietowa w zależności od miejsca pobytu żółtwo-, zielonkawo- lub brązowawoszara z małymi czarnymi plamami. Strona brzuszna mlecznobiała.
Odżywianie.
Żywi się małymi zwierzętami żyjącymi na przy dnie, głównie skorupiaki i ryby.
Rozród.
Ryba jajorodna. Bursztynowe otoczki jajowe składane są w głębokiej wodzie.

</doc>
<doc id="1757604" url="https://pl.wikipedia.org/wiki?curid=1757604" title="Leucoraja fullonica">
Leucoraja fullonica



</doc>
<doc id="1757605" url="https://pl.wikipedia.org/wiki?curid=1757605" title="Pani Moitessier">
Pani Moitessier

Pani Moitessier () – obraz Jean-Auguste’a Ingres’a namalowany między 1844 a 1856 rokiem. Obecnie przechowywany w londyńskiej National Gallery. 
Okoliczności powstania obrazu.
W 1844 Ingres otrzymał przez pośrednika prośbę o namalowanie portretu małżonki bogatego bankiera Sigisberta Moitessiera, Marii Klotyldy Inez z domu de Foucauld. Malarz początkowo odrzucił tę prośbę, uważając malarstwo portretowe za mniej doskonałą formę pracy artystycznej niż tworzenie dzieł o tematyce mitologicznej i historycznej. Zgodził się jednak na spotkanie z ewentualną modelką i zmienił zdanie, uznając panią Moitessier za ucieleśnienie antycznego greckiego piękna kobiecego. 
Początkowo Ingres miał zamiar namalować panią Moitessier w pozycji siedzącej, w towarzystwie jej córeczki Katarzyny. Nie mogąc jednak skłonić dziewczynki do spokojnego pozowania, w 1847 malarz zrezygnował z umieszczenia jej w kompozycji. Chcąc możliwie najbardziej udoskonalić przedstawiony wizerunek kobiety, Ingres wciąż zmieniał ustawienie modelki i uwzględnionych na płótnie detali jej stroju i wyposażenia wnętrza. W 1849 przerwał pracę, gdyż po śmierci żony nie był w stanie malować. Dopiero w czerwcu 1851 pani Moitessier osobiście przypomniała mu o niedokończonym obrazie. Malarz rozpoczął pracę praktycznie od początku. Ostatecznie wykonał dwa wizerunki pani Moitessier: stojący, gotowy w 1851, oraz siedzący, nad którym pracował do 1856. 
Opis.
Pani Moitessier ukazana na obrazie została ukazana w pozycji siedzącej, na jasnoczerwonej kanapie, plecami do lustra. Ubrana jest w wystawną suknię z kokardą, ma na sobie biżuterię, zaś w lewej dłoni trzyma wachlarz. Głowę podpiera prawą dłonią o luźno rozrzuconych palcach. Kobieta odbija się w lustrze, co daje widok jej twarzy zarówno "en face", jak i z profilu. Pani Moitessier ma spokojny, pewny siebie wyraz twarzy. Ingres celowo ukazał ją w wyjątkowo wystawnym stroju pełnym szczegółów, by podkreślić znaczenie odpowiedniego ubioru dla piękna kobiety. 

</doc>
<doc id="1757606" url="https://pl.wikipedia.org/wiki?curid=1757606" title="SsangYong Musso (1993)">
SsangYong Musso (1993)

SsangYong Musso – samochód osobowy typu SUV klasy średniej produkowany pod południowokoreańską marką SsangYong w latach 1993 – 2005.
Historia i opis modelu.
SsangYong Musso został zaprojektowany przez Kena Grenly'ea z Royal College of Art. Sylwetka pojazdu charakteryzuje się stosunkowo niskim współczynnikiem oporu powietrza Cx równym 0,36. Podczas projektowania samochodu skorzystano z pomocy technicznej oraz gotowych rozwiązań firmy Mercedes-Benz, która wówczas znajdowała się we współpracy z SsangYongiem.
Podczas prac konstrukcyjnych nad Musso producent położył nacisk na właściwości terenowe pojazdu, w efekcie wykorzystując do konstrukcji ramę, do której zostało przymocowane nadwozie i główne podzespoły. Dobrą widoczność miał zapewniać wysoko osadzony fotel kierowcy, a także charakterystyczne wcięcia w linii szyb.
Silniki były produkowane na licencji Mercedesa, który także zapewniał dostawy jednej z dostępnych automatycznyche skrzynie biegów. Stosowano także automatyczne skrzynie biegów firmy BTR (często spotykane oznaczenie BTRA). Firma BorgWarner była dostawcą układu przeniesienia napędu. Skrzynie manualne konstrukcji BorgWarner (TREMEC) były dostarczane przez Transmission Technologies Corporation. Mosty napędowe produkowane były przez Dana Corporation (przedni most Dana 30, tylny Dana 44), który jest głównym dostawcą mostów napędowych dla firmy Jeep.
Lifting i zmiana nazwy.
Po tym, jak w grudniu 1997 roku Daewoo Motors kupiło pogrążonego w długach SsangYonga, ówczesna gama producenta została przemianowana na nową markę macierzystego koncernu. Z początkiem 1998 roku, wraz z obraniem nowej nazwy, Daewoo Musso przeszło facelifting upodabniający SUV-a do innych modeli Daewoo. Pojawiły się odświeżone zderzaki i zmodyfikowane wzory reflektorów, a także nowe, biało-czerwone wypełnienie tylnych lamp.
Musso już pod marką Daewoo był także montowany w uproszczonym standardzie SKD od 30 września 1998 do 2001 roku przez Daewoo Motor Polska w Lublinie. W ciągu trzech lat na polskim rynku sprzedano 958 sztuk.
Z powodu bankructwa Daewoo Group w listopadzie 1999 roku, SsangYong ponownie stał się niezależnym przedsiębiorstwem, a model Musso ponownie przyjął nazwę SsangYong Musso, pod którą oferowano go do końca cyklu rynkowego w 2005 roku. Jego rolę w gamie przyjął nowszy model Kyron, a także oferowany chwilowo równolegle większy, bardziej luksusowy Rexton.
Sprzedaż.
W etapie partnerstwa Daimlera i SsangYonga, niemiecki koncern udzielił zgody na sprzedawanie Musso pod nazwą Mercedes-Benz Musso w Azji Wschodniej. 
Z początkiem XXI wieku SsangYong Motor sprzedał licencję na produkcję do Chin, gdzie w latach 2001–2006 produkowano go przez przedsiębiorstwo Chengdu Xin Dadi Auto pod nazwą Dadi Musso, z kolei między 2003 a 2007 rokiem Musso wytwarzało irańskie przedsiębiorstwo Morattab jako Morattab Musso.
Ostatnim miejscem, gdzie produkowano Musso, był rosyjski Taganrog. W 2008 roku lokalne przedsiębiorstwo TagAZ kupiło licencję na uruchomienie produkcji południowokoreańskiego SUV-a pod nazwą TagAZ Road Partner, rok później gruntownie modernizując go i nadając mu unikalny wygląd pasa przedniego. Produkcja zakończyła się w 2011 roku.
Dane techniczne.
W Musso stosowano dwa typy układów przeniesienia napędu:
SsangYong Musso Sports.
SsangYong Musso Sports został zaprezentowany po raz pierwszy w 2002 roku.
Po 9 latach produkcji, SsangYong zdecydował się poszerzyć swoją ofertę modelową, prezentując opartego o Musso pickupa z dodatkowym członem "Sports". Samochód wyróżniał się czterodrzwiową, czteromiejscową kabiną pasażerską, a także dużym przedziałem transportowym. 
W celu wygospodarowania należytecie obszernej przestrzeni użytkowej, Musso Sports charakteryzowało się dłuższym rozstawem osi, a także wydłużonym nadwoziem. Skrzynia ładunkowa miała długość 1,2 metra długości, 1,5 metra szerokości i 30 cm głębokości. Produkcja tej odmiany trwała jedynie 3 lata z powodu podjęcia decyzji przez producenta o wycofaniu całej gamy modelowej Musso w 2005 roku. Następcą został nowy pickup Actyon Sports.
Sprzedaż.
Po tym, jak w 2008 roku rosyjskie przedsiębiorstwo TagAZ uruchomiło licencyjną produkcję Musso pod własną marką i zmodernizowało go wizualnie po roku obecności rynkowej, gamę nadwoziową zdecydowano się poszerzyć o pickupa opartego na dawnym SsangYongu Musso Sports pod nazwą TagAZ Road Partner TD. W przeciwieństwie do pierwowzoru, samochód miał nadwozie 2-drzwiowe.

</doc>
<doc id="1757607" url="https://pl.wikipedia.org/wiki?curid=1757607" title="Daewoo Musso">
Daewoo Musso



</doc>
<doc id="1757612" url="https://pl.wikipedia.org/wiki?curid=1757612" title="Ancistroplax">
Ancistroplax

Ancistroplax – rodzaj wszy należący do rodziny Hoplopleuridae, pasożytujące na drobnych ssakach z rodziny ryjówkowatych powodując chorobę zwaną wszawicą.
Gatunki należące do tego rodzaju nie posiadają oczu. Antena składa się z 4 segmentów bez wyraźnego dymorfizmu płciowego. Przednia para nóg jest wyraźnie mniejsza i słabsza, zakończona słabym pazurem. Środkowa para nóg jest anatomicznie tej samej budowy jak tylna para lecz większa.
Ancistroplax stanowią rodzaj składający się obecnie z 5 gatunków:

</doc>
<doc id="1757613" url="https://pl.wikipedia.org/wiki?curid=1757613" title="Leucoraja circularis">
Leucoraja circularis



</doc>
<doc id="1757614" url="https://pl.wikipedia.org/wiki?curid=1757614" title="Raja piaskowa">
Raja piaskowa

Raja piaskowa ("Leucoraja circularis") – gatunek ryby chrzęstnoszkieletowe z rodziny rajowatych (Rajidae).
Występowanie.
Północny Atlantyk od Wysp Owczych, Szetlandów do wybrzeża północno-zachodniej Afryki.
Występuje na głębokościach od 70 do 100 m, wyjątkowo głębiej, nad dnem piaszczystym.
Cechy morfologiczne.
Osiąga długość maksymalnie do 1,2 m. Ciało spłaszczone grzbietobrzusznie o kształcie szerokiej rombowatej tarczy, przednia krawędź lekko wycięta. Płetwy piersiowe szerokie, silnie zaokrąglone. Pysk nieznacznie wydłużony, rozwartokątny. Na stronie grzbietowej liczne kolce, na bokach trzonu ogonowego po bokach po jednym rzędzie kolców. Strona brzuszna gładka. Uzębienie składa się z 60–84 spiczastych zębów w każdej szczęce. Dwie małe płetwy grzbietowe osadzone są blisko siebie na końcu na końcu długiego, płaskiego trzonu ogonowego. Płetwa ogonowa uwsteczniona.
Strona grzbietowa jasno-, pomarańczowo- lub czerwonawobrązowa, jednobarwna lub z kilkoma małymi białawymi lub żółtawymi plamami, położonymi symetrycznie na płetwach piersiowych. Strona brzuszna biała
Odżywianie.
Żywi się małymi zwierzętami żyjącymi na przy dnie, głównie wieloszczety, skorupiaki i nieduże ryby, także niewielkie małże i ślimaki.
Rozród.
Ryba jajorodna.

</doc>
<doc id="1757615" url="https://pl.wikipedia.org/wiki?curid=1757615" title="ZiŁ-117">
ZiŁ-117

ZiŁ-117 − radziecki luksusowy samochód osobowy produkowany w latach 1971-1978 przez zakłady ZiŁ w Moskwie.
Opis modelu.
W 1971 roku rozpoczęto produkcję modelu "ZiŁ-117", będącego skróconą o 580 mm wersją luksusowego samochodu ZiŁ-114, produkowanego w latach 1967-1978. Do napędu ZiŁa-117 zastosowano widlasty ośmiocylindrowy, silnik benzynowy typu ZiŁ-114 o pojemności skokowej 6959 cm³ i mocy 300 KM osiąganej przy 4400 obr./min. Silnik ten wyposażony był w czterogardzielowy gaźnik, a jego stopień sprężania wynosił 9,0:1. Jednostka napędowa zblokowana została z 3-biegową automatyczną skrzynią biegów, poprzez którą napęd przenoszony był na tylną oś. Wyposażenie standardowe tego modelu obejmowało wspomaganie kierownicy, klimatyzację, centralny zamek oraz elektrycznie sterowane szyby drzwi przednich i tylnych. 
W 1972 roku rozpoczęto produkcję 2-drzwiowego kabrioletu o oznaczeniu ZiŁ-117W, pojazdy te wykorzystywane były podczas uroczystości państwowych w ZSRR.
Produkcję wszystkich odmian ZiŁa-117 zakończono w 1978 roku. Łącznie wyprodukowano 73 egzemplarze limuzyny i 6 lub 7 kabrioletów.
Powodem skonstruowania ZIŁ-117 była potrzeba posiadania rządowej limuzyny o randze pośredniej pomiędzy ZIŁ-114 (zarezerwowanym dla najwyższych władz partyjnych i państwowych), a GAZ-13 Czajka, który byłby odpowiedni np. dla kandydatów na członków Politbiura, a także innych członków delegacji najwyższych władz. Dzięki większej dynamice i szybkości, nadawał się także jako samochód ochrony delegacji.

</doc>
<doc id="1757616" url="https://pl.wikipedia.org/wiki?curid=1757616" title="Irydologia">
Irydologia

Irydologia – dział medycyny alternatywnej, zajmujący się kompleksową oceną stanu zdrowia na podstawie wyglądu tęczówki.
Dawniej badanie irydologiczne polegało na odpowiednim oświetleniu oczu za pomocą lampy szczelinowej w taki sposób, aby można było dokładnie przyjrzeć się tęczówce i porównać zaobserwowane zmiany z mapami irydologicznymi. Mapy te są schematami prezentującymi pola projekcji. Przedstawiają one podział powierzchni tęczówki na pola projekcji poszczególnych układów i narządów wewnętrznych. Każdej części ciała odpowiada ściśle określone miejsce na powierzchni tęczówki oka.
Skuteczność irydologii.
Zwolennicy irydologii donoszą o wysokiej trafności diagnoz (80%), jednak przeczą temu niektóre badania kliniczne, a w medycznej literaturze naukowej irydologia opisywana jest jako bezwartościowa i potencjalnie szkodliwa. Np. w teście diagnostycznym z 2005 roku przeprowadzonym na 110 pacjentach, spośród których 68 miało stwierdzone różne formy raka, po badaniu przez doświadczonego irydologa jedynie w 3 przypadkach postawiono właściwą diagnozę (przy czym irydolog miał możliwość zaproponowania 5 diagnoz dla każdego pacjenta). Irydologia zdaje się być bezwartościową metodą diagnozowania nowotworów, natomiast w przypadku np. cukrzycy, jej skuteczność wynosi 90%.
Badanie przeprowadzone przez Population Health Research Institute z St George's University of London wykazało, że analiza obrazów tęczówek wsparta wykorzystaniem sztucznej inteligencji jest pomocna w diagnozowaniu chorób układu krążenia, choć jeśli chodzi o udary czy zawały, nie wykazano szczególnej przewagi nad innymi metodami. W szczególności analiza obrazu tęczówki okazała się podobnie skuteczna (czasem lepsza) jak zastosowanie skali Framingham.
Historia.
Irydologia w starożytności.
Zwolennicy irydologii wskazują, że analiza wyglądu tęczówki do badania organizmu ludzkiego była stosowana za czasów faraona Tutenchamona. Autorem pracy na ten temat był kapłan El Aksy, który przyczynił się również do rozpowszechnienia wiedzy o irydologii z Egiptu do Babilonii, Tybetu i Indochin. Starożytni rolnicy wykorzystywali elementy irydologii do oceny stanu zdrowia kupowanego bydła. Ponad 3000 lat temu irydologia praktykowana była w Chinach, Indiach i Japonii – starożytni lekarze wyodrębnili odpowiednie punkty na tęczówce oka, do zbadania zmian, które powstały w wyniku pewnych schorzeń.
Irydologia w XIX wieku.
Irydologia cieszyła się największym zainteresowaniem w Europie w XIX wieku. Za jej narodziny uważany jest rok 1861. Twórcami współczesnej irydologii są węgierski lekarz Ignac Peczely i szwedzki duchowny Nils Liljequist, którzy niezależnie stworzyli bardzo podobne podstawowe mapy irydologiczne. Ich prace stały się znane około roku 1880. Nils Liljequist w roku 1897 opublikował pracę „Diagnoza na podstawie oka”. W Niemczech irydologię wykładał pastor Emanuel Felke, na którego cześć powstał "Pastor Felke Institut", mający na celu rozwój oraz promocję irydologii.
Irydologia w XX wieku.
W roku 1920 dr M. Madaus zaczął wydawać czasopismo irydologiczne „Iriscorrespondens”, które pozwoliło zorganizować działalność irydologów z całego świata. Zainteresowanie irydologią wzrosło w połowie XX wieku. W 1970 roku B. Jensen opublikował książkę „Nauka i praktyka irydologii”, która uznawana jest za podstawowy podręcznik w tej dziedzinie. W 1980 r. odbyła się w Paryżu pierwsza Międzynarodowa Konferencja Irydologów. Postanowiono wtedy utworzyć fundację badań nad irydodiagnostyką.
Organizacje.
W roku 1951 założono Organizację Irydologów (FIA). W Warszawie działa Polskie Towarzystwo Irydologii i Homeopatii.

</doc>
<doc id="1757623" url="https://pl.wikipedia.org/wiki?curid=1757623" title="A World Without Heroes">
A World Without Heroes

A World Without Heroes – ballada rockowa amerykańskiego zespołu Kiss, wydana na singlu w 1981, który promował album "Music from „The Elder”". Autorami utworu są Gene Simmons, Paul Stanley, Lou Reed oraz Bob Ezrin. Piosenka początkowo miała nosić tytuł „Every Little Bit of Your Heart”. W 1996 roku zespół ponownie nagrał utwór, tym razem w wersji akustycznej ("Unplugged"), którą wydano na albumie "Kiss Unplugged".
Wersje innych wykonawców.
W 1991 roku utwór został nagrany przez Cher i wydany na jej albumie "Love Hurts".

</doc>
<doc id="1757624" url="https://pl.wikipedia.org/wiki?curid=1757624" title="Raja dwuplama">
Raja dwuplama

Raja dwuplama ("Leucoraja naevus") – gatunek ryby chrzęstnoszkieletowe z rodziny rajowatych (Rajidae).
Występowanie.
Północny Atlantyk od Wysp Owczych, Szetlandów do wybrzeża północno-zachodniej Afryki, Morze Śródziemne.
Występuje na głębokościach od 20 do 100 m, wyjątkowo głębiej, nad dnem piaszczystym.
Cechy morfologiczne.
Osiąga długość maksymalnie do 70 cm. Ciało spłaszczone grzbietobrzusznie o kształcie szerokiej rombowatej tarczy, przednia krawędź nieznacznie wycięta. Płetwy piersiowe zaokrąglone. Pysk rozwartokątny. Skóra na stronie grzbietowej kolczasta, szorstka z wyjątkiem płetw piersiowych, które są gładkie. Na trzonie ogonowym cztery rzędy kolców, przy czym dwa zaczynają się z przodu ciała. Strona brzuszna gładka. Uzębienie składa się z 50–60 spiczastych zębów w każdej szczęce. Dwie małe płetwy grzbietowe osadzone są bardzo blisko siebie na końcu na końcu długiego, krępego trzonu ogonowego. Płetwa ogonowa zredukowana, płetwy odbytowej brak.
Strona grzbietowa od jasno- do szarobrązowej z jasnymi punktami. Pośrodku tarczy ciała dwie duże, przypominające oczy, czarne plamy z żółtym marmurkowaniem. Strona brzuszna biaława.
Odżywianie.
Żywi się małymi zwierzętami żyjącymi na przy dnie, głównie wieloszczety, skorupiaki i małymi rybkami. Zdobycz atakuje od góry przykrywając ją swoim ciałem.
Rozród.
Ryba jajorodna.

</doc>
<doc id="1757625" url="https://pl.wikipedia.org/wiki?curid=1757625" title="Leucoraja naevus">
Leucoraja naevus



</doc>
<doc id="1757627" url="https://pl.wikipedia.org/wiki?curid=1757627" title="Pavel Paşayev">
Pavel Paşayev

Pavel Paşayev, ukr. Павло Вагіфович Пашаєв, "Pawło Wahifowycz Paszajew" (ur. 4 stycznia 1988 w mieście Krasnyj Łucz w obwodzie ługańskim, Ukraińska SRR) – azerski piłkarz grający na pozycji obrońcy, reprezentant Ukrainy i Azerbejdżanu. Do 2015 posiadał obywatelstwo ukraińskie.
Kariera piłkarska.
Kariera klubowa.
Urodził się w rodzinie pochodzenia azerskiego. Jest wychowankiem klubu Atłant Krzemieńczuk. W 2002 razem ze swoim bratem bliźniakiem Maksymem Paszajewym i Dmytrem Lopą przeszedł do Dnipra Dniepropetrowsk, gdzie w 2004 zadebiutował w drużynie rezerwowej. W rundzie jesiennej 2008/09 został wypożyczony do Krywbasa Krzywy Róg. W styczniu 2009 powrócił do Dnipra. Latem 2012 został ponownie wypożyczony do Krywbasa Krzywy Róg. Podczas przerwy zimowej sezonu 2012/13 Krywbas wykupił transfer piłkarza. 12 lipca 2012 został piłkarzem Karpat Lwów. 26 czerwca 2014 przeniósł się do Metałurha Zaporoże. 17 lutego 2016 podpisał kontrakt z FK Qəbələ. 25 czerwca 2016 wrócił do Ukrainy, gdzie został piłkarzem Stali Kamieńskie. 17 lipca 2017 przeszedł do FK Ołeksandrija.
Kariera reprezentacyjna.
10 lutego 2009 debiutował w narodowej reprezentacji Ukrainy w wygranym 3:2 meczu towarzyskim ze Słowacją. Łącznie rozegrał 2 gry reprezentacyjne. Wcześniej występował w juniorskiej U-17, U-19 oraz młodzieżowej reprezentacji Ukrainy.
7 czerwca 2015 po otrzymaniu obywatelstwa azerskiego został powołany do narodowej reprezentacji Azerbejdżanu na mecz towarzyski z Serbią, a 12 czerwca 2015 był rezerwowym na mecz eliminacyjny Mistrzostw Europy 2016 z Norwegią

</doc>
<doc id="1757630" url="https://pl.wikipedia.org/wiki?curid=1757630" title="Juan González de Mendoza">
Juan González de Mendoza

Juan González de Mendoza, OSA (ur. 1545, zm. 14 lutego 1618) – hiszpański augustianin, biskup Lipari, Chiapas i Popayán, historyk. Autor pierwszej w Europie kompleksowej pracy poświęconej Chinom.
W 1576 wyruszył wraz z dwoma towarzyszami w poselstwie wysłanym przez króla Filipa II na dwór chiński. Z powodu wielu niesprzyjających okoliczności, m.in. katastrof morskich, poselstwo ostatecznie utknęło w Meksyku i po ośmiu latach wróciło do Hiszpanii, nie osiągając nigdy celu podróży.
Mendoza, mimo że nigdy nie postawił stopy na chińskiej ziemi, w czasie podróży przestudiował różne portugalskie i hiszpańskie relacje z tego kraju, m.in. Portugalczyka Gaspara da Cruz i Hiszpana Martina da Rada. Po powrocie do Hiszpanii Mendoza na podstawie zdobytej podczas lektury wiedzy napisał pracę "Historia de las cosas más notables, ritos y costumbres del gran reyno de la China", wydaną w 1585 roku. Dzieło to, będące pierwszym szczegółowym przewodnikiem po Chinach, szybko zdobyło sobie popularność w ówczesnej Europie. Przełożono je na języki portugalski, francuski, włoski i angielski.

</doc>
<doc id="1757631" url="https://pl.wikipedia.org/wiki?curid=1757631" title="António Damásio">
António Damásio

António Rosa Damásio (ur. 25 lutego 1944 w Lizbonie) – portugalski profesor neurologii behawioralnej pracujący w Stanach Zjednoczonych. Wykładał na Uniwersytecie Południowej Kalifornii, gdzie prowadził katedrę Brain and Creativity. Zanim objął to stanowisko w 2005, kierował katedrą neurologii na Uniwersytecie Iowa. Pracował tam w latach 1976–2005. Poza tym, że jest powszechnie znanym badaczem wielu zagadnień związanych z neurologią, to również autorem książek objaśniających jego teorie.
Życie i praca.
Studiował medycynę na Uniwersytecie Medycznym w Lizbonie (Lisbon Medical School in Portugal), gdzie odbył również staż i obronił pracę doktorską. Później przeprowadził się do Stanów Zjednoczonych, jako pracownik badawczy, w związku ze stypendium naukowym w Instytucie Badań nad Afazją w Bostonie. Jego tamtejsze badania nad neurologią behawioralną były prowadzone pod nadzorem Normana Geschwinda.
Jako badacz, Damasio interesuje się głównie neurobiologią umysłu, szczególnie zaś systemami neuronalnymi odpowiedzialnymi za pamięć, język, emocje i podejmowanie decyzji. Jego badania przyczyniły się do objaśnienia neuronalnych podstaw dla emocji i wykazały, że emocje grają główną rolę w poznaniu społecznym i podejmowaniu decyzji. Sformułował hipotezę markerów somatycznych.
Jako klinicysta, on i jego współpracownicy badali i leczyli zaburzenia behawioralne, poznawcze oraz motoryczne.
Książki Damasio skupiają się na kwestii relacji między emocjami, uczuciami a mechanizmami zachodzącymi w mózgu związanymi z ich powstawaniem. Jego publikacja pt. "Błąd Kartezjusza: emocje, rozum i ludzki mózg", była nominowana do nagród Los Angeles Times i została przetłumaczona na ponad 30 języków. Jego druga książka "Tajemnica świadomości" uznano za jedną z najlepszych książek 2001 roku przez ranking New York Timesa i została wydana w 30 obcych krajach. W swojej ostatniej książce z 2003, "W poszukiwaniu Spinozy: radość, smutek i czujący mózg", objaśnia filozofię i jej związek z neurobiologią, sugerując, że może ona dostarczyć wskazówek dla etyki ludzkiej. 
Damasio jest członkiem Amerykańskiej Akademii Sztuk i Nauk, Instytutu Medycyny Narodowej Akademii Nauk oraz Europejskiej Akademii Nauki i Sztuki. Otrzymał wiele nagród, łącznie z Nagrodą Księcia Asturii w dziedzinie nauki i techniki, Medal Kappersa za osiągnięcia w dziedzinie neurologii, Medal Beaumont od Amerykańskiego Towarzystwa Medycznego oraz Nagrodę Reenpa z neurologii. Zasiada także w kolegiach redakcyjnych wielu ważnych pism z tego zakresu. 
Pracował nad emocjami społecznymi, neurologią decyzji i kreatywności.
Jest żonaty z dr. Hanną Damasio, z którą współpracuje; jest ona współautorką kilku jego książek.

</doc>
<doc id="1757632" url="https://pl.wikipedia.org/wiki?curid=1757632" title="Hradyźk">
Hradyźk

Hradyźk (ukr. Градизьк) – osiedle typu miejskiego na Ukrainie, położone w rejonie hłobyńskim, w obwodzie połtawskim.
Miejscowość leży na Nizinie Naddnieprzańskiej, nad Dnieprem. Do 1789 nazywała się Horodiszcze/Horodyszcze. W 1957 otrzymała status osiedla typu miejskiego.
W 1989 liczyła 9386 mieszkańców.
W 2013 liczyła 6697 mieszkańców.

</doc>
<doc id="1757635" url="https://pl.wikipedia.org/wiki?curid=1757635" title="Ministerstwo Wojny">
Ministerstwo Wojny

Ministerstwo Wojny, niem. Kriegsministerium - dawna nazwa Ministerstwa Spraw Wojskowych w niektórych krajach niemieckojęzycznych, np. Prusach, Bawarii, Austrii. W latach 1919-1935 (w Republice Weimarskiej i w pierwszych latach III Rzeszy) istniało pod nazwą "Reichswehrministerium" (pol. Ministerstwo Reichswehry, lub Ministerstwo Obrony Rzeszy). Od 1935, po utworzeniu Wehrmachtu - " Reichskriegsministerium" jako Ministerstwo Wojny Rzeszy. Odpowiednik Departamentu Wojny w krajach anglojęzycznych. Analogicznie Ministerstwo Wojny Japonii do 1945.

</doc>
<doc id="1757636" url="https://pl.wikipedia.org/wiki?curid=1757636" title="Kościół św. Michała w Hawrze">
Kościół św. Michała w Hawrze

Kościół św. Michała w Hawrze (franc. "Église Saint-Michel du Havre") – modernistyczna świątynia katolicka wybudowana w latach 1960-1965 przez francuskiego architekta Henri Colboca we współpracy z André Zoppim na terenie zrekonstruowanego po zniszczeniach wojennych przez Auguste’a Perreta nowego centrum Hawru (1946-1954). 
Pierwszy kościół (właściwie kaplica) św. Michała powstała w tym miejscu już w 1248. Kościół zyskał na wadze w początkach XVI w., w miarę rozwoju miasta. W XIX w. został zbudowany drugi, bardzo okazały kościół w stylu eklektycznym, z wysoką wieżą zwieńczoną kopułą. W dniu 5 września 1944 został on całkowicie zniszczony w wyniku bombardowania miasta, które zakończyło się prawie całkowitym zburzeniem Hawru. Trzecią (obecną) świątynię poświęcił w dniu 25 kwietnia 1965 arcybiskup Rouen – kardynał Martin.
Obecny kościół charakteryzuje skromna prostopadłościenna bryła z surową elewacją w kolorze piaskowym (konstrukcja z betonu zdobionego otoczakami). Po lewej stronie wysoka kampanila z surowego betonu. Po prawej interesujący dom parafialny. Kościół, wraz z całym zrekonstruowanym centrum Hawru, stanowi doskonały zespół architektury modernistycznej, wpisany w 2005 na listę światowego dziedzictwa UNESCO. 

</doc>
<doc id="1757637" url="https://pl.wikipedia.org/wiki?curid=1757637" title="Maksym Paszajew">
Maksym Paszajew

Maksym Wahifowycz Paszajew (ukr. Максим Вагіфович Пашаєв; ur. 4 stycznia 1988 w mieście Krasnyj Łucz w obwodzie ługańskim, Ukraińska SRR, zm. 12 grudnia 2008 w Hradyźk, obwodzie połtawskim, Ukraina) – ukraiński piłkarz grający na pozycji obrońcy lub pomocnika.
Kariera piłkarska.
Kariera klubowa.
Jego ojciec Wahif pochodzenia azerskiego. Wychowanek klubu Atłant Krzemieńczuk. Pierwszy trener Serhij Muradian. W 2002 został razem ze swoim bratem bliźniakiem Pawłem Paszajewym i Dmytrem Lopą zaproszony do Dnipra Dniepropetrowsk, a w 2004 debiutował w drużynie rezerwowej. W sezonie 2007/08 został wypożyczony do Krywbasa Krzywy Róg. Latem 2008 powrócił do Dnipra. 12 grudnia 2008 roku rozbił się w wypadku samochodowym na drodze około miejscowości Hradyźk. Lekarze próbowali ratować jego życie, ale następnego dnia zmarł w szpitalu.
Kariera reprezentacyjna.
Rozpoczynał w reprezentacji Ukrainy U-17, potem występował w juniorskiej i młodzieżowej reprezentacji Ukrainy. Był kapitanem "młodzieżówki".

</doc>
<doc id="1757643" url="https://pl.wikipedia.org/wiki?curid=1757643" title="Access Virus">
Access Virus

Access Virus – produkowany przez niemiecką firmę Access syntezator VA, w którym dźwięk powstaje metodą cyfrowej syntezy subtraktywnej. 
W urządzeniach tego typu analogowe elementy klasycznych syntezatorów analogowych emulowane są za pomocą odpowiednich obwodów cyfrowych. Pierwszy "Virus" został wyprodukowany w 1997 i od tego czasu firma co pewien czas (okres ok. 2 lat) wydaje wzbogacone i zaktualizowane modele syntezatora. Wśród najnowszych wersji znajdują się: Access Virus TI, Polar TI, Snow oraz najnowszy TI2. Dwa pierwsze modele pojawiły się w roku 2005, Snow w lutym 2008, a TI2 w marcu 2009. W tym ostatnim zastosowano szybsze procesory sygnałowe uzyskując szerszą polifonię oraz więcej efektów. Odrobinę zmieniono również design.
Technologia.
Wszystkie syntezatory z serii Virus są wirtualnymi syntezatorami analogowymi i zaopatrzone są w serię stylizowanych na analogowe oscylatorów, które zapewniają generowanie szerokiego spektrum przebiegów: począwszy od sinusoidy, poprzez falę trójkątną, aż do fali prostokątnej z różnymi wariacjami pulsacyjnymi. Syntezator dysponuje również 63 syntetycznymi formami falowymi odbiegającymi od klasycznych form analogowych. 
Sekcja filtrów daje się w wysokim stopniu dostosować do wymagań użytkownika. Składają się na nią dwa niezależne filtry, które mogą być na różne sposoby zestawiane ze sobą w celu wyprodukowania ciekawych efektów dźwiękowych. 
Najciekawszą cechą serii TI (ang. "total integration" – całkowita integracja) jest możliwość zintegrowania syntezatora z systemem operacyjnym i używanym sekwencerem. Virus zachowuje się wtedy jak aplikacja VST bądź AU, użytkownik zaś korzysta z tego, że procesor komputera nie jest dodatkowo obciążony obliczeniami związanymi z syntezą dźwięku, jak miałoby to miejsce w przypadku użycia zwykłego programowego syntezatora VST. 

</doc>
<doc id="1757645" url="https://pl.wikipedia.org/wiki?curid=1757645" title="New Yorker (sieć sklepów)">
New Yorker (sieć sklepów)

New Yorker – niemiecka sieć odzieżowa mająca siedzibę w Brunszwiku, której hasłem jest "Dress for the moment".
Pierwszy sklep został otwarty we Flensburgu w Niemczech w 1971 roku, był to początkowo sklep z dżinsami. Obecnie w zarządzie firmy zasiadają Friedrich Knapp, Helene Steiner, Florian Kall oraz Thomas Krecklenberg. Marka New Yorker jest zdobywcą wielu międzynarodowych nagród, między innymi polski Laur Klienta (2009, 2010, 2011, 2012), Enda Award (2010), Retailer-Award (2009), czy London International Award (2008).
Obecnie firma zatrudnia ponad 16 000 osób, posiada ponad 1000 sklepów (stan na maj 2016) w 38 krajach świata (większość krajów europejskich, Rosja, Maroko, Arabia Saudyjska, Zjednoczone Emiraty Arabskie, Katar, Kazachstan, Stany Zjednoczone, Armenia, Azerbejdżan, Gruzja). Sieć sprzedaje marki: Amisu, FB Sister, FSBN, Smog, Athletics, Censored oraz RSQ Beach.

</doc>
<doc id="1757646" url="https://pl.wikipedia.org/wiki?curid=1757646" title="Dmytro Lopa">
Dmytro Lopa

Dmytro Serhijowycz Lopa, ukr. Дмитро Сергійович Льопа (ur. 23 listopada 1988 w Krzemieńczuku) – ukraiński piłkarz grający na pozycji pomocnika.
Kariera piłkarska.
Kariera klubowa.
Wychowanek klubu Atłant Krzemieńczuk. Pierwszy trener Serhij Muradian. W 2002 został razem z braćmi bliźniakami Maksymem i Pawłem Paszajewym zaproszony do Dnipra Dniepropetrowsk. W 2004 debiutował w drużynie rezerwowej, a 14 lipca 2007 w podstawowej jedenastce Dnipra w meczu z Krywbasem Krzywy Róg. W końcu grudnia 2011 został ponownie wypożyczony do Krywbasa Krzywy Róg. Podczas przerwy zimowej sezonu 2012/13 Krywbas wykupił transfer piłkarza. W lipcu 2013 roku przeszedł do Karpat Lwów. 26 czerwca 2014 przeniósł się do Metałurha Zaporoże. 22 lipca 2015 dołączył do Metalista Charków. 2 lutego 2016 przeszedł do węgierskiego klubu Puskás Akadémia FC. 26 sierpnia 2016 został wypożyczony do NK Osijek, a 28 czerwca 2017 chorwacki klub wykupił transfer piłkarza.
Kariera reprezentacyjna.
Rozpoczynał w reprezentacji Ukrainy U-17, potem występował w juniorskiej i młodzieżowej reprezentacji Ukrainy.

</doc>
<doc id="1757648" url="https://pl.wikipedia.org/wiki?curid=1757648" title="Generalność konfederacji barskiej">
Generalność konfederacji barskiej



</doc>
<doc id="1757649" url="https://pl.wikipedia.org/wiki?curid=1757649" title="Fundoplikacja Nissena">
Fundoplikacja Nissena

Fundoplikacja Nissena – przyszycie zmobilizowanego (uwolnionego) dna żołądka wokół dolnej części przełyku u chorych z zarzucaniem żołądkowo-przełykowym jak i przepukliną rozworu przełykowego przepony.

</doc>
<doc id="1757650" url="https://pl.wikipedia.org/wiki?curid=1757650" title="Islandia a Unia Europejska">
Islandia a Unia Europejska



</doc>
<doc id="1757655" url="https://pl.wikipedia.org/wiki?curid=1757655" title="Akcesja Islandii do Unii Europejskiej">
Akcesja Islandii do Unii Europejskiej



</doc>
<doc id="1757657" url="https://pl.wikipedia.org/wiki?curid=1757657" title="Maria Krzyszkowska">
Maria Krzyszkowska

Maria Krzyszkowska, I voto Wójcikowska, II voto Nowicka (ur. 11 listopada 1925 w Warszawie, zm. 28 września 2014 w Legionowie) – artystka baletu, primabalerina Państwowej Opery Warszawskiej i Teatru Wielkiego w Warszawie w latach 1962–1977, a także kierownik baletu Teatru Wielkiego w latach 1970–1980 i 1985–1995.
Kariera artystyczna.
Uczyła się tańca u przedwojennej baleriny Ireny Szymańskiej w jej Szkole Tańca Artystycznego i Rytmiki (1937–1939) oraz u Leona Wójcikowskiego (1940–1944) w Prywatnej Szkole Baletu Zofii Pflanz-Dróbeckiej. Pierwsze ślady jej występów tanecznych odnajdujemy już na afiszach poranków artystycznych w okupowanej Warszawie. Promowana przez Leona Wójcikowskiego, w latach 1942–1944 tańczyła okazjonalnie w Café-Varieté-Restauracja „Janusz” przy ulicy Tłomackie 13 oraz w Varieté „Maxim” w wieżowcu Prudentialu przy ówczesnym Placu Napoleona 9, a także Teatrze Rozmaitości Jar przy ulicy Senatorskiej 29.
Odznaczenia i nagrody.
Była najczęściej odznaczaną artystką polskiego baletu w okresie Polski Ludowej; otrzymała kolejno:
Życie prywatne.
W latach 1950–1960 była żoną tancerza, choreografa i pedagoga Leona Wójcikowskiego (1899–1975). Po rozwodzie z nim, w 1961 roku związała się ze śpiewakiem-barytonem Zbigniewem Nowickim (1930–1990), wieloletnim sekretarzem teatralnej organizacji PZPR najpierw w Państwowej Operze Warszawskiej, a potem w Teatrze Wielkim, którego poślubiła niedługo przed jego śmiercią. 
Po 1998 roku wycofała się z aktywności zawodowej i resztę życia spędziła samotnie w swoim warszawskim mieszkaniu przy Rynku Starego Miasta, przy Kamiennych Schodkach, przydzielonym jeszcze w 1952 roku jej pierwszemu mężowi Leonowi Wójcikowskiemu przez ówczesnego ministra kultury i sztuki. W ostatnich latach życia podupadła na zdrowiu i unikała kontaktów publicznych. W 2014 roku musiała poddać się poważnemu leczeniu szpitalnemu, po którym na czas rekonwalescencji znalazła się w Domu Opieki w Legionowie pod Warszawą, gdzie zmarła 28 września. Została pochowana 3 października 2014 roku w grobie rodzinnym na cmentarzu Powązkowskim w Warszawie.

</doc>
<doc id="1757662" url="https://pl.wikipedia.org/wiki?curid=1757662" title="Zieloni Żarki">
Zieloni Żarki



</doc>
<doc id="1757667" url="https://pl.wikipedia.org/wiki?curid=1757667" title="Bokujma">
Bokujma

Bokujma (ukr. Бокійма, "Bokijma") – wieś na Ukrainie, w rejonie młynowskim obwodu rówieńskiego. Liczy ok. 1480 osób.

</doc>
<doc id="1757669" url="https://pl.wikipedia.org/wiki?curid=1757669" title="Koutsuu sensou">
Koutsuu sensou



</doc>
<doc id="1757670" url="https://pl.wikipedia.org/wiki?curid=1757670" title="Jan Rakowicz">
Jan Rakowicz

Jan Rakowicz (ur. 8 marca 1851, zm. 7 grudnia 1926 w Poznaniu) – inżynier budownictwa, doktor nauk technicznych, urbanista, pedagog i społecznik.
Życiorys.
Urodził się w rodzinie Gabriela (ur. 1818), który prowadził duże gospodarstwo rolne, i Kunegundy z Zynków (1824–1890). Ukończył gimnazjum św. Marii Magdaleny w Poznaniu, następnie Królewski Instytut Przemysłowy w Charlottenburgu (późniejszą Politechnikę Berlińską wcześniej wywodzącą się z dawnej Akademii Budowlanej), w którym uzyskał stopnie inżyniera i doktora. W 1880 roku wrócił do Poznania i podjął samodzielną pracę architektoniczną. Opracowywał projekty kamienic (przy dzisiejszych ulicach Ratajczaka i 27 Grudnia), później biskup Florian Stablewski mianował go architektem diecezjalnym. Od 1891 roku uczył w szkole budowlanej w Poznaniu, potem został karnie przeniesiony do Zgorzelca, następnie do Magdeburga. W 1898 otrzymał tytuł profesorski od Ministerstwa Przemysłu i Handlu Rzeszy Niemieckiej. W latach 1911–1919 kierował Biurem Regulacji Miasta w Krakowie. 
W 1919 roku Naczelna Rada Ludowa mianowała go dyrektorem powstałej Państwowej Szkoły Budownictwa w Poznaniu, która poza działem budownictwa obejmowała też dział drogowo-wodny, a ponadto dział miernictwa, przekształcony później w mierniczo-melioracyjny (przez 3 lata działała szkoła ceramiczno-ceglarska). Jednocześnie pracował jako architekt. Był przewodniczącym Wydziału Technicznego w Towarzystwie Przyjaciół Nauk w Poznaniu, jako jego czołowy działacz, a ponadto członkiem Towarzystwa Miłośników Miasta Poznania. 
Był mężem Izabeli z Szumanów (1865–1929), z którą miał syna Zygmunta Augusta (1897–1988). 
Zmarł w Poznaniu. Pochowany na Cmentarzu Zasłużonych Wielkopolan (kwatera 3-25). 
Upamiętnienie.
Jednej z ulic w Poznaniu (Jeżycach) nadano imię Jana Rakowicza.
10 września 2021 roku nadano auli szkolnej w Zespole Szkół Budownictwa Nr 1 w Poznaniu imienia prof. Jana Rakowicza.

</doc>
<doc id="1757671" url="https://pl.wikipedia.org/wiki?curid=1757671" title="Honorio Delgado">
Honorio Delgado

Honorio Delgado Espinoza (ur. 26 września 1892 w Arequipie, zm. 20 listopada 1969 w Limie) – peruwiański lekarz, psychiatra, psychoanalityk, biolog i nauczyciel akademicki. Absolwent wydziału medycyny Universidad de San Marcos w Limie. Początkowo zwolennik psychoanalizy, zdystansował się od Freuda po 1930.

</doc>
<doc id="1757672" url="https://pl.wikipedia.org/wiki?curid=1757672" title="Henryk Ossowski">
Henryk Ossowski

Henryk Ossowski, ps. „Dołęga”, herbu Dołęga (ur. 15 lutego 1918 w Kunicach, zm. 3 kwietnia 1981 w Borowiczkach). Właściciel majątku Kunice, podchorąży Wojska Polskiego.
Życiorys.
W 1939 r. podczas kampanii wrześniowej brał udział w obronie Modlina, następnie został adiutantem majora Henryka Dobrzańskiego „Hubala”. Po rozbiciu Oddziału Wydzielonego Wojska Polskiego wstąpił do Związku Walki Zbrojnej. Ukrywał się w Miławczycach. Brał udział w przerzutach kurierów na Węgry, walczył w powstaniu warszawskim. Prześladowany po zakończeniu wojny przez Urząd Bezpieczeństwa.
Został pochowany w rodzinnych Kunicach. 
Upamiętnienie.
Jego imię nosi jedna z ulic Płocka.
Poświęcono mu rozdziały w książce Aleksandry Ziółkowskiej-Boehm pt. „Dwór w Kraśnicy i Hubalowy demon”.

</doc>
<doc id="1757677" url="https://pl.wikipedia.org/wiki?curid=1757677" title="Światowy Tydzień Wody">
Światowy Tydzień Wody

Światowy Tydzień Wody – akcja organizowana od 1991 roku przez Sztokholmski Międzynarodowy Instytut Wodny SIWI. 
Podczas tygodnia wody:

</doc>
<doc id="1757680" url="https://pl.wikipedia.org/wiki?curid=1757680" title="Bagmati (strefa)">
Bagmati (strefa)

Strefa Bagmati (nep. बागमती) – jedna z 14 stref w Nepalu. Nazwa pochodzi od przepływającej tam rzeki Bagmati. Jest częścią Madhyamańćal Wikas Kszetr, czyli centralnego regionu Nepalu. W skład strefy wchodzi aglomeracja Doliny Katmandu, w której mieszka 1,5 miliona osób. Strefa sąsiaduje ze strefami Gandaki – na zachodzie, na południu Lumbini oraz Narajani. Zaś na wschodzie ze strefą Janakpur. Ponadto strefa sąsiaduje z chińskim Tybetańskim Regionem Autonomicznym na północy.
Bagmati dzieli się na osiem dystryktów:

</doc>
<doc id="1757682" url="https://pl.wikipedia.org/wiki?curid=1757682" title="Cannibal terror">
Cannibal terror

Cannibal terror (fr. "Terreur cannibale", hiszp. "Terror caníbal", pl. Groza kanibali) – hiszpańsko-francuski film fabularny z 1981 w reżyserii Alaina Deruella, będący przedstawicielem kina kanibalistycznego.
Fabuła.
Dwaj kryminaliści porywają małą dziewczynkę Laurence Danville, chcąc wyłudzić okup od jej rodziców. Przestępcy opuszczają kraj i zaszywają się w domu ich bliskiego przyjaciela. Jeden z bandytów gwałci żonę właściciela domu. Ten w odwecie wywozi go do dżungli i zostawia na żer miejscowego plemienia kanibali. W międzyczasie państwo Danville wyruszają na poszukiwania córki i wpadają na trop bandytów. Ich jedyną drogą ucieczki zostaje dżungla.

</doc>
<doc id="1757683" url="https://pl.wikipedia.org/wiki?curid=1757683" title="Hopeless Records">
Hopeless Records

Hopeless Records – niezależna wytwórnia płytowa zlokalizowana w Van Nuys, Los Angeles, w stanie Kalifornia. Wytwórnia ruszyła w 1993 roku dzięki Louisowi Posenowi, a jest finansowana przez grupę prywatnych inwestorów. Artyści nagrywający muzykę w Hopeless Records grają punk rocka, pop punk albo rock alternatywny, z elementami różnych gatunków heavy metalu.
Linki zewnętrzne.
Strona Hopeless Records
Strona Hopeless Records na Purevolume

</doc>
<doc id="1757684" url="https://pl.wikipedia.org/wiki?curid=1757684" title="Jan Metlant">
Jan Metlant

Jan Metlant, ps. "Angielczyk" (ur. 1646 w Zamościu, zm. 1703 w Jarosławiu) – polski kupiec, wójt i burmistrz Jarosławia.
Życiorys.
Syn imigranta szkockiego, kapitana wojsk w służbie Zamoyskich. Po zawarciu małżeństwa z Anną Twardochlebowiczówną, osiadł na stałe w Jarosławiu. Od 1679 aż do swojej śmierci sprawował funkcję radnego, a w latach 1686–1699 wójta i burmistrza Jarosławia. W 1679 uzyskał tytuł sekretarza królewskiego. Będąc wyznania kalwińskiego, pod wpływem jezuitów przeszedł na katolicyzm.
Rodzina.
Żonaty z Anną Twardochlebowiczówną (1659–1709), miał z nią jedną córkę Barbarę Okulską (zm. 1707).

</doc>
<doc id="1757685" url="https://pl.wikipedia.org/wiki?curid=1757685" title="Wołodymyr Homeniuk">
Wołodymyr Homeniuk

Wołodymyr Mychajłowycz Homeniuk, ukr. Володимир Михайлович Гоменюк (ur. 19 lipca 1985 we wsi Bokijma w obwodzie rówieńskim, Ukraińska SRR) – ukraiński piłkarz grający na pozycji napastnika, reprezentant Ukrainy, trener piłkarski.
Kariera piłkarska.
Kariera klubowa.
W sezonie 2003/04 rozpoczął karierę piłkarską w klubie Ikwa Młynów, skąd następnego sezonu przeszedł do Tawrii Symferopol. 30 kwietnia 2005 debiutował w składzie Tawrii w zremisowanym 2:2 meczu z Czornomorcem Odessa. Potem został wybrany kapitanem Tawrii. W styczniu 2009 podpisał 3-letni kontrakt z Dniprem Dniepropetrowsk. 18 lipca 2011 został wypożyczony do Arsenału Kijów, a już 31 sierpnia 2011 podpisał 3-letni kontrakt z Arsenałem Kijów. 2 września 2013 został wypożyczony do Metalista Charków. W lipcu 2015 przeniósł się do Stali Dnieprodzierżyńsk. 25 stycznia 2016 opuścił Stal i wkrótce ogłosił o zakończeniu kariery piłkarza.
Kariera reprezentacyjna.
1 lutego 2008 roku debiutował w narodowej reprezentacji Ukrainy w wygranym 1:0 meczu towarzyskim ze Szwecją. Łącznie rozegrał 7 gier reprezentacyjnych.
Kariera trenerska.
06 kwietnia 2018 dołączył do sztabu szkoleniowego Weresu Równe, w którym pracował do 14 maja 2018. 14 czerwca 2018 został mianowany na stanowisko głównego trenera Weresu. Ale już 7 sierpnia 2018 podał się do dymisji.

</doc>
<doc id="1757689" url="https://pl.wikipedia.org/wiki?curid=1757689" title="Jhoel Alexander Herrera Zegarra">
Jhoel Alexander Herrera Zegarra



</doc>
<doc id="1757691" url="https://pl.wikipedia.org/wiki?curid=1757691" title="Sonic Boom">
Sonic Boom

Sonic Boom – dziewiętnasty album studyjny amerykańskiej grupy rockowej KISS wydany 6 października 2009 roku. Jest to pierwsza płyta studyjna zespołu od 11 lat, a także debiut wokalny gitarzysty solowego Tommy’ego Thayera. Okładkę do albumu stworzył Michael Doret, który współpracował już wcześniej z zespołem w 1976 roku.

</doc>
<doc id="1757699" url="https://pl.wikipedia.org/wiki?curid=1757699" title="No-Do">
No-Do

No-Do – nazwa odnosząca się do filmów, które zaczęły powstawać w Hiszpanii w latach czterdziestych (w czasach dyktatury generała Franco) w celu indoktrynowania społeczeństwa. Przestały być produkowane dopiero na początku lat osiemdziesiątych.

</doc>
<doc id="1757700" url="https://pl.wikipedia.org/wiki?curid=1757700" title="D jak Deshu">
D jak Deshu

D jak Deshu znany też jako "D: Underworld Badhshah" – bollywoodzki thriller wyreżyserowany przez debiutanta Vishram Sawanta. Producent Ram Gopal Varma ("Satya", "Company"). Scenarzysta Manish Gupta ("Sarkar"). W tytułowej roli Randeep Hooda ("Monsunowe wesele"), w drugoplanowych Chunky Pandey, Isha Koppikar, Yashpal Sharma, Sushant Singh. Współczesny Mumbaj mafijny z odniesieniem do rządzącego jego podziemiem Dawooda Ibrahima, z jego D-company i do powiązań gangsterów z politykami. Przyjaźń, miłość, intrygi i rozgrywki mafijne.
Fabuła.
Na oczach Deshu (Randeep Hooda) w slumsach mumbajskich ginie człowiek. Próbując świadczyć przeciwko zabójcom zostaje on upokorzony i dotkliwie pobity. Zarówno przez zastraszającego go gangstera Maangli, jak i przez rozczarowanych jego zastraszeniem policjantów. To pomaga mu podjąć decyzję. Darowując konkurencyjnemu gangowi śmierć Maangliego, Deshu wzbudza podziw w jego szefie, Hashim Bhai. Mechanik z Dubaju przemienia się w groźnego bandytę. Wkrótce staje się on dumą Hashim Bhaia. Jednak szybki wzrost jego pozycji i zaufanie, jakim go darzy szef, czynią z niego wroga synów Hashim Bhai, Shabbira (Yashpal Sharma) i Mukrama (Sushant Singh). Aby odzyskać władzę nad sercem ojca, bracia zaczynają knuć intrygę przeciwko Deshu.
Muzyka i piosenki.
Autorem muzyki jest Nitin Raikwar ("Road")

</doc>
<doc id="1757705" url="https://pl.wikipedia.org/wiki?curid=1757705" title="Bahnasa">
Bahnasa



</doc>
<doc id="1757706" url="https://pl.wikipedia.org/wiki?curid=1757706" title="D (film)">
D (film)



</doc>
<doc id="1757707" url="https://pl.wikipedia.org/wiki?curid=1757707" title="Tommy Thayer">
Tommy Thayer

Tommy Thayer, właśc. Thomas Cunningham Thayer (ur. 7 listopada 1960 w Portlandzie) – amerykański muzyk i aktualny gitarzysta solowy hardrockowego zespołu Kiss.
Pod koniec roku 1981 razem z Jamiem St. Jamesem stworzył zespół Black N' Blue. Po jego rozpadzie grał w grupie Cold Gin będącej cover bandem Kiss jako gitarzysta solowy Ace Frehley. Zespół ten nie umknął uwadze oficjalnych członków Kiss i został zaproszony na urodziny Paula Stanleya, po których Tommy został zaproszony do pracy jako asystent Gene’a Simmonsa.
Jest on również producentem albumu koncertowego "" oraz filmu "KISS: The Second Comming". Po tym wydarzeniu Thayer pracował indywidualnie z Ace’em Frehleyem, którego partie solowe zbyt mocno odbiegały od oryginałów z lat 70. i wymagały treningu z instruktorem, w którego rolę wcielił się na prośbę Gene’a Simmonsa właśnie Thayer. W 2002 roku po odejściu Ace’a Frehleya z zespołu Thayer zajął jego miejsce.

</doc>
<doc id="1757708" url="https://pl.wikipedia.org/wiki?curid=1757708" title="Witalij Łysycki">
Witalij Łysycki

Witalij Serhijowycz Łysycki, ukr. Віталій Сергійович Лисицький (ur. 16 kwietnia 1982 w Switłowodsku w obwodzie kirowohradzkim, Ukraińska SRR) – ukraiński piłkarz grający na pozycji obrońcy lub pomocnika, reprezentant Ukrainy.
Kariera piłkarska.
Kariera klubowa.
Wychowanek DJuSSz w Switłowodsku (pierwszy trener jego ojciec Serhij Łysycki) oraz DJuSSz Dynamo Kijów (trenerzy: Wiktor Kaszczej i Ołeksandr Łysenko). Występował w trzeciej, a potem w drugiej drużynie Dynama. 1 listopada 2000 debiutował w podstawowym składzie Dynama w wygranym 1:0 meczu z Metalistem Charków. W połowie sezonu 2002/03 został wypożyczony do Czornomorca Odessa. W styczniu 2004 zaproszony do Dnipra Dniepropetrowsk, a w rundzie wiosennej 2007/08 do końca roku został wypożyczony do Krywbasa Krzywy Róg. W 2010 ponownie został wypożyczony do Krywbasa Krzywy Róg. 1 marca 2012 podpisał z Krywbasem 3-letni kontrakt. 28 czerwca 2013 roku przeszedł do Howerły Użhorod. 8 lipca 2014 za obopólną zgodą kontrakt został anulowany, a już 24 lipca podpisał nowy kontrakt z Metałurhiem Zaporoże. 26 lutego 2016 przeszedł do Kołosu Kowaliwka.
Kariera reprezentacyjna.
14 lutego 2001 roku debiutował w narodowej reprezentacji Ukrainy w zremisowanym 0:0 meczu towarzyskim z Gruzją. Łącznie rozegrał 5 gier reprezentacyjnych. Wcześniej występował w juniorskiej reprezentacji Ukrainy.

</doc>
<doc id="1757712" url="https://pl.wikipedia.org/wiki?curid=1757712" title="Puchar świata w chodzie sportowym">
Puchar świata w chodzie sportowym

Puchar świata w chodzie sportowym – zawody lekkoatletyczne organizowane w interwale dwuletnim (w historii zdarzały się jednak odstępstwa od tej reguły) przez IAAF od roku 1961 do 2014. Pierwsza edycja imprezy odbyła się w Lugano w Szwajcarii. Kobiety startują od 1979.
Od 1961 do 1985 rozgrywano eliminacje przed głównymi zawodami. Mężczyźni startują na dystansach 20 km oraz 50 km, a od 2004 także w kategorii juniorów na 10 km. Kobiety startowały początkowo na 5 km (1979 i 1981), następnie na 10 km (1982-1997), a obecnie na 20 km. Od 2004 rozgrywane są zawody juniorek na 10 km.
Do 1997 prowadzono drużynową klasyfikację (osobno dla kobiet i mężczyzn). Od 1993 klasyfikacja drużynowa prowadzona jest osobno dla każdej konkurencji.
Od 2016 puchar świata został zastąpiony przez Drużynowe mistrzostwa świata w chodzie sportowym.

</doc>
<doc id="1757713" url="https://pl.wikipedia.org/wiki?curid=1757713" title="Puchar Świata w Chodzie Sportowym 2008">
Puchar Świata w Chodzie Sportowym 2008

23. Puchar Świata w Chodzie Sportowym – zawody lekkoatletyczne, które zostały zorganizowane 10 i 11 maja 2008 roku w rosyjskim mieście Czeboksary.
Drugie miejsce w chodzie na 50 kilometrów zajął Rosjanin Władimir Kanajkin, lecz został zdyskwalifikowany za stosowanie niedozwolonego dopingu.

</doc>
<doc id="1757717" url="https://pl.wikipedia.org/wiki?curid=1757717" title="Klasky Csupo, Inc.">
Klasky Csupo, Inc.

Klasky Csupo, Inc. – studio założone w 1983 przez i Gábora Csupó. Jest znane z m.in. Pełzaków, Dzikiej rodzinki czy Rocket Power.
Historia w Hollywood.
Na początku Arlene Klasky i Gábor Csupó wynajęli dwie sypialnie w Hollywood. W następnym roku przenieśli swoją firmę do Hollywood i zaczęła się ich kariera.
Kreskówki studia.
Poniżej znajduje się lista kreskówek wyprodukowanych przez Arlene Klasky i Gábora Csupó:

</doc>
<doc id="1757718" url="https://pl.wikipedia.org/wiki?curid=1757718" title="Piknik Gombrowiczowski">
Piknik Gombrowiczowski

Piknik Gombrowiczowski – ogólnopolska impreza kulturalna poświęcona Witoldowi Gombrowiczowi. Piknik odbywa się rokrocznie od 2003 roku w Ostrowcu Świętokrzyskim i okolicach związanych z pisarzem i jego rodziną.
Idea.
Ideą trzydniowego Pikniku jest przybliżenie osoby i twórczości Gombrowicza, który przyszedł na świat w pobliskich Małoszycach. Ponadto impreza ma zwrócić uwagę na liczne w okolicach dobra kultury związane z rodziną Gombrowiczów i samym artystą, który spędził tutaj lata swojej młodości.
Na Piknik składa się wiele wydarzeń kulturalnych prezentujących życie i twórczość artysty. Publiczność ma okazję oglądać sztuki teatralne autorstwa pisarza, filmy dokumentalne i fabularne, podziwiać wystawy artystyczne. Może wziąć udział w spotkaniach dyskusyjnych, rajdzie "Szlakiem Gombrowicza", turnieju szachowym, koncertach i happeningach. Od 2006 w ramach imprezy odbywa się rajd offroadowy "GombRajd". Od siódmej edycji Piknik poszerzono o Literacki Konkurs Gombrowiczowski.
Historia.
Pierwsza edycja, zapowiadająca Rok Gombrowiczowski, odbyła się w ruinach fabryki Gombrowiczów "Witulin" (nazwana tak w 1911 roku od imienia Witolda) w Dołach Biskupich.

</doc>
<doc id="1757719" url="https://pl.wikipedia.org/wiki?curid=1757719" title="Matka Boża Czortkowska">
Matka Boża Czortkowska



</doc>
<doc id="1757720" url="https://pl.wikipedia.org/wiki?curid=1757720" title="Matka Boska Czortkowska">
Matka Boska Czortkowska



</doc>
<doc id="1757723" url="https://pl.wikipedia.org/wiki?curid=1757723" title="Gabriel Mato Adrover">
Gabriel Mato Adrover

Gabriel Mato Adrover (ur. 29 kwietnia 1961 w Madrycie) – hiszpański i kanaryjski polityk i prawnik, były minister i przewodniczący parlamentu regionalnego, eurodeputowany VII, VIII i IX kadencji.
Życiorys.
Ukończył studia prawnicze na Uniwersytecie Autonomicznym w Madrycie. Pracował jako doradca. Zaangażował się w działalność Partii Ludowej na Wyspach Kanaryjskich, dochodząc do stanowiska wiceprzewodniczącego regionu. Od 1991 do 1995 pełnił funkcję zastępcy burmistrza Santa Cruz de la Palma (stolicy wyspy La Palma). Od połowy lat 90. zasiadał w parlamencie Wysp Kanaryjskich (w latach 2003–2007 zajmował stanowisko jego przewodniczącego). W okresie 1997–2000 był ministrem rolnictwa i rybołówstwa w rządzie regionalnym. Sprawował także (od 2000) mandat deputowanego do Kongresu Deputowanych.
W wyborach europejskich w 2009 z listy Partii Ludowej uzyskał mandat posła do Parlamentu Europejskiego. Został członkiem grupy Europejskiej Partii Ludowej oraz Komisji Rolnictwa i Rozwoju Wsi. W 2014 z powodzeniem ubiegał się o europarlamentarną reelekcję. W 2019 także uzyskał mandat europosła, jednak jego objęcie zawieszono do czasu brexitu. Ostatecznie w PE IX kadencji zasiadł w lutym 2020.
Brat polityk Any Mato.

</doc>
<doc id="1757724" url="https://pl.wikipedia.org/wiki?curid=1757724" title="Cupimus imprimis">
Cupimus imprimis

Cupimus imprimis - list apostolski Piusa XII z 18 stycznia 1952 poświęcony sytuacji katolików chińskich.
Papież potępił w nim politykę władz ChRL wobec katolików, których to sytuację porównał do położenia pierwszych chrześcijan. Skrytykował również dążenia części Kościoła chińskiego do "potrójnej niezależności" od Stolicy Apostolskiej (jurysdykcyjnej, majątkowej i operatywnej).

</doc>
<doc id="1757727" url="https://pl.wikipedia.org/wiki?curid=1757727" title="Mistrzostwa Świata w Lekkoatletyce 2009 – chód na 20 km kobiet">
Mistrzostwa Świata w Lekkoatletyce 2009 – chód na 20 km kobiet

Chód na 20 kilometrów kobiet – jedna z konkurencji rozgrywanych podczas XII mistrzostw świata w lekkoatletyce, które odbywały się w Berlinie.
Chód rozegrano 16 sierpnia 2009 – start miał miejsce o godzinie 12:00 czasu berlińskiego. Wyznaczone przez IAAF minimum kwalifikacyjne A do udziału w zawodach wynosiło 1:33:30, a minimum B 1:38:00. Start i meta były ulokowane pod Bramą Brandenburską.

</doc>
<doc id="1757728" url="https://pl.wikipedia.org/wiki?curid=1757728" title="Miasteczko Multimedialne">
Miasteczko Multimedialne

Miasteczko Multimedialne Sp. z o.o. (ang. "MMC" – "MultiMedia City)" – spółka powołana w 2007 r. przez Wyższą Szkołę Biznesu National-Louis University, jako podmiot typu spin off. Organ zarządzający Parkiem Technologicznym 3.0 MMC Brainville zlokalizowanym przy ul. Myśliwskiej 2 w Nowym Sączu.
Historia projektu.
W maju 2007 roku Wyższa Szkoła Biznesu – National-Louis University w Nowym Sączu powołała, jako podmiot typu spin-off, spółkę Miasteczko Multimedialne. Nowo powołanemu podmiotowi wyznaczono cel strategiczny w postaci rozwoju ośrodka pracującego na rzecz wsparcia transferu innowacji pomiędzy środowiskiem biznesowym i światem nauki. W sierpniu 2010 r. Miasteczko Multimedialne otrzymało dofinansowanie w wysokości 94,9 mln PLN na realizacje projektu budowy Parku Technologicznego – Miasteczko Multimedialne w Nowym Sączu w ramach Programu Operacyjnego Innowacyjna Gospodarka Działanie 5.3. Łączna wartość inwestycji wynosi 111,7 mln PLN netto.
Miasteczko Multimedialne Sp. z o.o. zarządza Parkiem Technologicznym, który w czerwcu 2011 r. przyjął nazwę MMC Brainville.
W 2017 krakowski sąd podjął decyzję o ogłoszeniu upadłości spółki.

</doc>
<doc id="1757731" url="https://pl.wikipedia.org/wiki?curid=1757731" title="Get Yer Ya-Ya's Out! The Rolling Stones in Concert">
Get Yer Ya-Ya's Out! The Rolling Stones in Concert



</doc>
<doc id="1757733" url="https://pl.wikipedia.org/wiki?curid=1757733" title="Prajmalina">
Prajmalina

Prajmalina – organiczny związek chemiczny, lek z grupy IA wykazujący działanie przeciwarytmiczne.
Farmakokinetyka.
Biologiczny okres półtrwania wynosi około 4–8 godzin. Metabolizm prajmaliny przebiega w wątrobie. W odróżnieniu od ajmaliny dobrze wchłania się po podaniu doustnym.
Preparaty.
"Neo-Gilurytmal"
Dawkowanie.
Wielkość dawki jest ustalana przez lekarza. U osób dorosłych zazwyczaj podaje się 20 mg 3-4 razy dziennie. Dawka podtrzymująca to 20 mg 2 razy dziennie.
Uwagi.
Kobiety będące w ciąży bądź karmiące piersią powinny o tym fakcie poinformować lekarza. Na początku leczenia bądź przy zmianie dawkowania, może wystąpić upośledzenie zdolności do prowadzenia pojazdów i obsługi maszyn.

</doc>
<doc id="1757734" url="https://pl.wikipedia.org/wiki?curid=1757734" title="Chen Sheng">
Chen Sheng

Chen Sheng (陳勝, zm. 208 p.n.e.) – chiński chłop pochodzący z państwa Chu, przywódca powstania ludowego przeciwko dynastii Qin w 209 p.n.e.
Jako prosty żołnierz otrzymał wraz z Wu Guangiem polecenie eskortowania liczących 900 osób chłopskich oddziałów do Yuyangu w prowincji Hebei. W połowie drogi marsz przerwała wywołana ulewnymi deszczami powódź. Mając świadomość, że nieprzybycie na czas będzie karane śmiercią, obaj dowódcy wezwali chłopów do buntu.
Ruch powstańczy szybko rozprzestrzenił się na całe wschodnie i południowe Chiny. Sam Chen Sheng nawiązując do Okresu Walczących Królestw obwołał się królem Chu. Oddziały powstańcze odniosły szereg zwycięstw nad armią cesarską i zagroziły stolicy państwa, ostatecznie jednak w 208 p.n.e. poniosły klęskę. Chen Sheng uciekł na wschód, jednak w styczniu 208 roku p.n.e. zginął na terenie dzisiejszego północno-zachodniego Anhui, zabity przez swojego woźnicę.
Pomimo śmierci Chen Shenga ruch powstańczy nie załamał się, a w całym kraju powstawały coraz to nowe ogniska buntu, ostatecznie doprowadzając do upadku dynastii Qin.

</doc>
<doc id="1757735" url="https://pl.wikipedia.org/wiki?curid=1757735" title="Devar">
Devar

Devar – bollywoodzki dramat rodzinny i miłosny z 1966. Czworokąt nieszczęśliwie splątany z powodu intryg przy aranżowaniu małżeństw dwóch przyjaciół. W rolach głównych Dharmendra i Sharmila Tagore. Reżyser Mohan Segal. Muzyka Roshan, nagrodzony za "Taj Mahal"
Fabuła.
Dwoje dwunastolatków urzeczonych sobą. Ona, Bhavariya rządzi nim, zawstydza go. On, Bhola przechwala się swoimi sukcesami łowieckimi. Na łodzi. Jej śpiew i obietnica bycia przez całe życie jego Sitą. Kto się o ciebie zatroszczy, jeśli nie ja? Kto ci będzie gotować?
Mijają lata i rodzice Shankara (Dharmendra) aranżują małżeństwo dla niego i jego biednego kuzyna Suresha (Deven Verma). Narzeczone dobrano zgodnie z ich charakterami i upodobaniami. Uwielbiającymi książki, wykształconemu Sureshowi ma przypaść w udziale żyjąca w świecie książek Subadhra (Shashikala). Dla od dziecka unikającego książek, zapalonego myśliwego Shankara, wybrano skromną, spłoszoną jak łania Madhumati (Sharmila Tagore). Tradycyjnie nastawiony ojciec Shankara nie zgadza się, aby młodzi zobaczyli się przed ślubem. Stąd pomysł, by przyjaciele jadąc do wybranych dziewczyn zdali sobie wzajemnie relację, czy przeznaczona dziewczyna przypadnie im do serca. Suresh odwiedza dom Madhumati, a Shankar pouczony przez przyjaciela, co odpowiadać wykształconej panience rodzinę Subadhry. Niestety Suresh widząc Madhumati (w dzieciństwie zwaną Bhavariyą) zakochuje się w dziewczynie przeznaczonej przyjacielowi. Postanowiwszy zdobyć ją za wszelką cenę, pisze do rodzin dziewczyn listy oczerniające kandydatów. Zrażeni nimi rodzice dziewczyn wydaja córki zgodnie z planem Suresha. Szczery, otwarty, ale nie ceniący wykształcenia Shankar poślubia żądną wiedzy Subadhrę, a Suresh żeni się z ukochaną z dzieciństwa przyjaciela, Madhumati. Kłamstwo Suresha daje początek dramatowi. Subadhra czuje się oszukana, że jej mąż ma dom wypełniony myśliwskimi trofeami zamiast książkami. Z pogardą odrzuca nieuka, wracając do domu rodziców. Porzucony Shankar odkrywa, że przeznaczona mu pierwotnie, a poślubiona przez Suresha Madhumati jest jego dziecięcą miłością. Rozżalony zaczyna szukać zapomnienia w alkoholu.
Muzyka i piosenki.
Muzyka – Roshan (nagrodzony za "Taj Mahal", dziadek Hrithik Roshana). Teksty piosenek Anand Bakshi. Śpiewają Mohammad Rafi, Asha Bhosle, Lata Mangeshkar i Usha Mangeshkar, Mukesh

</doc>
<doc id="1757737" url="https://pl.wikipedia.org/wiki?curid=1757737" title="Posągi moai">
Posągi moai



</doc>
<doc id="1757738" url="https://pl.wikipedia.org/wiki?curid=1757738" title="Posąg moai">
Posąg moai



</doc>
<doc id="1757739" url="https://pl.wikipedia.org/wiki?curid=1757739" title="Mistrzostwa Świata w Lekkoatletyce 2009 – siedmiobój kobiet">
Mistrzostwa Świata w Lekkoatletyce 2009 – siedmiobój kobiet

Siedmiobój to jedna z konkurencji rozgrywanych podczas XII mistrzostw świata w lekkoatletyce.
Siedmiobój rozegrano 15 sierpnia i 16 sierpnia 2009.
Rekordy.
W poniższej tabeli przedstawione są rekord świata, rekord mistrzostw świata, najlepszy wynik na listach światowych oraz rekordy poszczególnych kontynentów z dnia 12 sierpnia 2009 roku.
Bieg na 100 m przez płotki.
Bieg 1.
Wiatr: -0,4 m/sGodzina: 10:10 
Bieg 2.
Wiatr: -0,3 m/sGodzina: 10:17 
Bieg 3.
Wiatr: -0,1 m/sGodzina: 10:24 
Bieg 4.
Wiatr: -0,2 m/sGodzina: 10:31 
Skok wzwyż.
Godzina rozpoczęcia: 11:20 
Pchnięcie kulą.
Godzina rozpoczęcia: 18:20 
Rzut oszczepem.
Grupa B.
Godzina rozpoczęcia: 19:25 

</doc>
<doc id="1757740" url="https://pl.wikipedia.org/wiki?curid=1757740" title="Salou">
Salou

Salou – miasto i gmina w północno-wschodniej Hiszpanii, we wspólnocie autonomicznej Katalonii, prowincji Tarragona i comarce Tarragonès.
Zlokalizowane na wybrzeżu Morza Śródziemnego, w południowej części Costa Dorada, 10 km od Tarragony (stolicy prowincji) i 94 km od centrum Barcelony. Występuje tu typowy klimat śródziemnomorski.
Gmina zamieszkiwana jest przez 26 386 osób (stan na dzień 01.01.2016).
W pobliżu miasta znajduje się park rozrywki PortAventura World.

</doc>
<doc id="1757741" url="https://pl.wikipedia.org/wiki?curid=1757741" title="Cross Road Blues">
Cross Road Blues

Cross Road Blues (znany również jako „Crossroads”) – standard bluesowy napisany i oryginalnie nagrany przez Roberta Johnsona w maju 1937 roku, wydany przez Vocalion Records. W 1998 roku kompozycja została zakwalifikowana do Grammy Hall of Fame, do dziś pozostaje jednym z najbardziej znanych utworów muzyka. W tekście utworu muzyk wymienia swojego przyjaciela, gitarzystę z delty Mississippi, Williego Browna.
W roku 1968 piosenkę pod tytułem "Crossroads" nagrała angielska grupa Cream, wśród wielu artystów grających standard Johnsona znalazły się też Ten Years After, The Doors, John Mayer i Elmore James.

</doc>
<doc id="1757742" url="https://pl.wikipedia.org/wiki?curid=1757742" title="Teresa Jiménez-Becerril Barrio">
Teresa Jiménez-Becerril Barrio

Teresa Jiménez-Becerril Barrio (ur. 24 lipca 1961 w Sewilli) – hiszpańska polityk i przedsiębiorca, posłanka do Parlamentu Europejskiego VII i VIII kadencji, deputowana krajowa
Życiorys.
Ukończyła studia z zakresu medioznawstwa na Uniwersytecie Complutense w Madrycie. Kształciła się także w "Istituto Marangoni" w Mediolanie (instytucie mody). Zajęła się prowadzeniem działalności gospodarczej. Była m.in. kierownikiem Prady w Londynie. Później objęła stanowisko w przedsiębiorstwie zajmującym się renowacją i zarządzaniem mieszkaniami. Publikowała w różnych czasopismach krajowych i zagranicznych.
Jej bratem był centroprawicowy polityk Alberto Jiménez-Becerril, zabity w 1998 w zamachu zorganizowanym przez baskijskich separatystów z ETA. Po jego śmierci Teresa Jiménez-Becerril Barrio zaangażowała się w działalność organizacji społecznych, zajmujących się obroną wolności człowieka i prawami ofiar terroru. Objęła też funkcję honorowej przewodniczącej fundacji imienia jej brata.
W wyborach europejskich w 2009 z listy Partii Ludowej uzyskała mandat deputowanej do Parlamentu Europejskiego. Została członkinią grupy Europejskiej Partii Ludowej, a także Komisji Wolności Obywatelskich, Sprawiedliwości i Spraw Wewnętrznych, Komisji Praw Kobiet i Równouprawnienia oraz Podkomisji Praw Człowieka. W 2014 odnowiła mandat posłanki do PE na kolejną kadencję Europarlamentu.
W kwietniu 2019 i listopadzie 2019 była natomiast wybierana do Kongresu Deputowanych XIII oraz XIV kadencji.

</doc>
<doc id="1757747" url="https://pl.wikipedia.org/wiki?curid=1757747" title="Christian Schwegler">
Christian Schwegler

Christian Schwegler (ur. 6 czerwca 1984 w Ettiswil) – piłkarz szwajcarski grający na pozycji prawego obrońcy. Jest bratem Pirmina Schweglera, obecnie piłkarza Eintrachtu Frankfurt.
Kariera klubowa.
Karierę piłkarską Schwegler rozpoczął w amatorskim klubie FC Grosswangen. Następnie w 2001 roku został piłkarzem FC Luzern i od razu przebił się do podstawowego składu. W pierwszej lidze Szwajcarii zadebiutował 17 listopada 2001 w zremisowanym 1:1 wyjazdowym meczu z FC Sankt Gallen. W 2005 roku dotarł z Luzern do finału Pucharu Szwajcarii, jednak jego zespół przegrał 1:3 z FC Zürich. Latem tamtego roku Szwajcar odszedł do niemieckiej Arminii Bielefeld, jednak nie wywalczył miejsca w składzie. Nie zadebiutował w niemieckiej Bundeslidze i grał jedynie w amatorskich rezerwach klubu z Bielefeld.
Na początku 2006 roku Schwegler wrócił do Szwajcarii i został zawodnikiem BSC Young Boys. W stołecznym klubie po raz pierwszy wystąpił 12 lutego 2006 w spotkaniu z Yverdon-Sport FC (2:1). Wiosną tamtego roku wystąpił w przegranym po serii rzutów karnych finale krajowego pucharu z FC Sion. W 2008 i 2009 roku zajął z Young Boys 2. miejsce w lidze. W tym drugim przypadku znów był finalistą krajowego pucharu (Young Boys przegrali 2:3 ze Sionem).
Latem 2009 Schwegler przeszedł za 600 tysięcy euro do austriackiego Red Bull Salzburg. W austriackiej Bundeslidze zadebiutował 19 lipca 2009 w meczu z Austrią Wiedeń.
Kariera reprezentacyjna.
Schwegler w swojej karierze pięciokrotnie wystąpił w reprezentacji Szwajcarii U-21.

</doc>
<doc id="1757750" url="https://pl.wikipedia.org/wiki?curid=1757750" title="Richarlyson Barbosa Felisbino">
Richarlyson Barbosa Felisbino



</doc>
<doc id="1757751" url="https://pl.wikipedia.org/wiki?curid=1757751" title="Tour de Wallonie">
Tour de Wallonie

Tour de Wallonie, znany również jako Tour de la Région Wallonne – wieloetapowy wyścig kolarski rozgrywany corocznie od 1974 w południowej Belgii, we francuskojęzycznym regionie Walonii. W latach 2005–2019 wyścig był częścią UCI Europe Tour z kategorią 2.HC, a od 2020 należy do UCI ProSeries.
Zwycięzcy.
Opracowano na podstawie:

</doc>
<doc id="1757753" url="https://pl.wikipedia.org/wiki?curid=1757753" title="Francisco Millán Mon">
Francisco Millán Mon

Francisco José Millán Mon (ur. 8 marca 1955 w Pontevedrze) – hiszpański dyplomata, urzędnik państwowy, poseł do Parlamentu Europejskiego VII, VIII i IX kadencji.
Życiorys.
Z wykształcenia prawnik, ukończył studia na Uniwersytecie w Santiago de Compostela. W 1979 został absolwentem studiów międzynarodowych w szkole dyplomacji w Madrycie. Od 1980 pozostawał urzędnikiem Ministerstwa Spraw Zagranicznych. Pełnił funkcję doradcy ds. prawa międzynarodowego, a w latach 1984–1987 pierwszego sekretarza ambasady hiszpańskiej w Bonn. Następnie do 1993 pracował w resorcie w kraju w gabinecie sekretarza generalnego ds. polityki zagranicznej i jako dyrektor gabinetu sekretarza generalnego ds. relacji z Wspólnotami Europejskimi. W okresie 1993–1996 był pierwszym konsulem w ambasadzie w Rabacie. Po powrocie z placówki do 2000 stał w MSZ na czele departamentów europejskich. Później do 2003 był doradcą pierwszego wicepremiera.
W wyborach europejskich w 2009 z listy Partii Ludowej uzyskał mandat deputowanego do Parlamentu Europejskiego. Został członkiem grupy Europejskiej Partii Ludowej, a także Komisji Spraw zagranicznych. W 2014 i 2019 uzyskiwał reelekcje na kolejne kadencje Europarlamentu.

</doc>
<doc id="1757754" url="https://pl.wikipedia.org/wiki?curid=1757754" title="Natalia Zandowa">
Natalia Zandowa



</doc>
<doc id="1757755" url="https://pl.wikipedia.org/wiki?curid=1757755" title="Cajetan von Felder">
Cajetan von Felder



</doc>
<doc id="1757757" url="https://pl.wikipedia.org/wiki?curid=1757757" title="Marcin Jan Mrowca">
Marcin Jan Mrowca

Marcin Jan Mrowca (ur. 1970 w Opocznie) – aktor i muzyk (lira antyczna, cymbały, gitara, specjalista od technik śpiewaczych antyku), absolwent geografii na Uniwersytecie Marii Curie-Skłodowskiej w Lublinie. Zainteresowany huculszczyzną, łemkowszczyzną, muzyką etniczną żydowską, cygańską oraz bałkańską, współtwórca Orkiestry św. Mikołaja. Od 1993 roku aktor Ośrodka Praktyk Teatralnych "Gardzienice". Po raz pierwszy wystąpił na gardzienickiej scenie w "Żywocie protopopa Awwakuma", pierwszoplanowe role grał w "Carmina Burana", "Metamorfozach", "Elektrze", "Ifigenii w A..." i w "Weselu".
Wykłada w Akademii Praktyk Teatralnych, kieruje także innymi projektami teatru. Organizował cykl spotkań literackich Gardzienice-Czarne w ramach których Andrzej Stasiuk prezentował twórczość autorów Europy Środkowej i Wschodniej, z Polski, Czech, Rosji, Ukrainy, Chorwacji, Rumunii, Litwy, Węgier. W Gardzienicach odpowiada także za cykl spotkań pod hasłem "Muzyki świata".
W 2002 roku otrzymał nagrodę teatralną Zarządu Województwa Lubelskiego z okazji Międzynarodowego Dnia Teatru.

</doc>
<doc id="1757760" url="https://pl.wikipedia.org/wiki?curid=1757760" title="S4C">
S4C

S4C (, ) – walijska stacja telewizyjna. 
Stacja powstała 1 listopada 1982 roku, dzień przed uruchomieniem Channel 4, jako jedyna w pełni walijskojęzyczna stacja w Wielkiej Brytanii i nadaje do dziś. Została uruchomiona po staraniach byłego lidera walijskiej partii Plaid Cymru, Gwynfora Evansa. S4C nadawało w Walii zamiast Channel 4. Początkowo stacja oprócz programów walijskojęzycznych nadawała również programy Channel 4. Digitalizacja naziemnej telewizji w Wielkiej Brytanii umożliwiła nadawanie S4C i Channel 4 w telewizji naziemnej jednocześnie. Od momentu całkowitego przejścia na cyfrową telewizję naziemną, S4C nadaje całkowicie w języku walijskim i bez programów Channel 4.
Inne kanały.
S4C, oprócz głównego kanału, nadawało również inne kanały:

</doc>
<doc id="1757763" url="https://pl.wikipedia.org/wiki?curid=1757763" title="Philip Bradbourn">
Philip Bradbourn

Philip Bradbourn (ur. 9 sierpnia 1951 w Tipton, zm. 19 grudnia 2014 w Black Country) – brytyjski polityk, deputowany do Parlamentu Europejskiego V, VI, VII i VIII kadencji.
Życiorys.
Ukończył w 1972 studia podyplomowe z zakresu administracji miejskiej. Do 1987 pracował jako urzędnik samorządu terytorialnego, lokalnej administracji podatkowej, działu informacji. Później do 1998 był etatowym doradcą przewodniczącego konserwatystów w okręgu Wolverhampton.
Od 1974 do 1979 zasiadał w krajowej komisji organizacji młodzieżowej Partii Konserwatywnej. Pod koniec lat 80. przewodniczył regionalnemu Konserwatywnemu Centrum Politycznemu w West Midlands, a następnie do 1993 ogólnokrajowemu Centrum Politycznemu. W latach 1997–1999 pełnił funkcję lidera torysów w regionie West Midlands.
W 1999 został wybrany w skład Parlamentu Europejskiego. W 2004 i 2009 skutecznie ubiegał się o reelekcję. W VII kadencji został skarbnikiem nowej grupy pod nazwą Europejscy Konserwatyści i Reformatorzy, a także członkiem Komisji Zatrudnienia i Spraw Socjalnych. W 2014 odnowił mandat eurodeputowanego na czwartą z rzędu kadencję.
Kawaler Orderu Imperium Brytyjskiego z 1994.

</doc>
<doc id="1757764" url="https://pl.wikipedia.org/wiki?curid=1757764" title="Ołeksandr Hrycaj">
Ołeksandr Hrycaj

Ołeksandr Anatolijowycz Hrycaj, ukr. Олександр Анатолійович Грицай (ur. 30 września 1977 w Czernihowie, Ukraińska SRR) – ukraiński piłkarz grający na pozycji obrońcy lub pomocnika, reprezentant Ukrainy.
Kariera piłkarska.
Kariera klubowa.
Wychowanek Szkoły Piłkarskiej w Czernihowie, w której uczył się razem z młodszym bratem Ołehem. Pierwszy trener – Wałerij Podhorny. W 1997 rozpoczął karierę piłkarską w FK Czerkasy. Na początku 2000 azem z bratem Ołehem został zaproszony do Dnipra Dniepropetrowsk, a 18 marca 2000 debiutował w podstawowym składzie w zremisowanym 2:2 meczu z Krywbasem Krzywy Róg. W rundzie wiosennej 2008/09 został wypożyczony do Krywbasa Krzywy Róg, a latem 2009 do Arsenału Kijów. W maju 2010 podpisał kontrakt z Arsenałem. Na początku stycznia 2012 roku przeszedł do Zorii Ługańsk. Po zakończeniu sezonu 2014/15 zakończył karierę piłkarską.
Kariera reprezentacyjna.
22 sierpnia 2007 roku debiutował w narodowej reprezentacji Ukrainy w wygranym 2:1 meczu towarzyskim z Uzbekistanem. Łącznie rozegrał 3 gry reprezentacyjne.
Kariera piłkarska.
Po zakończeniu kariery piłkarskiej rozpoczął karierę szkoleniowca. Od sierpnia 2015 pomaga trenować piłkarzy Zorii Ługańsk.

</doc>
<doc id="1757765" url="https://pl.wikipedia.org/wiki?curid=1757765" title="Formuła Darcy'ego">
Formuła Darcy'ego



</doc>
<doc id="1757769" url="https://pl.wikipedia.org/wiki?curid=1757769" title="Trzy królestwa (film)">
Trzy królestwa (film)

Trzy królestwa () – historyczny dramat wojenny w reżyserii Johna Woo, który miał swoją premierę w latach 2008-2009. Główne role odgrywają w nim Tony Leung, Takeshi Kaneshiro, Zhang Fengyi, Chang Chen, Zhao Wei, Hu Jun oraz Lin Chi-ling. Akcja filmu opowiada o bitwie o Czerwone Klify, która wydarzyła się u schyłku rządów dynastii Han i rozpoczęła w Chinach epokę Trzech Królestw.
Zarówno w Chinach jak i części krajów azjatyckich film ten został wydany w dwóch częściach, które łącznie zawierają 288 minut materiału. Pierwsza część miała swoją premierę 10 lipca 2008 roku, natomiast druga 7 stycznia 2009 roku. Poza Azją film ten został skrócony do jednej, 148-minutowej wersji i wydany w 2009 roku.
Pierwsza część filmu zarobiła w Azji 127 milionów dolarów.

</doc>
<doc id="1757771" url="https://pl.wikipedia.org/wiki?curid=1757771" title="Martin Callanan">
Martin Callanan

Martin Callanan, baron Callanan (ur. 8 sierpnia 1961 w Newcastle upon Tyne) – brytyjski polityk, deputowany do Parlamentu Europejskiego V, VI i VII kadencji, par dożywotni.
Życiorys.
Ukończył w 1985 studia licencjackie w zakresie inżynierii elektrycznej i elektronicznej. Pracował jako inżynier w browarach grupy Scottish &amp; Newcastle. Od 1983 do 1986 zasiadał w radzie hrabstwa metropolitalnego Tyne and Wear, a w latach 1987–1996 był radnym w okręgu miejskim Gateshead.
W 1999 z listy Partii Konserwatywnej został wybrany w skład Parlamentu Europejskiego. W 2004 i 2009 skutecznie ubiegał się o reelekcję, wchodząc w skład PE do 2014. W VII kadencji został członkiem nowej grupy pod nazwą Europejscy Konserwatyści i Reformatorzy, a także Komisji Ochrony Środowiska Naturalnego, Zdrowia Publicznego i Bezpieczeństwa Żywności. W 2010 został przewodniczącym grupy torysów w ramach frakcji Europejskich Konserwatystów i Reformatorów. W latach 2011–2014 przewodniczył frakcji ECR w PE.
W 2014 otrzymał tytuł barona i jako par dożywotni zasiadł w Izbie Lordów. W czerwcu 2017 został parlamentarnym podsekretarzem stanu w departamencie transportu, a w październiku 2017 ministrem stanu w departamencie do spraw brexitu. W lutym 2020 miesiącu powołany na parlamentarnego podsekretarza stanu w departamencie biznesu, energii i przemysłu.

</doc>
<doc id="1757773" url="https://pl.wikipedia.org/wiki?curid=1757773" title="Glaspalast (Monachium)">
Glaspalast (Monachium)

Pałac Szklany w Monachium () – istniejący w latach 1854–1931 pałac wystawowy w Monachium, wzorowany na Crystal Palace w Londynie.
Pałac miał charakter wydłużonej prostokątnej bryły, mieszczącej pięć małych hal i dwie wielkie hale. Budowla miała 234 metry długości, 67 metrów szerokości i wysokość 25 metrów.
Historia.
Budowa Pałacu Szklanego została zapoczątkowana 31 grudnia 1853, a zakończona 7 czerwca 1854. W okresie zaledwie sześciu miesięcy dokonano instalacji okien. Cała struktura budowli opierała się na szkle i żeliwie, prawie całkowicie wyeliminowano elementy betonu i cegły. Koszt budowy wyniósł ok. guldenów. W 1882 roku zostało wprowadzone oświetlenie elektryczne dla potrzeb Międzynarodowej Wystawy Elektronicznej, w późniejszym czasie odbywały się tutaj wystawy florystyczne, artystyczne i spotkania z ważnymi osobistościami.
W dniach 22–24 września 1871 odbywał się tutaj Kongres katolików w Monachium – pierwsze generalne i formalne spotkanie przedstawicieli ruchów starokatolickich, mające dać przyczynek do powstania niezależnych krajowych kościołów katolickich.
6 czerwca 1931 w Pałacu Szklanym wybuchł pożar, alarm uruchomiono o godzinie 3:30 rano. Za przyczynę pożaru uznano samozapłon, ale śledztwo dowiodło, że było to podpalenie. Pożar całkowicie pochłonął konstrukcję, a także znajdującą się wewnątrz wystawę niemieckich romantyków.

</doc>
<doc id="1757775" url="https://pl.wikipedia.org/wiki?curid=1757775" title="Prawosławni patriarchowie Aleksandrii">
Prawosławni patriarchowie Aleksandrii



</doc>
<doc id="1757781" url="https://pl.wikipedia.org/wiki?curid=1757781" title="Samuel (patriarcha Aleksandrii)">
Samuel (patriarcha Aleksandrii)

Samuel (ur. 1661, zm. 1723) – prawosławny patriarcha Aleksandrii w latach 1710–1712 i 1714–1723. 

</doc>
<doc id="1757783" url="https://pl.wikipedia.org/wiki?curid=1757783" title="Żarłoczny przypływ">
Żarłoczny przypływ

Żarłoczny przypływ – powieść znanego współczesnego pisarza indyjskiego Amitava Ghosha. Książkę w oryginale wydano w 2004 roku. Po polsku w 2008 roku (z angielskiego tłumaczył ją Krzysztof Obłucki). Stron 412. Format: 145 × 235 mm.
W powieści tej w reminiscencjach bohaterów przedstawiono prawdziwą historię osadników, którzy uciekając od śmierci w czas wojny 1971 roku przekroczyli granice Wschodniego Pakistanu przemieniającego się właśnie w krwi w Bangladesz, aby po kilku latach, uciekłszy z indyjskiego obozu dla uchodźców, dotrzeć do znanych im od dziecka zalewanych przypływem wysepek delty Gangesu. Tu zaczyna się ich walka o życie w niebezpiecznym, ale bliskim ich sercu miejscu. Kto ma większe prawo do wyspy - chcący na niej przeżyć ludzie czy chronione przez międzynarodowy program tygrysy? 
Na tym tle dramat relacji bohaterów biznesmena z Delhi, rybaka z archipelagu Sundarbany i odciętej od indyjskich korzeni Bengalki z USA.
Fabuła.
W pociągu z Kalkuty do Canning na archipelagu Sundarbany w delcie Gangesu i Brahmaputry spotyka się dwoje ludzi. Kanaja (40-letni szef firmy translatorskiej z Delhi) zaciekawia krótko obcięta, ubrana na chłopca Pia, Induska z Ameryki, która w języku swoich rodziców potrafi powiedzieć tylko, że nie mówi po bengalsku. Ich przyjazd do krainy, gdzie codziennie przypływ pożera całe połacie wysp to krótka przerwa od życia w cywilizacji. Pia ma tu przeprowadzić badania nad delfinami gangesowymi, a Kanaj zapoznać się z papierami, które pozostawił mu po śmierci jego wuj Nirmal. Wkrótce ich losy skrzyżują się z losami Kusum, walczącej tu z rządem Bengalu o prawo do osadnictwa na wyspie i jej syna Fokira, rybaka pływającego własnymi ścieżkami. Zostaniemy tu razem z obcymi tej ziemi Kanajem i Pia wtajemniczeni w jej wierzenia, bolesną przeszłość, doświadczenie strachu przed tygrysem cyklonem, rozterką ich serc.

</doc>
<doc id="1757784" url="https://pl.wikipedia.org/wiki?curid=1757784" title="Parafia Świętych Apostołów Piotra i Pawła w Namysłowie">
Parafia Świętych Apostołów Piotra i Pawła w Namysłowie

Parafia Świętych Apostołów Piotra i Pawła – rzymskokatolicki parafia położona przy ulicy Kościelnej 3 w Namysłowie. Parafia należy do dekanatu Namysłów wschód w archidiecezji wrocławskiej.
Historia parafii.
Pierwsza wzmianka o parafii w Namysłowie pochodzi z 1278 roku, kolejna w dokumencie kardynała Jana z 1376 roku. W 1400 roku wymieniona jako parafia śś. Apostołów Piotra i Pawła. W 1525 roku, w okresie Reformacji, parafia przestała istnieć. W 1654 ponownie została utworzona parafia katolicka.
Proboszczem parafii jest ks. Piotr Nowicki.
Zasięg parafii.
Parafię zamieszkuje 9693 osoby, zasięgiem duszpasterskim obejmuje ona ulice:
Akacjową, Asnyka, Bohaterów Warszawy, Broniewskiego, Brzechwy, Buczka, Chopina, Cichą, Drzewieckiego, Dubois (nr 5-15; 2-12), Dworcową (nr 1-3), Fabryczną, Forteczną, Gombrowicza, Harcerską, Jana Pawła II, Jaśminową, Kalinową, Kasprowicza, Kilińskiego, Kochanowskiego, Konopnickiej, Kopernika, Korczaka, Kościelną, Krakowską, Krasickiego, Kwiatową, Łączańską, 1 Maja, Makową, Makuszyńskiego, Malinową, Mariańską, Mickiewicza, Moniuszki, Morcinka, Nałkowskiej, Norwida, Obrońców Pokoju, Okrzei, Orzeszkowej, Pamięci Sybiraków, Pastewną, Piastowską (nr 2), Piłsudskiego, Pocztową, Podwale, Polną, Powstańców Śląskich, Pułaskiego, Reymonta (nr 58-64; 65-95), Różaną, Rynek (nr 1-6, 20-27), Sejmową, Sienkiewicza, Sikorskiego, Słonecznikową, Staromiejską, Staszica, Stawową, Tulipanową, Wały Jana III, Wańkowicza, Wiejską, Plac Wolności, Żwirki i Wigury.
W parafii prowadzone są księgi metrykalne od 1945 roku.

</doc>
<doc id="1757786" url="https://pl.wikipedia.org/wiki?curid=1757786" title="Pałac Sobańskich w Guzowie">
Pałac Sobańskich w Guzowie

Pałac Sobańskich w Guzowie – pałac położony w Guzowie w powiecie żyrardowskim, uznawany za jedną z najciekawszych neorenesansowych rezydencji zbudowanych na Mazowszu w XIX wieku.
Historia dóbr guzowskich.
W późnym średniowieczu dobra guzowskie były domeną książęcą i należały do księcia mazowieckiego Siemowita IV; w XVII wieku osada została podniesiona do rangi starostwa niegrodowego i stała się własnością marszałka nadwornego koronnego Łukasza Opalińskiego; po Opalińskim dobra guzowskie bardzo często zmieniały właścicieli i dopiero rok 1765 r. po śmierci Jana Prospera Potockiego, przyniósł stabilizację i większe zainteresowanie właścicieli, gdy drogą małżeńską dobra guzowskie przeszły na własność Andrzeja Ogińskiego. A to, dlatego że ciągłość w Guzowie okazała się być w rękach jednej kobiety, Pauli z Szembeków Potockiej, "de facto" starościny guzowskiej, przez niemal czterdzieści lat.
Nowy właściciel wystawił okazały późnobarokowy dwór, znany z tylko jednego przekazu ikonograficznego (grafiki z 1855 r.); w dworze urodzili się córka, Józefa Zofia Ogińska (za Ignacym) i syn Andrzeja – słynny kompozytor Michał Kleofas Ogiński, młodsze przyrodnie rodzeństwo, po Procie Potockim, Feliksa Łubieńskiego. Kiedy Michał Ogiński wybrał karierę polityczno-dyplomatyczną, oraz muzyczną, i namiestnik pruski von Hoym zgodził się na 'zamiane' majątków, dobra guzowskie przeszły na własność najstarszego syna i synowej Pauli, Feliksa i Tekli Łubieńskich pod koniec XVIII wieku.
Zespół dworski już wtedy był bardzo rozbudowany, obejmował między innymi oranżerię, ogród włoski i dworski teatrzyk; we wnętrzach dworu Feliks i Tekla Łubieńscy przyjmowali na śniadaniu pruską parę monarszą – Fryderyka Wilhelma III wraz z małżonką. Wizyta była tak udana, że Fryderyk Wilhelm III obdarzył Feliksa i Teklę dziedzicznymi tytułami hrabiowskimi. W 1827 r. dobra guzowskie zostały oddane jednemu z synów już owdowiałego Feliksa Łubieńskiego – Henrykowi, wielce zasłużonemu dla rozwoju gospodarczego Królestwa Polskiego; Henryk założył w pobliżu dworu jedną z największych cukrowni, sprowadzając w tym celu najnowsze francuskie wynalazki i maszyny. Zaangażowanie kapitału Banku Polskiego przez Henryka sprowadziło na niego zarzuty o wykorzystywanie państwowych pieniędzy na cele prywatne. Henryk został skazany na rok pobytu w twierdzy i trzy lata zesłania w głąb Rosji; w celu ratowania swojej sytuacji Henryk poświęcił cały majątek. Dzięki pomocy Henryka najmłodszej siostry, Róży z Łubieńskich Sobańskiej, żony Ludwika Sobańskiego – wielkiego właściciela ziemskiego z Podola, kiedy majątek Guzowski został zlicytowany na aukcji, kupił go wtedy syn Róży, Feliks Sobański w 1856 r. – za kwotę 600 000 rubli w srebrze. Dużemu zaangażowaniu Feliksa należy zawdzięczać szybko przeprowadzone oddłużenie majątku i odnowienie wspaniałego zespołu dworskiego. W 1877 r. Feliks uzyskał tytuł pierwszego ordynata guzowskiego, ponadto w 1880 r. uzyskał dziedziczny tytuł hrabiowski od papieża, Leona XIII. Z inicjatywy Feliksa przystąpiono w III ćwierci XIX wieku do przebudowy dworu na wspaniały pałac w kostiumie francuskim neorenesansowym, oraz do tworzenia ogrodu angielskiego. Autorem ówczesnego projektu przebudowy dworu był architekt Władysław Hirszel. W 1886 r. Sobański przekazał dobra guzowskie swemu młodszemu synowi, Kazimierzowi.
Przebudowa dworu przez Sobańskiego.
Stary alkierzowy dwór został znacząco rozbudowany w stylu naśladującym renesansowe zamki znad Loary; do starego korpusu posiadającego jedna wieżę dodano drugą (obydwie nakryto wysokimi dachami), od strony podjazdu dodano czterokolumnowy portyk z trasem dostępnym z pierwszego piętra, od strony ogrodu dodano duży taras z dwubiegowymi lustrzanymi schodami, cały pałac nakryto wysokimi, spadzistymi dachami z pseudoattykami, pokrytymi blachą, kominom nadano artystyczne formy, zaś na dachu ustawiono liczne wazy i sterczyny.; wszystkie elewacje pałacu opilastrowano zwiększając plastyczność bryły; pilastrom nadano głowice toskańskie i korynckie; te ostatnie zarówno na elewacji pałacu jak i na pałacowej kordegardzie i bramie wzbogacono o baranie głowy – herbowy znak rodu Sobańskich. Znaczącym modyfikacjom poddano też wnętrza, które podzielono na dwie strefy: reprezentacyjną i prywatną; cele reprezentacyjne przyporządkowano pomieszczeniom parteru; z czterokolumnowego portyku wchodziło się do obszernego hallu ozdobionego czterema kolumnami i marmurowym kominkiem z antykizującym fryzem. W hallu znajdowały się także dwie mahoniowe komody, lustro oraz mahoniowy stół, na którym układano okrycia wierzchnie; przy hallu znajdowała się klatka schodowa prowadząca do pokoi gościnnych na poddaszu; bezpośrednio z hallu wchodziło się też do sali balowej usytuowanej na osi pałacu z oknami wychodzącymi na taras od strony ogrodu.
W trakcie północnym (na prawo od głównego wejścia) ulokowano także salę bilardową, jadalnię oraz oranżerię z przeszkolonym dachem. Posadzkę oranżerii wyłożono płytkami ceramicznymi, a dach był podświetlany; w oranżerii umieszczono także rzeźbę "Urwis Gavrocha" Francesca Jerace'a. W oranżerii wypełnionej egzotycznymi roślinami i ptakami spędzano zimowe wieczory grając w karty i słuchając płyt gramofonowych. Rolę sali herbowej pełniła jadalnia, na stropie której wymalowano herby rodów spokrewnionych z Sobańskimi, takich jak: Szembekowie, Ogińscy, Łubieńscy czy Pilawa-Potoccy. Herbami ozdobiono także zaplecki foteli stojących przy wielkim rozsuwanym stole. Resztę wyposażenia stanowiły: dwie gdańskie szafy, dwie komody, mahoniowe stoliki oraz dwie szafy wnękowe, w których przechowywano olbrzymi rodowy serwis sprowadzony specjalnie z Belgii, ozdobiony błękitnym herbem Sobańskich. Sala balowa, dwupoziomowa, miała zdecydowanie najbardziej reprezentacyjny charakter spośród wszystkich wnętrz pałacowych; zdobiły ją dwa kominki z pałacu Tuileries, zakupione w Paryżu na aukcji detali architektonicznych wydobytych z ruin spalonego pałacu; kominki były wykonane z marmuru i ozdobione brązowymi aplikacjami. Ponadto wyposażenie sali balowej tworzył komplet mebli w stylu Ludwika XV, zakupionych na aukcji przedmiotów po Napoleonie oraz niezwykle cenny obraz "Szczęśliwe małżeństwo", przypisywany Dawidowi, zakupiony w Paryżu za kwotę 5000 dolarów w złocie. Ze względu na świetne warunki akustyczne w sali tej umieszczono fortepian.
Oprócz obrazu Dawida w zbiorach sztuki guzowskiej rezydencji znajdowały się także inne cenne dzieła sztuki: szkice węglem autorstwa Jana Matejki, "Portret Róży z Łubieńskich Sobańskiej" Józefa Simmlera, "Pejzaż zimowy" Juliana Fałata, "Wnętrz katedry wawelskiej" Aleksandra Gierymskiego, "Autoportret" Olgi Boznańskiej, "Zaprzęg" Józefa Brandta, ponadto obrazy batalistyczne Jana Rosena.
Na poddaszu oraz w wieżach zaprojektowano apartamenty, w tym pokoje gościnne. Bardzo dużo uwagi poświęcono kwestiom sanitarnym, budując obszerne łazienki wyłożone marmurem.
Park i ogrody.
Od około 1765 r. wokół ówczesnego dworu Ogińskich istniał ogród włoski; dopiero wraz z przebudową dworu na istniejący do dziś pałac, w IV ćwierci XIX wieku, utworzono wspaniały, rozległy park angielski z trzema stawami; park został podzielony na dwie części, tj. główną oś widokową biegnącą od podjazdu przez pałac do trawnika i drogi za pałacem w części zachodniej, oraz część krajobrazowo z nieregularnym układem ścieżek i dróg na wschód i południe od pałacu (przez tę część biegnie droga dojazdowa od strony kordegardy ozdobionej herbami: Pogoń (Ogińskich), Junosza (Sobańskich) oraz Pomian (Łubieńskich). Na środku największego stawu uformowano niewielką wysepkę w kształcie stożka oraz sztuczną grotę z polnych kamieni; wybudowano też korty tenisowe. Projektantami parku byli architekci Walerian Kronenberg i Franciszek Szanior. W stanie nadanym przez Feliksa Sobańskiego pałac i park przetrwał do 1915 r.
Zniszczenia podczas I wojny światowej.
W 1915 r. w okolice Guzowa dotarły działania wojenne na froncie rosyjsko-niemieckim; w pałacu umieszczono szpital na potrzeby frontu. Po przejściu frontu pałac i park były zdemolowane, w parku leżały ciała zabitych, zaś w stawach ugrzęzły tysiące sztuk pocisków i sprzętu wojskowego.
Restauracja po zniszczeniach wojennych i dzieje majątku w latach 1918–1939.
Po wojnie staraniem całego rodu pałac guzowski został przywrócony do dawnej świetności; mieszkali w nim wówczas hrabia Feliks Sobański razem z żona Zofią oraz dziewiątką dzieci: Elżbietą (zm. 1944), Teresą (zm. 1944), Michałem (zm. 1984), Henrykiem (zm. 1986), Gabrielą (zm. 1999), Różą (zm. 1968), Zofią (zm. 1995), Marią, i Ludwiką. Feliks Sobański piastował od 1934 r. funkcję zarządcy Guzowa w imieniu brata Antoniego Sobańskiego.
II wojna światowa.
Pod koniec września 1939 r. do pałacu przyjechał niemiecki kwatermistrz, i powiedział, że "wszyscy maja się z domu wynosić. Potem samolotami przyleciała ekipa, przywożąc ze sobą co najmniej dwadzieścia skrzynek piwa. Dużo nakradli wówczas srebra i porcelany. Obrazów nie zdążyli, bo się jednak bardzo spieszyli. W sali jadalnej powycinali żyletkami z foteli naszywane herby Junosza. Nie chodzili się załatwiać do hipka, tylko otwierali szuflady w cudownych chippendalowskich komodach... i tam się załatwiali (...). Cały ten bankiet Hitler wydał z powodu podpisania rozkazu o ostatecznym zdobyciu Warszawy. Podpisał go w dużym salonie. Do końca okupacji przyjeżdżały do Guzowa wycieczki z Reichu oglądać ten salon. Hitler zostawił list do mojego ojca, że bardzo się wstydzi, że armia tak zniszczyła pałac... po czym wyjechał" (relacja Gabrieli Krasickiej w książce "Arystokracja" Marka Millera). Wkrótce do pałacu powrócili Sobańscy, którzy mieszkali w nim do końca okupacji pod okiem niemieckiego oficera. Wraz ze zbliżającym się frontem postanowiono przewieźć hrabinę Ludwikę z Wodzickich Sobańską w warszawskim schronisku dla paralityków, dokąd przewieziono także cenniejsze elementy wyposażenia pałacu, niektóre meble oraz kolekcję obrazów. 14 sierpnia 1944 Niemcy dokonali w budynku masakry 180 podopiecznych zakładu, w tym hrabiny, a cały budynek spłonął. W Guzowie żołnierze niemieccy przystąpili do pośpiesznej ewakuacji; prawdopodobnie wówczas wywieziono do Niemiec przypisywany Davidowi obraz "Szczęśliwe małżeństwo". Kilku pijanych żołnierzy dowódca zamknął w piwnicach, przy czym uciekając zupełnie o nich zapomniał. Po wkroczeniu Rosjan odnaleziono ich i na miejscu rozstrzelano, ciała utopiono w stawie; Rosjanie dokonali dalszej grabieży mienia oraz dokonali dewastacji pałacu.
Majątek w okresie powojennym.
Na mocy reformy rolnej PKWN z 1944 r. dobra guzowskie (w tym pałac i park) zostały odebrane właścicielom i znacjonalizowane. Po grabieży wojsk niemieckich i rosyjskich pałac został po raz kolejny ograbiony przez szabrowników i okoliczną ludność. Pałac został zamieniony na biura cukrowni oraz mieszkania prywatne jej pracowników.
Kaplica.
Kaplica pałacowa pw. św. Feliksa powstała według projektu nieznanego architekta ok. 1895 r.; jest to niewielka, jednonawowa budowla na planie prostokąta, z trójbocznie zamkniętym prezbiterium. Skromne wnętrze w z czterema parami filarów kryje prawdopodobnie XVIII-wieczny obraz przedstawiający św. Mateusza Ewangelistę; od 1948 r. kaplica jest kościołem filialnym parafii w Starych Wiskitkach.
Powrót w ręce rodziny Sobańskich.
Pałac został odkupiony od gminy w 1996 r., jednakże brak funduszy początkowo uniemożliwił przeprowadzenie bardzo kosztownego remontu; z powodu licznych dewastacji, niewłaściwego użytkowania oraz braku remontów pałac został w bardzo złym stanie i cały wymagał gruntownego remontu konserwatorskiego. Z powodu zawilgocenia murów w wielu miejscach odpadł tynk, a wraz z nimi uformowana w nim bogata dekoracja; w dolnych partiach budowli zawilgocone cegły oraz zaprawa samoistnie krusząca się i odpadająca; mury pałacu w wielu miejscach były popękane, także stolarka okienna i drzwiowa oraz bogato zdobione dachy wymagały gruntownej renowacji. Zakres niezbędnych prac konserwatorskich jest bardzo duży i obejmuje odizolowanie fundamentów i osuszenie zawilgoconych murów, spięcie szczelin i pęknięć w ścianach, uzupełnienie i w wielu miejscach całkowite odtworzenie dekoracji elewacji, obramień okien, drzwi i opilastrowania. Wzniesienia praktycznie od nowa wymagały schody zarówno od strony podjazdu jak i zapadnięte schody na taras od strony elewacji ogrodowej. Gruntownej odnowy wymagały także mostki w parku, brama z kordegardą, kute ogrodzenie. Park był całkowicie zarośnięty i jak cały zespół pałacowo-parkowy wymagał generalnej konserwacji.
W ostatnich latach w rękach potomków Sobańskich i (za pomocą funduszów rządowych) obecnie postępuje konserwacja.
Pałac w filmie i kulturze masowej.
Pałac zagrał w serialu "Ekstradycja", reklamował także książki Agathy Christie; w 1979 Wojciech Marczewski nakręcił tu film "Klucznik". W pałacu i parku są też kręcone teledyski, między innymi do utworów Pati Yang.

</doc>
<doc id="1757791" url="https://pl.wikipedia.org/wiki?curid=1757791" title="Raúl Bentancor">
Raúl Bentancor

Raúl Higino Bentancor Ferraro (11 stycznia 1930, zm. 3 maja 2012) – piłkarz urugwajski, napastnik. Później trener.
Piłkarz.
Urodzony w Montevideo Bentancor karierę piłkarską rozpoczął w 1947 roku w klubie Danubio FC.
Jako piłkarz klubu Danubio wziął udział w turnieju Copa América 1953, gdzie Urugwaj zajął trzecie miejsce. Bentancor zagrał w trzech meczach - z Boliwią, Brazylią (w 74 minucie zmienił na boisku Waltera Morela) i Peru (w 61 minucie wszedł na boisko za Waltera Morela).
W klubie Danubio Bentancor grał do 1957 roku - rozegrał w nim łącznie 280 meczów. W 1958 roku był graczem klubu Montevideo Wanderers.
W 1959 roku Bentancor przeniósł się do Brazylii, do klubu Sport Recife. Razem z klubem Sport dwa razy z rzędu zdobył tytuł mistrza stanu Pernambuco - w 1961 i 1962 roku. W klubie Sport grał do końca kariery w 1963 roku.
Trener.
Po zakończeniu kariery piłkarskiej Bentancor został trenerem. W Brazylii pracował w klubach Sport, Central Caruaru, América Recife, Treze Campina Grande i Vitória Salvador. W latach 1965-1970 był trenerem klubu Galícia Salvador.
Po powrocie do Urugwaju pracował w latach 1971-1972 w klubie Danubio, w 1973 w CA Bella Vista, a w latach 1975-1976 w znów w Danubio.
W 1977 roku przejął od Juana Hohberga reprezentację Urugwaju seniorów, z którą dokończył eliminacje do finałów mistrzostw świata w 1978 roku. Pod jego kierownictwem Urugwaj wygrał u siebie 2:0 z Wenezuelą i zremisował 2:2 z Boliwią, co oznaczało, że nie awansował do finałowej fazy eliminacji.
Reprezentacją seniorów opiekował się do 1979 roku, kiedy to posadę przejął po nim Roque Máspoli. Następnie prowadził młodzieżową reprezentację Urugwaju podczas młodzieżowych mistrzostw świata w 1979 roku. Kierowana przez niego drużyna wygrała wszystkie mecze grupowe bez straty bramki - 5:0 z Gwineą, 2:0 z Węgrami i 1:0 z ZSRR. Następnie w ćwierćfinale pokonała 1:0 po dogrywce Portugalię. Urugwaj przegrał 0:2 walkę o finał z Argentyną, po czym w meczu o trzecie miejsce zremisował po dogrywce 1:1 z Polską i zajął trzecie miejsce w turnieju dzięki lepiej wykonywanym rzutom karnym.
W 1980 roku Bentancor ponownie pracował w klubie Bella Vista, a w 1981 roku z młodzieżową reprezentacją Urugwaju. W latach 1982-1983 kolejny raz trenował zespół Bella Vista, w 1985 roku trenował drużynę klubu Danubio, a w 1986 znów trenował młodzieżową reprezentację Urugwaju. Na koniec kariery trenerskiej wyjechał do Kostaryki, gdzie w latach 1987-1988 pracował z drużyną klubu Deportivo Saprissa.

</doc>
<doc id="1757794" url="https://pl.wikipedia.org/wiki?curid=1757794" title="Parafia św. Franciszka z Asyżu i św. Piotra z Alkantary w Namysłowie">
Parafia św. Franciszka z Asyżu i św. Piotra z Alkantary w Namysłowie

Parafia św. Franciszka z Asyżu i św. Piotra z Alkantary – rzymskokatolicka parafia położona przy Skwerze Kardynała Wyszyńskiego 2 w Namysłowie. Parafia należy do dekanatu Namysłów zachód w archidiecezji wrocławskiej. Obsługiwana jest przez księży archidiecezjalnych.
Historia parafii.
Parafia została erygowana 27 czerwca 1992 roku przez kardynała Henryka Gulbinowicza, metropolitę wrocławskiego. W grudniu 1992 roku nowo powstała parafia otrzymała zabudowania klasztorne przylegające do kościoła, które zostały przystosowane na kancelarię parafialną, plebanię oraz wikariat dla księży.
Proboszczem parafii jest ks. dr Bartosz Barczyszyn.
Zasięg parafii.
Parafię zamieszkuje 7388 osób, zasięgiem duszpasterskim obejmuje ona miejscowości:
oraz ulice:

</doc>
<doc id="1757796" url="https://pl.wikipedia.org/wiki?curid=1757796" title="Święta Lidia">
Święta Lidia



</doc>
<doc id="1757797" url="https://pl.wikipedia.org/wiki?curid=1757797" title="Bohdan Szerszun">
Bohdan Szerszun

Bohdan Mykołajowycz Szerszun, ukr. Богдан Миколайович Шершун (ur. 14 maja 1981 w Chmielnickim, Ukraińska SRR) – ukraiński piłkarz grający na pozycji obrońcy, reprezentant Ukrainy.
Kariera piłkarska.
Kariera klubowa.
Wychowanek Szkoły Piłkarskiej Dnipra Dniepropetrowsk, w której w 1997 rozpoczął karierę piłkarską. Zimą 2002 zaproszony do CSKA Moskwa, a 23 marca 2002 debiutował w podstawowym składzie w meczu z Dinamem Moskwa. Latem 2005 powrócił do Dnipra. W rundzie wiosennej 2008/09 został wypożyczony do Arsenału Kijów. 21 lipca 2010 podpisał kontrakt według systemu 2+1 z kijowskim klubem. Latem 2012 przeniósł się do Krywbasa Krzywy Róg. Podczas przerwy zimowej sezonu 2012/13 klub wykupił transfer piłkarza. 24 czerwca 2013 roku został piłkarzem Wołyni Łuck. W czerwcu 2014 po wygaśnięciu kontraktu opuścił wołyński klub.
Kariera reprezentacyjna.
11 października 2003 roku debiutował w narodowej reprezentacji Ukrainy w zremisowanym 0:0 meczu towarzyskim z Macedonią. Łącznie rozegrał 4 gry reprezentacyjne. Wcześniej występował w juniorskiej i młodzieżowej reprezentacji Ukrainy.

</doc>
<doc id="1757798" url="https://pl.wikipedia.org/wiki?curid=1757798" title="Mistrzostwa Azji w Lekkoatletyce 1973">
Mistrzostwa Azji w Lekkoatletyce 1973

1. Mistrzostwa Azji w Lekkoatletyce – zawody lekkoatletyczne, które odbyły się w Marikinie w pobliżu Manili na Filipinach w 1973 roku. Reprezentanci Japonii wygrali tabelę medalową zdobywając 18 złotych medali. Rywalizacja miała miejsce w dniach 18 - 23 listopada. 

</doc>
<doc id="1757800" url="https://pl.wikipedia.org/wiki?curid=1757800" title="Marek Chludziński">
Marek Chludziński

Marek Chludziński (ur. 25 kwietnia 1957 w Warszawie) – polski lekkoatleta, skoczek w dal. 
Osiągnięcia.
Zawodnik klubu KS Warszawianka. Były rekordzista Europy juniorów. Wynik 8,02 m ustanowiony został 26 czerwca 1976 podczas Mistrzostw Polski w Bydgoszczy, dał Chludzińskiemu srebrny medal tej imprezy. Chludziński startował też na mistrzostwach Europy w 1978 w Pradze, ale z wynikiem 7,63 m nie zakwalifikował się do finału.

</doc>
<doc id="1757803" url="https://pl.wikipedia.org/wiki?curid=1757803" title="Markery somatyczne">
Markery somatyczne

Markery somatyczne – rodzaje uczuć generowanych na podstawie wtórnych emocji. Stanowią one fizjologiczny sygnał dla jednostki o przewidywanych skutkach podjęcia decyzji. To pewnego rodzaju alarm, który wytwarza nasz mózg na podstawie uprzednich doświadczeń. Twórcą tego pojęcia jest António Rosa Damásio.
Hipoteza markerów somatycznych.
Codzienne podejmowanie decyzji zazwyczaj zawiera ocenę, zarówno poznawczą jak i emocjonalną wartości bodźca. Niemniej jednak często wymagana jest szybka decyzja na podstawie wielu skomplikowanych i przeciwstawnych przesłanek, co powoduje niepewność i ambiwalencję. Procesy poznawcze ustępują emocjom, gdyż te prowadzą do przeładowania i w rezultacie trudno jest podjąć jakąkolwiek decyzję.
W takiej sytuacji, markery somatyczne mogą pomóc w procesie decyzyjnym. Bodźce wzmacniające w naszym otoczeniu wywołują skojarzenie z fizjologicznym stanem afektywnym. Te typy skojarzeń są przechowywane jako markery somatyczne, najprawdopodobniej w brzuszno-przyśrodkowej korze przedczołowej (VMPFC). Później w podobnych sytuacjach te odpowiednie markery somatyczne są uruchamiane dając sygnały fizjologicznie i poprzez procesy poznawcze. W przypadku skomplikowania i niepewności co do decyzji, którą należy podjąć, markery somatyczne powiązane z doświadczeniami nagradzającymi i karzącymi z przeszłości są kojarzone z odpowiednim bodźcem.
Ten ogólny schemat często jest używany w procesie dokonywania zakupów przez konsumenta. Teoria António Rosa Damásio znalazła szerokie zastosowanie w psychologii zachowań konsumenckich i podejmowania decyzji przez klientów, którzy są przytłoczeni ofertą produktową i często dokonują zakupu na podstawie markerów somatycznych, czyli pozytywnych skojarzeń z marką.
Jądro migdałowate oraz przyśrodkowa kora okołooczodołowa to kluczowe komponenty w hipotezie tego mechanizmu, zatem uszkodzenie którejś z tych struktur zakłóciłoby ich działanie pośredniczące w rozwoju działania markerów somatycznych. Większość źródeł popierających tę teorię dostarczyły eksperymenty przy użyciu tzw. zadania hazardowego (Iowa gambling task).
Eksperymenty.
W poszukiwaniu prostego narzędzia neuropsychologicznego, które oceniałoby adekwatnie oczywiste deficyty w procesach emocjonalnych, podejmowaniu decyzji oraz umiejętnościach społecznych spowodowane patologicznymi zmianami w przyśrodkowej korze okołooczodołowej, Bechara i współpracownicy stworzyli w 1994 tzw. zadanie hazardowe. Zadanie mierzy formy nauczania, które mogą być definiowane jako formy uczenia się oparte na emocjach. Badania przy użyciu zadania hazardowego dowiodły związku pomiędzy pewnymi zachowaniami a deficytami w wielu różnych obszarach neurologicznych.

</doc>
<doc id="1757804" url="https://pl.wikipedia.org/wiki?curid=1757804" title="Ivana Andrlová">
Ivana Andrlová

Ivana Andrlová (ur. 28 października 1960 w Vysokém Mýcie) - czeska aktorka telewizyjna i filmowa.
Po studiach w praskim konserwatorium, mając dwadzieścia lat występowała w różnym repertuarze w teatrze Jiřího Wolkera (dzisiaj Divadlo v Dlouhé). 
W świadomości szerszej publiczności dała się poznać jako Alenka w serialu Františka Filipa "Podnajemnicy" ("Podnájemníci", 1976), zagrała w miniserialu Marie Poledňákové "Kotwica na promie" ("Kotva u přívozu", 1980). Często grała role księżniczek. 
Chętnie użycza swojego głosu w dubbingu, jak np. głównej bohaterce serialu "Ally McBeal" czy jako Ala w komedii Juliusza Machulskiego "Kingsajz" w czeskiej wersji językowej.

</doc>
<doc id="1757806" url="https://pl.wikipedia.org/wiki?curid=1757806" title="Marta mówi">
Marta mówi

Marta mówi (, 2008–2014) – amerykańsko-kanadyjsko-filipiński serial animowany wyprodukowany przez WGBH Educational Foundation, Decode Entertainment, Studio B Productions i Top Draw Animation. Serial powstał w oparciu o serię książek autorstwa Susan Meddaugh, PBS Kids, przeznaczony jest przede wszystkim dla dzieci w wieku 3–6 lat. W każdym odcinku prezentowane jest przewodnie słowo-klucz oraz 20 innych słów. Serial koncentruje się na zagadnieniach mowy, co nadaje mu walory edukacyjne. Dzieci, poznając nowe słowa oraz ich znaczenia, przygotowują się do nauki czytania.
W Polsce serial emitowały bądź emitują m.in.: MiniMini+, TVP1, Teletoon+, Puls 2, TVP ABC.
Fabuła.
Przyjazna suczka mieszaniec o imieniu Marta, której właścicielką jest dziewczynka o imieniu Helena, pewnego dnia zjada zupę literkową (zupa z makaronem w kształcie liter alfabetu), dzięki której potrafi mówić (cyt. z tytułowej piosenki: „W drodze gdzieś do brzuszka Marty grupa liter zagubiona trafia do jej głowy i Marta... nawija jak szalona”). Bohaterowie w każdym odcinku przeżywają mnóstwo zabawnych przygód koncentrujących się wokół postaci wesołej suczki.
Wersja polska.
Wersja polska: na zlecenie MiniMini – Start International PolskaReżyseria: Elżbieta Kopocińska-BednarekDialogi polskie:
Dźwięk i montaż:
Kierownictwo produkcji: Dorota NyczekWystąpili:
W pozostałych rolach:
i inni
Piosenkę tytułową śpiewał: Tomasz SteciukPiosenki Marty śpiewała: Joanna Węgrzynowska Piosenki śpiewali:

</doc>
<doc id="1757807" url="https://pl.wikipedia.org/wiki?curid=1757807" title="Raul Bentancor">
Raul Bentancor



</doc>
<doc id="1757808" url="https://pl.wikipedia.org/wiki?curid=1757808" title="Raúl Higino Bentancor">
Raúl Higino Bentancor



</doc>
<doc id="1757811" url="https://pl.wikipedia.org/wiki?curid=1757811" title="Parafia św. Pawła od Krzyża w Rawie Mazowieckiej">
Parafia św. Pawła od Krzyża w Rawie Mazowieckiej

Parafia św. Pawła od Krzyża w Rawie Mazowieckiej – parafia należąca do dekanatu Rawa Mazowiecka diecezji łowickiej. Jest obsługiwana przez Ojców Pasjonistów. Obecny murowany kościół został zbudowany w roku 1790, a następnie dwukrotnie odnawiany. Mieści się przy ulicy Księdza Ignacego Skorupki. 

</doc>
<doc id="1757812" url="https://pl.wikipedia.org/wiki?curid=1757812" title="Julian Dean">
Julian Dean

Julian Dean (ur. 28 stycznia 1975 w Waihi) – nowozelandzki kolarz szosowy profesjonalnej ekipy GreenEDGE Cycling. 
Życiorys.
Dean przygodę z kolarstwem rozpoczynał w lokalnym klubie BMX w rodzinnym Waihi, gdzie dwa razy kończył Mistrzostwa Nowej Zelandii na 3. miejscu. Dean swoich sił próbował również w triatlonie, w którym szczególnie upodobał sobie kolarstwo. Dobra jazda Deana skutkowała powołaniem do reprezentacji Nowej Zelandii, gdzie występował na torze, jak i na szosie. W 1996 przeszedł na zawodowstwo. 
W 1997 roku dostał szansę występowania w barwach grupy Shaklee. W 1999 roku podpisał kontrakt z U.S. Postal. Po trzech latach jazdy przy boku Lance'a Armstronga, Dean związał się z CSC-Tiscali. W marcu 2002 roku spotkała go przykra kontuzja, złamanie kończyny dolnej, co wykluczyło go na trzy miesiące. 
W 2004 roku przyłączył się do ekipy Crédit Agricole. Miał tam pomagać sprinterowi Thorowi Hushovdowi. Dzięki temu corocznie mógł występować na Wielkich Tourach, które kończył jednak przeważnie w drugiej setce. W 2007 roku wygrał Mistrzostwa Nowej Zelandii. Ten wyczyn powtórzył również rok później. W 2008 roku związał się z drużyną Garmin-Slipstream, w której jeździ do tej pory.
17 lipca 2009 roku, podczas 13. etapu Tour de France Julian Dean został trafiony w palec u dłoni metalowym pociskiem z wiatrówki. Do incydentu doszło na zjeździe, w okolicach 165. kilometra. Ranny został również kolarz Rabobanku, Oscar Freire. Na szczęście obrażenia Nowozelandczyka i Hiszpana nie były poważne. 

</doc>
<doc id="1757813" url="https://pl.wikipedia.org/wiki?curid=1757813" title="Paweł Kowalczuk">
Paweł Kowalczuk

Paweł Kowalczuk (ur. 23 stycznia 1980 roku w Koszalinie) – polski koszykarz, występujący na pozycji silnego skrzydłowego lub środkowego, obecnie zawodnik II-ligowego Decka Pelplin.

</doc>
<doc id="1757815" url="https://pl.wikipedia.org/wiki?curid=1757815" title="Jun Matsumoto">
Jun Matsumoto

 – japoński aktor oraz członek zespołu Arashi.

</doc>
<doc id="1757817" url="https://pl.wikipedia.org/wiki?curid=1757817" title="Fabian Bruskewitz">
Fabian Bruskewitz

 
Fabian Wendelin Bruskewitz (ur. 6 września 1935), amerykański biskup katolicki polskiego pochodzenia. Święcenia kapłańskie przyjął w 1960. W latach 1992-2012 biskup diecezji Lincoln w stanie Nebraska.
Jest znany z poglądów konserwatywnych.

</doc>
<doc id="1757818" url="https://pl.wikipedia.org/wiki?curid=1757818" title="Xuanzong">
Xuanzong

Imię Xuanzong nosiło kilku chińskich cesarzy:

</doc>
<doc id="1757819" url="https://pl.wikipedia.org/wiki?curid=1757819" title="Kulka i Julka">
Kulka i Julka

Kulka i Julka (ang. "Ebb and Flo", 2006) – brytyjski serial animowany wyprodukowany przez Canning Factory. Serial powstał w oparciu o serię książek autorstwa Jane Simmons.
Fabuła.
Serial opowiada o przygodach psa (Bullteriera) o imieniu Kulka. Mieszka ona wraz ze swoją przyjaciółką Julką i jej mamą w domku na łódce. Kulka i Julka wraz z zaprzyjaźnioną Gąską uwielbiają wspólne igraszki, dokonują mnóstwa niesamowitych odkryć i przeżywają wiele zabawnych przygód. Często razem siadają na dziobie łódki i obserwują otaczający świat.
Wersja polska.
Wersja polska: Master Film na zlecenie MiniMini
Reżyseria: Dorota Kawęcka
Dialogi: Antonina Kasprzak
Dźwięk i montaż: Aneta Michalczyk-Falana
Kierownictwo produkcji: Katarzyna Górka
Teksty piosenek: Andrzej Brzeski
Opracowanie muzyczne:: Piotr Gogol
Opowiadała: Joanna Węgrzynowska

</doc>
<doc id="1757820" url="https://pl.wikipedia.org/wiki?curid=1757820" title="Parafia Niepokalanego Poczęcia Najświętszej Maryi Panny w Rawie Mazowieckiej">
Parafia Niepokalanego Poczęcia Najświętszej Maryi Panny w Rawie Mazowieckiej

Parafia Niepokalanego Poczęcia Najświętszej Maryi Panny w Rawie Mazowieckiej – parafia należąca do dekanatu Rawa Mazowiecka diecezji łowickiej. Jest obsługiwana przez księży diecezjalnych. Obecny kościół parafialny powstał w początku XVII wieku, jako kościół przy kolegium jezuickim. Mieści się przy placu Piłsudskiego.

</doc>
<doc id="1757822" url="https://pl.wikipedia.org/wiki?curid=1757822" title="Matthias Flohr">
Matthias Flohr

Matthias Flohr (ur. 29 marca 1982 w Akwizgranie) – niemiecki piłkarz ręczny, grający na pozycji lewoskrzydłowego bądź obrotowego. Obecnie występuje w Bundeslidze, w drużynie HSV Hamburg.

</doc>
<doc id="1757826" url="https://pl.wikipedia.org/wiki?curid=1757826" title="Andrij Berezowczuk">
Andrij Berezowczuk

Andrij Wołodymyrowycz Berezowczuk, ukr. Андрій Володимирович Березовчук (ur. 16 kwietnia 1981 w Mikołajowie) – ukraiński piłkarz grający na pozycji obrońcy.
Kariera piłkarska.
Kariera klubowa.
Wychowanek Szkoły Piłkarskiej w Mikołajowie. W 1998 rozpoczął karierę piłkarską w SK Mikołajów. W 2002 zaproszony do Metalista Charków. W styczniu 2005 przeszedł razem z grupą piłkarzy oraz głównym trenerem Hennadijem Łytowczenką do FK Charków. W tym klubie pełnił funkcję kapitana drużyny. W 2008 przeniósł się do Metałurha Donieck. W grudniu 2008 podpisał 3,5-letni kontrakt z Metalistem Charków. W marcu 2015 postanowił zakończyć karierę piłkarza.
Kariera reprezentacyjna.
Rozpoczynał w juniorskiej reprezentacji Ukrainy.

</doc>
<doc id="1757827" url="https://pl.wikipedia.org/wiki?curid=1757827" title="Nicklas Grundsten">
Nicklas Grundsten

Nicklas Grundsten (ur. 1 października 1983 w Sztokholmie) – szwedzki piłkarz ręczny, reprezentant kraju. Występuje jako obrotowy. Obecnie występuje w Lidze ASOBAL, w drużynie
BM Granollers.

</doc>
<doc id="1757829" url="https://pl.wikipedia.org/wiki?curid=1757829" title="Kate Atkinson">
Kate Atkinson

Kate Atkinson (ur. 1951 w Yorku) – brytyjska pisarka.
W 1974 ukończyła studia magisterskie z zakresu literatury angielskiej na University of Dundee. W 1995 za swoją pierwszą powieść "Za obrazami w muzeum" otrzymała nagrodę Whitbread Book Award.
Była dwukrotnie zamężna i dwukrotnie rozwiedziona. Ma dwie córki: Eve (ur. 1975) z pierwszego małżeństwa oraz Helen (ur. 1982) z drugiego. Mieszka w Edynburgu.

</doc>
<doc id="1757830" url="https://pl.wikipedia.org/wiki?curid=1757830" title="Milicz Wąskotorowy">
Milicz Wąskotorowy

Milicz Wąskotorowy – dawna stacja kolejowa w Miliczu, w gminie Milicz, w powiecie milickim; w województwie dolnośląskim, w Polsce. Została otwarta w 1894 roku. Zamknięta została w 1991 roku.
W 2011 r. na dawnej stacji ustawiono jako eksponat skład pociągu z lokomotywą spalinową Lyd1 (Wls150-7223, oznaczenie fikcyjne Lyd1-228) i trzech wagonów rumuńskich Bxhpi.

</doc>
<doc id="1757831" url="https://pl.wikipedia.org/wiki?curid=1757831" title="Tang Xuanzong (Li Longji)">
Tang Xuanzong (Li Longji)

Tang Xuanzong (, imię prywatne Li Longji, ; ur. 8 września 685, zm. 3 maja 762) – cesarz Chin z dynastii Tang, panujący w latach 712–756.
Życiorys.
Był synem cesarza Tang Ruizonga i wnukiem cesarzowej Wu Zetian. W 710 doprowadził do przywrócenia ojca na tron, a po jego abdykacji w 712 roku sam został cesarzem.
Okres panowania Xuanzonga zapisał się w historii Chin jako okres rozkwitu kultury lecz jednocześnie ruiny państwa w sferze polityczno-gospodarczej. Za rządów Xuanzonga dzięki mecenatowi cesarskiemu nastąpił bujny rozkwit malarstwa i piśmiennictwa. Założono też Akademię Hanlin. Pogorszyła się natomiast sytuacja chłopów, przy jednoczesnym wzmocnieniu arystokracji. Podniesione zostały podatki, a w armii główną rolę zaczęli odgrywać najemnicy, co doprowadziło do zmniejszenia roli wojska tworzonego z poboru chłopów. Pod koniec panowania Xuanzonga doszło do wojny z Arabami, zakończonej przegraną przez Chińczyków bitwą nad rzeką Tałas w 751 roku, która spowodowała utratę przez Chiny kontroli nad jedwabnym szlakiem. Na północy wzrosło zagrożenie ze strony ludów koczowniczych, głównie Kitanów. Sam cesarz nie poświęcał uwagi sprawom państwa, oddając faktyczną władzę w ręce wpływowych dworzan. Na dworze szerzyła się korupcja i zepsucie, których symbolem stała się wszechwładna cesarska konkubina Yang Guifei.
W 755 roku wybuchła skierowana przeciwko cesarzowi rebelia pod dowództwem An Lushana. Nieudolny Xuanzong nie potrafił zorganizować obrony, w efekcie czego wojska buntowników zagroziły stolicy. Cesarz zbiegł do Chengdu i abdykował na rzecz syna, Suzonga.

</doc>
<doc id="1757832" url="https://pl.wikipedia.org/wiki?curid=1757832" title="Vattenfall Cyclassics 2009">
Vattenfall Cyclassics 2009

14. edycja wyścigu kolarskiego Vattenfall Cyclassics odbyła się jak zwykle w Hamburgu, 16 sierpnia 2009. Wyścig wygrał Amerykanin Tyler Farrar pokonując na finiszu Duńczyka Matti Breschela i Geralda Ciolka z Niemiec. Jedyny startujący Polak - Maciej Bodnar z grupy Liquigas zajął 64. miejsce.
Wyścig zaliczany jest do klasyfikacji UCI ProTour 2009.

</doc>
<doc id="1757833" url="https://pl.wikipedia.org/wiki?curid=1757833" title="Zamek Trzewlin">
Zamek Trzewlin

Zamek Trzewlin – ruiny średniowiecznego zamku rycerskiego z XIV wieku na szczycie Panieńskiej Góry w Wielkiej Wsi w powiecie tarnowskim w województwie małopolskim.
Historia.
Zamek, którego budowę rozpoczęto w XIV wieku, należał początkowo do rodu Białoniów herbu Rawicz, którzy pisali się „z Trzewlina” lub posługiwali się nazwiskiem Trzewliński, i stanowił integralną część systemu obronnego Dunajca, systematycznie tworzonego w XIV wieku. W XV wieku przeszedł w ręce Wielowieyskich herbu Półkozic, a w XVII wieku popadł w ruinę i po wojnach szwedzkich został rozebrany przez mieszczan z pobliskiego Wojnicza. Obecnie na gęsto porośniętym roślinnością wzgórzu zachowały się jedynie ślady suchej fosy oraz niewielkie fragmenty murów.
Trzewlin pojawia się w źródłach po raz pierwszy pod koniec XIV wieku, gdy wzmiankowany jest Mszczuj z Trzewlina; w 1407 zamek był własnością Andrzeja Trzewlińskiego. Według XIX-wiecznego etnografa i historyka Żegoty Pauliego, powołującego się na "Dzieje w Koronie polskiej" Łukasza Górnickiego, w 1543 roku na zamku Trzewlin przebywali przez jakiś czas król Zygmunt Stary i królowa Bona, którzy schronili się tam przed zarazą. Pauli pisał o Trzewlinie:
"Pamiętny jest pobytem króla Zygmunta I wraz z Boną i żoną syna Zygmunta Augusta w r. 1543, podczas szerzącego się morowego powietrza, przed którem Zygmunt Aug. do Wilna umknął, ojciec zaś jego do Zatora, zkąd na prośbę Spytka pana z Tarnowa, podksarb. koron., udał się do tego zamku".
Okoliczności opuszczenia zamku i jego rozbiórki nie są znane; niektórzy badacze wysuwali przypuszczenie, że budowa nie została nigdy ukończona.
Lokalizacja i plan zamku.
Warownia, położona na wzgórzu na lewym brzegu Dunajca, 120 metrów nad dnem doliny rzeki, składała się z trzech części: zamku górnego, zamku dolnego i ufortyfikowanego podgrodzia. Zamek górny, ulokowany w wyższej części góry, zbudowano na planie kwadratu o bokach 40 na 40 metrów; był on otoczony kamiennym murem. Poniżej znajdował się zamek dolny o kształcie wydłużonego trójkąta oraz koliste podgrodzie, oddzielone od zamku dolnego suchą fosą. Zamek dolny i podgrodzie były otoczone ziemnymi obwałowaniami.
Legendy.
Z zamkiem Trzewlin wiążą się legendy ludowe o niewiernych żonach rycerzy Bolesława Śmiałego, które schroniły się na szczycie góry przed mężami powracającymi z wyprawy do Kijowa. Wzniosły tam szańce i broniły się, uzbrojone w miecze, oszczepy, łuki i topory. W końcu obrona kobiet została złamana. Mściwi mężowie srogo ukarali niewierne żony; wiele z nich zginęło w okrutny sposób. Legendy te zostały przytoczone m.in. przez poetę romantycznego Seweryna Goszczyńskiego w jego "" (1832).
Szlaki turystyczne.
Do ruin zamku prowadzi niebieski szlak turystyczny rozpoczynający się na rynku w Wojniczu.

</doc>
<doc id="1757836" url="https://pl.wikipedia.org/wiki?curid=1757836" title="Nirj Deva">
Nirj Deva

Niranjan Joseph "Nirj" De Silva Deva-Aditya (ur. 11 maja 1948 w Kolombo) – brytyjski polityk lankijskiego pochodzenia, były poseł do Izby Gmin, deputowany do Parlamentu Europejskiego V, VI, VII i VIII kadencji.
Życiorys.
Ukończył studia z zakresu inżynierii mechanicznej i aeronautyki na Uniwersytecie w Loughborough, od 1971 do 1973 był pracownikiem naukowym tej uczelni. Zajmował się doradztwem naukowym, w latach 1980–1999 był dyrektorem różnych przedsiębiorstw. Pełni funkcję prezesa zarządu kilku spółek prawa handlowego operujących głównie w Azji.
Zaangażował się w działalność sportową w zakresie łucznictwa, w 1981 został przewodniczącym "Bow Group", dwa lata później redaktorem "Crossbow Magazine". W połowie lat 80. doradzał ministrowi spraw wewnętrznych, stał też na czele komisji ds. deregulacji europejskiego transportu lotniczego. Uzyskiwał członkostwo w różnych instytucjach naukowych i towarzystwach królewskich, w 1985 objął honorową dożywotnią funkcję zastępcy lorda namiestnika Większego Londynu.
Od 1992 do 1997 z ramienia Partii Konserwatywnej sprawował mandat posła do Izby Gmin. Obejmował stanowisko rządowe, był parlamentarnym sekretarzem prywatnym.
W 1999 z listy konserwatystów został wybrany w skład Parlamentu Europejskiego. W 2004 i 2009 skutecznie ubiegał się o reelekcję. W VII kadencji został członkiem nowej grupy pod nazwą Europejscy Konserwatyści i Reformatorzy, a także wiceprzewodniczącym Komisji Rozwoju. W 2014 odnowił mandat eurodeputowanego na czwartą z rzędu kadencję.

</doc>
<doc id="1757839" url="https://pl.wikipedia.org/wiki?curid=1757839" title="Przemków Odlewnia">
Przemków Odlewnia

Przemków Odlewnia – nieczynna stacja kolejowa w Przemkowie, w województwie dolnośląskim, w Polsce.

</doc>
<doc id="1757840" url="https://pl.wikipedia.org/wiki?curid=1757840" title="Ibn Mukla">
Ibn Mukla

Ali Ibn Mukla (885-940) – wezyr Abbasydów, kaligraf, uchodzący za wynalazcę pisma „naschi”, najpopularniejszego bodaj stylu kaligrafii arabskiej.
Kariera urzędnicza.
Urodził się w Bagdadzie w 885, w ubogiej rodzinie. W wieku 16 lat rozpoczął karierę urzędniczą i doszedł do wysokich stanowisk dzięki wielce wpływowemu wezyrowi Ibn al-Furatowi. Sam był trzykrotnie mianowany wezyrem i dymisjonowany za panowania kalifów: Al-Muktadira (908-932), Al-Kahira (932-934) i Ar-Radiego (934-940). Jako wezyr dorobił się takiej fortuny, iż stać go było na wystawienie dla siebie wspaniałej rezydencji z rozległym ogrodem, w najbogatszej dzielnicy miasta. Zgromadził w nim wiele gatunków roślin i zwierząt, często egzotycznych. Z jego polecenia prowadzono szereg eksperymentów hodowlanych. Ibn Mukla odegrał również niechlubną rolę w dziejach kalifatu. To podobno wskutek jego intryg zmuszono do abdykacji kalifa Al-Kahira.
Surowy urzędnik.
W 934 Ibn Mukla postawił przed sądem niejakiego Asz-Szamalghaniego pochodzącego z jednej z wiosek w okolicach Wasit, za głoszenie herezji. Twierdził, że jest nosicielem Ducha Bożego. Został on wraz z dwom uczniami wychłostany i spalony na stosie. Z kolei innym razem Ibn Mukla rozkazał wychłostać recytatora (mukri), niejakiego Ibn Szanabuza za rzekomo „nie-kanoniczną” recytację Koranu i kazał mu wyrecytować następnie w 6 „stylach”: „Muhammad Ibn Ahmad Ibn Ajjub powiada: Czytałem znaki niezgodnie z zebranym przez Usmana Koranem, na który zgodzili się towarzysze Proroka (Mahometa), niech Bóg modli się za niego i da mu pokój. Później wszakże zrozumiałem, że jest to grzech, za który żałuję i odżegnuję się od niego. Koran Usmana jest bowiem prawdziwy, nie można mu się sprzeciwiać ani czytać inaczej, niż jest w nim napisane”.
Upadek Ibn Mukli.
Został pozbawiony urzędu i trafił do więzienia w 938, po wykryciu spisku mającego na celu obalenie Ibn Raika, „najwyższego rozkazodawcę” (amir al-umara), faktycznie najważniejszą osobę w państwie abbasydzkim Spisek uknuł Ibn Mukla wspólnie z kalifem Ar-Radim, lecz ten ostatni ostatecznie zdradził wezyra. Za karę Ibn Mukli odcięto prawą dłoń, co było dla niego bolesne tym bardziej, że był znakomitym kaligrafem. Podobno po zwolnieniu z więzienia zaczął publicznie lżyć swoich oprawców, za co trafił do aresztu po raz wtóry, i tym razem wybito mu zęby i ucięto język. Zmarł w więzieniu. W kronikach arabskich zapisano, że dumny niegdyś wezyr musiał podczas czerpania wody przytrzymywać linę ustami, aby opróżnić wiadro.
Zasługi Ibn Mukli dla kultury muzułmańskiej.
Ibn Mukla uchodzi za wynalazcę pisma „naschi” (arab. ‘kopistyczne’) – uproszczonego rodzaju kaligrafii, w stosunku do poprzednio stosowanego pisma „kufi” (arab. ‘kufickie’, od miasta irackiego Al-Kufa), które rozpowszechniło się następnie w świecie islamu. Jeśli Ibn Mukla nie wynalazł „naschi”, to w każdym razie je wprowadził do administracji, oraz narzucił pewne ogólnie obowiązujące normy: tzw. al-chatt al-mansub, pismo tworzone według określonych proporcji; podstawową jednostką miary był tu romboidalny punkt, a punktem odniesienia – litera ‘alif’. Wraz z pasją do muzyki i matematyki widać tu wpływy myśli pitagorejskiej, zapewne zreinterpretowanej. Innowację tą umożliwiło wprowadzenie papieru tudzież papirusu w miejsce dotychczasowych materiałów piśmienniczych, jak kamień, kości itp. Jakut Ibn Abdallah al-Hamawi podaje w „Irszad al-arib”, że w bibliotece Adud ad-Dawli w Szirazie przechowywano za jego czasów Koran w kilku tomach, własnoręcznie przepisany przez Ibn Muklę Listy wezyra były pisane w tak wybornym stylu, że zebrano je później w antologię. Do naszych czasów nie dochowało się wszakże żadne z dzieł Ibn Mukli.

</doc>
<doc id="1757841" url="https://pl.wikipedia.org/wiki?curid=1757841" title="Victoriano Guisasola y Menéndez">
Victoriano Guisasola y Menéndez

Victoriano Guisasola y Menéndez (ur. 21 kwietnia 1852 w Oviedo, zm. 2 września 1920 w Toledo) – hiszpański duchowny katolicki, arcybiskup Toledo, kardynał, prymas Hiszpanii. 
Życiorys.
Święcenia kapłańskie przyjął w 1876 roku. Studiował na Uniwersytecie w Oviedo i tam uzyskał licencjat z teologii i doktorat z prawa kanonicznego. Profesor prawa kanonicznego w seminarium duchownym w Ciudad Real w latach 1876 - 1882. Kanclerz-sekretarz biskupa Orihuela w latach 1882 - 1884. Wikariusz generalny Orihuela w latach 1884 - 1886. W latach 1886 - 1893 kanonik katedry w Santiago de Compostela. 15 czerwca 1893 roku otrzymał nominację na biskupa Osma. Konsekrowany 1 października 1893 roku w katedrze Santiago de Compostela przez abp. José María Martín de Herrera y de la Iglesia arcybiskupa Santiago de Compostela. 19 kwietnia 1897 roku przeniesiony na biskupa diecezji Jaén, a 16 grudnia 1901 roku przeniesiony na biskupa diecezji Madrid-Alcalá. 14 grudnia 1905 roku podniesiony do godności arcybiskupa metropolity Walencji, zaś 1 stycznia 1914 roku przeniesiony na stolicę metropolii i prymasów Hiszpanii w Toledo. Na konsystorzu 25 maja 1914 roku papież Pius X wyniósł go do godności kardynalskiej z tytułem kardynała prezbitera Santi Quattri Coronati. Brał udział w konklawe 1914, na którym wybrano na papieża Benedykta XV. Zmarł 2 września 1920 roku w Madrycie. Pochowano go w kaplicy seminarium duchownego w Toledo.

</doc>
<doc id="1757845" url="https://pl.wikipedia.org/wiki?curid=1757845" title="Żmigród Wąskotorowy">
Żmigród Wąskotorowy

Żmigród Wąskotorowy – dawna wąskotorowa stacja kolejowa w Żmigrodzie, w województwie dolnośląskim, w Polsce. Położona na linii Żmigród Wąskotorowy – Przedkowice. Została otwarta w 1894 roku. Zamknięta została w 1991 roku.

</doc>
<doc id="1757846" url="https://pl.wikipedia.org/wiki?curid=1757846" title="Vicky Ford">
Vicky Ford

Victoria Grace (Vicky) Ford (ur. 21 września 1967 w Omagh) – brytyjska polityk, ekonomistka, deputowana do Parlamentu Europejskiego VII i VIII kadencji, posłanka do Izby Gmin.
Życiorys.
Urodziła się w Irlandii Północnej w rodzinie lekarzy. Ukończyła studia z zakresu matematyki i ekonomii w Trinity College na Uniwersytecie Cambridge. Przez kilkanaście lat pracowała w branży finansowej, głównie w kompanii JP Morgan Chase. W 2005 bez powodzenia z ramienia Partii Konserwatywnej kandydowała do Izby Gmin. Pełniła funkcję radnej lokalnej w South Cambridgeshire.
W wyborach w 2009 z listy konserwatystów uzyskała mandat deputowanej do Parlamentu Europejskiego. W PE została członkinią nowej grupy o nazwie Europejscy Konserwatyści i Reformatorzy, a także Komisji Gospodarczej i Monetarnej. W 2014 z powodzeniem ubiegała się o europarlamentarną reelekcję.
W wyborach w 2017 uzyskała natomiast mandat deputowanej do Izby Gmin. W 2019 została wybrana na kolejną kadencję niższej izby brytyjskiego parlamentu. W 2020 została parlamentarnym podsekretarzem stanu w departamencie edukacji, w 2021 przeszła na tożsame stanowisko w departamencie spraw zagranicznych. W 2022 objęła funkcję ministra stanu do spraw rozwoju w tym departamencie.

</doc>
<doc id="1757848" url="https://pl.wikipedia.org/wiki?curid=1757848" title="Bauer Media Polska">
Bauer Media Polska

Bauer Media Polska – spółka powstała w 2008 zarządzająca holdingiem medialnym „Bauer Media Group”. Bauer rozpoczął swoją działalność w Polsce w 1991.
Właścicielem spółki jest niemieckie przedsiębiorstwo Heinrich Bauer Verlag Kommanditgesellschaft z Hamburga.
Działalność w Polsce.
Wydawnictwo Bauer.
Wydawca prasowy specjalizujący się w prasie rozrywkowej, poradnikach oraz magazynach telewizyjnych; wydaje takie tytuły jak: Twój Styl, Kobieta i Życie, Chwila dla Ciebie, Motor, Auto Moto, Świat Wiedzy, Tele Tydzień.
Grupa RMF.
Grupa RMF, wcześniej BROKER FM, to spółka zarządzająca grupą medialną w której skład wchodzą między innymi: RMF FM, RMF Classic i RMF Maxxx.
Interia.pl.
Portal internetowy, prowadzony przez Grupę INTERIA.PL Sp. z o.o. sp.k. Portal został sprzedany 1 maja 2020 grupie Cyfrowy Polsat.

</doc>
<doc id="1757849" url="https://pl.wikipedia.org/wiki?curid=1757849" title="Hindustan Ki Kasam">
Hindustan Ki Kasam

Hindustan KI Kasam – bollywoodzki thriller z 1999 roku wyreżyserowany przez Veeru Devgan. W roli głównej jego syn Ajay Devgan. Ponadto grają Amitabh Bachchan, Manisha Koirala i Sushmita Sen. Film jest wezwaniem o pokój między Pakistanem a Indiami, o odbudowanie braterskich relacji między obydwoma krajami, symbolicznie przedstawionych w losie dwóch rozdzielonych braci.
Fabuła.
Znany pisarz sensacyjnych książek, sentymentalny okularnik, zakochany w Miss India (Sushmita Sen) Ajay Malhotra (Ajay Devgan) zostaje aresztowany. Podejrzenie wzbudza fakt, że fabuły jego książek są wiernym odtworzeniem działań nieznanego pakistańskiego komandosa, który zuchwałymi akcjami udaremnia wywiadowi indyjskiemu zebranie dowodów na temat pakistańskich terrorystów. Torturowany Ajay zapewnia, że gotowe fabuły pojawiają się same w jego myślach i snach. Tajemnice pomaga zrozumieć Kabira (Amitabh Bachchan), były bojownik o wolność Indii, który podczas wojny z Pakistanem w 1971 roku stracił rękę. Okazuje się, że podczas tej wojny nie tylko zginął ojciec Ajaya, ale także porwano jego bliźniaczego brata Raję. Ajay obiecuje matce (do dziś opłakującej śmierć ojca i syna) odnalezienie brata w Pakistanie. Jego zadanie zostaje ułatwione. Nieznającemu życia rodzinnego, wychowanemu w nienawiści do Indii pakistańskiemu komandosowi Taheedowi (Ajay Devgan) zlecono misję w Indiach. Ma on dokonując na ziemi indyjskiej zamachu na premierze pakistańskim nie dopuścić do negocjacji pokojowych między obydwoma krajami.
Muzyka i piosenki.
Muzykę do filmu skomponował Sukhwinder Singh, autor muzyki do takich filmów jak "Biwi No.1", "Bombay To Bangkok", "Sandwich (film)", "Halla Bol", "Black &amp; White". Śpiewają Sukhwinder Singh, Udit Narayan, Alka Yagnik, Sonu Nigam, Sadhana Sargam, Abhijeet, Poornima, Anuradha Paudwal.

</doc>
<doc id="1757851" url="https://pl.wikipedia.org/wiki?curid=1757851" title="Lena Schoeneborn">
Lena Schoeneborn



</doc>
<doc id="1757853" url="https://pl.wikipedia.org/wiki?curid=1757853" title="Trnovski Gozd">
Trnovski Gozd

Trnovski Gozd (po słoweńsku "Las Trnovski") – masyw górski w Górach Dynarskich. Leży w Słowenii. Jego najwyższy szczyt Mali Golak osiąga wysokość 1495 m.
Na południowo-wschodnim skraju masywu, w gminie Idrija znajduje się jezioro-wywierzysko - Divje jezero.

</doc>
<doc id="1757854" url="https://pl.wikipedia.org/wiki?curid=1757854" title="Out From Under">
Out From Under

Out From Under – piosenka pop amerykańskiej piosenkarki Britney Spears. Została nagrana na jej szósty album studyjny "Circus".

</doc>
<doc id="1757855" url="https://pl.wikipedia.org/wiki?curid=1757855" title="Trzebnica Gaj">
Trzebnica Gaj

Trzebnica Gaj – dawna wąskotorowa stacja kolejowa w Trzebnicy, w gminie Trzebnica, w powiecie trzebnickim, w województwie dolnośląskim, w Polsce. Została otwarta w 1898 roku. Zamknięta została w 1991 roku.

</doc>
<doc id="1757856" url="https://pl.wikipedia.org/wiki?curid=1757856" title="Ignacy Witz">
Ignacy Witz

Ignacy Witz (ur. 20 marca 1919 we Lwowie, zm. 9 lipca 1971 w Kazimierzu Dolnym) – polski malarz, rysownik, twórca plakatów, krytyk sztuki.
Życiorys.
Absolwent Państwowego Instytutu Sztuk Plastycznych we Lwowie. Debiutował jako karykaturzysta w roku 1938. W roku 1940 został wcielony we Lwowie do Armii Czerwonej. Był ranny w bitwie pod Stalingradem, leczył się w szpitalu w Kujbyszewie. Z 1 Armią Wojska Polskiego powrócił do kraju.
Po wojnie zamieszkał w Warszawie. Tworzył plakaty, rysunki satyryczne, ilustracje książkowe. Oprócz twórczości plastycznej zajmował się krytyką artystyczną, był stałym współpracownikiem „Życia Warszawy”. Był autorem książek o sztukach plastycznych. Uczestniczył w wystawach w kraju i za granicą, zdobywając nagrody. Zajmował się także malarstwem sztalugowym i litografią.
W ostatnich latach życia cierpiał na depresję. Został pochowany na cmentarzu Wojskowym na Powązkach w Warszawie (kwatera B19-1-27).
Odznaczony m.in. Krzyżem Kawalerskim Orderu Odrodzenia Polski (1955) i Medalem 10-lecia Polski Ludowej (1955).

</doc>
<doc id="1757857" url="https://pl.wikipedia.org/wiki?curid=1757857" title="Nanos">
Nanos

Nanos – masyw górski w Górach Dynarskich. Leży w Słowenii. Jego najwyższy szczyt Plesa osiąga wysokość 1262 m n.p.m.

</doc>
<doc id="1757858" url="https://pl.wikipedia.org/wiki?curid=1757858" title="Daczne (rejon marjinski)">
Daczne (rejon marjinski)

Daczne (ukr. Дачне) – wieś na Ukrainie, w obwodzie donieckim, w rejonie pokrowskim. Miejscowość liczy 1684 mieszkańców.

</doc>
<doc id="1757861" url="https://pl.wikipedia.org/wiki?curid=1757861" title="Chen Qian">
Chen Qian

Chen Qian (chin. upr. 陈倩, chin. trad. 陳倩; pinyin "Chén Qiàn"; ur. 14 stycznia 1987 w Suzhou) – chińska zawodniczka pięcioboju nowoczesnego, indywidualna mistrzyni i wicemistrzyni świata.
Największym sukcesem zawodniczki jest złoty medal mistrzostw świata w 2009 roku w Londynie. Piąta zawodniczka igrzysk olimpijskich w Pekinie i siódma mistrzostw świata z 2007 roku.

</doc>
<doc id="1757862" url="https://pl.wikipedia.org/wiki?curid=1757862" title="Qian Chen">
Qian Chen



</doc>
<doc id="1757863" url="https://pl.wikipedia.org/wiki?curid=1757863" title="Bazylika Matki Boskiej Królowej Męczenników w Bydgoszczy">
Bazylika Matki Boskiej Królowej Męczenników w Bydgoszczy

Bazylika Matki Boskiej Królowej Męczenników w Bydgoszczy – kościół położony w Bydgoszczy, którego patronem jest Matka Boża Królowa Męczenników. Od 2008 stanowi część Sanktuarium Królowej Męczenników, Kalwaria bydgoska – Golgota XX wieku.
Położenie.
Bazylika znajduje się przy ul. Bołtucia, na granicy osiedla Bohaterów i Przylesia w bydgoskiej dzielnicy Fordon. Zbudowano go tuż przy drodze prowadzącej do Doliny Śmierci – miejsca kaźni ok. 1,2 tys. osób (w tym 400 Żydów), ofiar hitlerowskiego terroru, głównie inteligencji z Bydgoszczy i okolic. Od strony północnej do świątyni przylega bogate krajobrazowo Zbocze Fordońskie, w którym wytyczono szlak turystyczny im. ks. Z. Trybowskiego – pierwszego proboszcza i budowniczego kościoła i parafii.
Historia.
Starania o budowę kościoła sięgają początku lat 80. XX wieku, po zapoczątkowaniu budowy nowej dzielnicy mieszkaniowej Bydgoszczy planowanej na 80 tys. osób
Parafię erygował biskup Marian Przykucki – ordynariusz chełmiński z dniem 7 października 1983
Była to pierwsza parafia na terenie „Nowego Fordonu”, która do 1985 r. skupiała wszystkich nowych mieszkańców rozrastającej się dzielnicy.
Do roku 1991 użytkowano tymczasową, murowaną kaplicę, po czym nabożeństwa przeniesiono do nowo wybudowanego kościoła. Świątynię wzniesiono w latach 1987–1991, a jej konsekracja przez arcybiskupa Henryka Muszyńskiego odbyła się w rocznicę dziesięciolecia parafii 7 października 1993. W latach 1986–1988 oddano do użytku również dom katechetyczny z plebanią.
W 1992 po reformie administracyjnej kościoła, jaką przeprowadził Jan Paweł II, wszystkie sześć parafii fordońskich, w tym Matki Boskiej Królowej Męczenników zmieniły przynależność diecezjalną: z diecezji chełmińskiej do gnieźnieńskiej, w której od XVIII w. znajdowały się pozostałe parafie na terenie miasta Bydgoszczy.
Proces budowy kościoła został zakończony w 1994, kiedy arcybiskup Henryk Muszyński poświęcił kaplicę Chrystusa Ukrzyżowanego i Zmartwychwstałego. Odtąd działania twórcze i budowlane dotyczyły w coraz większym stopniu otoczenia świątyni, zwłaszcza wykorzystania Doliny Śmierci i postawionego tam pomnika do uroczystości religijnych i patriotycznych.
Świątynia ma od lat wyrazisty charakter. To naturalne miejsce spotkań kombatantów, rodzin poległych podczas II wojny światowej, osób, którym bliska jest tematyka martyrologii. Gromadzi też setki młodych, dzięki prężnej działalności Fundacji Wiatrak. W 2000 rozpoczęto budowę w sąsiedztwie kościoła Domu Jubileuszowego Centrum Kultury Katolickiej „Wiatrak”. Od 2001 z udziałem wspólnot z parafii organizowane jest misterium męki Pańskiej w Bydgoszczy.
Kościół, parafia, sanktuarium wraz z Doliną Śmierci, Kalwarią Bydgoską, Domem Jubileuszowym, fundacją „Wiatrak” oraz duszpasterstwem akademickim „Martyria” stanowi obecnie prężne centrum kulturalne i religijne obejmujące nie tylko dzielnicę Fordon, a również całe miasto.
25 marca 2014 biskup Jan Tyrawa ogłosił decyzję Stolicy Apostolskiej o wyniesieniu świątyni do godności bazyliki mniejszej.
Architektura.
Bryła świątyni prezentuje formę współczesną.
Dzwony.
Trzy kościelne dzwony zostały poświęcone 25 kwietnia 1994 przez biskupa Bogdana Wojtusia.
Dom Kultury Katolickiej „Wiatrak”.
Przy parafii istnieje od 1987 r. Duszpasterstwo Akademickie „Martyria”, które jest animatorem wielu wydarzeń (m.in. konkursów, festynów, koncertów) na terenie Bydgoszczy. Nazwa duszpasterstwa (Martyr – z greckiego świadek, męczennik) nawiązuje do miejsca, w którym wyrosło. W 1992 powstała Fundacja „Wiatrak”, która zajmuje się propagowaniem kultury katolickiej oraz organizacją zajęć dla dzieci, młodzieży i dorosłych. W 2000 r. rozpoczęto budowę Domu Jubileuszowego, który mieści odpowiednie zaplecze i infrastrukturę do realizacji urozmaiconych zajęć kulturalnych, edukacyjnych i sportowych dla mieszkańców Bydgoszczy.
Szlak im. ks. Zygmunta Trybowskiego.
W sąsiedztwie świątyni i sanktuarium znajduje się obszar ciekawy pod względem krajobrazowym. Jest to Zbocze Fordońskie wraz z systemem dolinek i wzgórz wyniesionych ok. 50 m ponad fordońskie osiedla. W 2008 wytyczono szlak turystyczny, który wiedzie poprzez fordońskie uroczyska, a którego patronem wybrano ks. Zygmunta Trybowskiego – budowniczego i pierwszego proboszcza parafii, miłośnika „fordońskich górek”, czciciela Doliny Śmierci, pomysłodawcy budowy Kalwarii – Golgoty XX w.
Szlak rozpoczyna się przy grobie ks. Zygmunta Trybowskiego, na terenie Sanktuarium Królowej Męczenników. Następnie wiedzie Doliną Śmierci wzdłuż stacji Drogi Krzyżowej, aż do pomnika. Kolejnym etapem jest droga wiodąca wzdłuż krawędzi Zbocza Fordońskiego aż do narożnego wzgórza zwanego Czarną Górą lub Górą Szybowników. Z kolei szlak wiedzie na północ przecinając dolinki, wzgórza i parowy krawędzi Doliny Dolnej Wisły. Powrót do Sanktuarium następuje ścieżką wiodącą u podnóża zboczy.
Przejście szlaku umożliwia zapoznanie się z walorami krajobrazowymi zboczy Doliny Fordońskiej. Po drodze spotyka się nie tylko liczne doliny, parowy i miejsca widokowe, ale również źródliska, okazałe drzewa (m.in. dąb Napoleona). Kolejnym atutem szlaku jest możliwość zwiedzenia obiektów martyrologii (Dolina Śmierci, groby, Kalwaria) oraz okolicznościowych monumentów (pomnik nad Doliną Śmierci oraz pomnik Ikara upamiętniający fordońską szkołę szybowcową).
Sanktuarium.
7 października 2008 na terenie parafii zostało erygowane sanktuarium Królowej Męczenników, Kalwaria bydgoska – Golgota XX wieku.

</doc>
<doc id="1757864" url="https://pl.wikipedia.org/wiki?curid=1757864" title="Trojaka kontemplacja">
Trojaka kontemplacja

Trojaka kontemplacja – termin związany ze szkołą tiantai dotyczący trzech rodzajów kontemplacji stworzonych przez patriarchę szkoły Zhiyi.
Objaśnienie pojęcia.
Potrójna kontemplacja była praktyczną stroną koncepcji Zhiyi o potrójnej prawdzie, kluczowym terminie związanym z tradycją tiantai.
Trojaka kontemplacja (chiń. sanguan) odnosi się do ogólnego wzoru praktyki, która pozwala osiągnąć wgląd w prawdziwą naturę rzeczywistości. W swoim komentarzu do Sutry Wimalakirtiego Zhiyi napisał:
"Rzeczywistość jako dwie prawdy i trojaka prawda są obiektywną sferą, która jest oświecona przez trojaką kontemplację"
Potrójna kontemplacja jest głównym tematem doktrynalnego tekstu szkoły "Fahua xuanyi" (法华玄義) (zestawionego z wykładów Zhiyi przez Guandinga) i bardziej praktycznie nastawionego – "Mohe zhiguan" (摩訶止観).
Trojaka kontemplacja odnosi się do "trojakiego wygaśnięcia" (chiń. sanzhi, skt śamatha) i "trojakiego wglądu" (chiń. sanguan, skt wipaśjana). Dojrzałe rozwinięcie pojęcia Zhiyi przedstawił w "Mohe zhiguan".
Najpierw Zhiyi przedstawił "trzy zręczne wygaśnięcia":
Trojaka kontemplacja odnosi się bezpośrednio do nauk Zhiyi o potrójnym wzorze kontemplacji, którego celem jest osiągnięcie wglądu w naturę rzeczywistości i urzeczywistnienie stanu buddy. Sam termin zaczerpnięty jest z apokryficznej sutry chińskiej "Yingluojing". Jednak sutra ta nie zawierała żadnych szczegółów i objaśnień.
Zhiyi wykorzystał termin i w połączeniu z trojaką prawdą utworzył podstawowe pojęcie jego systemu doktryny buddyjskiej i praktyki.
Na tym poziomie "konwencjonalna egzystencja" odnosi się do zwyczajnego, błędnego postrzegania fenomenów jako istniejących substancjalnie (skt jako "svabhāva"), a "wejście w pustość" oznacza zanegowanie istnienia niezależnego substancjalnego Bytu w tych fenomenach.
Sam Zhiyi określił to słowami:
"Gdy ktoś wchodzi w pustość, postrzega nie tylko pustość ale także poznaje [prawdziwą naturę] konwencjonalnego istnienia".
Na tym poziomie kontemplacji, "konwencjonalna egzystencja" odnosi się do właściwego zrozumienia i pozytywnej akceptacji obiektywnych fenomenów jako współzależnie i uwarunkowanie powstałych. "Pustość" odnosi się tu do błędnego przywiązania do pojęcia pustości lub błędnego zrozumienia pustości jako zwykłej nihilistycznej pustki.
Odnosi się to do najwyższego poziomu kontemplacji, gdy ktoś równocześnie i właściwie postrzega ważność zarówno pustości jak i konwencjonalnej egzystencji. Stają się one synonimiczne.
Zhiyi przedstawiał owe kontemplacje jako stopniowy rozwój od kontemplacji pierwszej do ostatniej. Nazwał to "kontemplacją progresywną" (chiń. cidi sanguan).

</doc>
<doc id="1757865" url="https://pl.wikipedia.org/wiki?curid=1757865" title="Chand Baori">
Chand Baori

Chand Baori – studnia w wiosce Abhaneri, znajdującej się 95 km od Jaipuru, w indyjskim stanie Radżastan.
Studnie tego typu były popularne w Indiach, ponieważ zapobiegały wyparowywaniu wody w upalne dni. Do studni Chand Baori schodzi się po schodach. Znajduje się ona naprzeciwko świątyni Harshat Mata (poświęconej bogini szczęścia i radości), co może świadczyć o jej religijnym powiązaniu z tą świątynią w przeszłości. Jest jedną z najgłębszych i największych studni w Indiach. Została wybudowana w IX wieku; składa się z 3500 wąskich stopni, 13 pięter i ma głębokość ok. 30 m.
Legenda głosi, że to duchy wybudowały tę studnię w przeciągu jednej nocy, a posiada ona tyle stopni dlatego, aby było niemożliwym odzyskanie monety, którą się uprzednio wrzuciło do studni.

</doc>
<doc id="1757867" url="https://pl.wikipedia.org/wiki?curid=1757867" title="Hidden Place">
Hidden Place

Hidden Place – pierwszy singel islandzkiej piosenkarki Björk z albumu Vespertine.
Melodia występująca w piosence podczas śpiewu chóru zapożyczona jest z kompozycji "Verklärte Nacht", autorstwa Arnolda Schönberga. Tekst piosenki opisuje Björk, ukazując jej stosunek do samej siebie.
Albumowa wersja zawiera werset, który nie występuje na innych edycjach utworu.
Jest to pierwszy singel z albumu i jeden z kilku komercyjnych singli Björk wydanych w USA.
Na listach przebojów w Wielkiej Brytanii piosenka osiągnęła maksymalnie dwudzieste pierwsze miejsce, a w Kanadzie szesnaste.
Wideoklip.
Teledysk do utworu został wyreżyserowany przez reżyserów/grafików Michaela Amzalaga i Mathiasa Augustyniaka vel M/M (Paris), jak również fotografów: Ineza van Lamsweerde'a i Vinoodha Matadina. Klip przedstawia twarz piosenkarki, z której oczu, nosa i ust wypływają kolorowe płyny.
Inne wersje.
Maria Pia De Vito nagrała własną wersję Hidden Place na swój album "Mind the Gap" (2009).

</doc>
<doc id="1757870" url="https://pl.wikipedia.org/wiki?curid=1757870" title="Emma McClarkin">
Emma McClarkin

Emma McClarkin (ur. 9 października 1978 w Stroud) – brytyjska polityk, deputowana do Parlamentu Europejskiego VII i VIII kadencji.
Życiorys.
Kształciła się w Stroud High School oraz na Uniwersytecie w Bournemouth. Przystąpiła do Partii Konserwatywnej. Pracowała w partyjnym biurze prasowym, a także w związku sportowym Rugby Football Union. Była też asystentką polityczną europosła Rogera Helmera.
W wyborach w 2009 z listy torysów uzyskała mandat deputowanej do Parlamentu Europejskiego. W PE została członkinią nowej grupy o nazwie Europejscy Konserwatyści i Reformatorzy, a także Komisji Kultury i Edukacji. W 2014 z powodzeniem ubiegała się o europarlamentarną reelekcję.

</doc>
<doc id="1757871" url="https://pl.wikipedia.org/wiki?curid=1757871" title="Cirith Ungol (zespół muzyczny)">
Cirith Ungol (zespół muzyczny)

Cirith Ungol – amerykańska grupa heavymetalowa z miasta Ventura w Kalifornii założona w 1972.
Zespół powstał z inicjatywy Grega Lindstroma, Roberta Garvena i Jerry’ego Fogle'a, wówczas uczniów szkoły średniej i członków grupy "Titanic", cover bandu The Beatles, który współtworzyli z Patem Galliganem, późniejszym gitarzystą Angry Samoans. Wraz z wokalistą Nealem Beattiem, zainspirowani muzyką hardrockową, rozpoczęli działalność nowego zespołu, którego nazwę, Cirith Ungol, zaczerpnęli z powieści "Władca Pierścieni" J.R.R. Tolkiena.
Pierwsza płyta grupy, "Frost and Fire", ukazała się w 1980 nakładem Enigma Records. W jej nagraniu uczestniczył nowy wokalista, Tim Baker, oraz basista Michael Flint.
Zespół działał w latach 1972-1992, mając w dorobku 4 albumy studyjne. W 2015 wznowił działalność, a 8 października 2016 oficjalnie powrócił na scenę, występując na festiwalu Frost and Fire II w Majestic Ventura Theatre w rodzinnym mieście zespołu Ventura w Kalifornii. 24 kwietnia 2020 wydał płytę Forever Black, która ukazała się nakładem wytwórni Metal Blade Records.

</doc>
<doc id="1757879" url="https://pl.wikipedia.org/wiki?curid=1757879" title="Wipaśjana">
Wipaśjana



</doc>
<doc id="1757887" url="https://pl.wikipedia.org/wiki?curid=1757887" title="Serhij Matiuchin">
Serhij Matiuchin

Serhij Wołodymyrowycz Matiuchin, ukr. Сергій Володимирович Матюхін (ur. 21 marca 1980 we wsi Daczne w obwodzie donieckim, Ukraińska SRR) – ukraiński piłkarz grający na pozycji obrońcy, reprezentant Ukrainy.
Kariera piłkarska.
Kariera klubowa.
Wychowanek Internatu Sportowego w Dniepropetrowsku. W 1997 rozpoczął karierę piłkarską w klubie Dnipro Dniepropetrowsk. W sezonie 2001/02 został wypożyczony do Krywbasa Krzywy Róg, a potem w rundzie jesiennej sezonu 2008/09 ponownie wypożyczony do Krywbasa. W rundzie wiosennej 2008/09 został wypożyczony do końca sezonu do Arsenału Kijów. Latem 2009 przedłużył wypożyczenie piłkarza. Latem 2011 podpisał kontrakt z FK Ołeksandrija. Na początku stycznia 2012 opuścił klub z Oleksandrii i ogłosił o zakończeniu kariery piłkarskiej.
Kariera reprezentacyjna.
31 marca 2004 roku debiutował w narodowej reprezentacji Ukrainy w przegranym 0:1 meczu towarzyskim z Macedonią. Łącznie rozegrał 3 gry reprezentacyjne.

</doc>
<doc id="1757910" url="https://pl.wikipedia.org/wiki?curid=1757910" title="Syed Kamall">
Syed Kamall

Syed Salah Kamall, baron Kamall (ur. 15 lutego 1967 w Londynie) – brytyjski polityk i inżynier pochodzenia hinduskiego, deputowany do Parlamentu Europejskiego VI, VII i VIII kadencji, par dożywotni.
Życiorys.
Absolwent inżynierii elektronicznej na Uniwersytecie w Liverpoolu i ekonomii w London School of Economics. Stopień doktora uzyskał w 2004 na City University w Londynie.
Pracował jako analityk systemów biznesowych, a także pracownik naukowy na różnych uczelniach (m.in. w Leeds). Zajmował się także doradztwem w ramach firm konsultingowych. Przez kilkanaście lat przewodniczył stowarzyszeniu konserwatywnemu w okręgu wyborczym Vauxhall.
W 2005 objął po raz pierwszy mandat posła do Parlamentu Europejskiego. W wyborach w 2009 z listy Partii Konserwatywnej skutecznie ubiegał się o reelekcję. W PE VII kadencji został członkiem nowej grupy o nazwie Europejscy Konserwatyści i Reformatorzy, a także wiceprzewodniczącym Komisji Spraw Konstytucyjnych. W 2014 został wybrany na kolejną kadencję. W VIII kadencji PE stanął na czele frakcji poselskiej ECR, w 2017 został jej współprzewodniczącym. Mandat europosła wykonywał do 2019.
W 2020 ogłoszono jego nominację na barona, jako par dożywotni zasiadł w Izbie Lordów. We wrześniu 2022 powołany na parlamentarnego podsekretarza stanu w departamencie cyfryzacji, kultury, mediów i sportu.

</doc>
<doc id="1757912" url="https://pl.wikipedia.org/wiki?curid=1757912" title="Preriokur bażanci">
Preriokur bażanci

Preriokur bażanci ("Tympanuchus phasianellus") – gatunek średniej wielkości ptaka z rodziny kurowatych (Phasianidae). Występuje od Alaski do Zatoki Hudsona i na południe do środkowych Stanów Zjednoczonych. Nie jest zagrożony wyginięciem.
Systematyka.
Wyróżniono siedem podgatunków "T. phasianellus":
Status.
Międzynarodowa Unia Ochrony Przyrody (IUCN) uznaje preriokura bażanciego za gatunek najmniejszej troski (LC – "least concern") nieprzerwanie od 1988 roku. Trend liczebności populacji jest spadkowy.
Podgatunek "T. phasianellus hueyi" z Nowego Meksyku wymarł, ostatnie stwierdzenie miało miejsce w 1952 roku.

</doc>
<doc id="1757913" url="https://pl.wikipedia.org/wiki?curid=1757913" title="Jezioro Samotne">
Jezioro Samotne

Jezioro Samotne – słodkowodne, antropogeniczne jezioro położone na Międzyodrzu, naprzeciw wsi Siadło Dolne, w pobliżu autostrady A6, na terenie powiatu gryfińskiego. Jezioro wchodzi w skład rezerwatu przyrody Kanał Kwiatowy, utworzonego w 1976 roku w celu ochrony rzadkich gatunków flory wodnej, takich jak grzybieńczyk wodny, plechowate zielenice, salwinia pływająca. Rezerwat stanowi część Parku Krajobrazowego Doliny Dolnej Odry.
Jezioro powstało w latach trzydziestych XX wieku w wyniku wybierania ziemi pod budowę autostrady. Samotne ma kilkanaście metrów głębokości. Jezioro znajduje się na terenie objętym strefą ciszy.

</doc>
<doc id="1757917" url="https://pl.wikipedia.org/wiki?curid=1757917" title="Krwotok mózgowy">
Krwotok mózgowy



</doc>
<doc id="1757918" url="https://pl.wikipedia.org/wiki?curid=1757918" title="Wytrzymałość na ścinanie">
Wytrzymałość na ścinanie



</doc>
<doc id="1757921" url="https://pl.wikipedia.org/wiki?curid=1757921" title="Ćićarija">
Ćićarija

Ćićarija () – górzysty płaskowyż w Chorwacji i Słowenii. Jest położony w północno-wschodniej części półwyspu Istria.
Rozciąga się pomiędzy Učką a Krasem. Jego wymiary to 45 × 10 km, a przeciętna wysokość bezwględna waha się w przedziale 700–800 m n.p.m. Jest zbudowany z wapienia. Linia Hrpelje – Rašpor – Brest dzieli płaskowyż na część wschodnią i zachodnią. Wschodnia część jest zalesiona (Veprinačka i Kastavska šuma) i górzysta (Veliki Planik (1272 m), Šija (1241 m), Lisina (1185 m), Orljak (1106 m), Rašušica (1083 m), Črni vrh (1031 m), Žbevnica (1014 m)), a zachodnia równinna oraz posiada rzadką szatę roślinną i jest na niej prowadzony wypas owiec.
Jego obszar jest słabo zaludniony. Na północnym wschodzie przeważa ludność słoweńska, a na południu chorwacka. Miało tu również miejsce osadnictwo ludności istrorumuńskiej. Największe miejscowości po stronie chorwackiej to: Lanišće, Podgaće, Prapoće, Brest, Račja Vas, Slum, Brgudac, Vodice i Dane. Przez obszar Ćićariji, w śladzie rzymskiej drogi Tarsatica – Aquileia, biegnie droga Rijeka – Triest.

</doc>
<doc id="1757924" url="https://pl.wikipedia.org/wiki?curid=1757924" title="Eugeniusz Burzyk">
Eugeniusz Burzyk

Eugeniusz Burzyk (ur. 25 września 1960 w Piekarach Śląskich) – polski ksiądz, pisarz, publicysta i dziennikarz.
Życiorys.
Studiował w Wyższym Śląskim Seminarium Duchownym w Katowicach. Święcenia prezbiteratu przyjął 14 maja 1988. Uzyskał stopień magistra teologii na Wydziale Teologicznym Papieskiej Akademii Teologicznej w Krakowie oraz stopień licencjata teologii na Wydziale Teologicznym Akademii Teologii Katolickiej w Warszawie. 1 sierpnia 2014 przejął obowiązki proboszcza parafii pw. Matki Bożej Bolesnej w Jawiszowicach – Osiedle Brzeszcze.
W latach 1994-2014 pełnił funkcję rzecznika prasowego Kurii Diecezjalnej Bielsko-Żywieckiej, diecezjalnego koordynatora ds. komputeryzacji i redaktora publikacji Kurii Diecezjalnej. W latach 1993-2009 korespondent Katolickiej Agencji Informacyjnej w Warszawie; 1993-2014 diecezjalny duszpasterz środowisk twórczych.
Pomysłodawca i redaktor (1996-2014) pierwszej diecezjalnej strony internetowej w Polsce, gdzie od 2000 publikuje swoje kazania. Za książkę „Kazania mikuszowickie” wyróżniony przez Prezydenta Bielska-Białej nominacją do nagrody IKAR 2009. Jego kazania publikowane są także na OPOCE – oficjalnym portalu Kościoła Katolickiego w Polsce, prowadzonym przez Fundację Konferencji Episkopatu Polski.

</doc>
<doc id="1757932" url="https://pl.wikipedia.org/wiki?curid=1757932" title="Veliki Planik">
Veliki Planik

Veliki Planik – szczyty w paśmie Ćićarija w Górach Dynarskich. Leży w Chorwacji, blisko granicy ze Słowenią. Jest to najwyższy szczyt pasma Čičarija.

</doc>
<doc id="1757934" url="https://pl.wikipedia.org/wiki?curid=1757934" title="Ellen Geer">
Ellen Geer

Ellen Ware Geer (ur. 29 sierpnia 1941) - amerykańska aktorka, profesor, scenarzysta, reżyser i dyrektor teatru.

</doc>
<doc id="1757938" url="https://pl.wikipedia.org/wiki?curid=1757938" title="Cezarówka">
Cezarówka



</doc>
<doc id="1757942" url="https://pl.wikipedia.org/wiki?curid=1757942" title="John Jairo Mosquera">
John Jairo Mosquera

John Jairo Mosquera (ur. 15 stycznia, 1988 w Apartadó) jest kolumbijskim piłkarzem grającym na pozycji napastnika. Obecnie gra na wypożyczeniu z Werderu Brema w drużynie 1. FC Union Berlin.

</doc>
<doc id="1757943" url="https://pl.wikipedia.org/wiki?curid=1757943" title="Sebastiano Martinelli">
Sebastiano Martinelli

Sebastiano Martinelli, OSA (ur. 20 sierpnia 1848 w Borgo Sant'Anna, zm. 4 lipca 1918 w Rzymie) – włoski duchowny katolicki, prefekt Świętej Kongregacji Obrzędów, kardynał.
Życiorys.
Jego starszym bratem był kardynał Tommaso Martinelli. Ukończył seminarium „San Michele” w Lucce i kolegium Sant’Agostino w Rzymie. Wstąpił do zakonu augustianów, gdzie 6 stycznia 1865 złożył profesję. Święcenia kapłańskie przyjął 4 marca 1871 w Rzymie z rąk arcybiskupa Pietro de Villanova Castellacci. Wykładał teologię w kolegium „Santa Maria in Pusterula” w Rzymie. W 1881 został obdarzony tytułem "postulator causarum servorum Dei" zakonu augustianów. Przełożony generalny swego zakonu od 1889, reelekcja miała miejsce w 1895. 18 kwietnia 1896 został delegatem apostolskim do USA.
18 sierpnia 1896 otrzymał nominację na tytularnego arcybiskupa Efezu. Konsekrowany przez Sekretarza Stanu kardynała Mariano Rampolla del Tindaro. Z funkcji delegata został zwolniony w 1902. Rok wcześniej przyjął nominację kardynalską. Brał udział w konklawe 1903. W kolejnym konklawe nie brał udziału z powodu choroby. Brał udział w pracach nad kodyfikacją prawa kanonicznego w latach 1906-1917. Od kwietnia 1907 do kwietnia 1909 był kamerlingiem. Od 8 lutego 1909 piastował urząd prefekta Świętej Kongregacji Obrzędów. Zmarł w Rzymie i pochowany został na cmentarzu Campo Verano.

</doc>
<doc id="1757946" url="https://pl.wikipedia.org/wiki?curid=1757946" title="So Wrong, It's Right">
So Wrong, It's Right

So Wrong, It's Right jest drugim studyjnym albumem amerykańskiego zespołu pop punk All Time Low, wydanym przez Hopeless Records 25 Września 2007 r. Zespół zaczął nagrywanie 18 kwietnia 2007. Producentem jest Matt Squire.
Lista piosenek.
Źródło.

</doc>
<doc id="1757948" url="https://pl.wikipedia.org/wiki?curid=1757948" title="José María Cos y Macho">
José María Cos y Macho

José María Cos y Macho (ur. 6 sierpnia 1838 w Terán y Solones, zm. 17 grudnia 1919 w Valladolid) – hiszpański duchowny katolicki, arcybiskup Valladolid, kardynał. 
Życiorys.
Święcenia kapłańskie przyjął we wrześniu 1862 roku. Doktorat z teologii uzyskał na Uniwersytecie Salamanka. 10 czerwca 1886 roku otrzymał nominację na biskupa Mondoñedo. Konsekrowany 12 września 1886 roku w katedrze Oviedo przez abp. Victoriano Guisasola y Rodrígueza arcybiskupa Santiago de Compostela. 14 lutego 1889 roku mianowany arcybiskupem metropolitą Santiago de Cuba na Kubie. 11 czerwca 1892 roku został przeniesiony na stolicę biskupią w Madrycie z zachowanie godności arcybiskupa "ad personam". 18 kwietnia 1901 roku mianowany metropolitą Valladolid. Ingres do archikatedry w Valladolid odbył 24 kwietnia 1901 roku. Na konsystorzu 27 listopada 1911 roku papież Pius X wyniósł go do godności kardynalskiej z tytułem kardynała prezbitera Santa Maria del Popolo. Brał udział w konklawe 1914, na którym wybrano na papieża Benedykta XV. 4 grudnia 1918 mianowany także administratorem apostolski diecezji Avila. Zmarł 17 grudnia 1919 roku na zapalenie płuc w Valladolid. Pochowano go w archikatedrze metropolitalnej Valladolid.
Bibliografia.
 

</doc>
<doc id="1757949" url="https://pl.wikipedia.org/wiki?curid=1757949" title="Pyzdry (stacja kolejowa)">
Pyzdry (stacja kolejowa)

Pyzdry – dawna stacja kolei wąskotorowej w Pyzdrach, w województwie wielkopolskim, w Polsce.

</doc>
<doc id="1757951" url="https://pl.wikipedia.org/wiki?curid=1757951" title="Getto kowieńskie">
Getto kowieńskie



</doc>
<doc id="1757953" url="https://pl.wikipedia.org/wiki?curid=1757953" title="Torsten Mattuschka">
Torsten Mattuschka

Torsten Mattuschka (ur. 4 października 1980) jest niemieckim piłkarzem grającym w Energie Cottbus.

</doc>
<doc id="1757957" url="https://pl.wikipedia.org/wiki?curid=1757957" title="Opalenica Wąskotorowa">
Opalenica Wąskotorowa

Opalenica Wąskotorowa - nieczynna stacja kolei wąskotorowej w Opalenicy, w powiecie nowotomyskim, w województwie wielkopolskim, w Polsce. Została otwarta w 1886 roku razem z linią z Opalenicy do Lwówka. Linia ta została zamknięta dla ruchu pasażerskiego w 1995 roku. W 2006 rozebrane zostało torowisko. Obecnie po stacji nie ma prawie żadnego śladu.

</doc>
<doc id="1757960" url="https://pl.wikipedia.org/wiki?curid=1757960" title="The Party Scene">
The Party Scene

The Party Scene – pierwszy studyjny album amerykańskiego zespołu pop punk All Time Low, wydany 19 lipca 2005 przez Emerald Moon.
Lista utworów.
Źródło.

</doc>
<doc id="1757964" url="https://pl.wikipedia.org/wiki?curid=1757964" title="Triumph of a Heart">
Triumph of a Heart

Triumph of a Heart – trzeci singel islandzkiej piosenkarki Björk z albumu Medúlla.
W piosence głosu gościnnie użyczył japoński beatboxer Dokaka.
W tekście piosenki ludzkie ciało użyte jest jako metafora relacji – jej różne części pracują cały czas w harmonii, ponieważ "kochają się" nawzajem.
Relacja z tworzenia teledysku jest udokumentowana w bonusie, który pojawił się na DVD "The Medúlla Videos" ("Stories Behind the Music Video").
Utwór został zaprezentowany po raz pierwszy na żywo 20 kwietnia 2008 w Hammersmith Apollo w Londynie.
Wideoklip.
Teledysk został wyreżyserowany przez Spike Jonze, który również zajął się reżyserią teledysku do singla It's Oh So Quiet. W klipie, Björk obrażona na swojego męża, granego przez domowego kota, wyjeżdża z domu na noc. Odwiedza pub, gdzie ścieżka dźwiękowa zatrzymuje się, a klienci (wśród nich Dokaka) przyłączają się do specjalnego wykonania piosenki, zarejestrowanego na wideo. Björk w końcu powraca do domu, przestaje gniewać się na męża-kota i okazuje mu swoje miłosne uczucia.

</doc>
<doc id="1757965" url="https://pl.wikipedia.org/wiki?curid=1757965" title="Rumija">
Rumija

Rumija – pasmo górskie w Górach Dynarskich. Leży w Czarnogórze. Najwyższym szczytem jest Rumija, który osiąga 1594 m. Pasmo od południowego zachodu ograniczone jest Morzem Adriatyckim a od północnego wschodu Jeziorem Szkoderskim. Najważniejszym miastem regionu jest Bar.
Szczyty:

</doc>
<doc id="1757966" url="https://pl.wikipedia.org/wiki?curid=1757966" title="Domasław (możny)">
Domasław (możny)

Domasław (XII w.) − możny szczeciński z początku XII wieku.
Życie.
Według żywota świętego Ottona Domasław był najznamienitszym możnym w ówczesnym Szczecinie, bogatym i pochodzącym ze znamienitego rodu. Sam książę Warcisław I miał nie podejmować żadnych kroków bez zgody i rady Domasława. Z Domasławem miała być spokrewniona lub spowinowacona znaczna część mieszkańców Szczecina, jak również jego okolic.
W 1114 roku podczas wyprawy wojennej księcia Saksonii Lotara III przeciw władcy słowiańskiemu Dumarowi Domasław przebywał jako zakładnik na dworze saksońskim, gdzie został ochrzczony. Po powrocie do ojczyzny powrócił do pogaństwa. Chrześcijaństwo przyjął ponownie podczas misji Ottona z Bambergu w 1124 roku; najpierw nową wiarę przyjęła jego żona wraz z dwoma synami, następnie sam Domasław i 500 osób z jego otoczenia.
Według hipotez niektórych historyków Domasław mógł być spokrewniony z rodem Świętoborzyców, być może był bratem protoplasty rodu Świętobora. Być może jest także identyczny ze wspomnianym w 1159 roku świadkiem czynności prawnych książąt pomorskich imieniem "Dommizlo".

</doc>
<doc id="1757969" url="https://pl.wikipedia.org/wiki?curid=1757969" title="Rumija (szczyt)">
Rumija (szczyt)

Rumija – szczyt w paśmie Rumija, w Górach Dynarskich, położony w Czarnogórze. Jest to najwyższy szczyt pasma Rumija. 

</doc>
<doc id="1757970" url="https://pl.wikipedia.org/wiki?curid=1757970" title="Pieszyce Górne">
Pieszyce Górne

Pieszyce Górne – nieczynna stacja kolejowa w Pieszycach, w województwie dolnośląskim, w Polsce. Obecnie nie ma niej peronów.

</doc>
<doc id="1757971" url="https://pl.wikipedia.org/wiki?curid=1757971" title="Alicja Solska-Jaroszewicz">
Alicja Solska-Jaroszewicz

Alicja Solska-Jaroszewicz z domu Duchińska (ur. 6 października 1925 w Warszawie, zm. 1 września 1992 tamże) – polska dziennikarka, żona premiera Piotra Jaroszewicza, uczestniczka powstania warszawskiego, podpułkownik.
Dzieciństwo.
Była córką Antoniego Duchińskiego i Marii z domu Pomianowskiej.
Okupacja.
Porucznik Alicja Duchińska podczas II wojny światowej walczyła, pod pseudonimem „Inka”, w szeregach Związku Walki Młodych i Armii Ludowej. W okresie powstania warszawskiego w stopniu podporucznika była łączniczką i kanałami przedostała się ze Starówki do Śródmieścia, a następnie na Górny Czerniaków. Służyła w Sztabie Głównym Armii Ludowej. W nocy z 13 na 14 września 1944 przepłynęła, wraz z Ewą Prauss-Płoską z Armii Krajowej, przez Wisłę na Saską Kępę, by poinformować dowództwo Armii Czerwonej i sztab 1 Armii Wojska Polskiego o sytuacji w walczącej Warszawie.
Dziennikarstwo.
Była dziennikarką "Walki Młodych", następnie "Głosu Ludu" (organu KC PPR). Od 1948 – roku powstania tej gazety – do 1979 była dziennikarką "Trybuny Ludu". Specjalizowała się w tematyce ekonomicznej, w sprawach gospodarczych, zwłaszcza w handlu zagranicznym. Swoje małżeństwo z Piotrem Jaroszewiczem wykorzystywała do tego, aby docierać do interesujących danych, które dla innych były niedostępne.
Rodzina.
Jej pierwszym mężem był funkcjonariusz szefostwa transportu wojskowego, Paweł Solski, z którym miała dwójkę dzieci. W latach pięćdziesiątych została żoną ówczesnego wicepremiera Piotra Jaroszewicza, który od 23 grudnia 1970 do 18 lutego 1980 był premierem Polski. Z małżeństwa z Jaroszewiczem miała syna Jana.
Zabójstwo.
Alicja Solska-Jaroszewicz i jej mąż zostali zamordowani w ich domu w warszawskim Aninie przy ulicy Zorzy 19 w nocy z 31 sierpnia na 1 września 1992. Pochowano ich 10 września tego roku w grobie rodzinnym Jaroszewiczów na Powązkach (kwatera A2-7-12/13/14). W imieniu współtowarzyszy walki w szeregach Armii Ludowej zmarłą pożegnał generał dywizji (w stanie spoczynku) Edwin Rozłubirski.
Odznaczenia.
i inne

</doc>
<doc id="1757972" url="https://pl.wikipedia.org/wiki?curid=1757972" title="Archidiecezja Blantyre">
Archidiecezja Blantyre

Archidiecezja Blantyre (łac. "Archidioecesis Blantyrensis", ang. "Archdiocese of Blantyre") - rzymskokatolicka archidiecezja ze stolicą w Blantyre, w Malawi.
Na terenie archidiecezji pracuje 82 zakonników i 211 sióstr zakonnych.
Sufraganii Blantyre.
Archidiecezji Blantyre, jest jedną z dwóch stolic arcybiskupich w państwie. W skład metropolii wchodzą następujące diecezje:
Historia.
W dniu 3 grudnia 1903 została erygowana "Prefektura Apostolska Shire" jako druga jednostka administracyjna Kościoła rzymskokatolickiego na terenie Niasy. Dotychczas wszyscy wierni tej brytyjskiej kolonii należeli do Wikariatu Apostolskiego Niasa (obecnie Archidiecezja Lilongwe).
14 kwietnia 1908 prefektura apostolska została podniesiona do godności wikariatu apostolskiego.
Dnia 15 maja 1952 na terenie wikariatu powstał Wikariat Apostolski Zomba (obecnie diecezja Zomba). W tym samym dniu wikariat Shire zmienił nazwę na "Wikariat Apostolski Blantyre".
25 kwietnia 1959 papież Jan XXIII wyniósł wikariat apostolski Blantyre do godności archidiecezji i podporządkował mu pozostałe malawijskie diecezje.
22 marca 1965 na części terenów podległych archidiecezji Blantyre powstała diecezja Chikwawa.
Od 1959 wszyscy malawijscy biskupi byli sufraganami arcybiskupa Blantyre. Stan ten zmienił się 9 lutego 2011, gdy Lilongwe zostało drugą stolicą arcybiskupią w Malawi.

</doc>
<doc id="1757973" url="https://pl.wikipedia.org/wiki?curid=1757973" title="Pieszyce Północne">
Pieszyce Północne

Pieszyce Północne – nieczynna stacja kolejowa w Pieszycach, w województwie dolnośląskim, w Polsce. Obecnie nie ma niej peronów.

</doc>
<doc id="1757975" url="https://pl.wikipedia.org/wiki?curid=1757975" title="Maastricht University">
Maastricht University

Maastricht University (oficjalny skrót: "UM") – publiczny uniwersytet w Maastricht, Holandia; jest drugim najmłodszym uniwersytetem w Holandii.
Maastricht University ma prawie 21 tysięcy studentów, z których 55% stanowią cudzoziemcy i ponad 4 tys. pracowników. Uniwersytet jest znany ze stosowania metody nauczania znanej jako "problem-based learning (PBL)". 76% studiów licencjackich jest oferowana w języku angielskim, reszta wykładana jest po niderlandzku. Większość programów studiów magisterskich i doktoranckich jest wykładana po angielsku. Studia na uczelni są płatne. Czesne na rok akademicki 2015/2016 wynosi 1951€.
Historia.
Maastricht University został założony w 1976 roku jako ósma szkoła medyczna w Holandii. Z powodu deficytu profesorów medycyny, rząd państwowy zdecydował w późnych latach 1960 o nowej publicznej uczelni wyższej, aby zdobyć rynek nauczania medycznego. Liderzy polityczni prowincji Limburgii, przede wszystkim Sjeng Tans, przewodniczący Holenderskiej Partii Pracy i członek rady Limburgii oraz miasta Maastricht, wynegocjowali założenie nowej medycznej szkoły w Maastricht. Ta nowa instytucja akademicka, jak wspominał Tans, byłaby nie tylko zaletą życia intelektualnego w Maastricht, ale również przyczyniłaby się do rządowych działań restrukturyzujących południową część Holandii, która właśnie przechodziła problemy ekonomiczne takie jak upadek kopalni.
We wczesnych latach 1970 liczba pracowników medycznych była satysfakcjonująca, ale niestety wsparcie polityczne zanikło. Poprzez niecodzienną decyzję, nowo-powstała szkoła postanowiła nie czekać na oficjalne rozpoznanie i rozpocząć jej program edukacyjny we wrześniu 1974 roku, adaptując nową metodę nauczania akademickiego znaną jako Problem Based Learning. Już około 50 studentów zaczęło pierwszy rok akademicki. Pod koniec 1975 roku, holenderski parlament zatwierdził decyzję potrzebą instytucji do zdobycia państwowych funduszy edukacyjnych oraz do możliwości wydawania dyplomów akademickich. Nowy uniwersytet nazwany "Rijksuniversiteit Limburg", był oficjalnie założony 9 stycznia 1976 roku, kiedy królowa Niderlandów podpisała dokument założenia uczelni na ceremonii w Maastricht. Sjeng Tans został pierwszym prezydentem uczelni.
Krótko po założeniu, uniwersytet zdobył polityczne wsparcie, aby rozwijać również inne kierunki akademickie. Wydział prawa został stworzony w 1982 roku, a następnie w 1984 roku powstał wydział ekonomii. W latach 1990 utworzono wydział sztuk i kultury oraz wydział psychologii. Uniwersytet przyjął strategię adaptacji nowych akademickich dyscyplin takich jak knowledge engineering i biomedical studies. Powstały również programy o tematyce ściśle europejskiej, na przykład European Law School bądź też European Studies. Na początku XXI wieku, uniwersytet rozpoczął zakładanie szkół i college-u, University College Maastricht (2002), pierwszy w Holandii college sztuk wyzwolonych oraz Maastricht Graduate School of Governance (2004). Często stworzone jako odrębne części uniwersytetu, departamenty te zostały później zintegrowane jako struktura całego uniwersytetu.
Uniwersytet zmienił swoją nazwę z "Universiteit Maastricht" w 1996 roku na obecną angielską nazwę w 2008 roku. Od 2010 roku Maastricht University posiada sześć wydziałów oferujących 17 programów licencjackich, 56 magisterskich i kilka programów doktoranckich.
Kampus.
Maastricht University posiada dwa kampusy: kampus w centrum miasta, składający się z wielu historycznych budynków, w których znajdują się wydziały nauk humanistycznych oraz społecznych, i nowoczesny kampus w dzielnicy Randwyck, południowo-wschodniej części miasta, gdzie znajdują się wydziały medycyny i psychologii. Kampus na Randwyck zawiera również szpital uniwersytecki. Pierwsze plany z lat 1960 i 1970 wraz z przyjętymi normami infrastruktury na innych uczelniach w Holandii, przewidywały jeden funkcjonujący kampus w słabo rozwiniętej dzielnicy Randwyck. Te plany nigdy nie zostały zrealizowane, ponieważ administracja oraz kadra uniwersytetu rozpatrywała obecność uniwersytetu w historycznej części centrum miasta, co miało odgrywać istotną rolę w pozyskiwaniu i zachęcaniu przyszłych studentów. Konsekwentnie, uniwersytet rozwinął kampusy po obu częściach rzeki Mozy. Ta bipolarność jest symbolizowana w logo uniwersytetu poprzez dwa trójkąty stykające się ze sobą.
W ostatnich latach uniwersytet otworzył swoje biura w północnej części Limburgii, mieście Venlo, stolicy Belgii, Brukseli oraz w mieście Bangalore w Indiach.

</doc>
<doc id="1757979" url="https://pl.wikipedia.org/wiki?curid=1757979" title="Boomslang">
Boomslang



</doc>
<doc id="1757980" url="https://pl.wikipedia.org/wiki?curid=1757980" title="Lovćen (pasmo górskie)">
Lovćen (pasmo górskie)

Lovćen – pasmo górskie w południowej części Gór Dynarskich. Leży w Czarnogórze, niedaleko brzegów Adriatyku i Zatoki Kotorskiej. Najwyższym szczytem pasma jest Štirovnik, który osiąga wysokość 1749 m.
Centralną część pasma obejmuje Park Narodowy Lovćen.
Szczyty:

</doc>
<doc id="1757982" url="https://pl.wikipedia.org/wiki?curid=1757982" title="Jaśmin wielkolistny">
Jaśmin wielkolistny

Jaśmin wielkolistny, jaśminek wielkolistny, dzielżamin wielkolistny ("Jasminum sambac") – gatunek krzewu z rodziny oliwkowatych. Pochodzi z Indii, Bangladeszu i Birmy, jest uprawiany w wielu krajach świata.
Morfologia.
Krzew do 8 metrów wysokości o liściach jajowato-sercowatych. Kwiaty dość silnie pachnące, zebrane w szczytowe podbaldachy. Korona kwiatowa rurkowata, biała. Owoc – dwunasieniowa jagoda.

</doc>
<doc id="1757984" url="https://pl.wikipedia.org/wiki?curid=1757984" title="Dzielżamin wielkolistny">
Dzielżamin wielkolistny



</doc>
<doc id="1757985" url="https://pl.wikipedia.org/wiki?curid=1757985" title="Jasminum sambac">
Jasminum sambac



</doc>
<doc id="1757989" url="https://pl.wikipedia.org/wiki?curid=1757989" title="Czesław Jeżyna">
Czesław Jeżyna

Czesław Jeżyna (ur. 12 lipca 1925, zm. 1 stycznia 1999), lekarz, specjalista chorób zakaźnych i chorób wewnętrznych, profesor Akademii Medycznej w Białymstoku.
Życiorys.
Czesław Jeżyna urodził się 12 lipca 1925 roku w Puławach. W czasie okupacji jako 14-letni chłopak ciężko pracował fizycznie przy robotach drogowych i na wiślanej barce. W 1945 roku został zmobilizowany i odbywał służbę w szeregach Wojska Polskiego do 1946 roku. Po odbyciu służby wojskowej ukończył szkołę średnią i w latach 1948-1950 pracował w charakterze pracownika umysłowego w starostwie w Puławach.
W 1950 r. rozpoczął studia w Akademii Medycznej w Białymstoku(obecnie Uniwersytet Medyczny w Białymstoku), które ukończył 1 stycznia 1956, z dyplomem lekarza medycyny. Już w trakcie studiów otrzymał pracę w Akademii Medycznej początkowo jako zastępca asystenta, a później jako asystenta w Zakładzie Mikrobiologii Lekarskiej.
Kiedy w 1959 r. podjęto organizację Kliniki Chorób Zakaźnych AMB, a w 1960 r. jej oficjalne powołanie prof. Czesław Jeżyna wówczas jako jedyny asystent brał czynny udział w jej organizacji. Bogaty w wiedzę zdobytą w Zakładzie Mikrobiologii AMB kierowanym przez profesora Stanisława Legeżyńskiego jest jednym z głównych organizatorów służb przeciwepidemicznych województwa białostockiego. Był to okres kiedy dur brzuszny, plamiasty, czerwonka bakteryjna była codziennością i nierzadko przyczyną zgonów.
W tym też okresie razem z prof. Piotrem Boroniem jest współzałożycielem Polskiego Towarzystwa Epidemiologów i Lekarzy Chorób Zakaźnych w Białymstoku, którego okresowo był sekretarzem i przewodniczącym.
Zaniedbane pod względem sanitarnym i zdrowotnym północne tereny województwa białostockiego ze swoimi deficytowymi PGR-ami, a za to z licznymi chorobami odzwierzęcymi stanowią szczególne zainteresowanie prof. Cz. Jeżyny w niesieniu pomocy zamieszkałej tam ludności. Wraz z prof. P. Boroniem organizował obozy naukowo-szkoleniowe, w których wraz ze studentami AM i lekarzami zakaźnikami, brał czynny udział, niosąc pomoc medyczną. Z pracy tej wyłoniła się konkretna sytuacja – chorzy mogli być leczenie w ośrodku akademickim – bowiem w 1977 r. powołana została Klinika Chorób Zawodowych, której kierownictwo powierzono prof. Cz. Jeżynie. Z jego inicjatywy zorganizowana została przy Klinice Poradnia Konsultacyjna Antropozoonoz prowadząca dalszą wysokospecjalistyczną pomoc medyczną z zakresu chorób odzwierzęcych. Poradnia ta funkcjonuje do chwili obecnej.
Zdobyta wiedza i obserwacje w czasie pracy, zaowocowały 152 doniesieniami naukowymi i kazuistycznymi oraz rozdziałami w 2 monografiach poświęconych chorobom odzwierzęcym.
Stopień naukowy doktora medycyny otrzymał w 1962 r., a stopień doktora habilitowanego w 1969 r. W dniu 1 czerwca 1979 r. uzyskał tytuł profesora nadzwyczajnego.
Szczególną uwagę i swoje dociekania naukowe prof. Cz. Jeżyna poświęcił brucelozie – najczęstszej w latach 60 i 70 chorobie odzwierzęcej wśród pracowników rolnictwa. Było to powodem między innymi stażu naukowego i pracy w Instytucie Chorób Odzwierzęcych w Ałma-Acie, gdzie niestety podczas prac doświadczalnych sam uległ zakażeniu. Mimo postępującej choroby, brał czynny udział w pracach naukowych, lecz szczególną wagę przedkładał na niesienie pomocy chorym oraz szkoleniu młodych lekarzy. Był więc współorganizatorem 2 Zjazdów Naukowych o zasięgu międzynarodowym organizowanym przez Polskie Towarzystwo Epidemiologów i Lekarzy Chorób Zakaźnych w Białymstoku oraz licznych stypendiów naukowych. Był wielokrotnie wybierany do władz głównych tegoż towarzystwa.
Był członkiem Senatu AMB, pełnił też funkcję prodziekana Wydziału Lekarskiego.
Postępująca jednak choroba spowodowała wcześniejsze w 1990 r. odejście na emeryturę.
Osiągnięcia.
Wybrane publikacje.
Autor lub współautor 152 prac(monografy, rozprawy, komunikaty, prace poglądowe, rozdziały w podręcznikach) z zakresu zakaźnych chorób odzwierzęcych i chorób zawodowych wsi, na temat działania antybiotyków, wirusowego zapalenia wątroby, chorób zakaźnych ośrodkowego układu nerwowego oraz badań nad salmonelozami, szigelozą i zatruciami pokarmowymi drukowanych w kraju i zagranicą, m.in.:
Współautor podręczników:

</doc>
<doc id="1757990" url="https://pl.wikipedia.org/wiki?curid=1757990" title="Nowa Bielawa (stacja kolejowa)">
Nowa Bielawa (stacja kolejowa)

Nowa Bielawa – nieczynna stacja kolejowa w Bielawie, w dzielnicy Nowa Bielawa przy ulicy Sowiej; w województwie dolnośląskim, w Polsce. Obecnie nie ma na niej peronów.
Renowacja.
Planowana jest renowacja tej stacji i przyłączenie do linii kolejowej nr 341, do nieistniejącej jeszcze stacji Zbiornik Sudety. Budowa przewidziana jest na rok 2020. Następnie ma zostać odnowiona nieistniejąca już linia kolejowa nr 327 Bielawa Zachodnia – Srebrna Góra.

</doc>
<doc id="1757994" url="https://pl.wikipedia.org/wiki?curid=1757994" title="Jatrofa przeczyszczająca">
Jatrofa przeczyszczająca

Jatrofa przeczyszczająca, jatropa przeczyszczająca, obrzydlec przeczyszczający ("Jatropha curcas") – gatunek rośliny z rodziny wilczomleczowatych. Występuje jako roślina rodzima na obszarze Ameryki Południowej i Środkowej (Argentyna, Boliwia, Brazylia, Peru, Belize, Kostaryka, Salwador, Gwatemala, Honduras, Nikaragua. Meksyk). Jest rośliną przemysłową uprawianą również w Azji i Afryce, na obszarach subtropikalnych.
Morfologia.
Krzew lub małe drzewko do 4 m wysokości. Liście długoogonkowe i sercowate, czasem klapowane, rosną tylko na końcach gałęzi. Kwiatostan w baldachach wyrastający w kątach liści lub też jako szczytowe. Owocem jest torebka.
Zastosowanie.
Roślina uprawiana dla oleju roślinnego, którego zawartość w jej nasionach osiąga 30-40%. Olej jest nieprzydatny do spożycia i stosowany może być wyłącznie do celów technicznych; wykorzystywany jest m.in. do produkcji biodiesla i mydła. Nasiona mogą być spożywane po upieczeniu, poza tym roślina wykorzystywana jest do celów leczniczych.

</doc>
<doc id="1757995" url="https://pl.wikipedia.org/wiki?curid=1757995" title="Obrzydlec przeczyszczający">
Obrzydlec przeczyszczający



</doc>
<doc id="1757997" url="https://pl.wikipedia.org/wiki?curid=1757997" title="Jatropha curcas">
Jatropha curcas



</doc>
<doc id="1757998" url="https://pl.wikipedia.org/wiki?curid=1757998" title="Štirovnik">
Štirovnik

Štirovnik – szczyt w paśmie Lovćen, w Górach Dynarskich. Leży w Czarnogórze. Jest najwyższym szczytem pasma Lovćen. Na szczycie znajduje się przekaźnik telewizyjny.
Pierwszego wejścia dokonał Oscar Baumann w 1883 r.

</doc>
<doc id="1757999" url="https://pl.wikipedia.org/wiki?curid=1757999" title="Ilancuēitl">
Ilancuēitl

Ilancuēitl (w języku nahuatl oznacza "spódnicę starej kobiety") – jest jedną z niewielu kobiecych postaci w historii rządów dynastii Tenochtitlán, jednakże jej rządząca rola jest różnie opisywana w różnych źródłach: jest powiązana z Acamapichtli, który był pierwszym władcą Tenochtitlán. Według innego źródła ("Historia de los Mexicanos por sus pinturas"), to ona sama była pierwszym władcą Tenochtitlán.
Była księżniczką z Culhuacan. Jej inne imię, to Atotoztli, podobnie jak późniejsza Atotoztli – córka władcy Azteków Montezumy I i matka trzech kolejnych władców ich państwa: Axayacatla, Tizoca i Ahuitzotla.

</doc>
<doc id="1758000" url="https://pl.wikipedia.org/wiki?curid=1758000" title="65 Eskadra Liniowa">
65 Eskadra Liniowa



</doc>
<doc id="1758001" url="https://pl.wikipedia.org/wiki?curid=1758001" title="Kamieniczki (przystanek kolejowy)">
Kamieniczki (przystanek kolejowy)

Kamieniczki – nieczynny przystanek osobowy w Bielawie,w dzielnicy Kamieniczki; w województwie dolnośląskim, w Polsce. Obecnie nie ma na nim peronów.

</doc>
<doc id="1758007" url="https://pl.wikipedia.org/wiki?curid=1758007" title="VI dywizjon bombowy">
VI dywizjon bombowy



</doc>
<doc id="1758008" url="https://pl.wikipedia.org/wiki?curid=1758008" title="II/6 Dywizjon Liniowy">
II/6 Dywizjon Liniowy



</doc>
<doc id="1758009" url="https://pl.wikipedia.org/wiki?curid=1758009" title="Nowa Ruda Słupiec">
Nowa Ruda Słupiec

Nowa Ruda Słupiec – stacja towarowa w Nowej Rudzie, w dzielnicy Słupiec; w województwie dolnośląskim, w Polsce. Obecnie nie ma na niej peronów.

</doc>
<doc id="1758011" url="https://pl.wikipedia.org/wiki?curid=1758011" title="Tappi Tíkarrass">
Tappi Tíkarrass

Tappi Tíkarrass - islandzka grupa muzyczna, grająca muzykę z pograniczu pop punku, z elementami funku, disco i jazzu. Zespół ten jest uważany za pierwszy poważny projekt muzyczny piosenkarki Björk.
Powstanie.
W 1979 Björk wraz z gitarzystami Ásgeirem Sæmundssonem i Þorvaldurem Bjarni Þorvaldssonem, basistą Skúli Sverrissonem i perkusistą Oddurem F. Sigurbjörnsson tworzyła zespół Exodus. W roku 1980 wraz z perkusistą opuściła ona zespół po to, by w tym samym czasie z nowym basistą Jakobem Smári Magnússonem i gitarzystą Eyjólfurem Jóhannssonem założyć zespół Jam-80. Nazwa wzięła się od jednorazowego występu, jakiego miał dokonać zespół. Jak się później okazało, wspólnych występów odbyło się kilka.
Wykonywali oni muzykę, która była połączeniem popu i punku, a jako zespół nigdy nie wydali żadnego oficjalnego nagrania, oprócz kasety demo z występu w Hólabrekkuskóli, podczas którego zagrano następujące utwory: dwie piosenki Janis Ian: „Run too Fast, Fly too High” i „The Other Side of the Sun”; dwa utwory Deep Purple: „Highball Shooter” i „Demon’s Eye”; pozostałe utwory to: “13-16” autorstwa Utangarðsmenn, aranżacja Jethro Tulla do „Boureé” Jana Sebastiana Bacha, “Funky Town”, i dwa utwory instrumentalne (bez nadanych tytułów). Działalność zespołu została zakończona w momencie, gdy członkowie doszli do wniosku, że nadszedł czas na stworzenie grupy punkowej grającej nieco ambitniejszą muzykę. I tak we wrześniu 1981 roku powstało Tappi Tíkarrass, z wokalistą Eyþórem Arnaldsem, który kilka miesięcy później został zastąpiony przez Björk. Rok później perkusista Oddur F. Sigurbjörnsson został zastąpiony przez Guðmundura Þór Gunnarssona.
Nazwa Tappi Tíkarrass, która w języku islandzkim znaczy „zakorkuj suce tyłek”, została nadana po tym, jak ojciec Jakoba Smári Magnússona stwierdził, że muzyka grana przez zespół „pasuje jak korek w tyłku suki”. Tappi Tíkarrass grała muzykę będącą połączeniem punku i popu, w których z łatwością można odnaleźć wpływy takich zespołów jak Siouxsie and the Banshees i pierwszych nagrań zespołu The Cure.
Albumy Bítið Fast í Vítið i Miranda.
Zespół rozpoczął nagrywanie własnego materiału w sierpniu 1982 roku i wkrótce wydał EP-kę zatytułowaną „Bitið fast í vitið” (isl. Wgryź się w swój umysł), wydaną przez wytwórnię Spor. 12-calowa płyta winylowa zawierała 5 utworów zaśpiewanych przez Björk, której wokale zastąpiły te nagrane wcześniej z udziałem Eyþóra Arnaldsa. Jedynym utworem angielskojęzycznym był „London”.
W roku 1983 grupa wydała swój pierwszy album nazwany „Miranda”, który został wydany przez wydawnictwo Gramm. Płyta ta zawierała 13 utworów, i mimo że zespół Tappi Tíkarrass był najmniej eksperymentalnym projektem Björk, to na albumie znalazły się m.in. nagrany w popowej aranżacji utwór „Kríó”, a także łagodnie rozpoczynający się, a kończący w iście dyskotekowym stylu utwór „Tjet”.
Rozpad Tappi Tíkarrass i dalsze losy ich członków.
W lipcu 1983 roku zespół zakończył swoją działalność po tym, jak Björk wraz z Einarem Örn Benediktssonem (wokalistą Purrkur Pillnikk), gitarzystą Guðlaugurem Kristinn Óttarssonem, perkusistą Sigtryggurem Baldurssonem, klawiszowcem Einarem Arnaldur Melaxem i basistką Birgir Mogensen (z zespołu Spilafífl) stworzyła zespół KUKL.
Jakob Magnússon i Guðmundur dołączyli do Bubbiego Morthensa i wspólnie grali w zespole Das Kapital aż do roku 1985. Po roku 1985 Jakob wraz z Bubbim, pod nazwą MX-21, pracowali jako muzycy sesyjni dla kilku artystów. W 2003 roku wydał on swój pierwszy album solowy, „Bassajól”. Po występach w Das Kapital, Guðmundur wycofał się ze sceny muzycznej.
Po opuszczeniu zespołu, Eyþór Arnalds uczył się gry na wiolonczeli, po czym kontynuował swoją przygodę z muzyką z zespołem Todmobile. Później dołączył on do wokalistki Móa Julíusdóttir, z którą stworzył zespół Bong, który zdobył pewne sukcesy na Islandii i w Wielkiej Brytanii. Wydał kilka albumów solowych, po czym rozpoczął współpracę nad debiutanckim albumem Móy Julíusdóttir (wydany w 1998 roku, zatytułowany „Universal”). Ostatnimi czasy aktywnie działał w polityce, co poskutkowało wybraniem go na burmistrza miasta Árborg.
Eyjólfur Jóhannsson kontynuował swoją przygodę z muzyką grając w takich zespołach jak Dá, The Wunderfoolzs czy S.S.Sól, do którego dołączył w 2002 roku.
Oddur dołączył do członków heavy-metalowego zespołu Foringjarnir, a także został elektrykiem. Ponadto rozpoczął on współpracę z zespołem Santiago, która zaowocowała w 2002 roku wydaniem albumu.
Ostatni wspólny występ członków Tappi Tíkarrass odbył się w 1987, gdy zespół jednorazowo wystąpił w klubie nocnym Safari.
Dyskografia.
EP:
Album:
Gościnnie:
Filmy:

</doc>
<doc id="1758012" url="https://pl.wikipedia.org/wiki?curid=1758012" title="Ulica Adama Mickiewicza w Katowicach">
Ulica Adama Mickiewicza w Katowicach

Ulica Adama Mickiewicza w Katowicach – jedna z najważniejszych ulic w katowickim Śródmieściu, z zabudową pochodzącą z XIX wieku.
Przebieg.
Rozpoczyna swój bieg przy rynku. Następnie biegnie obok dawnej Łaźni Miejskiej (obecnie siedziba Oddziału PZU Katowice-Mickiewicza), budynku Zespołu Szkół Łączności, placu Synagogi, ulicy Stawowej (jeden z najbardziej znanych katowickich deptaków), budynku III LO, krzyżuje się z ulicą Juliusza Słowackiego, a następnie z ulicą Sokolską. Kończy swój bieg obok zajezdni PKM Katowice, gdzie krzyżuje się z ulicą Dąbrówki.
Historia.
W 1877 w rejonie dzisiejszych ulic Adama Mickiewicza i Stawowej uruchomiono hutę żelaza „Jakub” (). W latach niemieckiej okupacji Polski przy tej ulicy znajdowała się siedziba grupy gospodarczej produkcji chemicznej Sprengstoffwerke Oberschlesien GmbH, Hauptverwaltung. W latach 1896–1900 wybudowano największą synagogę w Katowicach. Bruk na ulicy został wyciszony korkiem, by odgłosy powozów nie przeszkadzały w modlitwie. Synagoga spłonęła 8 września 1939, podpalona przez Niemców. Obecnie na miejscu gdzie stała synagoga znajduje się plac Synagogi z targowiskiem oraz pamiątkowy obelisk, odsłonięty 27 czerwca 1989, autorstwa Mirosława Kicińskiego. Nazwa "plac Synagogi" została wprowadzona uchwałą Rady Miasta Katowice z dnia 8 października 1990. W przebudowanym budynku dawnego zarządu kompleksu synagogi obecnie znajduje się Miejska Przychodnia Specjalistyczna. W 1902 lub 1905, ówczesną "Uferstraße" przemianowano na "August-Schneiderstraße"; ulicę nazwano tak na cześć burmistrza Katowic w latach 1890–1902 – Augusta Schneidera. W XIX wieku ulica nosiła również nazwę "Am Ufer"/"Uferstraße" – pol. "Nabrzeżna".
Przed I wojną światową dzisiejszy łącznik pomiędzy ul. A. Mickiewicza a ul. ks. Piotra Skargi nosił nazwę Tiele-Winckler Platz (pol. plac Tiele-Wincklerów).
Po pierwszej wojnie światowej w 1922 ulica otrzymała nazwę "Adama Mickiewicza".
W 1925 przy ulicy powstała pierwsza w mieście stacja benzynowa, należąca do firmy Ford. W listopadzie 1930 przy ulicy wybudowano halę garażową dla autobusów Śląskich Linii Autobusowych. W latach trzydziestych XX wieku pod numerem "4" istniała księgarnia Rudolfa Steinfelda oraz sklep z suknami K. Runda; pod numerem "2" swoją siedzibę posiadał wiedeński zakład krawiecki Henryka Mossingera; pod numerem "1" – sklep D. Liebermana z wełną, pod numerem "49" – hurtownia żelaza oraz hurtownia przyborów szewskich Ryszarda Schwarza. Przy ul. A. Mickiewicza 36 swoje biuro sprzedaży ulokował Koncern Węglowy Giesche S.A..
Obiekty zabytkowe.
Przy ulicy Adama Mickiewicza znajdują się następujące historyczne obiekty:
Instytucje.
Przy ul. Mickiewicza mają swoją siedzibę: wieżowce Stalexportu, Wyższa Szkoła Technologii Informatycznych, Śląska Wyższa Szkoła Medyczna, siedziby oddziałów Radia Planeta i Antyradia, Sąd Rejonowy i Sąd Okręgowy, Szkoła Policealna Antyterroryzmu i Ochrony "Grom", Centralne Laboratorium Analityczne oraz szkoły językowe, kancelarie prawne, firmy handlowo-usługowe, Zespół Szkół Łączności (ul. A. Mickiewicza 16).
Komunikacja.
Ulicą Adama Mickiewicza kursują autobusy ZTM oraz PKM Jaworzno.

</doc>
<doc id="1758013" url="https://pl.wikipedia.org/wiki?curid=1758013" title="Orjen">
Orjen

&lt;br&gt;
Orjen - grupa górska w zachodniej części Półwyspu Bałkańskiego, wchodząca w skład Gór Dynarskich. Stanowi najwyższą część zachodniego pasma tych gór – tzw. Pasma Nadmorskiego (Subadriatyckiego). Leży na pograniczu Bośni i Hercegowiny oraz Czarnogóry, dominując od północnego zachodu nad Zatoką Kotorską. Ciągnie się na długości ok. 25 km z kierunku północno-zachodniego na południowy wschód kilkoma pasmami, rozdzielonymi szerokimi, głębokimi dolinami. Obejmuje obszar o powierzchni ok. 400 km2. Najwyższym szczytem tej grupy jest Zubački Kabao (1895 m n.p.m.), a poziomicę 1800 m n.p.m. przekraczają jeszcze cztery inne szczyty. 
Najwyższe szczyty:

</doc>
<doc id="1758016" url="https://pl.wikipedia.org/wiki?curid=1758016" title="Folie a Deux">
Folie a Deux



</doc>
<doc id="1758017" url="https://pl.wikipedia.org/wiki?curid=1758017" title="Sędzia Di">
Sędzia Di

Sędzia Di – postać literacka, bohater chińskich opowieści detektywistycznych i serii kryminałów Roberta van Gulika. Wzorowany jest na postaci żyjącego w VII wieku urzędnika Di Renjie oraz na anonimowej powieści z XVIII wieku pt. „Di Gong An” ().
Powieściowy sędzia Di, podobnie jak jego pierwowzór, pochodzi z Taiyuan i robi błyskotliwą karierę w administracji. Pełni funkcję sędziego pokoju w licznych fikcyjnych okręgach (Peng-lai, Han-yuan, Poo-yang, Lan-fang, Pei-chow), stojąc na straży porządku i sprawiedliwości, a czasem wręcz broniąc granic cesarstwa. Jest wszechstronnie wykształcony, sprawny fizycznie, potrafi także się przebierać i infiltrować środowiska przestępcze. 
Van Gulik nadał swemu bohaterowi bardziej ludzkie oblicze niż w opowieściach chińskich – sędzia Di bywa omylny, ma chwile słabości, nie polega na siłach nadprzyrodzonych, a wyłącznie na dowodach i sile rozumowania. Jest wyznawcą konfucjanizmu, krytycznie odnosi się zaś do taoizmu i buddyzmu. Interesuje się sztuką i literaturą, prowadzi ustabilizowane życie rodzinne.
W ostatnich częściach serii Di Renjie awansuje i przenosi się do stolicy - zostaje przewodniczącym sądu stołecznego, potem głównym śledczym cesarstwa. Jednak nawet wtedy zajmuje się zagadkami kryminalnymi. Jego postać jest azjatyckim odpowiednikiem Sherlocka Holmesa czy Herkulesa Poirota.
Powieści i opowiadania poświęcone sędziemu Di przygotowywali także inni pisarze, np. Francuz Frédéric Lenormand.

</doc>
<doc id="1758018" url="https://pl.wikipedia.org/wiki?curid=1758018" title="Folie à Deux">
Folie à Deux

Folie à Deux – Folie a Deux – czwarty album studyjny zespołu Fall Out Boy. Płyta otrzymała status platyny w Australii oraz złota w USA. W pierwszy tydzień po premierze płyty sprzedano ponad 150 000 kopii co tym samym dało 8 miejsce w Billboard 200. Singlami promującymi płytę zostały takie hity jak : "I Don't Care" (3 września 2008), "America's Suitehearts" (16 stycznia 2009) oraz " What a Catch, Donnie" (6 sierpnia 2009). 
W przeciwieństwie do poprzednich albumów, płyta ta charakteryzuje się bardziej popowym brzmieniem. Nie oznacza to jednak, że FOB zupełnie odeszli od swoich rockowych korzeni. Rockowy klimat zespołu podtrzymuje choćby utwór "West Coast Smokers". Na płycie można usłyszeć również inne znane głosy, gościnnie wystąpili m.in. Brendon Urie, którego można usłyszeć w utworach: "What a Catch, Donnie" oraz "20 Dollar Nose Bleed"; Lil Wayne w "Tiffany Blews"; Alex DeLeon w "What a Catch, Donnie" i "Tiffany Blews"; Pharrell Williams w "w.a.m.s."; Debbie Harry w "West Coast Smoker" oraz Elvis Costello, Gabe Saporta, Travis McCoy, Doug Neumann i William Beckett w "What a Catch, Donnie".
Bonusowe utwory w edycji limitowanej płyty.
14. "I Don't Care" (Machine Shop Remix) – 3:03
15. "America's Suitehearts" (South Rakkas Remix) – 3:40
16. "Pavlove" – 3:34
17. "America's Suitehearts" (Acoustic) – 3:40
18. "What a Catch, Donnie" (Acoustic) – 4:01
Wersja iTunes.
14. "I Don't Care" (Cobra Starship Suave Suarez Remix) – 3:11
15. "I Don't Care" (music video) – 4:27
16. Digital Booklet

</doc>
<doc id="1758021" url="https://pl.wikipedia.org/wiki?curid=1758021" title="Styl różewiczowski">
Styl różewiczowski



</doc>
<doc id="1758022" url="https://pl.wikipedia.org/wiki?curid=1758022" title="Zubački Kabao">
Zubački Kabao

Zubački Kabao – szczyt w paśmie Orjen (1894 m), w Górach Dynarskich, położony w Czarnogórze, blisko zbiegu granic z Chorwacją i Bośnią i Hercegowiną. Jest to najwyższy szczyt pasma Orjen.

</doc>
<doc id="1758023" url="https://pl.wikipedia.org/wiki?curid=1758023" title="Gosia Baczyńska">
Gosia Baczyńska

Gosia Baczyńska (ur. 13 sierpnia 1965 w Kępnie) – polska projektantka mody.
Życiorys.
Urodziła się 13 sierpnia 1965 w Kępnie, jest córką Józefa Baczyńskiego i jego żony Bronisławy z domu Strzelczyk. Jej ojciec był elektrykiem, a matka księgową. Ma młodszą siostrę Beatę.
W 1996 obroniła dyplom na Wydziale Projektowania Ceramiki i Szkła Akademii Sztuk Pięknych we Wrocławiu.
14 sierpnia 2009 otworzyła pierwszy salon mody na Pradze-Północ w Warszawie.
W 2013 została zaproszona do wzięcia udziału w oficjalnym kalendarzu pokazów "Prêt-à-porter Paris Fashion Week".
W 2017 roku zaprojektowała sukienkę dla Katarzyny, księżnej Walii, w której to księżna pojawiła się na bankiecie w Łazienkach Królewskich z okazji urodzin królowej Elżbiety II, podczas swojej wizyty wraz z mężem i dziećmi w Polsce.
W 2019 nawiązała współpracę z producentem płytki ceramicznej Ceramika Paradyż. W wyniku współpracy zaprezentowano inspirowaną estetyką renesansową kolekcję: „Per aspera ad astra”, a w czerwcu 2021 – set: „Paradyż My Way by Gosia Baczyńska”.

</doc>
<doc id="1758024" url="https://pl.wikipedia.org/wiki?curid=1758024" title="Roope Latvala">
Roope Latvala

Roope Latvala (ur. 25 czerwca 1970 w Helsinkach) – fiński gitarzysta, były członek metalowego zespołu Children of Bodom.
Do zespołu Children of Bodom dołączył latem 2003 zastępując Alexandra Kuoppalę. Wcześniej grał w zespołach: Dementia, Waltari, Stone oraz Sinergy.

</doc>
<doc id="1758031" url="https://pl.wikipedia.org/wiki?curid=1758031" title="Sveti Jure">
Sveti Jure

Sveti Jure (góra Świętego Jerzego) – szczyt o wysokości 1762 m n.p.m., w paśmie Biokovo w Górach Dynarskich. Najwyższy punkt Biokova i druga co do wysokości góra Chorwacji (po Vrh Dinare). Zlokalizowany blisko wybrzeża Adriatyku, niedaleko Makarskiej.
W połowie drogi na szczyt Sveti Jure znajduje się Skywalk Biokovo – szklany taras widokowy, z którego rozpościera się panorama na Riwierę Makarską, wyspy Hvar i Brač, a także na półwysep Pelješac.

</doc>
<doc id="1758034" url="https://pl.wikipedia.org/wiki?curid=1758034" title="George Abecassis">
George Abecassis

George Abecassis (ur. 21 marca 1913 roku w Chertsey, Surrey, zm. 18 grudnia 1991 r. w Ibstone) – brytyjski kierowca Formuły 1. Wystąpił w dwóch wyścigach – Grand Prix Szwajcarii 27 maja 1951 roku i o to samo Grand Prix 18 maja 1952 roku.

</doc>
<doc id="1758037" url="https://pl.wikipedia.org/wiki?curid=1758037" title="Stobnica (dopływ Bukowej)">
Stobnica (dopływ Bukowej)

Stobnica (niem. "Browulsgröben") – struga, górny bieg Bukowej w dorzeczu Odry, o długości ok. 2,0 km. Płynie w województwie zachodniopomorskim. Bieg rzeki (poza ujściem) znajduje się w granicach administracyjnych gminy Dobra (Szczecińska). Od granic miasta Szczecina (Krzekowo), struga zwana jest Bukową.
Stobnica wypływa z podmokłego terenu w północnej części Mierzyna, na terenach budowanego osiedla "Stobnica IV". Płynie równoleżnikowo, równolegle do ulic Gerarda i Zacisznej. Na odcinku ok. 1 kilometra jej koryto stanowi granicę pomiędzy gminą Dobra (Szczecińska), a miastem Szczecin. Wpada do Bukowej na tyłach położonych przy ul. Łukasińskiego Zakładów Piekarniczych Arion. 
Gwałtowny rozwój zabudowy terenów Mierzyna spowodował zasypywanie oczek wodnych, oraz rowów melioracyjnych i polderów, które zasilały Stobnicę w wody opadowe. Efektem jest obniżenie poziomu wód gruntowych i spadek przepływu w tym cieku, który odwadnia zabudowywane tereny. W sierpniu 2007 roku w wyniku wyjątkowo obfitych opadów miała miejsce w Mierzynie powódź, do której rozmiarów przyczyniło się m.in. zasypanie drenażu melioracyjnego, który odprowadzał wody ze wschodniej części gminy Dobra do Stobnicy, a nią poprzez Bukową do Odry.

</doc>
<doc id="1758042" url="https://pl.wikipedia.org/wiki?curid=1758042" title="Zdobycie Elatei">
Zdobycie Elatei

Zdobycie Elatei – starcie zbrojne, które miało miejsce w roku 198 p.n.e. 
Po nieudanej próbie zdobycia Koryntu konsul Tytus Kwinkcjusz Flamininus wyruszył ze swoim wojskiem pod Elateję, oblegając miasto. Rzymianie atakowali miasto przy pomocy taranów, obalając część murów. W chwili gdy część wojsk rzymskich zajęta była walką z załogą macedońską w miejscu, w którym zburzono mury, reszta legionistów wdrapywała się po drabinach na mury ze wszystkich stron. Zaskoczeni obrońcy macedońscy i mieszkańcy miasta schronili się na Akropolu, jednak wkrótce poddali się uzyskując od Flimininusa gwarancję swobodnego odejścia. Po wejściu do Elateji Rzymianie splądrowali miasto, po czym zajęli zimowe kwatery w Fokidzie i Lokrydzie. 

</doc>
<doc id="1758046" url="https://pl.wikipedia.org/wiki?curid=1758046" title="Tympanuchus phasianellus">
Tympanuchus phasianellus



</doc>
<doc id="1758048" url="https://pl.wikipedia.org/wiki?curid=1758048" title="Mistrzostwa Świata w Lekkoatletyce 2009 – bieg na 200 m mężczyzn">
Mistrzostwa Świata w Lekkoatletyce 2009 – bieg na 200 m mężczyzn

Bieg na 200 m mężczyzn – jedna z konkurencji rozegranych podczas XII mistrzostw świata w lekkoatletyce.
Wymagane minimum A do udziału w mistrzostwach świata wynosiło 20.59, natomiast minimum B - 20.75.
Finał odbył się na Stadionie Olimpijskim 20 sierpnia. W biegu eliminacyjnym z powodu kontuzji nie wystąpił broniący tytułu mistrza świata Amerykanin Tyson Gay.
Rekordy przed mistrzostwami.
W poniższej tabeli przedstawione są rekord świata, rekord mistrzostw świata, rekord Polski z dnia 17 sierpnia 2009 roku
Rekordy po mistrzostwach.
W poniższej tabeli przedstawione są rekord świata, rekord mistrzostw świata, rekord Polski z dnia 20 sierpnia 2009 roku

</doc>
<doc id="1758049" url="https://pl.wikipedia.org/wiki?curid=1758049" title="Wierzbak (dopływ Bukowej)">
Wierzbak (dopływ Bukowej)

Wierzbak – rów w północno-zachodniej Polsce, prawy dopływ Bukowej o długości ok. 1 km. Płynie na terenie Osiedla Kapitanów (Gumieńce) w szczecińskiej dzielnicy Zachód (Gumieńce). Cały bieg Wierzbaka znajduje się w granicach administracyjnych Szczecina.

</doc>
<doc id="1758051" url="https://pl.wikipedia.org/wiki?curid=1758051" title="Vojak">
Vojak

Vojak (1401 m n.p.m.) – najwyższy szczyt w paśmie Učka w Górach Dynarskich. Leży w Chorwacji, blisko brzegów Adriatyku i granicy ze Słowenią. Najbliższym dużym miastem w okolicy jest Rijeka.
Na szczycie góry znajduje się kamienna wieża widokowa. Została ona wybudowana w 1911 roku przez "Österreichischer Touristen Club." Podczas I wojny światowej służyła armii austriackiej. W 2004 roku wieża została odremontowana. Obecnie stanowi punkt widokowy, a w jej wnętrzu znajduje się sklep z pamiątkami i punkt informacyjny.
Poniżej szczytu Vojaka znajduje się wieża telekomunikacyjna oraz wojskowa stacja radarowa.

</doc>
<doc id="1758052" url="https://pl.wikipedia.org/wiki?curid=1758052" title="Zubacki Kabao">
Zubacki Kabao



</doc>
<doc id="1758058" url="https://pl.wikipedia.org/wiki?curid=1758058" title="Trevor Colman">
Trevor Colman

Trevor Colman (ur. 27 sierpnia 1941 w St Breward, zm. 22 marca 2022) – brytyjski polityk, poseł do Parlamentu Europejskiego VI i VII kadencji.
Życiorys.
Uzyskał wykształcenie średnie. Pracował w przedsiębiorstwie rolnym i w kancelarii sądu. W latach 1962–1995 służył w policji. Później przez kilka lat zajmował się doradztwem technicznym przy produkcji telewizyjnych seriali.
W 1999 wstąpił do Partii Niepodległości Zjednoczonego Królestwa. W latach 2004–2005 zasiadał w krajowym komitecie wykonawczym tego ugrupowania.
W 2008 z listy UKIP objął wakujący mandat posła do Parlamentu Europejskiego. Zasiadał w grupie Niepodległość i Demokracja. W 2009 został wybrany na VII kadencję PE. W jej trakcie przystąpił do nowo powołanej grupy pod nazwą Europa Wolności i Demokracji, odszedł z tej frakcji w 2011. Mandat poselski wykonywał do 2014.

</doc>
<doc id="1758059" url="https://pl.wikipedia.org/wiki?curid=1758059" title="Bank Spółdzielczy w Tychach">
Bank Spółdzielczy w Tychach

 
Bank Spółdzielczy w Tychach – polski bank z główną siedzibą w Tychach. Jeden z najstarszych banków działających w regionie.
Historia.
Bank Spółdzielczy w Tychach został zarejestrowany w dniu 26 czerwca 1900 roku w Sądzie w Mikołowie pod nazwą Tyska Kasa Pożyczkowa spółdzielnia z nieograniczoną odpowiedzialnością z siedzibą w Tychach, która działała na mocy statutu z dnia 15 marca 1896 roku.
Dnia 26 lutego 1910 roku nastąpiła zmiana nazwy na: Tyska Kasa Oszczędności i Pożyczek z nieograniczoną odpowiedzialnością z siedzibą w Tychach.
W dniu 22 maja 1927 roku na Walnym Zgromadzeniu zatwierdzono nowy statut opracowany na podstawie Ustawy o Spółdzielniach z 29 października 1920 roku i przyjęto nową nazwę: Kasa Oszczędności i Pożyczek z nieograniczoną odpowiedzialnością z siedzibą w Tychach.
W dniu 10 sierpnia 1950 roku doszło do kolejnej zmiany nazwy. Nowa nazwa spółdzielni to: Gminna Kasa Spółdzielcza w Tychach z odpowiedzialnością udziałami.
19 maja 1957 roku w wyniku postanowień Uchwały Sejmowej spółdzielnie bankowe zostały przekształcone w Spółdzielnie Oszczędnościowo-Pożyczkowe (SOP), a w roku 1963 została przyjęta nazwa Bank Spółdzielczy.
Na Nadzwyczajnym Walnym Zgromadzeniu Przedstawicieli, które miało miejsce 14 września 1975 roku doszło do połączenia banków w Tychach, Starym Bieruniu i Imielinie w jeden Bank Spółdzielczy z siedzibą w Tychach.
W roku 1997 Bank Spółdzielczy w Tychach otworzył nową siedzibę w Tychach przy ul. Damrota 41. Obecnie Bank posiada osiem placówek, które zlokalizowane są w Tychach, od roku 1998 w Bieruniu, od roku 2000 w Bojszowach, Goczałkowicach-Zdroju, Lędzinach oraz Wyrach.

</doc>
<doc id="1758060" url="https://pl.wikipedia.org/wiki?curid=1758060" title="Linia kolejowa nr 196">
Linia kolejowa nr 196

 
Linia kolejowa nr 196 Olesno Śląskie – Praszka – zlikwidowana linia kolejowa o długości 21,835 km. Linia została otwarta w 1896 roku na odcinku Olesno – Gorzów Śląski, a w 1899 na odcinku Gorzów Śląski – Praszka. Pierwotnie była to linia wąskotorowa o szerokości torów 750 mm. Dopiero w okresie międzywojennym podjęto decyzję o przebudowie na linię normalnotorową (o rozstawie szyn 1435 mm) i z dniem 19 listopada 1928 roku ponownie otwarto linię dla ruchu pociągów. W 1993 roku zamknięto na linii ruch pasażerski, a w 1994 również ruch towarowy. Od 1995 linia jest nieprzejezdna za sprawą rozebrania torów.

</doc>
<doc id="1758064" url="https://pl.wikipedia.org/wiki?curid=1758064" title="Mistrzostwa Świata w Lekkoatletyce 2009 – bieg na 1500 m mężczyzn">
Mistrzostwa Świata w Lekkoatletyce 2009 – bieg na 1500 m mężczyzn

Bieg na 1500 metrów mężczyzn – jedna z konkurencji rozegranych podczas XII mistrzostw świata w lekkoatletyce.
Wymagane minimum A do udziału w mistrzostwach świata wynosiło 3:36,20, natomiast minimum B - 3:39,20.
Konkurencja odbyła się na Stadionie Olimpijskim 15 sierpnia - 19 sierpnia. Głównymi faworytami byli broniący tytułu mistrza świata Bernard Lagat, mistrz Europy Mehdi Baala oraz Kenijczycy Asbel Kiprop, Haron Keitany i Augustine Choge.
Rekordy.
W poniższej tabeli przedstawione są rekord świata, rekord mistrzostw świata, rekord Polski z dnia 17 sierpnia 2009 roku

</doc>
<doc id="1758065" url="https://pl.wikipedia.org/wiki?curid=1758065" title="Stadion OSiR-u w Raciborzu">
Stadion OSiR-u w Raciborzu

Stadion OSiR-u – wielofunkcyjny stadion sportowy położony w Raciborzu w dzielnicy Ostróg, na terenie miejskiego Ośrodka Sportu i Rekreacji. Zbudowany został w latach 1964–1971 w czynie społecznym przez mieszkańców Raciborza. Po wybudowaniu jego pojemność wynosiła 30 000 widzów. Po powodzi w 1997 obiekt został wyremontowany, drewniane ławki zastąpiono plastikowymi siedzeniami (bez oparć), miejsca na łukach natomiast zlikwidowano (pozostawione wały ziemne porasta obecnie trawa). Zmniejszyło to pojemność do około 10 000 (z czego 6000 to miejsca siedzące). Na stadionie swoje spotkania rozgrywają piłkarze klubu Unia Racibórz.
Historia.
Na stadionie jedno spotkanie w ramach Pucharu Intertoto 26 czerwca 1985 roku rozegrał Górnik Zabrze, wygrywając z drużyną BSC Young Boys 3:0 (0:0).
Trzykrotnie zagościła na nim również kobieca reprezentacja Polski, która w towarzyskim pojedynku 31 maja 2009 roku przy publiczności około 2500 widzów pokonała reprezentację Czech 2:0 (0:0), 24 czerwca 2010 roku odniosła zwycięstwo 1:0 (0:0) nad reprezentacją Bośni i Hercegowiny w meczu eliminacji do Mistrzostw Świata 2011 (widzów około 2000), a 21 września 2011 roku przegrała 0:2 z kadrą Rosji w eliminacjach do Euro 2013 (widzów 2500) – mecz ten ostatecznie zweryfikowano jednak na walkower 3:0 dla Rosjanek ze względu na występ w reprezentacji Polski nieuprawnionej zawodniczki.
30 września 2009 swój mecz w ramach kobiecej Ligi Mistrzów rozegrała drużyna Unii Racibórz, przegrywając z zespołem SV Neulengbach 1:3 (0:2). Z tego powodu obiekt przeszedł skromną modernizację, odremontowane zostały m.in. szatnie i gabinety odnowy biologicznej. Rok później, 22 września 2010 roku Unitki ponownie zagrały w Lidze Mistrzów, tym razem z duńskim Brøndby IF. Mecz zakończył się porażką 1:2, a na stadion przyszło około 3000 widzów. Dwa lata później, 27 września 2012 roku po raz trzeci rozegrano tu mecz 1/16 finału kobiecej Ligi Mistrzów, tym razem z niemieckim VfL Wolfsburg (wynik: 1:5, widzów: 5125). Stadion od sezonu 2009/2010 do czasu likwidacji klubu na przełomie lat 2013 i 2014 był również areną zmagań Unitek w Ekstralidze.
Poza rozgrywkami sportowymi na stadionie odbywa się także wiele imprez kulturalnych organizowanych przez miasto.
Na meczu Ligi Mistrzów z zespołem SV Neulengbach 30 września 2009 roku padł rekord Polski we frekwencji na meczu piłki nożnej kobiet (około 4200 widzów). Rekord ten został jeszcze poprawiony na meczu Ligi Mistrzów z VfL Wolfsburg 27 września 2012 roku, kiedy to na mecz przyszło 5125 widzów. Wyniki te zostały pobite 22 października 2015 roku podczas spotkania kobiecych reprezentacji Polski i Słowacji na Stadionie Miejskim w Tychach, które obejrzało z trybun 6041 widzów.
W latach 2016–2018 kosztem 11 mln zł stadion został zmodernizowany, m.in. położono ośmiotorową, tartanową bieżnię lekkoatletyczną i wymieniono murawę. Po modernizacji na stadion powrócili piłkarze Unii Racibórz, którzy przedtem przez dłuższy czas grali na stadionie przy ul. Srebrnej.
W dniach 3–5 lipca 2019 roku na obiekcie odbyły się 73. Mistrzostwa Polski Juniorów w lekkiej atletyce.

</doc>
<doc id="1758068" url="https://pl.wikipedia.org/wiki?curid=1758068" title="Carolus Piso">
Carolus Piso

Carolus Piso lub Charles Le Pois (ur. 1563 w Nancy, zm. 1633 tamże) – lekarz francuski.
Życiorys.
W 1617 został lekarzem księcia Lotaryngii Henryka II Lotaryńskiego. Został pierwszym profesorem medycyny w Pont-à-Mousson. Analizował fizjologię napadów histerii. Napisał monografię "Hemicrania" (migrena), która dotyczyła głównie opisu własnych napadów migreny. Zmarł podczas epidemii dżumy w rodzinnym mieście.

</doc>
<doc id="1758071" url="https://pl.wikipedia.org/wiki?curid=1758071" title="Tâmpa">
Tâmpa

Tâmpa (niem. "Zinne" lub "Kapellenberg", węg. "Cenk", łac. "Mons Cinum") – góra w południowej części Karpat Wschodnich, w masywie Postăvarul (niem. "Schuler", węg. "Keresztényhavas"), niemal w całości otoczona rumuńskim miastem Braszów. Szczyt znajduje się na wysokości 960 metrów (według innych źródeł 995), prawie 400 metrów powyżej miasta.
Góra w większości składa się z formacji wapiennych. Większa część (1,5 km²) jest rezerwatem przyrody: występują tutaj m.in. niedźwiedzie oraz 35% rumuńskich gatunków motyli oraz rzadkie odmiany roślin.
Tâmpa już w XIX wieku była miejscem popularnym wśród turystów – powstały wówczas pierwsze ścieżki na szczyt. Obecnie większość osób korzysta z kolejki gondolowej – przy górnej stacji znajduje się restauracja "Complexul "Panoramic"", z której roztacza się panorama Braszowa, a przy dobrej widoczności, całego Burzenlandu.
Charakterystycznym dla góry jest biały napis "Braşov", stylizowany na słynny napis z Hollywood.
Historia.
Najstarsze ślady ludzkie pochodzą z okresu dackiego. W średniowieczu na górze powstał jeden z siedmiu zamków Siedmiogrodu – być może powstał podczas rządów krzyżackich na tym terenie (1212-1218). W 1241 mieszkańcy okolicy schronili się w niej podczas najazdu tatarskiego, a potem podczas kolejnych wojen. W XV wieku twierdza stała się niebezpieczna dla Braszowian (przez jakiś czas obsadzili ją Turcy i kontrolowali miasto z góry), pod koniec XV została więc rozebrana, a jej kamienie zużyto do rozbudowy umocnień wokół Braszowa u podnóża góry.
Pod koniec XVII wieku na szczycie pojawił się krzyż, który mieli postawić Rumunii z dzielnicy Şchei. Około 1714 stanęła tam kaplica pod wezwaniem św. Leonarda, wybudowana przez Johanna Draudta po jego przejściu na katolicyzm. Kilkukrotnie była okradana lub bezczeszczona przez miejscowych ewangelików i została ostatecznie zniszczona od uderzenia pioruna w 1737. Z tego okresu pochodzi niemiecka nazwa "Kapellenberg" (Wzgórze Kaplicy).
W 1849, po zgnieceniu węgierskiego powstania przez wojska austriacko-rosyjskie, na szczycie wybudowano pomnik w kształcie piramidy z napisem "Rusia et Austria unitae MDXXXIL". Niszczony przez siły natury lub przez ludzkie ręce został rozebrany w 1869 – w już nowych, politycznych warunkach. Po 1865 funkcjonowała na górze restauracja w stylu myśliwskim ("Schützenhaus"), bardzo popularna wśród męskiej populacji miasta (posiadała tor do bowlingu) – uszkodził ją pożar w 1916.
W 1896 Tâmpa była miejscem kolejnej demonstracji politycznej – z okazji 1000-lecia państwa węgierskiego Węgrzy wznieśli tam monumentalny pomnik Árpáda (jeden z siedmiu w Koronie Węgierskiej). Pomnik nie miał szczęścia – już we wrześniu 1913 został częściowo uszkodzony przez rumuński atak bombowy, w grudniu tego roku uderzył w niego piorun i figura spadła z cokołu, tłukąc się na kawałki. W 1916 pozostałe części zniszczyli żołnierze rumuńscy, którzy wtargnęli na teren Siedmiogrodu. Resztki pomnika i gruz usunęły władze komunistyczne w 1966, jednak do tej pory na górze znajduje się podstawa, a głowa z figury Árpáda jest przechowywana w kościele ewangelickim w Braszowie.
Pod koniec XIX wieku na górze działa też druga (oprócz "Schützenhaus") restauracja "Bethlen" (lub "Bethlen Grotto"), nazwana tak na cześć węgierskiego ministra, który odwiedził Braszów w 1891. W 1905 dobudowano do niej taras, który był popularnym miejscem podziwiania panoramy miasta. W 1948 zmieniono nazwę obiektu na "Cabana-restaurant "Tâmpa"", który ostatecznie spłonął w 1977. Do dnia dzisiejszego ocalał taras – w 2001 rada miejska wzniosła w tym miejscu marmurowy krzyż.
Początki działającej do dziś restauracji "Casa Pădurarului", sięgają XX wieku – służyła jako miejsce wypoczynku dla mieszkańców spacerujących promenadą wokół góry. Obok znajduje się dolna stacja 20-osobowej kolejki gondolowej, która przeszła gruntowny remont po pożarze w 2000. Wywozi ona turystów na górę w niecałe 3 minuty – pokonuje dystans 573 metrów i 320 metrów wysokości.
W 1986 na górze wybudowano wieżę telewizyjną, obok której powstał współczesny lokal "Complexul "Panoramic"".
Inne wydarzenia związane z górą.
W XX wieku kilkukrotnie pojawiał się projekt przekopania tunelu pod Tâmpą (według legendy miejskiej pierwszy taki tunel powstał w czasie I wojny światowej), tak, aby połączył Stare Miasto z okolicą. Po raz pierwszy pomyślano o tym w 1940, ale później go zarzucono. Powrócili do niego komuniści – w 1979 planowano tunel Wschód-Zachód do osiedla Răcădău o długości 842 m, szerokości 9,8 m i wysokości 7,65. Wskutek ogromnych kosztów także wtedy nie rozpoczęto prac.
Według innej miejskiej legendy wewnątrz góry ma znajdować się podwodne jezioro i wiercenie przez Tâmpę może doprowadzić do zalania miasta.
Prawdopodobnie rzeczywiście istnieje kilka tuneli pod górą lub w jej okolicy – tylko jeden z nich jest obecnie użytkowany i łączy Casa Sfatului z jednym z obiektów obwarowań miejskich (Turnul Cuţitarilor albo Bastionul Postăvarilor), ale ze względów bezpieczeństwie został zabezpieczony kratą. Kolejna legenda mówi, że w czasie bombardowań miasta podczas II wojny światowej w jednym z tuneli gruz pogrzebał ukrywających się tam ludzi.
W 1946 pożar zniszczył część roślinności. W 1950, kiedy nazwę miasta zmieniono na "Oraşul Stalin" (Miasto Stalina), władze miejskie posadziły tak drzewa, aby układały się w słowo STALIN. Z biegiem czasu roślinność rozrosła się i zatarła część liter, ale do tej pory, zwłaszcza w zimie, widać jeszcze resztki "napisu" w formie ALIN.

</doc>
<doc id="1758072" url="https://pl.wikipedia.org/wiki?curid=1758072" title="Philippe Étancelin">
Philippe Étancelin

Philippe Étancelin (ur. 28 grudnia 1896 w Rouen, zm. 13 października 1981 w Neuilly-sur-Seine) – były francuski kierowca wyścigowy Formuły 1. Na swoim koncie ma 12 wyścigów i 3 zdobyte punkty, które dały mu najwyższe w swej karierze 13. miejsce w klasyfikacji Mistrzostw Świata (sezon 1950). Jeździł w samochodach Talbot i Maserati.

</doc>
<doc id="1758073" url="https://pl.wikipedia.org/wiki?curid=1758073" title="Mistrzostwa Azji w lekkoatletyce 2007">
Mistrzostwa Azji w lekkoatletyce 2007



</doc>
<doc id="1758076" url="https://pl.wikipedia.org/wiki?curid=1758076" title="Brianne Theisen-Eaton">
Brianne Theisen-Eaton

Brianne Theisen-Eaton (ur. 18 grudnia 1988 w Humboldt w prowincji Saskatchewan) – kanadyjska lekkoatletka, wieloboistka.
Studentka Uniwersytetu Oregon w Eugene. Jej mężem oraz partnerem treningowym (u Harry'ego Marry) jest wielokrotny mistrz i rekordzista świata w wielobojach – Amerykanin Ashton Eaton.

</doc>
<doc id="1758079" url="https://pl.wikipedia.org/wiki?curid=1758079" title="Cosmos (łotewski zespół muzyczny)">
Cosmos (łotewski zespół muzyczny)

Cosmos – łotewski zespół śpiewający a cappella, założony w Rydze w 2002 roku. Od momentu powstania składa się z piosenkarzy: Jānis Šipkēvics, Andris Sējāns (obaj kontratenorzy), Juris Lisenko (tenor), Jānis Ozols (baryton), Jānis Strazdiņš (bas) and Reinis Sējāns (rytm)
Grupa stała się rozpoznawalna w kraju, jak i poza nim, gdy zespół został wybrany jako reprezentant Łotwy na Eurowizji w 2006 roku. Zaśpiewali w Atenach piosenkę „I Hear you Voice”. Mimo iż wygrali krajowy konkurs Eirodziesma 2006, zajęli 16. miejsce na 24 uczestników, uzyskując 30 punktów.

</doc>
<doc id="1758087" url="https://pl.wikipedia.org/wiki?curid=1758087" title="Białostocka Piesza Pielgrzymka na Jasną Górę">
Białostocka Piesza Pielgrzymka na Jasną Górę

Białostocka Piesza Pielgrzymka na Jasną Górę – piesza pielgrzymka na Jasną Górę z archidiecezji białostockiej. Trasa pielgrzymki liczy ok. 480 km i jest podzielona na 14 etapów. Wyjście z Białegostoku ma miejsce 30 lipca, zaś wejście na Jasną Górę odbywa się 12 sierpnia. Pielgrzymka jest corocznie organizowana od 1987 roku.
Pielgrzymkę białostocką tworzą cztery grupy:
Dodatkową grupą jest grupa złota, do której zapisują się osoby niemogące z różnych powodów pielgrzymować pieszo, lecz przedstawiają swoje intencje i łączą się duchowo, poprzez modlitwę z pielgrzymującymi.
Historia.
Białostocka Piesza Pielgrzymka wyruszyła po raz pierwszy na Jasną Górę 31 lipca 1987 r. pod kierownictwem księdza Jana Filewicza. Niemniej grupa białostocka już wcześniej uczestniczyła w Pielgrzymce Warszawskiej. Od 1988 r. pielgrzymka wyrusza 30 lipca, a dochodzi do celu 12 sierpnia. 
Pielgrzymka odbyła się 26 razy. Każdego roku idzie pod innym hasłem przewodnim, do którego odwołują się nauki głoszone w drodze: 
Trasa.
Trasa liczy 478,7 km i jest podzielona na 14 etapów. Przebieg trasy przedstawia poniższa tabela:
Linki zewnętrzne.
Oficjalna strona BPPnJG [data dostępu: 2011-03-14]

</doc>
<doc id="1758089" url="https://pl.wikipedia.org/wiki?curid=1758089" title="BPPnJG">
BPPnJG



</doc>
<doc id="1758092" url="https://pl.wikipedia.org/wiki?curid=1758092" title="Gumieniec (strumień)">
Gumieniec (strumień)

Gumieniec – strumień w północno-zachodniej Polsce, w województwie zachodniopomorskim; stanowi prawy dopływ Bukowej. Ma długość ok. 4,5 km.
Gumieniec wypływa z podmokłego terenu położonego na południe od wsi Przylep w gminie Kołbaskowo. Płynie równoleżnikowo na wschód, przepływa na północ od wsi Ostoja, gdzie zmienia bieg na północno-wschodni. Przez krótki odcinek koryto Gumieńca stanowi granicę pomiędzy gminą Kołbaskowo, a miastem Szczecin. Dopływa do ulicy Ogrodowej w Szczecinie, gdzie ponownie zmienia bieg na równoleżnikowy. Płynie wzdłuż ulicy Samborskiej, a następnie po przepłynięciu pod ul. Europejską wpada do Bukowej.

</doc>
<doc id="1758093" url="https://pl.wikipedia.org/wiki?curid=1758093" title="Oksana Grischuk">
Oksana Grischuk



</doc>
<doc id="1758099" url="https://pl.wikipedia.org/wiki?curid=1758099" title="Charlie Babcock">
Charlie Babcock

Charlie William Babcock (ur. w maju 1979 w Grosse Pointe, Michigan) – amerykański aktor filmowy i telewizyjny. Najbardziej znany z roli Stu - sekretarza Lynette Scavo w firmie Parcher &amp; Murphy w serialu "Gotowe na wszystko". Grał również w "8 Simple Rules" oraz "Dowodach zbrodni". 
Pojawił się w takich filmach jak "Żyć szybko, umierać młodo" czy "Spoonaur".

</doc>
<doc id="1758104" url="https://pl.wikipedia.org/wiki?curid=1758104" title="Niewypłacalność">
Niewypłacalność

Niewypłacalność – w ujęciu finansowo-ekonomicznym trwała utrata płynności finansowej, w której majątek dłużnika nie wystarcza na zaspokojenie wszystkich zobowiązań dłużnika wobec wierzycieli. Tak rozumianą niewypłacalność należy odróżnić od zaburzenia płynności finansowej, tj. stanu w którym dłużnik nie posiada płynnych środków finansowych na bieżącą zapłatę zobowiązań. Zaburzenie płynności jest z reguły przejściowe – a zobowiązania mogą zostać zaspokojone ze środków uzyskanych ze zbycia środków trwałych wchodzących w skład majątku dłużnika.
W prawie polskim.
Niewypłacalność została także definiowana w polskim prawie. Od 1 stycznia 2016 roku nowa definicja legalna zawarta w art. 11 prawa upadłościowego stanowi, że dłużnik jest niewypłacalny, jeżeli utracił zdolność do wykonywania swoich wymagalnych zobowiązań pieniężnych. Jednocześnie domniemywa się, że dłużnik utracił zdolność do wykonywania swoich wymagalnych zobowiązań pieniężnych, jeżeli opóźnienie w wykonaniu zobowiązań pieniężnych przekracza trzy miesiące. Ponadto: "Dłużnik będący osobą prawną albo jednostką organizacyjną nieposiadającą osobowości prawnej, której odrębna ustawa przyznaje zdolność prawną, jest niewypłacalny także wtedy, gdy jego zobowiązania pieniężne przekraczają wartość jego majątku, a stan ten utrzymuje się przez okres przekraczający dwadzieścia cztery miesiące." Prawo upadłościowe wprowadza także od 1 stycznia 2016 domniemanie, że zobowiązania pieniężne dłużnika przekraczają wartość jego majątku, jeżeli zgodnie z bilansem jego zobowiązania, z wyłączeniem rezerw na zobowiązania oraz zobowiązań wobec jednostek powiązanych, przekraczają wartość jego aktywów, a stan ten utrzymuje się przez okres przekraczający dwadzieścia cztery miesiące. 
Od chwili zaistnienia stanu niewypłacalności osoba prowadząca sprawy spółki ma zgodnie z art. 21 prawa upadłościowego 30 dni na złożenie do sądu jednego z poniższych wniosków:
Historia.
Na gruncie polskiego prawa upadłościowego definicja stanu niewypłacalności ulegała kilku zmianom.
Niewypłacalność państwa.
O wiele bardziej złożonym zagadnieniem jest niewypłacalność państwa. Oznacza ona "brak zdolności finansowej państwa do regulacji jego zobowiązań finansowych". Niewypłacalność państwa nie oznacza jednak jego upadku. Zgodnie z zasadą słuszności ogłoszenie niewypłacalności przez państwo nie powoduje zerwania umów, których dane państwo nie jest w stanie wykonywać z powodu braku zdolności do regulacji zobowiązań. Innymi słowy: państwo-bankrut nie może poprzez ogłoszenie niewypłacalności uniknąć spłaty zaciągniętych zobowiązań. 
Możliwe ustępstwa wobec państwa niewypłacalnego:
Przykładem niewypłacalności państwa jest sytuacja finansowa Grecji w 2011 r.

</doc>
<doc id="1758109" url="https://pl.wikipedia.org/wiki?curid=1758109" title="Charles Sturt">
Charles Sturt

Charles Sturt (ur. 28 kwietnia 1795 w Chunar-Ghur, zm. 16 czerwca 1869 w Cheltenham) – brytyjski żołnierz i podróżnik, najbardziej znany jako zasłużony eksplorator australijskiego interioru.
Życiorys.
Młodość.
Urodził się w Bengalu, gdzie jego ojciec pracował jako sędzia dla Brytyjskiej Kompanii Wschodnioindyjskiej. Gdy miał pięć lat, został wysłany do Anglii w celu zdobycia wykształcenia. Jego rodziny nie było jednakże stać na zapewnienie mu edukacji uniwersyteckiej, wobec czego w wieku 18 lat wstąpił do armii. Był jednym z podkomendnych księcia Wellingtona, pod którego rozkazami walczył w Kanadzie, Hiszpanii i Waterloo. W 1825 otrzymał stopień kapitana.
Wyprawy.
Dwa lata później jego regiment otrzymał zadanie eskortowania grupy skazańców w drodze do Nowej Południowej Walii, mając wówczas status kolonii karnej, ale przyjmującej także wolnych osadników. Po przybyciu na miejsce postanowił tam osiąść. W krótkim czasie po przybyciu do kolonii Sturt nawiązał znakomity kontakt z członkami miejscowej elity, na czele z gubernatorem Ralphem Darlingiem, który już w 1828 powierzył mu dowodzenie ekspedycją mającą zbadać tereny położone wzdłuż rzeki Macquarie. Pomimo bardzo trudnych warunków – ze względu za suszę podróżnicy cierpieli niedostatek wody – Sturtowi i jego ludziom udało się znacznie przesunąć na północny zachód dotychczas poznane granice kolonii. Odkryli nieznaną wcześniej dużą rzekę, którą na cześć swego patrona nazwali Darling. Nie zdołali jednak ustalić, gdzie uchodzą płynące na zachód rzeki.
Aby rozwikłać tę zagadkę, Sturt zaproponował wysłanie ekspedycji, która miałaby popłynąć rzeką Murrumbidgee aż do jej ujścia. Gubernator wyraził zgodę i powierzył mu kierownictwo tej misji. Po przepłynięciu całej długości rzeki stwierdzili, że stanowi ona dopływ większej rzeki, którą nazwali Murray. Płynęli nią dalej, po drodze napotykając inny dopływ – opisaną wcześniej rzekę Darling. To doprowadziło ich do wniosku, iż Murray jest centralną rzeką tego regionu, a wszystkie pozostałe stanowią część jej dorzecza. Kontynuowali swą podróż aż do ujścia Murray do oceanu na południowym wybrzeżu Australii, gdzie z pewnym rozczarowaniem stwierdzili, że ujście jest tak piaszczyste, iż nie nadaje się dla żeglugi.
Administrator kolonialny.
Po zakończeniu ekspedycji Sturt był krótko komendantem garnizonu na wyspie Norfolk, po czym musiał wracać do Anglii z powodów zdrowotnych – angielskim lekarzom w ostatniej chwili udało się uratować jego wzrok. Podczas dwuletniego pobytu w ojczyźnie zdążył wydać książkę opisującą swe podróże, w której opiewał dogodne warunki dla osadnictwa panujące na południu Australii. Stało się to źródłem bezpośredniej inspiracji do założenia nowej kolonii – Australii Południowej.
W 1834 w uznaniu jego zasług rząd brytyjski przyznał mu liczącą 5 tysięcy akrów (20 km²) działkę w Nowej Południowej Walii. Później przeniósł się do Australii Południowej, gdzie ze zmiennym szczęściem pracował w administracji kolonialnej, będąc m.in. głównym geodetą tej kolonii. W 1844 podjął swoją ostatnią wielką ekspedycję, mającą potwierdzić lub obalić tezę, że wewnątrz kontynentu australijskiego znajduje się bardzo duży zbiornik wodny (o czym wówczas szeroko spekulowano). Przemierzył setki kilometrów na północ, przedzierając się przez góry i pustynie i próbując dotrzeć do geograficznego środka Australii. Ostatecznie nie zdołał tego dokonać, a do tego ciężko zachorował. Wyprawa powróciła szczęśliwie do Adelajdy pod wodzą przydzielonego jej lekarza, Johna Harrisa Browna.
W latach 1847–1849 ponownie przebywał w Anglii, a po powrocie do Australii Południowej otrzymał stanowisko sekretarza kolonii, jedno z najwyższych w jej administracji. Po dwóch latach przeszedł na emeryturę i otrzymał skromną dożywotnią pensję. W 1853 uznał, że rosnące koszty utrzymania w Australii nie są już na jego kieszeń i powrócił do Anglii, gdzie oddał się życiu rodzinnemu. Dwukrotnie był kandydatem na gubernatora innych kolonii australijskich – Wiktorii i Queensland, ale w obu przypadkach na przeszkodzie stanęły jego zaawansowany wiek, słabe zdrowie i kiepska sytuacja finansowa.
Śmierć i upamiętnienie.
Sturt zmarł nagle 16 czerwca 1869 roku. Wdowa po nim otrzymała dożywotnią rentę w wysokości równej wdowom po kawalerach wysokich orderów, choć Sturt nie był nigdy takim odznaczony – można to więc uznać za swego rodzaju pośmiertne wyróżnienie. Pozostawił dwóch synów – obaj zostali wysokiej rangi oficerami armii, jeden z nich dosłużył się nawet szlifów generalskich. Upamiętniają go liczne nazwy w Australii, m.in. dzielnica Adelaide City of Charles Sturt, uczelnia Charles Sturt University, okręg wyborczy Sturt oraz Park Narodowy Sturt.

</doc>
<doc id="1758111" url="https://pl.wikipedia.org/wiki?curid=1758111" title="Symbolika liczb">
Symbolika liczb

Symbolika liczb – przypisywanie dodatkowej treści i znaczenia liczbom występującym w określonym kontekście kulturowym lub literackim, a nawet naukowym – oprócz ich konkretnej wartości matematycznej. Nierzadko symboliczna wymowa liczby dość daleko odbiega od jej wymiernej wartości.
Często określone znaczenie symboliczne wiąże się z wcześniejszym wystąpieniem danej liczby jako konkretnej wartości w znanej sytuacji (np. 12 apostołów, 12 plemion izraelskich itd. – stąd 12 jako symbol zupełności i zorganizowania). Kiedy indziej znaczenie danej liczby wynika z trudnych obecnie do ustalenia przesłanek kulturowych: sytuacji, których obecnie nie znamy, utartych powiedzeń, a nawet mitów i przesądów. Jednak nierzadko znajomość znaczenia symbolicznego danej liczby jest wręcz konieczna do zrozumienia znaczenia wypowiedzi zawartych w określonym dziele literackim. Do najbardziej znanych należy symbolika liczb użytych w proroczych objawianiach zawartych w Piśmie Świętym, zwłaszcza w biblijnej Księdze Apokalipsy.
W Polsce toczyły się dyskusje nad symboliką liczby 44 w dramacie "Dziady" Adama Mickiewicza. Symbolika liczb rozumiana jako jeden z wyrazów porządku panującego we wszechświecie miała także wpływ na kształtowanie poglądów naukowych, w szczególności w astronomii (np. w pitagorejskiej harmonii sfer rozwijanej jeszcze do czasów Jana Keplera – w jego pracy "Harmonices Mundi" ("Harmonia świata") z 1619 roku).
Grecy.
Pitagoras z Samos (VI w. p.n.e.) głosił, że „liczba jest istotą wszystkiego” lub „wszystko uregulowane jest podług liczby”. Pitagorejczycy postrzegali liczby nieparzyste jako pozytywne, aktywne i męskie, natomiast parzyste jako negatywne, bierne i żeńskie.
Euklides definiował liczbę jako wielość, składającą się jednostek. W związku z tym starożytni Grecy nie uważali jedynki za liczbę, lecz za matkę, podstawę i źródło wszystkich liczb. Dla pitagorejczyków jedynka symbolizowała rozum.
Dwójka, podobnie jak inne liczby parzyste, oznaczała żeńską zasadę.
W mitologii greckiej trzej bogowie (Zeus, Posejdon i Hades) podzieli się władzą nad światem (niebem, morzem i światem podziemnym). Atrybutem Posejdona był trójząb, a Hadesa – trójgłowy pies Cerber. Rywalizacja trzech bogiń (Hery, Ateny i Afrodyty) o złote jabłko doprowadziła do wojny trojańskiej. Pomniejsze bóstwa, zwłaszcza żeńskie, często występowały w grupach po trzy: trzy Mojry (Parki), trzy Charyty (Gracje), trzy Erynie (Furie).
W mitologii greckiej występowały cztery wiatry (północny Boreasz, zachodni Zefir, wschodni Apeliotes i południowy Notos).
Piątka była dla pitagorejczyków symbolem zdrowia i człowieka jako mikrokosmosu. Jako połączenie „żeńskiej” dwójki i „męskiej” trójki oznaczała także miłość i małżeństwo.
Szóstkę nazywano liczbą doskonałą. Uważano ją za symbol hermafrodyty.
Siódemka poświęcona była bóstwom słonecznym, m.in. Heliosowi i Apollinowi. W mitologii występowało siedem Plejad; różne źródła podają od dwóch do siedmiu Hiad i od trzech do siedmiu Hesperyd. Niobe miała siedmiu synów i siedem córek, a Minotaur pożerał co roku siedmiu młodzieńców i siedem dziewcząt. Helios miał siedmiu synów. Tebański wróżbita Tejrezjasz żył przez siedem pokoleń (przez siedem lat jako kobieta). Teby miały siedem bram, obleganych przez siedmiu bohaterów (Siedmiu przeciw Tebom). Wyróżniano siedem cudów świata i siedmiu mędrców, a siedem miast rywalizowało w sporze o pochodzenie Homera. Według pitagorejczyków siódemka, jako suma czwórki (oznaczającej świat) i trójki (bóstwo), symbolizowała Wszechświat, przestrzeń i stworzenie.
Ósemka była świętą liczbą Afrodyty, Posejdona i Apollina. U pitagorejczyków oznaczała równowagę i sprawiedliwość, była symbolem słońca, wzrostu i mądrości.
W mitologii występowało dziewięć Muz. Według Hezjoda, brązowe kowadło spadałoby 9 dni i nocy z nieba na ziemię i tyle samo czasu z ziemi do Tartaru. Za złamanie przysięgi, bogom groziło wygnanie z Olimpu na dziewięć lat. Arka Deukaliona pływała w czasie potopu przez dziewięć dni. Dziewięć dni szukała Demeter swojej córki Kory, stąd misteria eleuzyńskie trwały dziewięć dni (prawdopodobnie jest to nawiązanie do czasu ciąży trwającej dziewięć miesięcy). Przez dziewięć dni i nocy Leto rodziła Artemidę i Apollina.
Dziesiątka uważana była za symbol doskonałości i pełni jako łączna liczba palców u rąk oraz suma pierwszych czterech liczb formula_1. Dla pitagorejczyków tetraktys – dziesięć kropek ułożonych w kształt trójkąta – był świętym symbolem, na który przysięgali i który uważali za korzeń i źródło wiecznej Natury. Wymieniano dziesięciu mówców attyckich.
W mitologii występowało dwunastu bogów olimpijskich, a w astronomii i astrologii – dwanaście znaków Zodiaku. Herakles wykonał dla króla Eurysteusza dwanaście prac.
Rzymianie.
Dwójka była liczbą niepomyślną, poświęconą Plutonowi, którego święto obchodzono drugiego dnia drugiego miesiąca.
Trójka była liczbą świętą, powiązaną z przysięgami i czarami. Na Kapitolu oddawano cześć Trójcy Kapitolińskiej: Jowiszowi, Junonie i Minerwie. Sybilla oferowała królowi Tarkwiniuszowi Pysznemu dziewięć ksiąg zawierających proroctwa; po spaleniu sześciu z nich sprzedała pozostałe trzy za tę samą cenę. Sentencje łacińskie dotyczące trójki:
Owidiusz w "Metamorfozach" przedstawił rozwój ludzkości w postaci czterech wieków: złotego, srebrnego, brązowego i żelaznego.
Pięć głównych bóstw galijskich (Teutatesa, Belenosa, Esusa, Taranisa i nieznaną boginię) Juliusz Cezar w dziele "O wojnie galijskiej" przedstawił jako Merkurego, Apollina, Marsa, Jowisza i Minerwę.
Rzym zbudowano na siedmiu wzgórzach: Palatyn, Kapitol, Kwirynał, Wiminał, Eskwilin, Celius i Awentyn. Od założenia miasta rządziło Rzymem siedmiu królów: Romulus, Numa Pompiliusz, Tullus Hostiliusz, Ankus Marcjusz, Tarkwiniusz Stary, Serwiusz Tuliusz i Tarkwiniusz Pyszny.
Lemuria, rzymskie święto zmarłych, obchodzono 9, 11 i 13 maja. Podczas tych świąt ojciec rodziny, wychodząc nocą boso z domu, rzucał za siebie ziarna grochu lub bobu, powtarzając dziewięciokrotnie: „Przez ten groch (albo: bób) wykupuję siebie i swoich”.
Czasami symbolika liczb nawiązuje do wyglądu, w jaki są przedstawiane. Przykładowo, w starożytnym Rzymie liczby wyrażano układem palców, co pozwoliło św. Hieronimowi powiązać przypowieść o ziarnie dającym plon trzydziestokrotny, sześćdziesięciokrotny i stukrotny z małżeństwem i dziewictwem.
Biblijna symbolika liczb.
Jakkolwiek w przypadku niektórych liczb spotyka się różne zrozumienie ich znaczenia w Piśmie Świętym, można podać szereg przykładów wyraźnej symboliki liczb w Biblii:
Judaizm.
Popularną w judaizmie symbolikę liczb zwięźle przedstawia dziecięca wyliczanka "echad mi jodea" („kto wie, co to jest jeden?”), tradycyjnie recytowana w święto Paschy:
Chrześcijaństwo.
Wyliczankę analogiczną do powyższej, ale osadzoną w kulturze polskiej i chrześcijańskiej, przytoczył Seweryn Udziela w artykule w tomie 13 miesięcznika „Wisła” (1899):
Jedynka w chrześcijaństwie odnosi się przede wszystkim do jedynego Boga. Dwójka symbolizuje podwójną naturę Chrystusa: boską i ludzką.
Trójka odnosi się do Trójcy świętej. W katechizmie występują trzy cnoty teologalne (wiara, nadzieja i miłość), trzy dobre uczynki (modlitwa, post, jałmużna), a także trzy rady ewangeliczne (czystość, ubóstwo, posłuszeństwo). Trzej królowie ofiarowali Jezusowi trzy dary.
Cztery to liczba ewangelistów; wymieniane są cztery cnoty kardynalne. W związku z występowaniem czterech stron świata i czterech żywiołów, czwórka może także oznaczać świat doczesny. Dwie kombinacje „duchowej” trójki i „materialnej” czwórki: ich suma formula_2 oraz iloczyn formula_3 – dają w wyniku siódemkę i dwunastkę, liczby uważane za szczególnie doskonałe.
Pięć jest liczbą ran Chrystusa. W katolicyzmie występuje pięć przykazań kościelnych.
Siódemka, jako liczba dni stworzenia, jest symbolem doskonałości. W katolicyzmie i prawosławiu występuje siedem sakramentów. Siedem jest darów Ducha Świętego. Katechizm wymienia siedem grzechów głównych, tradycyjnie podaje się także siedem odpowiadających im cnót (także trzy cnoty teologalne i cztery cnoty kardynalne w sumie dają siedem). Inne przykłady to siedem słów Jezusa na krzyżu, siedem trąb i księga zamknięta na siedem pieczęci w Apokalipsie świętego Jana, a także siedem psalmów pokutnych.
Także ósemka wyraża doskonałość i pełnię, ponieważ po stworzeniu świata widzialnego w siedem dni, nastąpiło niewidzialne „królestwo łaski”. Średniowieczne baptysteria wznoszono często na planie ośmiokąta – na znak, że włączenie w Bożą łaskę wieńczy dzieło stworzenia.
Dziewięć to liczba chórów anielskich.
Dziesięć, jako liczba przykazań, symbolizuje prawo Mojżeszowe.
Dwanaście jest liczbą apostołów. Pojawia się także w Apokalipsie, m. in. jako liczba bram niebiańskiego Jeruzalem.
Numerologia.
Systemem wykorzystującym symbolikę jest numerologia, czyli pseudonaukowa metoda wróżenia z liczb (np. z dat lub liczb przypisanych literom).
Symboliczne wykorzystanie literowego zapisu liczb.
Ponieważ liczby mogą być zapisywane przy pomocy liter, które wówczas pełnią rolę cyfr, jak ma miejsce w systemie rzymskim, staroarabskim i in., lub też kolejnym literom alfabetu można przypisać kolejne liczby, symbolika liczb może być przeniesiona na symbolikę liter i zapisanych nimi słów. Systemy wzajemnego szyfrowania znaczeń cyfr, liczb, liter i wyrazów znajdują zastosowanie w numerologii, a także pokrewnych jej praktykach jak izopsefia lub gematria. Jednym z najbardziej badanych w ten sposób przykładów jest liczba 666 (liczba Bestii), która ma symbolizować Antychrysta. Przy zastosowaniu różnych systemów liczbę tę wywodzono z zapisu imion niektórych cesarzy rzymskich szczególnie prześladujących chrześcijan, a w czasie reformacji i kontrreformacji z nazwisk lub tytułów Lutra i papiestwa. W tej samej zasadzie dopatrywane jest źródło przesądu związanego z liczbą 17 w kulturze włoskiej, gdyż zapis XVII jest anagramem łacińskiego słowa "vixi", tj. „żyłem” rozumianego „nie żyję”.

</doc>
<doc id="1758114" url="https://pl.wikipedia.org/wiki?curid=1758114" title="Jürgen Creutzmann">
Jürgen Creutzmann

Jürgen Creutzmann (ur. 4 października 1945 w Spirze) – niemiecki polityk, poseł do Parlamentu Europejskiego VII kadencji.
Życiorys.
Po maturze w Heidelbergu do 1971 studiował ekonomię na Uniwersytecie w Mannheim. W latach 1973–2006 był zatrudniony w koncernie chemicznym BASF. W 1966 wstąpił do Wolnej Partii Demokratycznej. Od początku lat 70. obejmował kierownicze stanowiska w partii na poziomie lokalnym i następnie regionalnym.
Pełnił funkcję radnego niższych szczebli, a od 1998 do 2009 zasiadał w landtagu Nadrenii-Palatynatu (w latach 2001–2006 jako jego wiceprzewodniczący).
W wyborach w 2009 z listy FPD uzyskał mandat posła do Parlamentu Europejskiego. Wszedł w skład Komisji Rynku Wewnętrznego i Ochrony Konsumentów oraz frakcji ALDE.

</doc>
<doc id="1758116" url="https://pl.wikipedia.org/wiki?curid=1758116" title="Jasna Woda">
Jasna Woda

Jasna Woda – struga, prawy dopływ Bukowej o długości ok. 1 km. 
Struga płynie w Szczecinie na terenie Cmentarza Centralnego w dzielnicy Zachód ("Gumieńce"). Opuszcza obszar cmentarza w jego południowo-zachodniej części i na wysokości ul. Mieszka I kończy swój bieg uchodząc do Bukowej. Cały bieg Jasnej Wody znajduje się w granicach administracyjnych miasta Szczecina.

</doc>
<doc id="1758119" url="https://pl.wikipedia.org/wiki?curid=1758119" title="Cicha Woda (Szczecin)">
Cicha Woda (Szczecin)

Cicha Woda – strumień w północno-zachodniej Polsce, prawy dopływ Jasnej Wody o długości ok. 0,7 km. Płynie na terenie Cmentarza Centralnego w szczecińskiej w dzielnicy Zachód ("Gumieńce"). Uchodzi zakrytym kanałem do Jasnej Wody również na terenie Cmentarza w jego południowo-zachodniej części. Cały bieg Cichej Wody znajduje się w granicach administracyjnych miasta Szczecina, a wręcz na terenie Cmentarza Centralnego.

</doc>
<doc id="1758122" url="https://pl.wikipedia.org/wiki?curid=1758122" title="Alexandra Thein">
Alexandra Thein

Alexandra Thein (ur. 5 października 1963 w Bochum) – niemiecka polityk, deputowana do Parlamentu Europejskiego VII kadencji.
Życiorys.
Od 1982 do 1988 studiowała prawo na uczelniach w Saarbrücken, Genewie i Freiburgu, specjalizując się w prawie międzynarodowym. Przeniosła się następnie do Berlina, w 1991 zdała państwowy egzamin prawniczy drugiego stopnia i rozpoczęła praktykę adwokacką. W 2001 uzyskała uprawnienia notariusza. Od 2006 praktykuje w Kancelarii Quegwer &amp; Thein.
W 1990 wstąpiła do Wolnej Partii Demokratycznej. W wyborach w 2009 z listy FPD uzyskała mandat posłanki do Parlamentu Europejskiego. Weszła w skład Komisji Prawnej oraz grupy Porozumienia Liberałów i Demokratów na rzecz Europy.

</doc>
<doc id="1758123" url="https://pl.wikipedia.org/wiki?curid=1758123" title="Bielawa Zachodnia Dworzec Mały">
Bielawa Zachodnia Dworzec Mały

Bielawa Zachodnia Dworzec Mały – nieczynna stacja kolejowa w Bielawie; w województwie dolnośląskim, w Polsce. Obecnie nie ma niej peronów.

</doc>
<doc id="1758125" url="https://pl.wikipedia.org/wiki?curid=1758125" title="Britta Reimers">
Britta Reimers

Britta Reimers (ur. 27 lipca 1971 w Bochum) – niemiecka rolniczka i polityk, deputowana do Parlamentu Europejskiego VII kadencji.
Życiorys.
Po uzyskaniu matury kształciła się na szkoleniach rolnych. Od 1989 pracowała w rodzinnym gospodarstwie rolnym. W 2002 wstąpiła do Wolnej Partii Demokratycznej w kraju związkowym Szlezwik-Holsztyn. W wyborach w 2009 z dwunastego miejsca listy krajowej FPD uzyskała mandat posłanki do Parlamentu Europejskiego. Weszła w skład Komisji Rybołówstwa, Komisji Rolnictwa i Rozwoju Wsi oraz grupy Porozumienia Liberałów i Demokratów na rzecz Europy.

</doc>
<doc id="1758127" url="https://pl.wikipedia.org/wiki?curid=1758127" title="Jedlina Górna">
Jedlina Górna

Jedlina Górna – przystanek kolejowy w Jedlinie-Zdroju, w dzielnicy Kamieńsk; w województwie dolnośląskim, w Polsce.
W roku 2017 przystanek obsługiwał 0–9 pasażerów na dobę.
Od 13 grudnia 2020 przystanek na żądanie.

</doc>
<doc id="1758128" url="https://pl.wikipedia.org/wiki?curid=1758128" title="Witold Cieński">
Witold Cieński

Witold Cieński (ur. 28 czerwca 1896 w Soczewce w powiecie gostynińskim, zm. ?) – polski urzędnik państwowy i samorządowiec, w latach 1936–1939 prezydent Grodna. 
Życiorys.
Syn Stanisława i Bronisławy z Gajewskich. Urodził się na Mazowszu. Ukończył kolejno: seminarium nauczycielskie w Łęczycy, kolegium humanistyczne w Warszawie, wyższą szkołę leśną oraz szkołę podoficerów. W 1915 znalazł się w szeregach warszawskiej POW, a w latach 1918–1921 walczył w Wojsku Polskim. Był podporucznikiem rezerwy artylerii. Po demobilizacji pracował jako wysłannik Ministerstwa Wyznań Religijnych i Oświecenia Publicznego w Brazylii (na terenie stanów: Parana i Rio Grande do Sul), gdzie opiekował się szkolnictwem polonijnym (1924–1930). Był trzykrotnym delegatem na Zjazd Polaków z Zagranicy w Warszawie. W 1931 zatrudniony w kasach chorych na terenie Galicji Wschodniej (do 1934). W 1934 został dyrektorem Ubezpieczalni Społecznej w Złoczowie, tę samą funkcję objął w Grodnie w tym samym roku. 26 listopada 1936 Rada Miejska wybrała go prezydentem miasta. Był ostatnim Polakiem pełniącym tę funkcję. 
Zarządzeniem prezydenta RP Ignacego Mościckiego z 5 sierpnia 1937 został odznaczony Medalem Niepodległości "za pracę w dziele odzyskania niepodległości".
Podczas wojny obronnej Polski ewakuował się z miasta, a obronę Grodna organizował wiceprezydent Roman Sawicki.

</doc>
<doc id="1758130" url="https://pl.wikipedia.org/wiki?curid=1758130" title="Nadja Hirsch">
Nadja Hirsch

Nadja Yvonne Hirsch (ur. 13 lipca 1978 w Monachium) – niemiecka polityk i samorządowiec, deputowana do Parlamentu Europejskiego VII i VIII kadencji.
Życiorys.
Ukończyła studia z zakresu psychologii na Uniwersytecie Ludwika i Maksymiliana w Monachium, rozpoczęła następnie przewód doktorski. W 1999 wstąpiła do Wolnej Partii Demokratycznej i jej organizacji młodzieżowej, w której pełniła funkcje kierownicze. Od 2002 zasiadała w radzie miasta Monachium.
W wyborach w 2009 z listy krajowej FDP uzyskała mandat posłanki do Parlamentu Europejskiego. Weszła w skład Komisji Zatrudnienia i Spraw Socjalnych oraz grupy Porozumienia Liberałów i Demokratów na rzecz Europy. W Europarlamencie zasiadała do 2014, powróciła do niego w trakcie VIII kadencji w listopadzie 2017.

</doc>
<doc id="1758134" url="https://pl.wikipedia.org/wiki?curid=1758134" title="Francesca Balzani">
Francesca Balzani

Francesca Balzani (ur. 31 października 1966 w Genui) – włoska polityk, prawniczka i samorządowiec, deputowana do Parlamentu Europejskiego VII kadencji.
Życiorys.
Z wykształcenia prawniczka, praktykowała od lat 90. w wyuczonym zawodzie. W 2005 została powołana w skład rady fundacji Banca Carige (największego banku Ligurii). W 2007 objęła stanowisko asesora ds. budżetu w zarządzie miasta Genua.
W wyborach w 2009 z listy Partii Demokratycznej uzyskała mandat posłanki do Parlamentu Europejskiego VII kadencji. Przystąpiła do grupy Postępowego Sojuszu Socjalistów i Demokratów, a także Komisji Budżetowej. W 2015 została zastępcą burmistrza Mediolanu, pełniła tę funkcję do 2016.

</doc>
<doc id="1758136" url="https://pl.wikipedia.org/wiki?curid=1758136" title="Bogatynia Wąskotorowa">
Bogatynia Wąskotorowa

Bogatynia Wąskotorowa – nieczynna wąskotorowa stacja kolejowa w Bogatyni, w województwie dolnośląskim, w Polsce. Została otwarta w 1884 roku. Zlikwidowana została w 1964 roku.

</doc>
<doc id="1758137" url="https://pl.wikipedia.org/wiki?curid=1758137" title="Protostela">
Protostela

Protostela – rodzaj walca osiowego (steli), występującego u prymitywnych roślin naczyniowych. W protosteli centralną część w całości zajmuje drewno otoczone cylindrem łyka. Brakuje rdzenia charakterystycznego dla innych, ewolucyjnie późniejszych typów steli (np. syfonosteli i diktiosteli). Protostelę spotyka się u kopalnych roślin naczyniowych (np. ryniofitów), u roślin współczesnych zaś u widłaków oraz przedstawicieli monilofitów (dawniej łączonych w jeden takson nazywany paprotnikami). U wszystkich współczesnych paprotników protostela wykształca się w dolnych częściach pędu, podczas gdy w później rozwijających się, wyższych częściach pędu w środku walca osiowego rozwija się zwykle tkanka miękiszowa, tworząc syfonostelę.
Ewolucja.
Zgodnie z teorią telomową van Tieghema protostela występująca u pierwotnych roślin telomowych uległa w wyniku ewolucji różnokierunkowym przemianom. Z najbardziej pierwotnej postaci – haplosteli powstała aktynostela i następnie plektostela (uznawane jeszcze za protostele) oraz w odrębniej linii ewolucyjnej – syfonostele i diktiostele.

</doc>
<doc id="1758138" url="https://pl.wikipedia.org/wiki?curid=1758138" title="Wandalin Pusłowski">
Wandalin Pusłowski

Wandalin Pusłowski herbu "Pusłowski" (ur. 1814, zm. 6 lipca 1884 w Paryżu) – polski hrabia, pan „na Kossowie”, inicjator budowy tamtejszego pałacu, właściciel warszawskiej Królikarni. 
Życiorys.
Był synem Wojciecha i Józefy z Druckich-Lubeckich oraz młodszym bratem Franciszka Ksawerego (1806–1874). Z zamiłowania kolekcjoner sztuki i numizmatyk, interesował się również architekturą i archeologią. Zbudował fabrykę sukna w Chomsku, której był właścicielem. Fabryka ta jako pierwsza na Polesiu otrzymała maszynę parową. Z jego inicjatywy w Kosowie Poleskim w powiecie słonimskim, będącym centralnym ośrodkiem dóbr Pusłowskich na Litwie, powstał w 1838 neogotycki pałac projektu Franciszka Jaszczołda. W 1874 odziedziczył pałac Królikarna po swym starszym bracie. 
Był żonaty z Jadwigą Jezierską, pozostawił po sobie córkę Martę z Pusłowskich Krasińską (1859–1943). Miał dwóch wnuków: Michała (1883–1939) i Franciszka (ur. 1885). Córka Marta, związana w młodości z Mereczowszczyzną, większość życia spędziła w Warszawie, gdzie przed I wojną światową i w dwudziestoleciu międzywojennym prowadziła salon przy ul. Włodzimierskiej (Czackiego). Zmarła na emigracji w Nicei.

</doc>
<doc id="1758140" url="https://pl.wikipedia.org/wiki?curid=1758140" title="Turoszów Kopalnia Wąskotorowy">
Turoszów Kopalnia Wąskotorowy

Turoszów Kopalnia Wąskotorowy – nieczynna wąskotorowa stacja kolejowa w Bogatyni, w dzielnicy Turoszów; w województwie dolnośląskim, w Polsce.

</doc>
<doc id="1758142" url="https://pl.wikipedia.org/wiki?curid=1758142" title="Turoszów Wąskotorowy">
Turoszów Wąskotorowy

Turoszów Wąskotorowy – nieczynna wąskotorowa stacja kolejowa w Bogatyni, w dzielnicy Turoszów; w województwie dolnośląskim, w Polsce.

</doc>
<doc id="1758144" url="https://pl.wikipedia.org/wiki?curid=1758144" title="Turoszów (stacja kolejowa)">
Turoszów (stacja kolejowa)

Turoszów – nieczynna stacja kolejowa w Bogatyni, w dzielnicy Turoszów; w województwie dolnośląskim, w Polsce.

</doc>
<doc id="1758147" url="https://pl.wikipedia.org/wiki?curid=1758147" title="Jaskinia Aşıklar w Alanyi">
Jaskinia Aşıklar w Alanyi

Jaskinia Aşıklar (tur. "Aşiklar Mağarası" = "Jaskinia Zakochanych") – jaskinia zlokalizowana na zboczu historycznego półwyspu w tureckim mieście Alanya. 
Jaskinia ta posiada dwa wejścia, znajdujące się na przeciwległych ścianach półwyspu. Jedno z wejść znajduje się przed samym przylądkiem Cilyarda (tur. "Cilyarda Burnu"). Po zejściu ze statku należy wdrapać się po skałach, aby dostać się do środka. Grota ciągnie się 75 m. Ze względu na niski strop, w niektórych miejscach trzeba przemierzać ją na czworaka. Wyjście znajduje się po drugiej stronie półwyspu. Aby dostać się z powrotem na statek, który opływając przylądek zabiera odwiedzających grotę, należy skoczyć z wysokości 8 m lub zejść po skałach. 
Jedna z opowieści mówi, iż piraci skrywali tu swe skarby oraz niewolnice. Inna głosi, że w 1965 roku w grocie ukrywała się przez trzy miesiące Niemka ze swoim tureckim przyjacielem, podczas gdy poszukiwało ich wojsko i policja – stąd też pochodzi nazwa jaskini.

</doc>
<doc id="1758149" url="https://pl.wikipedia.org/wiki?curid=1758149" title="Apokarpia">
Apokarpia

Apokarpia – słupkowie apokarpiczne, zalążnia apokarpiczna – rodzaj słupkowia u roślin, u których tworzone jest ono z więcej niż jednego owocolistka, przy czym każdy z owocolistków pozostaje wolny (nie zrośnięty z innymi). W trakcie rozwoju (ontogenezy) poszczególne owocolistki zwijają się i zrastają wzdłuż swych brzegów (tworząc szew brzuszny). W efekcie w kwiecie powstaje wiele jednoowocolistkowych słupków, tym samym też wiele zalążni. Po zapyleniu i zapłodnieniu zalążków z zalążni apokarpicznych rozwijają się owoce zbiorowe.

</doc>
<doc id="1758150" url="https://pl.wikipedia.org/wiki?curid=1758150" title="Romuald Zerych">
Romuald Zerych

Romuald Zerych (ur. 7 lutego 1888 w Warszawie, zm. 2 października 1964 tamże) – polski rzeźbiarz.
Życiorys.
Urodził się w rodzinie Gotfryda i Heleny z Perle’ów. Kształcił się w Szkole Sztuk Pięknych w Warszawie i Akademii Sztuk Pięknych w Krakowie pod kierunkiem Xawerego Dunikowskiego.
W latach 1914–1918 walczył w wojsku rosyjskim, dostając się do niewoli niemieckiej pod Tannenbergiem.
W dwudziestoleciu międzywojennym poświęcił się rzeźbiarstwu; miał liczne wystawy. Zajmował się też konserwacją rzeźby.
Autor m.in. pomnika zmarłych jeńców wojennych w Budziszynie, pomnika Elizy Orzeszkowej w Grodnie (1924) oraz jej popiersia w drewnie, rzeźby portretowej Stanisława Noakowskiego, tablicy z płaskorzeźbą gen. Sowińskiego (1928) umieszczoną na zewnętrznej ścianie kościoła św. Wawrzyńca na warszawskiej Woli oraz licznych nagrobków na warszawskich cmentarzach (Powązkowskim i ewangelicko-augsburskim).
Od 1929 należał do Zrzeszenia Artystów Plastyków Zwornik. W latach 50. XX w. należał także do zespołu rzeźbiarskiego Stanisława Jagmina, brał udział w ratowaniu i rekonstrukcji zabytkowych posągów, między innymi rzeźb parkowych z Ogrodu Saskiego w Warszawie.
W 1958 w warszawskim parku Kultury i Wypoczynku (parku Na Książęcem) został odsłonięty pomnik Elizy Orzeszkowej autorstwa Zerycha, będący repliką monumentu w Grodnie.
Zmarł w Warszawie. Spoczywa na cmentarzu ewangelicko-augsburskim w Warszawie (aleja 53−1−65).

</doc>
<doc id="1758151" url="https://pl.wikipedia.org/wiki?curid=1758151" title="Tylko Manhattan">
Tylko Manhattan

Tylko Manhattan "(I'll Take Manhattan)" – powieść obyczajowa amerykańskiej pisarki Judith Krantz z 1986 roku; jest jej najbardziej znanym utworem.
Powieść przedstawia historię młodej kobiety, Maxi Amberville, córki bogatego wydawcy, która po jego niespodziewanej śmierci i rychłym ślubie matki z bratem zmarłego, postanawia za wszelką cenę walczyć o uratowanie jego dorobku przed od lat zazdrosnym o niego bratem.
Ekranizacje.
W roku 1987 na podstawie książki powstał miniserial telewizyjny w reżyserii Douglasa Hickoxa i Richarda Michaelsa, gdzie rolę Maxi grała Valerie Bertinelli.

</doc>
<doc id="1758152" url="https://pl.wikipedia.org/wiki?curid=1758152" title="Jaskinia Fosforowa w Alanyi">
Jaskinia Fosforowa w Alanyi

Jaskinia Fosforowa (tur. "Fosforlu") – jaskinia zlokalizowana pod historycznym półwyspem, od strony zachodniej, w tureckim mieście Alanya. Należy do grot morskich, do których wpłynąć można małą łódką lub wpław. Nazwa wiąże się z jej budową geologiczną, która sprawia, iż w blasku księżyca woda ma zielone zabarwienie (jak fosfor). Ten efekt da się również zauważyć w ciągu dnia.

</doc>
<doc id="1758153" url="https://pl.wikipedia.org/wiki?curid=1758153" title="DJ Quicksilver">
DJ Quicksilver

DJ Quicksilver, właśc. Orhan Terzi – niemiecki DJ oraz producent muzyczny pochodzenia tureckiego. Jego najbardziej znane utwory to „Bellissima”, „Free”, „I Have a Dream” i „Planet Love”.

</doc>
<doc id="1758154" url="https://pl.wikipedia.org/wiki?curid=1758154" title="Leon Żebrowski">
Leon Żebrowski

Leon Żebrowski (ur. 7 kwietnia 1876 w Pociszkach w powiecie święciańskim, zm. 6 września 1953 w Mejszagole) – polski ksiądz rzymskokatolicki i działacz społeczny na Grodzieńszczyźnie i Wileńszczyźnie, senator I kadencji (1922–1927) z ramienia Chrześcijańsko-Narodowego Stronnictwa Pracy. 
Życiorys.
Urodził się jako syn Aleksandra i Krystyny z Suboczów w miejscowości Pociszki w parafii Hoduciszki w powiecie święciańskim. W 1903 ukończył studia teologiczne na Cesarskiej Rzymskokatolickiej Akademii Duchownej w Petersburgu, po czym 14 marca 1903 uzyskał święcenia kapłańskie. W latach 1904–1917 wykładał w Seminarium Duchownym w Wilnie. W czasie okupacji niemieckiej prezes Polskiego Komitetu Demokratycznego i Naczelnej Rady Ziemi Grodzieńskiej (1918–1920). Od 1920 do 1921 był kapelanem szpitala grodzieńskiego i garnizonu. W wolnej Polsce dziekan fary i proboszcz, działał w Polskiej Macierzy Szkolnej, był też redaktorem naczelnym "Przyjaciela Ludu" i "Dwutygodnika Diecezjalnego", wychodzących w Wilnie. 
W wyborach 1922 uzyskał mandat senatora z listy Narodowo-Chrześcijańskiego Stronnictwa Pracy w województwie białostockim. 
W czasie II wojny światowej był więziony. Po 1945 pozostał na Wileńszczyźnie (w Ejszyszkach). W 1944 po ponownym zajęciu Wileńszczyzny przez ZSRR miał zakaz mieszkania w Wilnie, skierowany został przez biskupa do parafii Turgiele jako rezydent. W lutym 1950 usunięty z Turgiel przez władze radzieckie, zamieszkał w Ejszyszkach. Od 1950 mieszkał jako rezydent w parafii Mejszagoła; za wrogość wobec ZSRR gnębiony przesłuchaniami i licznymi rozmowami o charakterze agitacyjnym przez przedstawicieli różnych szczebli administracji radzieckiej.
Zmarł 6 września 1953 w trakcie mszy świętej w kościele parafialnym w Mejszagole pochowany przy miejscowym kościele.

</doc>
<doc id="1758155" url="https://pl.wikipedia.org/wiki?curid=1758155" title="Pracownia Pytań Granicznych">
Pracownia Pytań Granicznych



</doc>
<doc id="1758158" url="https://pl.wikipedia.org/wiki?curid=1758158" title="DJ Hooligan">
DJ Hooligan

DJ Hooligan, właśc. Frank Tomiczek - niemiecki DJ oraz producent muzyczny. Jego najbardziej znane utwory to "Harder 'n Deeper"; "It's a Dream Song"; "Rave Nation" i "Sueno Futuro (Wake up and Dream)". Tworzy również pod pseudonimem Da Hool.
Dyskografia.
Albumy.
Pod pseudonimem DJ Hooligan:
Pod pseudonimem Da Hool:
Single.
Pod pseudonimem DJ Hooligan:
Pod pseudonimem Da Hool:

</doc>
<doc id="1758159" url="https://pl.wikipedia.org/wiki?curid=1758159" title="Historiografia arabska">
Historiografia arabska

Średniowieczna historiografia arabska – badania nad początkami cywilizacji arabskiej na podstawie analizy materiałów źródłowych.
Zarys średniowiecznej historiografii arabskiej.
Rachuba według lat hidżry.
Tradycyjnie uważa się, że rachubę lat według hidżry (dokładnie od 16 lipca 622), czyli emigracji Mahometa z Mekki do Medyny i zarazem początku państwowości muzułmańskiej, wprowadził kalif Umar ibn al-Chattab (634-644) Przyjęcie daty hidżry za początek ery muzułmańskiej wiąże się z podporządkowaniem dziejopisarstwa normom religii muzułmańskiej, czyli z procesem islamizacji kultury arabskiej. Autorzy arabscy reinterpretują dzieje przedmuzułmańskie w duchu islamu, np. każą prorokowi Ibrahimowi (odpowiednikowi starotestamentowego Abrahama) odbudowywać wraz z synem, Ismailem, Kaabę po potopie. Znalazło to wyraz, np. w tzw. „ilm al-awa’il” (nauce o początkach) Autor „Kitab al-awa’il” (księga o początkach) Ibn al-Asakir (zm. 1010) podaje, że Quss Ibn Sa’ida był pierwszym, kto uwierzył w Jednego Boga w Mekce przed nadejściem islamu oraz pierwszym, kto uwierzył w Zmartwychwstanie. Trzeba tu zaznaczyć, że podobne dzieła, traktujące o początkach, powstały w innych kręgach cywilizacyjnych, np. w Chinach.
Krytyce poddał historiografów arabskich Ibn Chaldun w „Al-Mukaddima”. Jego zdaniem historycy arabscy spisywali przekazy ustne bez weryfikacji, polegając jedynie na isnadach; często mieszali fikcję z prawdą, zapisywali legendy; oceniali postacie historyczne przez pryzmat czasów im współczesnych
Początki historiografii arabskiej.
Najwcześniejszą formą dziejopisarstwa u Arabów były hadisy – relikt etapu przekazywania wiedzy drogą ustną. Pewną wartość historyczną mają również opowiadania epickie, powstałe w okresie przed islamem na dworach i w środowisku beduinów, tzw. „ajjam al-arab”; przy czym „ajjam” w tym wypadku można tłumaczyć jako „bitwy”, „walki”, a nie „dni”. Np. u Al-Balazuriego w „Kitab futuh al-buldan” jest mowa o „jawm al-adżnadajn”, czy „jawm al-jarmuk” i na pewno chodzi tu o odpowiednio bitwy pod Adżnadajn i nad Jarmukiem (por. Al-Balazuri: Futuh al-buldan, Bajrut, b.d. pass.). Pokaźna część z nich została zebrana w “Ajjam al-Arab” przez filologa Abu Ubajdę (VIII w.). Niektóre z nich zachowały się w antologii Ibn Abd Rabbihi „Al-ikd al-farid” (Jedyny naszyjnik).
Cechy charakterystyczne historiografii arabskiej.
Arabskie piśmiennictwo historyczne jest bliskie literaturze adabowej, często pisanej językiem wyszukanym, a nawet prozą rymowaną (sadż), podobnie jak Koran czy makamy. Najstarsze zachowane do naszych czasów dzieła historyczne pojawiają się na przełomie panowanie dynastii Umajjadów i Abbasydów (ok. 750). Fakty mieszają się w nich z legendami. Po opisach genealogii oraz wojen między plemionami arabskimi zaczynają się próby spisywania historii powszechnej od stworzenia świata. Niemal wszystkie prace tego typu ograniczają się jednak w istocie do opisu świata arabskiego. Jedynie Al-Biruni (973-1048), Chorezmijczyk piszący poza arabsku, spróbował opisać to, co poza kręgiem świata arabskiego.
Arabskie źródła historyczne do okresu przedmuzułmańskiego.
Spuściznę po Arabach sprzed islamu przekazali:
1) Ubajd Ibn Szarijja (VII/VIII w.), Arab z Jemenu, autor „Kitab al-muluk wa-achbar al-madin” ('Księga królów i historia starożytności'); 
2) Wahb Ibn Munabbih (zm. 728 lub 732 w Sanie), Żyd jemeński, autor „At-Tidżan fi muluk Himjar” (‘Korony królów himjaryckich') i „Kitab al-amsal” (‘Księga przysłów’); wini się go za rozpowszechnienie niesłusznych wiadomości o Arabii Południowej przed islamem; 
3) Kab al-Ahbar (zm. 652 lub 654 w Himsie), Żyd jemeński, zislamizowany, doradca Muawijji, pierwszego kalifa z dynastii Umajjadów; 
4) Hiszam Ibn Muhammad Ibn As-Sai'b al-Kalbi (zm. 763); „Kitab al-fihrist” Ibn an-Nadima wymienia ok. 140 pozycji jego autorstwa, z czego zachowały się fragment „Dżamharat al-ansab” (‘Obfitość genealogii’) i „Kitab al-asnam” (‘księga bożków’).
"Sira", "maghazi" i "manakib".
Określenie „sira” zazwyczaj stosuje się do biografii proroka Mahometa. Terminem „maghazi” określa się podboje muzułmanów za czasów proroka Mahometa. Późniejsze podboje określano raczej mianem „futuh” (l. poj. „fath”). Muhammad Ibn Umar al-Wakidi (zm. 823), z Medyny, urzędnik za Haruna ar-Raszida w Iraku, napisał „Kitab al-maghazi”, której fragmenty ocalały przytoczone w późniejszych źródłach. Przypisywano mu również monografie historyczne o podbojach, np. „Futuh asz-Szam” (Podbój Syro-Palestyny). Najbardziej znanym i najcenniejszym opisem podbojów arabskich jest „Kitab futuh al-buldan” ('Księga podbojów krajów') Al-Balazuriego (zm. 892). Ibn Ishak (zm. 767), historyk z Medyny, jest autorem pierwszej znanej biografii proroka Mahometa („sira”), której fragmenty zachowały się przytoczone w późniejszej innej „Sirze”, autorstwa Ibn Hiszama (zm. 834). Życiorysy towarzyszy proroka i ich następców zwykle nosiły w tytule termin „manakib” (dokonania).
"Tabakat" - słowniki biograficzne tradentów.
Powstawać zaczęły biografie kolejnych pokoleń tradentów (przekazicieli hadisów), towarzyszy (ashab) Proroka, ich następców (tabi’un), następców ich następców (tabi’u at-tabi’in), cenne dla uczonych muzułmańskich dla badania autentyczności hadisów. Można tu wymienić: „Kitab an-nasab al-kabir” ('Wielka księga genealogii') Hiszama Ibn al-Kalbi (zm. 819) oraz „Tabakat as-sahaba” ('Pokolenia towarzyszy Proroka') Ibn Sada (zm. 845).
Dziedzictwo po Persach.
Arabscy autorzy wzorując się na historiografii perskiej oraz księgach starotestametowych zaczęli się interesować dziejami powszechnymi „od stworzenia świata”. Ibn al-Mukaffa (zm. 757) przełożył ze średnioperskiego „Chuzaj name” (per. Księga królów) na arabski pt. „Kitab sijar muluk” (‘Księga żywotów królów’). Stała się ona wzorem dla przyszłych historyków arabskich. Obok systemu isnadów powstałemu zapewne w okresie przekazywania wiedzy drogą ustną, pojawiła się datacja według lat panowania poszczególnych władców. Późniejsi, godni wymienienia historycy arabscy to Ibn Kutajba (zm. 889), autor „Kitab al-ma’arif” ('Księga wiedzy') oraz Ahmad Ibn Dawud ad-Dinawari (zm. 895) działający w Isfahanie i Dinawar, autora „Achbar at-tiwal” ('Długie opowieści'). Obaj są z pochodzenia Persami i piszą z punktu widzenia perskiego. Nieco późniejsza jest monumentalna historia powszechna Al-Jakubiego (zm. 891), doprowadzona do roku 872 i wykazująca wyraźne sympatie szyickie.
Główni historycy.
At-Tabari.
Za ojca historiografii arabskiej uważa się jednak tworzącego później At-Tabariego (838-923), autora „Tarich ar-rusul wa-al-muluk” (Dzieje proroków i królów). Autor zaczął od stworzenia świata i doprowadził swoje dzieło do roku 923. Jego historia doczekała się kontynuacji kilku autorów późniejszych i stanowiła dla nich źródło pierwszorzędne. At-Tabari stosuje system isnadów do dokumentowania swoich przekazów, czerpie pełnymi garściami z dzieł Ibn Ishaka, Ibn al-Kalbiego, Ibn Sada i Ibn al-Mukaffy.
Al-Masudi.
Kolejnym wybitnym historykiem arabskim jest Abu al-Hasan Ali al-Masudi (zm. 956), autor „Murudż az-zahab” (‘Złote łąki’), dzieła encyklopedycznego z zakresu historii i geografii. Autor zajmuje się oprócz Arabów również dziejami Hindusów, Persów, Rzymian i Żydów. Późniejsi historycy arabscy byli w zasadzie epigonami At-Tabariego i Al-Masudiego. Brakuje im zazwyczaj polotu i talentu literackiego. Ich dzieła są wprawdzie cenne pod względem faktograficznym, ale nie wytrzymują porównania ze swoimi poprzednikami ze względu na walory artystyczne.
Epigoni At-Tabariego.
Ibn al-Asir (1160-1234) kontynuuje dzieło At-Tabariego do roku 1231 i dokumentuje m.in. okres wypraw krzyżowych. Jego inne dzieło, „Usd al-ghaba” (Lwy z gęstwiny leśnej) jest obszernym leksykonem, zawierającym biografie 7500 towarzyszy Proroka. Dzieje powszechne od początku świata do roku 1256 spisał Ibn al-Dżawzi (1186-1257) w „Mirat az-zaman fi-tarich al-ajjam” ('Zwierciadło czasu w przebiegu dziejów').
Historycy w Andaluzji.
Do tej kategorii można zaliczyć następujących autorów: 
Monografie regionów i miast.
Można tu wymienić:
Biografie i autobiografie.
Należy wymienić tu autorów słynnych leksykonów biograficznych. Należą do nich:

</doc>
<doc id="1758160" url="https://pl.wikipedia.org/wiki?curid=1758160" title="Kante">
Kante

Kante – niemiecki zespół rockowy założony w 1995 roku w Hamburgu. Przedstawiciel tzw. Hamburger Schule.

</doc>
<doc id="1758162" url="https://pl.wikipedia.org/wiki?curid=1758162" title="Cezar dla najlepszej aktorki w roli drugoplanowej">
Cezar dla najlepszej aktorki w roli drugoplanowej

Cezar dla najlepszej aktorki w roli drugoplanowej przyznawany od 1976 roku, przez Francuską Akademię Sztuki i Techniki Filmowej.
1971-1980.
1976: Marie-France Pisier – "Kuzyn, kuzynka" jako Karine oraz Wspomnienia z Francji" jako Regina"
nominacje:
1977: Marie-France Pisier – "Barok" jako Nelly
nominacje:
1978: Marie Dubois – "Nieustające zagrożenie" jako Dominique Montlaur
nominacje:
1979: Stéphane Audran – "Violette Nozière" jako Germaine Nozière
nominacje:
1980: Nicole Garcia – Kobieciarz jako Marie-France
nominacje:
1981-1990.
1981: Nathalie Baye – "Ratuj się kto może (życie)" jako Denise Rimbaud
nominacje:
1982: Nathalie Baye – "Dziwna sprawa" jako Nina Coline
nominacje:
1983: Fanny Cottençon – "Gwiazda Północna" jako Sylvie Baron
nominacje:
1984: Suzanne Flon – "Mordercze lato" jako Nine
nominacje:
1985: Caroline Cellier – "Rok meduzy" jako Claude
nominacje:
1986: Bernadette Lafont – "Złośnica" jako Léone
nominacje:
1987: Emmanuelle Béart – "Manon u źródeł" jako Manon
nominacje:
1988: Dominique Lavanant – "Zmącone śledztwo" jako Catherine "Karen" Dariller
nominacje:
1989: Hélène Vincent – "Życie to długa, spokojna rzeka" jako Marielle Le Quesnoy
nominacje:
1990: Suzanne Flon – "Rusałka" jako Louise Muselier
nominacje:
1991-2000.
1991: Dominique Blanc – "Milou w maju" jako Claire
nominacje:
1992: Anne Brochet – "Wszystkie poranki świata" jako Madeleine
nominacje:
1993: Dominique Blanc – "Indochiny" jako Yvette
nominacje:
1994: Valérie Lemercier – "Goście, goście" jako Frénégonde de Pouille/Béatrice de Montmirail
nominacje:
1995: Virna Lisi – "Królowa Margot" jako Katarzyna Medycejska
nominacje:
1996: Annie Girardot – "Nędznicy" jako Pani Thenardier
nominacje:
1997: Catherine Frot – "W rodzinnym sosie" jako Yolande
nominacje:
1998: Agnès Jaoui – "Znamy tę piosenkę" jako Camille Lalande
nominacje:
1999: Dominique Blanc – "Ci, którzy mnie kochają, wsiądą do pociągu" jako Catherine
nominacje:
2000: Charlotte Gainsbourg – "Gwiazdkowy deser" jako Milla Robin
nominacje:
2001-2010.
2001: Anne Alvaro – "Gusta i guściki" jako Clara Devaux
nominacje:
2002: Annie Girardot – "Pianistka" jako Matka
nominacje:
2003: Karin Viard – "Letni zawrót głowy" jako Véronique
nominacje:
2004: Julie Depardieu – "Mała Lili" jako Jeanne-Marie
nominacje:
2005: Marion Cotillard – "Bardzo długie zaręczyny" jako Tina Lombardi
nominacje:
2006: Cécile de France – "Smak życia 2" jako Isabelle
nominacje:
2007: Valérie Lemercier – "Krzesła orkiestry" jako Catherine Versen
nominacje:
2008: Julie Depardieu – "Tajemnica" jako Louise
nominacje:
2009: Elsa Zylberstein – "Kocham cię od tak dawna" jako Léa
nominacje:
2010: Emmanuelle Devos − "Początek" jako Stéphane
nominacje:
2011-2020.
2011: Anne Alvaro − "Dźwięk kostek lodu" jako Louisa
nominacje:
2012: Carmen Maura − "Kobiety z 6. piętra" jako Concepción Ramírez
nominacje:
2013: Valérie Benguigui − "Imię" jako Elisabeth
2014: Adèle Haenel − "Suzanne" jako Marie
nominacje:
2015: Kristen Stewart − "Sils Maria" jako Valentine
nominacje:
2016: Sidse Babett Knudsen − "Subtelność" jako Ditte Lorensen-Coteret
nominacje:
2017: Déborah Lukumuena − "W pogoni za marzeniami" jako Maimouna
nominacje:
2018: Sara Giraudeau − "Cierpkie mleko" jako Pascale Chavanges
nominacje:

</doc>
<doc id="1758164" url="https://pl.wikipedia.org/wiki?curid=1758164" title="Pomnik Żołnierza Polskiego i Niemieckiego Antyfaszysty">
Pomnik Żołnierza Polskiego i Niemieckiego Antyfaszysty

Pomnik Żołnierza Polskiego i Niemieckiego Antyfaszysty (niem. "Denkmal des polnischen Soldaten und deutschen Antifaschisten") – pomnik w Berlinie, odsłonięty w 1972 roku, wówczas w Niemczech Wschodnich. Jest głównym niemieckim pomnikiem upamiętniającym polskich żołnierzy, którzy zginęli w II wojnie światowej, jak również ważnym pomnikiem członków niemieckiego antynazistowskiego ruchu oporu.
Znajduje się w Volkspark Friedrichshain w dzielnicy Friedrichshain w dawnym Berlinie Wschodnim. Pomysł jego powstania zrodził się w czasie polepszania stosunków pomiędzy Niemcami Wschodnimi a Polską jako pomnik współpracy pomiędzy Ludowym Wojskiem Polskim i niemieckimi komunistami w walce przeciwko nazizmowi. Wykuty jest z szarego, śląskiego granitu; zaprojektowali go polscy rzeźbiarze: Zofia Wolska i Tadeusz Łodziana, oraz niemieccy: Arnd Wittig i Günther Merkel.
Główną część stanowią równoległe, 15-metrowe, kamienne kolumny (które w rzeczywistości stanowią pojedynczą konstrukcję) połączone flagą z brązu. Pomnik znajduje się u podnóża wzgórza i jest podkreślony przez ścianę, na której znajduje się motto "Za naszą i waszą wolność" w języku polskim i niemieckim ("Für eure und unsere Freiheit"). W pobliżu umieszczono również płaskorzeźbę przedstawiająca żołnierzy Wojska Polskiego i Armii Czerwonej razem z bojownikiem niemieckiego ruchu oporu. Pod kolumnami znajduje się tablica pamiątkowa w języku polskim, niemieckim i rosyjskim, na niej składa się kwiaty podczas ceremonii.
Pomnik został ponownie odsłonięty w 1995 roku po zjednoczeniu Niemiec. Dołączono tablice pamiątkowe w języku polskim i niemieckim, aby włączyć pozostałych polskich żołnierzy i ofiary nazizmu, jak również wszystkie niemieckie ruchy opozycyjne z okresu II wojny światowej. Pomnik nie został zmieniony w żaden inny sposób i kolumny nadal podtrzymują Godło Polski z okresu do 1990 roku i Godło Niemieckiej Republiki Demokratycznej.
W związku z ilością wandalizmów i graffiti pojawiających się na pomniku, niemiecka firma zgodziła się finansować koszty konserwacji pomnika. Jednakże ciągle jest on miejscem uprawiania skateboardingu, co powoduje dalsze niszczenie.
11 listopada 2020 roku Pomnik został symbolicznie przemianowany na Pomnik Walczących o Naszą i Waszą Wolność w ramach obchodów Święta Niepodległości (Święto Niepodległej Polki) przez kolektyw Dziewuchy Berlin. Akcja jest początkiem debaty na temat polskich miejsc pamięci w Berlinie. 

</doc>
<doc id="1758165" url="https://pl.wikipedia.org/wiki?curid=1758165" title="Joanna Taczewska">
Joanna Taczewska

Joanna Taczewska (ur. 4 grudnia 1987 w Zabrzu) - polska brydżystka, World Master (WBF), European Master (EBL), Arcymistrz (PZBS), sędzia okręgowy, instruktor sportu.
Do 2011 roku występowała jako Joanna Krawczyk.
Wyniki Brydżowe.
Olimpiady.
Na olimpiadach w zawodach uzyskała następujące rezultaty:
Zawody Światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="1758167" url="https://pl.wikipedia.org/wiki?curid=1758167" title="Ilancueitl">
Ilancueitl



</doc>
<doc id="1758170" url="https://pl.wikipedia.org/wiki?curid=1758170" title="Reguła Cope’a">
Reguła Cope’a

Reguła Cope’a – występowanie podobnych trendów zmian ewolucyjnych postępujących równolegle w różnych taksonach organizmów.
Występowanie podobnego trendu zmian w zapisie kopalnym różnych linii ewolucyjnych zostało opisane w 1896 roku przez amerykańskiego paleontologa Edwarda Drinkera Cope’a, przy czym jego uwagę zwróciła tendencja do zwiększania rozmiarów wielu kladów mezozoicznych ssaków. Reguła stosowana jest obecnie w uogólnionym zakresie w stosunku do różnych zmian mających podobny charakter u różnych grup systematycznych organizmów. Mimo iż od jej przedstawienia minęło ponad sto lat, bywa wciąż kiepsko rozumiana. Niektóre z badań potwierdzały jej prawidłowość, a inne jej zaprzeczały.
Zwiększanie się rozmiarów.
Dobór kierunkowy zdaje się wpływać w szczególności na rozmiar organizmów, podczas gdy jego oddziaływanie na inne cechy morfologiczne pozostaje znacząco mniejsze. Uważa się, że zwiększenie rozmiarów zapewnia organizmowi wiele korzyści, lecz również powoduje nowe problemy. Aby spełnić regułę Cope’a korzyści muszą przeważać nad problemami. Duże rozmiary zapewniają m.in. lepszą ochronę przed drapieżnikami, zwiększają szanse na skuteczne polowanie, kopulację, zwiększają również długość życia, a także – wraz ze wzrostem mózgu – inteligencji. Zapewniają lepsze szanse na przetrwanie wahań klimatycznych oraz w rywalizacji wewnątrz- i międzygatunkowej. Bardzo duże rozmiary, jak np. u zauropodów i tuńczyków, mogą zapewniać stosunkowo stałą temperaturę ciała. Rozwój dużych organizmów – zarówno pre-, jak i postnatalny – zajmuje jednak więcej czasu, duże organizmy wymagają więcej wody, pożywienia itd. Również zagrożenie wyginięciem jest wyższe u większych organizmów.
Cope spostrzegł, iż pierwsi przedstawiciele wielu kladów mezozoicznych ssaków osiągali niewielkie rozmiary, zaś w trakcie ewolucji kladu masa jego przedstawicieli wzrastała. W niektórych przypadkach zwiększanie rozmiarów zdaje się reprezentować trend bardziej pasywny niż aktywny – wzrastają rozmiary maksymalne, lecz minimalne nie. Często jest to wynikiem czynników losowych, a nie ewolucji kierunkowej. Przez niektórych badaczy jest to uważane za przykład „reguły Cope’a "sensu lato"”. W wielu przypadkach zwiększenie rozmiarów może reprezentować formę przejściową w drodze do optymalnego rozmiaru i nie przesądza o zachowaniu przez przedstawicieli grupy zawsze dużych rozmiarów. Wśród kredowych mięczaków zwiększanie rozmiarów nie jest częstsze niż utrzymanie dotychczasowych, lub ich zmniejszenie, jednak reguła Cope’a została potwierdzona u grup takich, jak ssaki i dinozaury.
Redukcja liczby płytek szkieletu pąkli.
Innym niż zwiększanie rozmiarów przykładem zmian odpowiadających regule Cope'a jest udokumentowane w zapisie kopalnym zmniejszanie się liczby płytek szkieletu u pąkli. Najstarsze pąkle, które pojawiły się w kredzie, miały 8 płytek w stożkowatym szkielecie. W różnych liniach ewolucyjnych postępowała redukcja ich liczby poprzez pośrednie stadia np. z 6 płytkami, aż po takie, w których występowała tylko jedna płytka. Ten trend zmian występujący niezależnie u różnych grup tych organizmów tłumaczony jest presją drapieżnych ślimaków – mniejsza liczba płytek oznacza mniejszą liczbę szczelin ułatwiających atak drapieżnika.

</doc>
<doc id="1758171" url="https://pl.wikipedia.org/wiki?curid=1758171" title="Prawo Cope'a">
Prawo Cope'a



</doc>
<doc id="1758172" url="https://pl.wikipedia.org/wiki?curid=1758172" title="Ricochet (muzyka)">
Ricochet (muzyka)

Ricochét – technika artykulacyjna podczas gry na instrumentach smyczkowych polegająca na smyczkowaniu przez rzucenie smyczka na strunę (lub struny) tak aby odbił się kilkukrotnie (najczęściej od 2 do 6 razy) w formie staccato.
Jest to także oznaczenie wykonawcze, umieszczane w notacji muzycznej, nakazujące grę w ten właśnie sposób.

</doc>
<doc id="1758178" url="https://pl.wikipedia.org/wiki?curid=1758178" title="Othniel Marsh">
Othniel Marsh



</doc>
<doc id="1758181" url="https://pl.wikipedia.org/wiki?curid=1758181" title="4C60.07">
4C60.07



</doc>
<doc id="1758183" url="https://pl.wikipedia.org/wiki?curid=1758183" title="Horodowyczi">
Horodowyczi



</doc>
<doc id="1758186" url="https://pl.wikipedia.org/wiki?curid=1758186" title="Słochyni">
Słochyni



</doc>
<doc id="1758187" url="https://pl.wikipedia.org/wiki?curid=1758187" title="Suszycia">
Suszycia



</doc>
<doc id="1758188" url="https://pl.wikipedia.org/wiki?curid=1758188" title="Hubyczi">
Hubyczi



</doc>
<doc id="1758190" url="https://pl.wikipedia.org/wiki?curid=1758190" title="Kropywnyk">
Kropywnyk



</doc>
<doc id="1758191" url="https://pl.wikipedia.org/wiki?curid=1758191" title="Michowa Polana">
Michowa Polana



</doc>
<doc id="1758192" url="https://pl.wikipedia.org/wiki?curid=1758192" title="Piatnycia">
Piatnycia



</doc>
<doc id="1758193" url="https://pl.wikipedia.org/wiki?curid=1758193" title="Ternawa">
Ternawa



</doc>
<doc id="1758194" url="https://pl.wikipedia.org/wiki?curid=1758194" title="Wełyke">
Wełyke



</doc>
<doc id="1758195" url="https://pl.wikipedia.org/wiki?curid=1758195" title="Pamiat´ Azowa">
Pamiat´ Azowa

Pamiat´ Azowa (ros. Память Азова) – krążownik I rangi rosyjskiej Floty Bałtyckiej (od lutego 1909 do marca 1919 nosił nazwę "Azow”).
Wszedł do służby w 1890. Nazwę przejął po rosyjskim flagowym okręcie żaglowym „Azow”, w cześć jego bohaterskich walk w bitwie morskiej pod Navarino w 1827.
W czasie rewolucji 1905–1906 marynarze przejęli dowództwo na okręcie 20 lipca 1906 i pod czerwoną flagą weszli do Rewla (obecnie Tallinn). Tam powstanie na okręcie zostało zdławione. 18 marynarzy skazano na śmierć, 12 skazano na katorgę, 28 sądzono i skazano na kary więzienia i kary dyscyplinarne.
W latach 1907–1917 okręt szkolny i baza pływająca okrętów podwodnych. Po rewolucji lutowej 1917 przyjął z powrotem nazwę „Pamiat´ Azowa”.
Zatopiony przez angielski kuter torpedowy na redzie portu w Kronsztadu w sierpniu 1919.

</doc>
<doc id="1758196" url="https://pl.wikipedia.org/wiki?curid=1758196" title="Bołoziw">
Bołoziw



</doc>
<doc id="1758197" url="https://pl.wikipedia.org/wiki?curid=1758197" title="Bonewyczi">
Bonewyczi



</doc>
<doc id="1758206" url="https://pl.wikipedia.org/wiki?curid=1758206" title="Libuchowa">
Libuchowa

Libuchowa (ukr. Лібухова; po II wojnie światowej do 2016 r.: ukr. Максимівка, "Maksymówka") – wieś w rejonie starosamborskim obwodu lwowskiego Ukrainy. Wieś liczy około 306 mieszkańców. Podlega terłowskiej silskiej radzie. Pierwsza wzmianka o wsi pochodzi z 1415.
W 1921 r. liczyła około 410 mieszkańców. Przed II wojną światową należały do powiatu starosamborskiego.

</doc>
<doc id="1758210" url="https://pl.wikipedia.org/wiki?curid=1758210" title="Smereczka">
Smereczka

Smereczka (ukr. Смеречка) – wieś w rejonie starosamborskim obwodu lwowskiego Ukrainy. Wieś liczy około 328 mieszkańców. Leży nad rzeką Rypianka. Podlega rypiańskiej silskiej radzie.
Wieś należała do ekonomii samborskiej.
W 1921 r. liczyła około 506 mieszkańców. Przed wojną w gminie Rozłucz w powiecie turczańskim.

</doc>
<doc id="1758212" url="https://pl.wikipedia.org/wiki?curid=1758212" title="Jeżyna pachnąca">
Jeżyna pachnąca

Jeżyna pachnąca ("Rubus odoratus" L.) – gatunek krzewu z rodziny różowatych występujący we wschodniej części Ameryki Północnej. Gdzie indziej w uprawie, także w Polsce.
Zastosowanie.
Jest sadzona jako krzew ozdobny. Całkowicie mrozoodporna, może być uprawiana w strefach 2-8. Preferuje przepuszczalne i średnio żyzne gleby oraz słoneczne stanowiska. Rozmnaża się przez podział korzeni, nasiona, sadzonki lub odrosty.

</doc>
<doc id="1758213" url="https://pl.wikipedia.org/wiki?curid=1758213" title="Rubus odoratus">
Rubus odoratus



</doc>
<doc id="1758214" url="https://pl.wikipedia.org/wiki?curid=1758214" title="Paprocki &amp; Brzozowski">
Paprocki &amp; Brzozowski

Marcin Paprocki (ur. 1977) i Mariusz Brzozowski (ur. 1977) – polscy projektanci mody, od 2000 tworzący markę Paprocki&amp;Brzozowski.
Historia.
Marcin Paprocki i Mariusz Brzozowski są absolwentami Wydziału Tkaniny i Ubioru Akademii Sztuk Pięknych im. W. Strzemińskiego w Łodzi. Po kolekcji dyplomowej w 2002 roku zadebiutowali pierwszą autorską kolekcją w Warszawie w 2003 roku, dzięki której zostali uznani "Projektantami Roku 2004" przez miesięcznik „Elle”.
Projektanci mają też na swoim koncie m.in. nagrodę Stowarzyszenia Promowania Młodych Europejskich Talentów PROMETA, tytuł "Osobowość w Modzie i w Sztuce" zdobyty podczas piątej edycji gali „Moda i Sztuka” we Wrocławiu. W 2008 roku duet otrzymał Honorową Złotą Nitkę przyznaną przez Międzynarodowe Targi Łódzkie oraz ponowny tytuł Projektantów Roku 2008 przyznany przez czytelniczki magazynu „Elle”. Również w 2008 roku projektanci podjęli współpracę z polską marką odzieżową Reserved, dla której zaprojektowali kolekcję wiosna/lato 2008. Następnie stworzyli kolekcję jesień/zima 2008 dla marki Ochnik. W 2012 roku stworzyli kostiumy do spektaklu tanecznego "Windows" Izadory Weiss z muzyką Leszka Możdżera w Operze Bałtyckiej.
Od 2010 roku projektanci tworzą również linię basic – „Plants by Paprocki &amp; Brzozowski”, dostępną w butiku online oraz w kilkunastu butikach partnerskich w Polsce. Obaj są jurorami konkursów poświęconych modzie, m.in. OFF Fashion w Kielcach, Mazda Design oraz Hush Selected. Prowadzą warsztaty na Akademii Sztuk Pięknych w Łodzi, oraz w Międzynarodowej Szkole Kostiumografii i Projektowania Ubioru w Warszawie.
8 września 2015 roku duet zaprezentował swoją kolekcję wiosna/lato 2016 w nowojorskim New Museum w Soho, podczas imprezy Polish-American Fashion Foundation.
Kreacje duetu noszą osobowości medialne w Polsce, m.in.: Kinga Rusin, Joanna Krupa, Joanna Koroniewska, Natalia Kukulska, Reni Jusis, Edyta Zając, Maja Ostaszewska, Katarzyna Figura, Kora, Monika Olejnik, Edyta Herbuś, Paulina Krupińska oraz Maja Sablewska. 

</doc>
<doc id="1758215" url="https://pl.wikipedia.org/wiki?curid=1758215" title="Jęczmień dwurzędowy">
Jęczmień dwurzędowy

Jęczmień dwurzędowy ("Hordeum distichon" L.) – gatunek rośliny z rodziny wiechlinowatych. Pospolicie uprawiany w Europie, Azji, w Afryce Północnej, w północnej części USA, w Argentynie. W Polsce gatunek częsty w uprawie. 
Morfologia.
Roślina jednoroczna dorastająca do wysokości 1 metra. Kłos dwurzędowy, o długości 7–15 cm. Kłoski boczne są męskie, lub bezpłciowe i zazwyczaj zmarniałe i bezostne, płodny jest tylko kłosek środkowy. Jego ość ma długość do 15 cm. Osadka kłosa nie kruszy się, podczas dojrzewania odpadają z niej kłoski. Plewy o tej samej długości co plewki dolne, lub nieco krótsze. W Polsce kwitnie w czerwcu i lipcu.
Udział w kulturze.
W "Biblii" słowo jęczmień wymienione jest ponad 30 razy, a razem z pszenicą 13 razy. Był wówczas ważnym źródłem pokarmu. Z "Apokalipsy św. Jana" (6,6) znamy nawet jego cenę: „"kwarta pszenicy za denara i trzy kwarty jęczmienia za denara"”. W Izraelu rolnicy mieli obowiązek przynoszenia dojrzałego snopa jęczmienia w drugim dniu po święcie Paschy. W tych rejonach, gdzie jęczmień dojrzewa później, wymagało to od rolnika specjalnych wysiłków: musiał pod uprawę jęczmienia wybrać pole żyzne i dobrze nasłonecznione, zaś tam, gdzie dojrzewa wcześniej musiał chronić go przed osypywaniem się ziarna. Zbiór jęczmienia był tak ważny, że dokonywano go nawet w szabat, mimo że w dniu tym obowiązywał zakaz wykonywania jakiejkolwiek pracy. Zbioru dokonywano przed nocą i rankiem niesiono do świątyni. Przed ofiarowaniem jęczmienia nie wolno było spożywać ziarna pochodzącego z tegorocznych zbiorów.

</doc>
<doc id="1758216" url="https://pl.wikipedia.org/wiki?curid=1758216" title="Hordeum distichon">
Hordeum distichon



</doc>
<doc id="1758219" url="https://pl.wikipedia.org/wiki?curid=1758219" title="Stadion MOSIR Bochnia">
Stadion MOSIR Bochnia

Stadion miejski w Bochni – odbywają się na nim mecze piłkarskie IV ligi polskiej, oraz Małopolskiej ligi juniorów młodszych i starszych, w których jako gospodarz występuje Bocheński Klub Sportowy. Do 1996 roku właścicielem stadionu był Bocheński Klub Sportowy, jednak po utworzeniu Miejskiego Ośrodka Sportu i Rekreacji w Bochni został przekazany miastu. Miasto zobowiązało się wspierać finansowo Bocheński Klub Sportowy i bezpłatnie udostępniać mu obiekt.

</doc>
<doc id="1758220" url="https://pl.wikipedia.org/wiki?curid=1758220" title="Universiteit Utrecht">
Universiteit Utrecht



</doc>
<doc id="1758221" url="https://pl.wikipedia.org/wiki?curid=1758221" title="Universiteit Maastricht">
Universiteit Maastricht



</doc>
<doc id="1758222" url="https://pl.wikipedia.org/wiki?curid=1758222" title="Vrije Universiteit">
Vrije Universiteit



</doc>
<doc id="1758225" url="https://pl.wikipedia.org/wiki?curid=1758225" title="Douglas Costa">
Douglas Costa

Douglas Costa de Souza (ur. 14 września 1990 w Sapucaia do Sul) – brazylijski piłkarz występujący na pozycji pomocnika w amerykańskim klubie Los Angeles Galaxy. W latach 2014–2018 reprezentant Brazylii. Srebrny medalista Mistrzostw Świata U-20 2009. Uczestnik Mistrzostw Świata 2018 i Copa América 2015.
Kariera klubowa.
Douglas Costa jest wychowankiem EC Novo Hamburgo, a potem Grêmio Porto Alegre, w którym rozpoczął piłkarską karierę w 2008. 7 stycznia 2010 podpisał kontrakt z ukraińskim klubem Szachtarem Donieck. 1 lipca 2015 podpisał 5-letni kontrakt z Bayernem Monachium. Kwota transferu wyniosła 30 mln euro.
12 lipca 2017 został wypożyczony, na dwa lata z opcją wykupu, do Juventusu. 7 czerwca 2018 został oficjalnie zawodnikiem Juventusu, podpisując kontrakt z klubem do 2022. Kwota transferu wyniosła 40 mln euro.
5 października 2020 został wypożyczony, do swojego byłego klubu Bayernu Monachium. W maju 2021 roku po jedenastu latach występów w Europie Douglas Costa został wypożyczony do brazylijskiego klubu Grêmio, w którym rozpoczął seniorską karierę. Po nieudanych występach w Grêmio wypożyczenie zostało skrócone. 10 lutego 2022 został wypożyczony do amerykańskiego klubu LA Galaxy. Po zakończeniu wypożyczenia Douglas Costa podpisał kontrakt z LA Galaxy do 30 czerwca 2023.
Kariera reprezentacyjna.
Douglas Costa występował w swojej karierze w reprezentacji Brazylii do lat 20. 12 listopada 2014 zadebiutował w seniorskiej reprezentacji Brazylii w wygranym 4:0 towarzyskim meczu przeciwko Turcji.

</doc>
<doc id="1758226" url="https://pl.wikipedia.org/wiki?curid=1758226" title="Jęczmień zwyczajny">
Jęczmień zwyczajny

Jęczmień zwyczajny ("Hordeum vulgare" L.) – gatunek rośliny z rodziny wiechlinowatych. Rozpowszechniona w uprawie roślina zbożowa.
Rozmieszczenie geograficzne.
Rośnie dziko w Afryce Północnej (Egipt, Libia), w Azji Zachodniej (Afganistan, Cypr, półwysep Synaj, Iran, Irak, Izrael, Jordania, Liban, Syria, Turcja), na Kaukazie (Armenia, Azerbejdżan), Azji Środkowej (Kirgistan, Tadżykistan, Turkiestan, Uzbekistan), w Indiach, Pakistanie, Chinach, na Tajwanie. W Europie dziko rośnie tylko na wyspie Kreta. Jako gatunek introdukowany pojawia się w Etiopii, Korei, Australii i Nowej Zelandii. Jest uprawiany w wielu krajach świata.
Morfologia.
Roślina jednoroczna dorastająca do wysokości 1 metra. Kłoski boczne, w odróżnieniu od jęczmienia dwurzędowego są płodne, stąd też kłos jest wielorzędowy. Może być 4-rzędowy, gdy środkowe kłoski są silniej przylegające do osi, lub 6-rzędowy, gdy wszystkie kłoski są jednakowo odstające. Osadka kłosa nie kruszy się, podczas dojrzewania odpadają z niej kłoski. Plewy o tej samej długości co plewki dolne, lub nieco krótsze. W Polsce kwitnie w czerwcu i lipcu.
Genetyka.
17 października 2012 r. tygodnik Nature poinformował, że brytyjscy naukowcy rozszyfrowali genom jęczmienia. Jęczmień jest diploidem o dużym haploidalnym genomie liczącym 5,1 Gpz. Liczbę genów oszacowano na 79379.
Uprawa.
W Polsce uprawiany jest zarówno jęczmień jary i ozimy. Jęczmień jary to roślina ciepłolubna, która powinna być siana, kiedy gleba jest już nieco ogrzana, a temperatura powietrza waha się w okolicach 7-10 stopni Celsjusza. Okres ten przypada zazwyczaj w drugiej połowie marca. Jęczmień ozimy jest natomiast rośliną niezwykle wrażliwą na termin siewu, który przypada pomiędzy 10-25 września. Jęczmień ozimy wrażliwy jest też na niską kulturę gleby, zakwaszenie oraz niedobory magnezu. Ze względu na szybkie dojrzewanie w porównaniu do innych zbóż, omijają go wiosenne susze – wykorzystuje zapasy wody zgromadzone po zimie.
Udział w kulturze.
W "Biblii" słowo jęczmień wymienione jest ponad 30 razy, a razem z pszenicą 13 razy. Był wówczas ważnym źródłem pokarmu. W "Apokalipsie św. Jana" (6,6) wymieniony został jako jeden z plonów, których ceny wzrosną, gdy otwarta zostanie trzecia pieczęć i pojawi się jeździec na czarnym koniu (Głód): „"kwarta pszenicy za denara i trzy kwarty jęczmienia za denara"”. W Izraelu rolnicy mieli obowiązek przynoszenia dojrzałego snopa jęczmienia w drugim dniu po święcie Paschy. Wymagało to od rolnika specjalnych wysiłków. W tych rejonach, gdzie jęczmień dojrzewa później, musiał pod uprawę jęczmienia wybrać pole żyzne i dobrze nasłonecznione, zaś tam, gdzie dojrzewa wcześniej musiał chronić go przed osypywaniem się ziarna. Zbiór jęczmienia był tak ważny, że dokonywano go nawet w szabat, mimo że w dniu tym obowiązywał zakaz wykonywania jakiejkolwiek pracy. Zbioru dokonywano przed nocą i rankiem niesiono do świątyni. Przed ofiarowaniem jęczmienia nie wolno było spożywać ziarna pochodzącego z tegorocznych zbiorów.

</doc>
<doc id="1758227" url="https://pl.wikipedia.org/wiki?curid=1758227" title="Hordeum vulgare">
Hordeum vulgare



</doc>
<doc id="1758230" url="https://pl.wikipedia.org/wiki?curid=1758230" title="MSV Arena">
MSV Arena



</doc>
<doc id="1758231" url="https://pl.wikipedia.org/wiki?curid=1758231" title="Vasalemma">
Vasalemma

Vasalemma – miasteczko w Estonii, w prowincji Harju, ok. 38 km na południowy zachód od Tallinna. Ośrodek administracyjny gminy Vasalemma. Znajduje się tutaj stacja kolejowa.
W miasteczku zlokalizowany jest dwór z 1825 r.

</doc>
<doc id="1758233" url="https://pl.wikipedia.org/wiki?curid=1758233" title="Gasteria brodawkowata">
Gasteria brodawkowata

Gasteria brodawkowata, jęzorka brodawkowata, aloesik brodawkowaty ("Gasteria carinata" var. "verrucosa") – odmiana gatunku "G. carinata" z rodziny złotogłowowatych ("Asphodelaceae"). Pochodzi z Południowej Afryki. Roślina ozdobna.
Roślina o krótkiej i przyziemnej łodydze. Liście dość grube, soczyste i wydłużone w kolorze ciemnozielonym. Zakończone są ostrym szpicem. Liść pokryty jest białymi brodawkami ułożonymi dwustronnie. Łodyga kwiatowa wyrasta do 60 cm wysokości z gronem zwisających czerwonych kwiatów.

</doc>
<doc id="1758234" url="https://pl.wikipedia.org/wiki?curid=1758234" title="Aloesik brodawkowaty">
Aloesik brodawkowaty



</doc>
<doc id="1758236" url="https://pl.wikipedia.org/wiki?curid=1758236" title="Gasteria verrucosa">
Gasteria verrucosa



</doc>
<doc id="1758241" url="https://pl.wikipedia.org/wiki?curid=1758241" title="Nawodnik rzeczny">
Nawodnik rzeczny

Nawodnik rzeczny ("Ephydatia fluviatilis") – gatunek gąbek słodkowodnych.
Występowanie.
Nawodnik rzeczny występuje w postaci kolonii najczęściej płaskich przylegających do podłoża. Często obrasta pędy roślin oraz konary i korzenie zanurzone w wodzie. Szeroko rozpowszechniony w zbiornikach wodnych oraz wolno płynących rzekach Europy, Azji, Afryki i Ameryki Północnej. Kolonie tej gąbki mogą osiągają wysokość do 60 cm.
Opis.
Szkielet nawodnika rzecznego stanowią gładkie igły krzemionkowe, które są spojone włóknami sponginowymi. Rozród trwa od marca do czerwca. Nawodnik rzeczny tworzy formę przetrwalnikową będącą formą rozrodu bezpłciowego zdolną do przetrwania całego okresu zimowego w zamarzniętym zbiorniku wodnym.

</doc>
<doc id="1758243" url="https://pl.wikipedia.org/wiki?curid=1758243" title="Ämari">
Ämari

Ämari – miasteczko w Estonii, w prowincji Harju, w gminie Vasalemma.
W pobliżu miejscowości znajduje się Port lotniczy Ämari.

</doc>
<doc id="1758245" url="https://pl.wikipedia.org/wiki?curid=1758245" title="Rummu">
Rummu



</doc>
<doc id="1758253" url="https://pl.wikipedia.org/wiki?curid=1758253" title="Rummu (Vasalemma)">
Rummu (Vasalemma)

Rummu – miasteczko w Estonii, w prowincji Harju, w gminie Vasalemma.

</doc>
<doc id="1758255" url="https://pl.wikipedia.org/wiki?curid=1758255" title="Lil Scrappy">
Lil Scrappy

Lil Scrappy, właściwie Darryl Kevin Richards II (ur. 19 stycznia 1984 w Atlancie) – amerykański raper.
Talent Darryla odkrył wykonawca i producent stylu crunkowego Lil Jon. Razem z innymi wykonawcami znanymi jako formacja Trillville, Lil Scrappy wydał pierwsze produkcje pod opieką Lil Jona i szyldem jego wytwórni BME Records.
Lil Scrappy zbudował sobie mocną reputację na południu i podążył krokiem innych wykonawców z południowego wschodu USA wydając mixtape'y.
W 2003 roku wydał kawałek "Head Bussa," którego użyto jako czołówki w dziele z 2004 roku Atlanta Braves.
W międzyczasie Lil Jon zawarł umowę pomiędzy jego BME a Warner Bros dot. kolejnych wydawnictw Lil Scrappy'ego.
Od tamtej pory Scrappy znany również jako Scrappy Loko wydaje w BME pod szyldem Warner Bross.

</doc>
<doc id="1758256" url="https://pl.wikipedia.org/wiki?curid=1758256" title="Aleksander z Tralles">
Aleksander z Tralles

Aleksander z Tralles (Alexander Trallianus, ok. 525 – ok. 605) – lekarz bizantyjski
Pochodził z Tralles. Przypuszczalnie wykształcony w Aleksandrii. Jego najważniejszym dziełem jest "Dwanaście ksiąg na temat medycyny" poświęconych leczeniu chorób wewnętrznych. Odróżnił migrenę od innych rodzajów bólu głowy (od cephalaea i cephalalgia).

</doc>
<doc id="1758259" url="https://pl.wikipedia.org/wiki?curid=1758259" title="Veskiküla">
Veskiküla

Veskiküla – wieś w Estonii, w prowincji Harju, w gminie Vasalemma.

</doc>
<doc id="1758262" url="https://pl.wikipedia.org/wiki?curid=1758262" title="Wyzwalacz zanikowy">
Wyzwalacz zanikowy



</doc>
<doc id="1758264" url="https://pl.wikipedia.org/wiki?curid=1758264" title="Lemmaru">
Lemmaru

Lemmaru – wieś w Estonii, w prowincji Harju, w gminie Vasalemma.

</doc>
<doc id="1758267" url="https://pl.wikipedia.org/wiki?curid=1758267" title="Parafia Najświętszej Maryi Panny Matki Kościoła w Kostrzynie nad Odrą">
Parafia Najświętszej Maryi Panny Matki Kościoła w Kostrzynie nad Odrą

Parafia pw. Najświętszej Maryi Panny Matki Kościoła w Kostrzynie nad Odrą – jedna z dwóch rzymskokatolickich parafii w mieście Kostrzyn nad Odrą, należąca do dekanatu Kostrzyn diecezji zielonogórsko-gorzowskiej, metropolii szczecińsko-kamieńskiej w Polsce, erygowana 16 czerwca 1946 roku. Mieści się przy ulicy Kardynała Stefana Wyszyńskiego.

</doc>
<doc id="1758269" url="https://pl.wikipedia.org/wiki?curid=1758269" title="Mistrzostwa Świata w Lekkoatletyce 2009 – rzut dyskiem mężczyzn">
Mistrzostwa Świata w Lekkoatletyce 2009 – rzut dyskiem mężczyzn

Rzut dyskiem mężczyzn – jedna z konkurencji rozegranych podczas XII mistrzostw świata w lekkoatletyce.
Eliminacje odbyły się 18 sierpnia 2009, finał zaś rozegrano 19 sierpnia 2009.
Wyniki.
Eliminacje.
Do zawodów przystąpiło 30 dyskoboli. Sportowcy w rundzie eliminacyjnej zostali podzieleni na 2 grupy. Aby dostać się do finału, w którym startowało 12 zawodników, należało rzucić co najmniej 64,50 m (Q). W przypadku gdyby rezultat ten osiągnęła mniejsza liczba dyskoboli lub gdyby żaden ze startujących nie uzyskał minimum, kryterium awansu były najlepsze wyniki uzyskane przez startujących (q). Sportowców podzielono na dwie grupy kwalifikacyjne: A i B.

</doc>
<doc id="1758272" url="https://pl.wikipedia.org/wiki?curid=1758272" title="Mistrzostwa Azji w Lekkoatletyce 1975">
Mistrzostwa Azji w Lekkoatletyce 1975

2. Mistrzostwa Azji w lekkoatletyce – zawody lekkoatletyczne, które odbyły się w stolicy Korei Południowej - Seulu w dniach od 9 do 14 czerwca 1975 roku na stadionie Dongdaemun Stadium.

</doc>
<doc id="1758273" url="https://pl.wikipedia.org/wiki?curid=1758273" title="Parafia Matki Bożej Rokitniańskiej w Kostrzynie nad Odrą">
Parafia Matki Bożej Rokitniańskiej w Kostrzynie nad Odrą

Parafia Matki Bożej Rokitniańskiej – jedna z dwóch rzymskokatolickich parafii w mieście Kostrzyn nad Odrą, należąca do dekanatu Kostrzyn diecezji zielonogórsko-gorzowskiej, metropolii szczecińsko-kamieńskiej. Parafia została erygowana 1 września 1991 roku. Mieści się przy ulicy Jana Pawła II.

</doc>
<doc id="1758276" url="https://pl.wikipedia.org/wiki?curid=1758276" title="Abu al-Hasan Ali al-Masudi">
Abu al-Hasan Ali al-Masudi



</doc>
<doc id="1758281" url="https://pl.wikipedia.org/wiki?curid=1758281" title="Wielkie Księstwo Siedmiogrodu">
Wielkie Księstwo Siedmiogrodu



</doc>
<doc id="1758283" url="https://pl.wikipedia.org/wiki?curid=1758283" title="Wang Anshi">
Wang Anshi

Wang Anshi (ur. 18 grudnia 1021, zm. 21 maja 1086) – chiński urzędnik i reformator z czasów dynastii Song. Był także pisarzem, filozofem i teoretykiem literatury.
W 1069 roku został powołany na doradcę cesarza Shenzonga, a w latach 1070–1074 i 1075–1076 pełnił funkcję pierwszego ministra. Podczas sprawowania urzędu Wang wystąpił z projektem radykalnych reform społeczno-gospodarczych. Postulował ograniczenie wielkiej prywatnej własności gruntów i wprowadzenie kredytów dla chłopów. Był zwolennikiem kontroli wymiaru podatków, cen i handlu; w każdej wsi miała obowiązywać wspólna odpowiedzialność finansowa. Z inicjatywy Wanga wdrożono system baojia. Propozycje Wang Anshi spotkały się ze zdecydowanym oporem konserwatywnej, konfucjańskiej elity społeczeństwa, m.in. Sima Guanga, Su Dongpo i Ouyang Xiu. Wang został zdymisjonowany, a reformy ostatecznie zarzucono po śmierci cesarza Shenzonga w 1085 roku.
Do zaproponowanych przez Wang Anshi reform powrócono w 1094 roku, wprowadzając je jednak tylko połowicznie, zaniedbując przede wszystkim ich wymiar społeczny.

</doc>
<doc id="1758285" url="https://pl.wikipedia.org/wiki?curid=1758285" title="Wyższe Seminarium Duchowne oo. Bernardynów w Kalwarii Zebrzydowskiej">
Wyższe Seminarium Duchowne oo. Bernardynów w Kalwarii Zebrzydowskiej

Wyższe Seminarium Duchowne oo. Bernardynów (OFM) w Kalwarii Zebrzydowskiej pw. bł. Jana Dunsa Szkota przy klasztorze św. Franciszka z Asyżu w Kalwarii Zebrzydowskiej. Jako placówka naukowa afiliowana jest do Wydziału Teologicznego Uniwersytetu Papieskiego Jana Pawła II w Krakowie.
Budynek seminarium znajduje się blisko sanktuarium pasyjno-maryjnego w Kalwarii Zebrzydowskiej. Uczy się i mieszka tu 18 alumnów. W budynku znajduje się: kaplica seminaryjna, sala widowiskowa, sale wykładowe oraz mieszkania dla studentów. Od 2017 r. w klasztorze seminaryjnym mieści się również Kuria Prowincjalna oo. Bernardynów.
W latach 1945-50 przygotowywał się tu do kapłaństwa kard. Marian Jaworski, natomiast w latach 1987-93 studia w kalwaryjskim seminarium odbywał bp Damian Muskus.

</doc>
<doc id="1758289" url="https://pl.wikipedia.org/wiki?curid=1758289" title="Andreas Ulmer">
Andreas Ulmer

Andreas Ulmer (ur. 30 października 1985 w Linzu) – piłkarz austriacki grający na pozycji lewego obrońcy.
Kariera klubowa.
Karierę piłkarską Ulmer rozpoczął w amatorskim klubie SK Lenze Asten. Następnie trenował w juniorach LASK Linz, a potem został piłkarzem Austrii Wiedeń. W austriackiej Bundeslidze zadebiutował 28 maja 2005 w wygranym 5:1 domowym meczu z Admirą Wacker Mödling. W latach 2004–2008 Ulmer występował głównie w rezerwach Austrii i nie przebił się do składu pierwszej drużyny. W pierwszym zespole Austrii rozegrał trzy spotkania ligowe. W 2007 roku zdobył z Austrią Puchar Austrii.
Latem 2008 roku Ulmer przeszedł z Austrii do SV Ried, w którym wywalczył miejsce w podstawowym składzie. Swoje pierwsze spotkanie w barwach Ried rozegrał 9 lipca 2008 w meczu z Rheindorf Altach (3:0). W Ried spędził rundę jesienną sezonu 2008/2009.
Na początku 2009 roku Ulmer odszedł do Red Bull Salzburg. W klubie tym zadebiutował 22 lutego 2009 w spotkaniu z Rapidem Wiedeń (2:1). W rundzie wiosennej sezonu 2008/2009 był podstawowym zawodnikiem Red Bulla i wywalczył z nim swoje pierwsze w karierze mistrzostwo Austrii.
Kariera reprezentacyjna.
W reprezentacji Austrii Ulmer zadebiutował 11 lutego 2009 roku w przegranym 0:2 towarzyskim spotkaniu ze Szwecją.

</doc>
<doc id="1758293" url="https://pl.wikipedia.org/wiki?curid=1758293" title="Aleksiej Zagorny">
Aleksiej Zagorny

Aleksiej Siergiejewicz Zagorny (ros. Алексей Сергеевич Загорный; ur. 31 maja 1978 w Jarosławiu) – rosyjski lekkoatleta, młociarz.
W roku 2000 zajął 22. miejsce i nie awansował do finału podczas igrzysk olimpijskich. Zdobywca brązowego medalu mistrzostw świata w Berlinie (2009). Prowadził (z wynikiem 81,73) na listach światowych w sezonie 2011, jednak kontuzja uniemożliwiła mu występ na mistrzostwach świata. Jego rekord życiowy w rzucie młotem wynosi 83,43 m (uzyskany w 2002 w Adler).

</doc>
<doc id="1758294" url="https://pl.wikipedia.org/wiki?curid=1758294" title="The Three Words to Remember in Dealing with the End">
The Three Words to Remember in Dealing with the End

The Three Words to Remember in Dealing with the End jest debiutancką płytą EP amerykańskiego zespołu pop punk All Time Low, wydaną w 2004 przez Emerald Moon.

</doc>
<doc id="1758295" url="https://pl.wikipedia.org/wiki?curid=1758295" title="Parafia Wniebowzięcia Najświętszej Maryi Panny w Zagórzu">
Parafia Wniebowzięcia Najświętszej Maryi Panny w Zagórzu

Parafia Wniebowzięcia Najświętszej Maryi Panny w Zagórzu (łac. "Parochia Ritus Latini In Zagórz") — parafia rzymskokatolicka pod wezwaniem Wniebowzięcia Najświętszej Maryi Panny w Zagórzu należąca do dekanatu Sanok II w archidiecezji przemyskiej.
Historia.
Według legendy w 1343 roku król Kazimierz Wielki ufundował gotycką kaplicę. W 1697 roku ks. Piotr Głoski z Poraża ufundował prebendę w Zagórzu. W 1700 roku Jan Franciszek Stadnicki ufundował kościół i klasztor oo. Karmelitów Bosych, a w 1714 roku przybyli pierwsi zakonnicy. W 1724 roku kasztelan biecki Piotr Stadnicki powiększył jej uposażenie prebendy. W 1730 roku ukończono budowę klasztoru Karmelitów.
W 1750 roku bp Wacław Hieronim Sierakowski na prośbę Józefa z Tęczyna Ossolińskiego i jego żony Teresy ze Stadnickich ustanowił w Zagórzu parafię, do której od początku należały: Zagórz, Wielopole i Zasław. Parafia powstała z wydzielonego terytorium parafii w Porażu.
Kaplica później została rozbudowana, a w 1754 roku bp Wacław Hieronim Sierakowski, dokonał konsekracji kościoła. W 1911 roku kościół został zniszczony przez pożar. W kościele od XV wieku znajduje się łaskami słynący obraz Zwiastowania Najświętszej Maryi Panny. W 1990 roku z parafii zagórskiej wydzielono nową parafię pw. św. Józefa Robotnika w Nowym Zagórzu. 
Od 2003 parafia wydaje własny miesięcznik "Verbum". W parafii działają: Parafialna Rada Duszpasterska, ministranci, lektorzy, schola oraz chór młodzieżowy. 1 lipca 2007 roku w kościele ustanowiono sanktuarium, a obraz Matki Bożej Zagórskiej otrzymał tytuł Matki Nowego Życia i został ukoronowany koronami papieskimi. 
Na terenie parafii jest 2 410 wiernych.

</doc>
<doc id="1758305" url="https://pl.wikipedia.org/wiki?curid=1758305" title="Put Up or Shut Up">
Put Up or Shut Up

Put Up or Shut Up jest drugą płytą EP amerykańskiego zespołu pop punk All Time Low wydaną w roku 2006 przez Hopeless Records.

</doc>
<doc id="1758306" url="https://pl.wikipedia.org/wiki?curid=1758306" title="LG Display">
LG Display



</doc>
<doc id="1758316" url="https://pl.wikipedia.org/wiki?curid=1758316" title="Ondřej Vetchý">
Ondřej Vetchý

Ondřej Vetchý (ur. 16 maja 1962 roku w Igławie) – czeski aktor teatralny, filmowy i telewizyjny, dwukrotny laureat nagrody w Pilźnie 1996 i 1998.
Kariera.
W 1984 roku ukończył praskie konserwatorium na wydziale muzyczno-dramatycznym.
Jego pierwszą rolą filmową była postać młodego diabła Janka Vraníka w jednej z najlepszych czeskich komedii fantasy Dušana Kleina "Z diabłami nie ma żartów" ("S čerty nejsou žerty", 1984). Za rolę Dana, furiata i uwodziciela, który na skutek śmierci starszego brata staje się bardziej odpowiedzialny w dramacie Miloša Zábranskiego "Dom dla dwóch" ("Dům pro dva", 1987) zdobył nominację do European Film Award. Był czterokrotnie nominowany do nagrody Czeskich Lwów; jako Bajnyš Zisovič w komediodramacie Zena Dostála "W dolinie Goleta" ("Golet v údolí", 1995), za drugoplanową rolę grabarza Broža w komediodramacie muzycznym Jana Sveráka "Kola" ("Kolja", 1996), za postać ojca Kvido w komedii Petra Nikolaeva "Cudowne lata pod psem" ("Báječná léta pod psa", 1997) oraz jako František Sláma w melodramacie wojennym "Ciemnoniebieski świat" ("Tmavomodrý svět", 2001) z udziałem Charlesa Dance.
Wystąpił na scenie m.in. w przedstawieniach: "Vincent" (1999) jako Vincent van Gogh w Divadlo Ungelt, "Burzliwa wiosna" ("Bouřlivé", 2000) w roli Samsona Martina i Kennedy'ego Phillipsa w Divadlo Ungelt, "Maska i twarz" ("Maska a tvář", 2002) jako hrabia Paolo Grazia, "Impresario ze Smyrny" ("Impresário ze Smyrny", 2004) jako Carluccio oraz "Pan Poduszka" ("Pan Polštář", 2005) Martina McDonagha jako Katurian.

</doc>
<doc id="1758318" url="https://pl.wikipedia.org/wiki?curid=1758318" title="Aleksey Zagornyi">
Aleksey Zagornyi



</doc>
<doc id="1758319" url="https://pl.wikipedia.org/wiki?curid=1758319" title="Sui Wen Di">
Sui Wen Di



</doc>
<doc id="1758324" url="https://pl.wikipedia.org/wiki?curid=1758324" title="NFilm 1 HD">
NFilm 1 HD



</doc>
<doc id="1758325" url="https://pl.wikipedia.org/wiki?curid=1758325" title="Memoriał Huberta Jerzego Wagnera 2009">
Memoriał Huberta Jerzego Wagnera 2009

Memoriał Huberta Jerzego Wagnera 2009 – 7. edycja turnieju siatkarskiego odbyła się w dniach 20–23 sierpnia 2009 roku w hali Atlas Arena w Łodzi.
Rozgrywki.
Grupa A.
Tabela
Wyniki
Grupa B.
Tabela
Wyniki
Finały.
!colspan="10" style="background:#f6f6f6;"| Mecz o 5. miejsce
!colspan="10" style="background:#f6f6f6;"| Mecz o 3. miejsce
!colspan="10" style="background:#f6f6f6;"| Finał

</doc>
<doc id="1758326" url="https://pl.wikipedia.org/wiki?curid=1758326" title="Wendi">
Wendi



</doc>
<doc id="1758330" url="https://pl.wikipedia.org/wiki?curid=1758330" title="Damned If I Do Ya (Damned If I Don’t)">
Damned If I Do Ya (Damned If I Don’t)

Damned If I Do Ya (Damned If I Don't) to piosenka amerykańskiego zespołu pop punk All Time Low, wydana na iTunes 16 czerwca 2009 przez Hopeless Records. W tydzień od wydania piosenka była na #21 miejscu ściągania przez iTunes. Dzięki temu piosenka trafiła na #67 miejsce amerykańskiego Billboard Hot 100.

</doc>
<doc id="1758332" url="https://pl.wikipedia.org/wiki?curid=1758332" title="Józef Słaby (ksiądz)">
Józef Słaby (ksiądz)

Józef Słaby, krpt. „Skład” (ur. 1917, zm. 25 września 1995 w Szydłowcu) – prezbiter rzymskokatolicki, kapelan Armii Krajowej.
W 1935–1940 studiował w Wyższym Seminarium Duchownym w Sandomierzu. W 1940 w miejscowej katedrze Narodzenia Najświętszej Maryi Panny otrzymał święcenia kapłańskie z rąk bpa Jana Kantego Lorka, administratora apostolskiego diecezji. Pełnił posługę duszpasterską jako wikariusz w parafiach św. Wawrzyńca w Niekłaniu Wielkim, następnie św. Mikołaja w Wysokiej. Pracował później jako prefekt w Starachowicach i Końskich. W czasie II wojny światowej wstąpił w szeregi oddziału „Potoka”, operującego w obwodzie Iłża Armii Krajowej. Posługiwał się kryptonimem „Skład”. Po wojnie pracował w parafii św. Jacka i św. Katarzyny w Odrowążku. Został kapelanem w Stąporkowie, doprowadzając w 1958 do utworzenia nowej parafii Wniebowzięcia Najświętszej Maryi Panny. W 1973 został proboszczem parafii św. Zygmunta, otrzymując tytuł honorowy prepozyta szydłowieckiego w kapitule opatowskiej. W 2. poł. 70. XX w. zainicjował prace konserwatorskie kościoła parafialnego, które nadzorował aż do śmierci. 28 października 1989 został kanonikiem kapituły przy sanktuarium Matki Bożej Ostrobramskiej w Skarżysku-Kamiennej. W 1992 przeszedł na emeryturę, zostając rezydentem w dotychczasowej parafii. Zmarł w 25 września 1995, a 28 tego samego miesiąca został pochowany na cmentarzu parafialnym w Stąporkowie.

</doc>
<doc id="1758336" url="https://pl.wikipedia.org/wiki?curid=1758336" title="Liaodong">
Liaodong



</doc>
<doc id="1758338" url="https://pl.wikipedia.org/wiki?curid=1758338" title="Ołeksandr Hij">
Ołeksandr Hij

Ołeksandr Wołodymyrowycz Hij (ukr. Олександр Володимирович Гій, ros. Александр Владимирович Гий, "Aleksandr Władimirowicz Gij"; ur.
1963 we Lwowie) - ukraiński piłkarz, występujący na pozycji pomocnika, a wcześniej napastnika. Posiada również obywatelstwo kanadyjskie.
Kariera piłkarska.
Kariera klubowa.
Zaczynał karierę piłkarską w miejscowym klubie SKA Karpaty Lwów. W 1984 został zaproszony do Dynama Kijów, ale nie potrafił przebić się do podstawowego składu i w następnym sezonie powrócił do lwowskiego klubu. W 1990 w wyniku reorganizacji klubu został piłkarzem Karpat Lwów. Występował krótko w Hałyczynie Drohobycz i Koronie Kielce, po czym wyjechał za ocean do Kanady. W Kanadzie występował w mało znanych drużynach, był jednym z pierwszych piłkarzy nowo utworzonego klubu diaspory ukraińskiej w Kanadzie - Karpaty Toronto.

</doc>
<doc id="1758341" url="https://pl.wikipedia.org/wiki?curid=1758341" title="Anis Boussaïdi">
Anis Boussaïdi

Anis Boussaïdi (ur. 10 kwietnia 1981 w Bardau) – tunezyjski piłkarz grający na pozycji prawego obrońcy, reprezentant Tunezji.
Kariera klubowa.
Karierę piłkarską Boussaïdi rozpoczynał w klubach Stade Tunisien i ASK Kasserine. Potem wrócił do tego pierwszego i w jego barwach w 2001 roku zadebiutował w pierwszej lidze tunezyjskiej. W 2002 roku zdobył ze Stade Tunisien Puchar Ligi Tunezyjskiej oraz Arabski Puchar Zdobywców Pucharów, a w 2003 roku wywalczył mistrzostwo Tunezji.
Latem 2004 roku Boussaïdi wyjechał do Europy i został piłkarzem ukraińskiego Metałurha Donieck. W klubie tym spędził 3,5 roku i był jego podstawowym zawodnikiem. W końcu grudnia 2007 kupiony przez Arsenał Kijów, ale już na początku 2008 roku został wypożyczony do belgijskiego KV Mechelen, w którym zadebiutował 19 stycznia 2008 w meczu z Anderlechtem. W pierwszej lidze belgijskiej rozegrał 10 meczów i strzelił jednego gola.
Latem 2008 roku Tunezyjczyk odszedł do austriackiego Red Bull Salzburg. W klubie tym zadebiutował 9 lipca 2008 w spotkaniu z SV Mattersburg (6:0). W sezonie 2008/2009 był podstawowym zawodnikiem Red Bulla i wywalczył z nim swoje pierwsze w karierze mistrzostwo Austrii. Przed rozpoczęciem sezonu 2009/2010 doznał kontuzji mięśnia i został zastąpiony w składzie przez Szwajcara Christiana Schweglera. Grał jedynie w rezerwach Red Bulla.
W 2010 roku Boussaïdi przeszedł do PAOK-u Saloniki. W lidze greckiej zadebiutował 29 sierpnia w wygranym 3:2 domowym meczu z Panserraikosem. Na początku marca 2011 podpisał kontrakt z rosyjskim FK Rostów. 6 grudnia 2011 podpisał 2,5 letni kontrakt z ukraińską Tawriją Symferopol. Po rozformowaniu klubu w maju 2014 opuścił Krym.
Kariera reprezentacyjna.
W reprezentacji Tunezji Boussaïdi zadebiutował w 2002 roku. W 2004 roku wraz z olimpijską reprezentacją wziął udział w Letnich Igrzyskach Olimpijskich w Atenach.

</doc>
<doc id="1758344" url="https://pl.wikipedia.org/wiki?curid=1758344" title="Anis Boussaidi">
Anis Boussaidi



</doc>
<doc id="1758349" url="https://pl.wikipedia.org/wiki?curid=1758349" title="Glinianki (powiat łukowski)">
Glinianki (powiat łukowski)

Glinianki – część wsi Wola Bystrzycka w Polsce położona województwie lubelskim, w powiecie łukowskim, w gminie Wojcieszków.
W latach 1975–1998 Glinianki administracyjnie należały do województwa siedleckiego.

</doc>
<doc id="1758350" url="https://pl.wikipedia.org/wiki?curid=1758350" title="Barycz (powiat kielecki)">
Barycz (powiat kielecki)

Barycz – wieś w Polsce położona w województwie świętokrzyskim, w powiecie kieleckim, w gminie Łopuszno.
W latach 1975–1998 miejscowość administracyjnie należała do województwa kieleckiego.

</doc>
<doc id="1758351" url="https://pl.wikipedia.org/wiki?curid=1758351" title="Czubacz">
Czubacz

Czubacz – wieś w Polsce położona w województwie świętokrzyskim, w powiecie kieleckim, w gminie Łopuszno.
W latach 1975–1998 miejscowość administracyjnie należała do województwa kieleckiego.

</doc>
<doc id="1758353" url="https://pl.wikipedia.org/wiki?curid=1758353" title="Fryszerka (województwo świętokrzyskie)">
Fryszerka (województwo świętokrzyskie)

Fryszerka – osada w Polsce położona w województwie świętokrzyskim, w powiecie kieleckim, w gminie Łopuszno.
W latach 1975–1998 miejscowość administracyjnie należała do województwa kieleckiego.

</doc>
<doc id="1758354" url="https://pl.wikipedia.org/wiki?curid=1758354" title="Knieja (województwo świętokrzyskie)">
Knieja (województwo świętokrzyskie)

Knieja – osada leśna w Polsce położona w województwie świętokrzyskim, w powiecie kieleckim, w gminie Łopuszno.
W latach 1975–1998 miejscowość administracyjnie należała do województwa kieleckiego.

</doc>
<doc id="1758356" url="https://pl.wikipedia.org/wiki?curid=1758356" title="Michala Góra (wieś w województwie świętokrzyskim)">
Michala Góra (wieś w województwie świętokrzyskim)

Michala Góra – wieś w Polsce położona w województwie świętokrzyskim, w powiecie kieleckim, w gminie Łopuszno.
W latach 1975–1998 miejscowość administracyjnie należała do województwa kieleckiego.

</doc>
<doc id="1758358" url="https://pl.wikipedia.org/wiki?curid=1758358" title="Michala Góra (osada leśna w województwie świętokrzyskim)">
Michala Góra (osada leśna w województwie świętokrzyskim)

Michala Góra – osada leśna w Polsce położona w województwie świętokrzyskim, w powiecie kieleckim, w gminie Łopuszno.
W latach 1975–1998 miejscowość administracyjnie należała do województwa kieleckiego.

</doc>
<doc id="1758362" url="https://pl.wikipedia.org/wiki?curid=1758362" title="Naramów">
Naramów

Naramów – wieś w Polsce położona w województwie świętokrzyskim, w powiecie kieleckim, w gminie Łopuszno.
27 kwietnia 1943 wieś spacyfikowali żandarmi niemieccy, prawdopodobnie z Kielc i Łopuszna. Zamordowali 21 osób, a rannych było 7. Spalili 5 gospodarstw.
W latach 1975–1998 miejscowość administracyjnie należała do województwa kieleckiego.
Wierni Kościoła rzymskokatolickiego należą do parafii Wniebowzięcia Najświętszej Maryi Panny i św. Tekli w Mninie.

</doc>
<doc id="1758365" url="https://pl.wikipedia.org/wiki?curid=1758365" title="Piaski Lasockie">
Piaski Lasockie

Piaski Lasockie – wieś w Polsce położona w województwie świętokrzyskim, w powiecie kieleckim, w gminie Łopuszno.
W latach 1975–1998 miejscowość administracyjnie należała do województwa kieleckiego.

</doc>
<doc id="1758366" url="https://pl.wikipedia.org/wiki?curid=1758366" title="Ulica 3 Maja w Katowicach">
Ulica 3 Maja w Katowicach

Ulica 3 Maja w Katowicach (dawniej "Grundmannstraße", pierwotnie "Industriestraße", w XIX wieku nazywana również ulicą Pańską lub Główną) – jedna z najważniejszych i najbardziej reprezentacyjnych ulic w katowickim Śródmieściu. Według "Cushman &amp; Wakefield" należy do najdroższych ulic w Polsce, zajmując w tym zestawieniu piąte miejsce (dane z 2010 i 2011).
Rozpoczyna swój bieg przy katowickim Rynku. Ciągnie się na zachód, krzyżując się z ulicą Wawelską, przechodząc przy placu Wilhelma Szewczyka blisko Dw. PKP Katowice, krzyżując się z ulicą Stawową, blisko swego krańca krzyżuje się z ulicą Juliusza Słowackiego. Kończy swój bieg łącząc się z placem Wolności. Większość ulicy jest wyłączona z ruchu samochodowego (od Rynku do ul. Juliusza Słowackiego).
Historia.
Ulica została wytyczona, gdy Katowice były wsią, w 1856 jako łącznik pomiędzy placem Wolności a Rynkiem. Od połowy XIX wieku nosiła nazwę "Industriestraße". Polscy mieszkańcy miasta nazywali ją ulicą "Pańską" ze względu na umiejscowienie przy niej eleganckich sklepów i mieszkań. Niedługo po nadaniu praw miejskich 24 października 1867 Rada Miasta Katowice na wniosek Urzędu Miasta Katowice podjęła decyzję o przemianowaniu jej na "Grundmannstraße". Było to zjawiskiem wyjątkowym, gdyż Friedrich Grundmann zmarł dwadzieścia lat później – 30 lipca 1887. Świadczyło to o jego zasługach dla miasta.
W 1871 miasto zakupiło dom nr 9 przy "Grundmannstraße" na cel tymczasowej siedziby magistratu i radnych miejskich. Koszt zakupu wyniósł 21 500 talarów. Wcześniej radni wynajmowali pomieszczenia w domu Immerwartha (również przy tej ulicy). W 1908 na ulicy poprowadzono drugi tor tramwajowy. Od 1907 pod numerem "11" funkcjonowało kino Grand-Kinematograf. W dwudziestoleciu międzywojennym pod numerem "9" funkcjonowała centrala Banku Śląskiego – Banque de Silésie SA i spółka akcyjna "Śląskie Zakłady Elektryczne" (do 1939). W latach 1861/62 na rogu ulic "Industriestraße" i "Schillerstraße" (ul. J. Słowackiego) wybudowano pierwszą katowicką synagogę według projektu Ignatza Grünfelda.
Do 1939 pod numerem "3" zlokalizowany był największy damski i dziecięcy dom konfekcyjny w mieście – "Baender". Swoją siedzibę w nim posiadała firma "Ocularium" (oferująca artykuły fotograficzne i optyczne) oraz sklep "Pedicura" (oferujący obuwie oraz usługi związane z pielęgnacją nóg). Pod numerem "2" istniał skład win i wódek B. Hartmanna i firmy "Klonowski i Ska" oraz biuro wynajmu filmu "Espefilm", a do 1910 – fabryka likierów Ewalda Puschkewitza. Pod numerem "6" w 1862 założono "Dom Obuwia", prowadzony przez F. Kochmana, a pod numerem "5" swoją hurtownię towarów kolonialnych posiadał L. Broński. W budynku nr "31" istniał do 1939 Katowicki Dom Licytacyjny B. Cubera, a pod nr "32" – sklep Moritza Nebla. Do 1939 przy ulicy istniały konsulaty; francuski i włoski pod numerem "23", a brytyjski pod numerem "33".
Ulica 3 Maja została wspomniana w książce Kazimierza Gołby "", opowiadającej o bohaterskiej obronie Katowic w czasie kampanii wrześniowej przez harcerzy. Opis ulicy w przeddzień II wojny światowej, w dniu 31 sierpnia 1939:
Opis ulicy pojawia się także w kilku miejscach w powieści Wilhelma Szewczyka "Ptaki ptakom", której akcja dzieje się w pierwszych dniach września 1939:
Ulica 3 Maja jest wspomniana w powieści Aleksandra Baumgardtena "Spotkanie z jutrem", opowiadającej o przybyłych w 1945 do Katowic lwowiakach-repatriantach. Opis ulicy w lecie 1945:
W 2010 zamknięto plac W. Szewczyka – rozpoczęto przebudowę dworca kolejowego i budowę centrum handlowego Galeria Katowicka, której ściana północna wypełni w tym miejscu południową pierzeję ulicy. Kamień węgielny pod nowy dworzec i centrum handlowe położono 31 maja 2011.
Opis.
Przy ulicy 3 Maja znajdują się następujące historyczne obiekty:
Przy ulicy 3 Maja swoją siedzibę mają: przedsiębiorstwa handlowo-usługowe, banki i kancelarie adwokackie, biura podróży, antykwariaty, domy maklerskie, Katolickie Stowarzyszenie "Civitas Christiana" – Oddział Wojewódzki, restauracje, niepubliczne zakłady opieki zdrowotnej, kantory, "Księgarnia św. Jacka" Sp. z o.o., Śląska Okręgowa Izba Architektów, biura poselskie Platformy Obywatelskiej, Wojewódzkie Biuro Poselsko-Senatorskie KP PiS, Wojewódzki Związek Ogrodniczy.
Ulicą 3 Maja kursują tramwaje przedsiębiorstwa Tramwaje Śląskie o numerach organizowane przez ZTM oraz linie autobusowe (przy ulicy 3 Maja znajdują się dwa przystanki tramwajowe: "Katowice Plac Wolności" i "Katowice Dworzec PKP").

</doc>
<doc id="1758372" url="https://pl.wikipedia.org/wiki?curid=1758372" title="Problem Scunthorpe">
Problem Scunthorpe

Problem Scunthorpe – występuje wtedy, gdy wyszukiwarka internetowa bądź program do obsługi poczty elektronicznej blokuje dostęp do pewnych stron bądź maili, gdyż w ich treści zawarty jest ciąg znaków bądź konkretne słowo zinterpretowany błędnie jako obsceniczny lub wulgarny.
Nazwa pochodzi od miasta Scunthorpe w hrabstwie Lincolnshire w Anglii. W roku 1996 ogłoszono, iż mieszkańcy Scunthorpe nie mogą uzyskać kont mailowych na serwerach AOL (America OnLine), gdyż w nazwie ich miasta zawarte jest słowo "cunt" – wulgarne określenie żeńskich narządów płciowych. Podobny problem mieli mieszkańcy miasta Penistone w hrabstwie South Yorkshire. Twórca strony historycznej RomansInSussex.co.uk adresowanej do dzieci i młodzieży miał kłopot z dotarciem do odbiorców: szkolne komputery automatycznie uniemożliwiały dostęp do stron zawierających w adresie bądź tytule słowo "sex".
W roku 2006 okazało się, iż maile z protestami w sprawie planowanych budów w Manchesterze były blokowane przez skrzynki mailowe rady miejskiej, gdyż w ich treści znajdowało się słowo "erection" (erekcja, ale też wznoszenie budynku). Również osoby rozsyłające mailem listy motywacyjne napotykały na problem: ich wiadomości były blokowane, gdy w ich treści znalazło się słowo "specialist" (zawarta jest w nim nazwa handlowa Cialis – popularnego leku na zaburzenia erekcji, często występująca w niechcianych mailach), albo informacja o ukończeniu studiów z wyróżnieniem (w języku angielskim "magna cum laude" – "cum" to potoczne określenie ejakulacji).
W roku 2008 strona z bieżącymi wiadomościami prowadzona przez American Family Association automatycznie zmieniła nazwisko sprintera Tysona Gaya na "Tyson Homoseksualista".
Niektóre polskie strony internetowe z ogólnodostępnym, niewymagającym rejestracji użytkownika forum automatycznie usuwały z wpisów słowa uważane za obraźliwe, przez co np. wpis "abstrahując" pojawiał się na stronie jako "abstra***ąc".

</doc>
<doc id="1758373" url="https://pl.wikipedia.org/wiki?curid=1758373" title="Zasłońce">
Zasłońce

Zasłońce – wieś w Polsce położona w województwie świętokrzyskim, w powiecie kieleckim, w gminie Łopuszno.
W latach 1975–1998 miejscowość administracyjnie należała do województwa kieleckiego.

</doc>
<doc id="1758374" url="https://pl.wikipedia.org/wiki?curid=1758374" title="Diecezja Maitland-Newcastle">
Diecezja Maitland-Newcastle

Diecezja Maitland-Newcastle – diecezja Kościoła rzymskokatolickiego w metropolii Sydney, położona na terenie australijskiego stanu Nowa Południowa Walia. Powstała w 1847 roku jako diecezja Maitland wskutek wyłączenia części obszaru z archidiecezji Sydney. Od 14 czerwca 1995 roku nosi obecną nazwę.

</doc>
<doc id="1758377" url="https://pl.wikipedia.org/wiki?curid=1758377" title="Parafia św. Józefa Rzemieślnika w Nowym Zagórzu">
Parafia św. Józefa Rzemieślnika w Nowym Zagórzu

Parafia św. Józefa Rzemieślnika w Nowym Zagórzu – parafia rzymskokatolicka pod wezwaniem Świętego Józefa Rzemieślnika w Zagórzu, w dzielnicy Nowy Zagórz należąca do dekanatu Sanok II w archidiecezji przemyskiej. 
Historia.
W 1412 roku pojawiła się pierwsza wzmianka o Zagórzu. 1 lutego 1977 roku miejscowość otrzymała prawa miejskie. 
W 1981 roku na osiedlu Nowy Zagórz w domu prywatnym, obok szkoły podstawowej nr 2, zorganizowano punkt katechetyczny. Pierwszym katechetą został ks. Eugeniusz Dryniak. W 1987 roku podjęto decyzję o budowie budynku parafialnego z kaplicą. 28 marca 1989 roku ks. Józef Winnicki poświęcił plac i rozpoczęto budowę . 28 czerwca 1989 roku ks. Eugeniusz Dryniak został rektorem kaplicy w Nowym Zagórzu. 24 grudnia 1989 roku w nowej kaplicy odprawiono pierwszą pasterkę. 20 maja 1990 roku bp Stefan Moskwa poświęcił nową kaplicę. 
18 czerwca 1990 dekretem bpa Ignacego Tokarczuka została erygowana parafia, "pw. św. Józefa Rzemieślnika", z wydzielonego terytorium parafii Wniebowzięcia Najświętszej Maryi Panny w Zagórzu. W 1991 roku rozpoczęto budowę nowego murowanego kościoła, według projektu arch. inż. Adama Gustawa. 11 listopada 2000 roku abp Józef Michalik dokonał konsekracji kościoła.
Na terenie parafii jest 1 470 wiernych.
Terytorium parafii.
Teren parafii obejmuje ulice:

</doc>
<doc id="1758380" url="https://pl.wikipedia.org/wiki?curid=1758380" title="Bielinka">
Bielinka

Bielinka (niem. "Sandhoff") – dawna miejscowość w Polsce położona w województwie zachodniopomorskim, w powiecie stargardzkim, w gminie Stargard.
Miejscowość położona była 8,5 km na północny zachód od Stargardu. W latach 1975–1998 miejscowość administracyjnie należała do województwa szczecińskiego. Wchodziła w skład sołectwa Smogolice.

</doc>
<doc id="1758381" url="https://pl.wikipedia.org/wiki?curid=1758381" title="Cisownik (województwo zachodniopomorskie)">
Cisownik (województwo zachodniopomorskie)

Cisownik (niem. "Lohmühle") – nieistniejąca miejscowość w Polsce położona w województwie zachodniopomorskim, w powiecie stargardzkim, w gminie Stargard, 5 km na północ od Stargardu, nad rzeką Małką. Wchodziła w skład sołectwa Klępino.
Na początku XX w. miejsce zamieszkania ("Abbau") należące do Lubowa

</doc>
<doc id="1758389" url="https://pl.wikipedia.org/wiki?curid=1758389" title="Zjazd kwedlinburski">
Zjazd kwedlinburski



</doc>
<doc id="1758390" url="https://pl.wikipedia.org/wiki?curid=1758390" title="Huang Xianfan">
Huang Xianfan

Huang Xianfan (; nazwisko pierwotne: Gan Jinying, ; ur. 13 listopada 1899 w Fusui w Kuangsi; zm. 18 stycznia 1982 w Guilin w Kuangsi) – chiński historyk, etnolog, antropolog, działacz społeczny. Często uważany za jednego z najwybitniejszych chińskich antropologów współczesnych.
Życiorys.
W latach 1926–1935 studiował historię na Beijing Normal University w Pekinie. Następnie do roku 1935 kontynuował studia historyczne na Cesarskim Uniwersytecie w Tokio. Po powrocie do Chin rozpoczął nauczanie na wydziale historii Uniwersytetu Kuangsi. W 1941 roku uzyskał tytuł profesora. Wykładał na wielu chińskich uniwersytetach. W 1957 roku opublikował książkę "Krótka historia narodowości Zhuang". Również w późniejszym okresie koncentrował się na etnologii Zhuangów, będąc uznanym autorytetem w tej dziedzinie. Opublikował ponad 90 książek i artykułów. Jest jednym z twórców nowoczesnej etnologii chińskiej. Zmarł w wieku 83 lat.
Publikacje.
Dorobek Huanga nie został do tej pory przetłumaczony na język polski. Poniższa lista zawiera tytuły angielskie z polskimi tłumaczeniami:

</doc>
<doc id="1758391" url="https://pl.wikipedia.org/wiki?curid=1758391" title="Zjazd w Kwedlinburgu">
Zjazd w Kwedlinburgu



</doc>
<doc id="1758394" url="https://pl.wikipedia.org/wiki?curid=1758394" title="Milcah Chemos Cheywa">
Milcah Chemos Cheywa

Milcah Chemos Cheywa (ur. 26 lutego 1986) – kenijska lekkoatletka specjalizująca się w biegu na 3000 metrów z przeszkodami.
Jest brązową medalistką mistrzostw świata w Berlinie (2009) w biegu na 3000 metrów z przeszkodami, gdzie uplasowała się za Hiszpanką Martą Domínguez i Rosjanką Juliją Zarudniewą, uzyskując czas 9:08,57. Treningi do tej konkurencji rozpoczęła na 5 miesięcy przed mistrzostwami, w marcu 2009 roku. Zwyciężczyni łącznej punktacji Diamentowej Ligi 2010 w biegu na 3000 metrów z przeszkodami. Wygrała bieg na 3000 m z przeszkodami podczas igrzysk Wspólnoty Narodów (Nowe Delhi 2010). Zwyciężczyni łącznej punktacji Diamentowej Ligi z 2011, 2012 i 2013 w biegu na 3000 metrów z przeszkodami. Zajęła 3. miejsce w finale biegu na 3000 metrów z przeszkodami podczas igrzysk olimpijskich w Londynie. Mistrzyni świata z Moskwy (2013). Rok później zdobyła srebro na igrzyskach Wspólnoty Narodów w Glasgow.

</doc>
<doc id="1758395" url="https://pl.wikipedia.org/wiki?curid=1758395" title="Stadion Unii Racibórz">
Stadion Unii Racibórz

Stadion Unii Racibórz – stadion piłkarski w Raciborzu położony w dzielnicy Płonia przy ulicy Srebrnej 12. Pojemność stadionu wynosi 2500 widzów, z czego 1140 to miejsca siedzące (500 pod dachem). Na przeciwległej stronie boiska znajduje się również sektor dla gości. Swoje mecze na stadionie w przeszłości rozgrywali piłkarze KP Unii Racibórz oraz piłkarki RTP Unii Racibórz.
Mecze.
Stadion był areną wielu istotnych zmagań piłkarskich, w tym spotkań na najwyższym szczeblu rozgrywek piłkarskich w Polsce, zarówno kobiet jak i mężczyzn.
Spotkania w najwyższej klasie rozgrywek piłkarskich.
W sezonach 1963/64 oraz 1964/65 stadion gościł rozgrywki I ligi (wówczas najwyższy poziom rozgrywek w Polsce) z udziałem Unii Racibórz. Również dwa sezony (2007/08 i 2008/09) na najwyższym szczeblu rozgrywek na tym stadionie ma za sobą kobieca drużyna Unii, która w dodatku w sezonie 2008/09 wywalczyła mistrzostwo kraju.
Sezon 1963/64.
Sezon 1963/64 był dla Unii pierwszym w historii sezonem w najwyższej klasie rozgrywkowej. Unici dobrze zaprezentowali się w debiucie, zajmując miejsce w środku tabeli&lt;ref name="unia63/64"&gt;&lt;/ref&gt;.
Sezon 1964/65.
W sezonie 1964/65 Unia pożegnała się z I ligą. Przyczyniła się do tego m.in. zła postawa drużyny na własnym boisku – Unia w 13 spotkaniach u siebie zanotowała aż 8 porażek&lt;ref name="unia64/65"&gt;&lt;/ref&gt;.
Sezon 2007/08 (kobiety).
W sezonie 2007/08 w najwyższym szczeblu rozgrywek zadebiutowała z kolei kobieca drużyna Unii Racibórz. Start był udany – Unitki bez problemu utrzymały się w Ekstralidze. Retransmisję z pierwszego meczu z Medykiem Konin pokazała telewizja TVP 3 Katowice.
Sezon 2008/09 (kobiety).
Sezon 2008/09 był historyczny dla Unitek – zdobyły one w nim bowiem mistrzostwo kraju. Zawodniczki tytuł wywalczyły na kolejkę przed końcem rozgrywek, pokonując 17 maja 2009 na wyjeździe AZS Wrocław 1:0.
Po zdobyciu mistrzostwa Polski w sezonie 2008/2009 kobieca drużyna Unii Racibórz nadal występowała w Ekstralidze, lecz przeniosła się na większy stadion OSiR-u.
Spotkania Pucharu Polski.
Na stadionie odbyło się również kilka ważnych spotkań w ramach piłkarskiego Pucharu Polski. Poniższe zestawienie obejmuje wszystkie rozegrane spotkania w ramach tych rozgrywek od co najmniej 1/8 finału:
Spotkania męskich drużyn.
Na stadionie rozegrano kilka istotnych spotkań w ramach tych rozgrywek. W sezonie 1956/57 Unia w ćwierćfinale pokonała u siebie Zagłębie Sosnowiec i awansowała do półfinału, gdzie również na własnym boisku nie sprostała Górnikowi Zabrze. W sezonie 1968/69 niewiele zabrakło do kolejnego awansu do półfinału. 7 kwietnia 1969 w rewanżowym spotkaniu z Unią Tarnów o awansie zadecydowały dopiero rzuty karne, w których Raciborzanie ulegli 2:4.
Spotkania kobiecych drużyn.
Również kobiety zapisały na kartach historii kilka istotnych spotkań w ramach Pucharu Polski. Dwukrotnie zanotowały one na nim porażkę w półfinale tych rozgrywek, odpadając z Medykiem Konin i AZS-em Wrocław. W sezonie 2006/07 Unitki odpadły w ćwierćfinale, również z AZS-em Wrocław. W sezonie 2009/10 w półfinale udało się pokonać AZS PSW Biała Podlaska i awansować do finału w Kutnie, gdzie po raz pierwszy w historii Unitki zdobyły to trofeum.
Inne ważne spotkania.
Oprócz wymienionych wyżej spotkań, należy wspomnieć także o meczach w ramach II ligi (na tym stadionie Unia Racibórz – zarówno mężczyźni, jak i kobiety – wywalczała awans na najwyższy poziom rozgrywek piłkarskich) oraz o rozgrywkach juniorów (drużyna Unii dwukrotnie, w 1954 oraz 1956 roku zdobywała tytuł juniorskiego Mistrza Polski, rozgrywając swoje spotkania przy Srebrnej 12).

</doc>
<doc id="1758397" url="https://pl.wikipedia.org/wiki?curid=1758397" title="Wykosy">
Wykosy

Wykosy (niem. "Ficksradung") – nieistniejąca miejscowość w Polsce położona w województwie zachodniopomorskim, w powiecie stargardzkim, w gminie Stargard, 14 km na północny zachód od Stargardu.
W latach 1975–1998 miejscowość administracyjnie należała do województwa szczecińskiego. Wchodziła w skład sołectwa Sowno.
Na początku XX w. była to farma lub dwór należący do Sowna.

</doc>
<doc id="1758398" url="https://pl.wikipedia.org/wiki?curid=1758398" title="Pstrowo">
Pstrowo

Pstrowo (niem. "Peterhof") – kolonia w Polsce położona w województwie zachodniopomorskim, w powiecie stargardzkim, w gminie Stargard, 10,5 km na północny zachód od Stargardu.
Miejscowość oficjalnie istnieje, choć brak w niej zabudowy.
W latach 1975–1998 miejscowość administracyjnie należała do województwa szczecińskiego. Wchodziła w skład sołectwa Sowno.

</doc>
<doc id="1758399" url="https://pl.wikipedia.org/wiki?curid=1758399" title="Inica Nowogardzka">
Inica Nowogardzka

Inica Nowogardzka ("Inica", niem. "Ihnazoll", też "Ihnathal", "Ihnaberg") – wyludniona i zniesiona miejscowość w Polsce położona w województwie zachodniopomorskim, w powiecie stargardzkim, w gminie Stargard
Położona była 14 km na północny zachód od Stargardu, nad rzeką Iną. W XVIII i XIX wieku znajdowała się tu ważna przeprawa na rzece Inie, a w pobliżu mostu punkt poboru ceł (opłat) od towarów spławianych rzeką, nazywany Ihna-Zoll.
Na początku XX w. miejsce należące do Sowna, bez zabudowań.
W 1948 roku rozporządzeniem ministrów administracji i Ziem Odzyskanych niemiecka nazwa miejscowości Ihnazoll została zmieniona na polską Inica Nowogardzka. W latach 1975–1998 miejscowość administracyjnie należała do województwa szczecińskiego.
Jako miejscowość Inica, wraz z innymi nieistniejącymi już przysiółkami, została ujęta w statucie sołectwa Sowno z 2003 roku. W kolejnym statucie już nie występuje.

</doc>
<doc id="1758401" url="https://pl.wikipedia.org/wiki?curid=1758401" title="Sachalin (Sarnów)">
Sachalin (Sarnów)

Sachalin – część wsi Sarnów w Polsce, położona w województwie lubelskim, w powiecie łukowskim, w gminie Stanin.
W latach 1975–1998 Sachalin administracyjnie należał do województwa siedleckiego.

</doc>
<doc id="1758403" url="https://pl.wikipedia.org/wiki?curid=1758403" title="Rybczyno">
Rybczyno

Rybczyno (niem. "Seehof") – nieistniejąca miejscowość w Polsce położona w województwie zachodniopomorskim, w powiecie stargardzkim, w gminie Stargard, 8 km na północny wschód od Stargardu.
Wchodziła w skład sołectwa Małkocin.
W katalogu Meyers "Seehof" to posiadłość lub folwark należący do "Mulkenthin Kr. Saatzig" obecnie Małkocin

</doc>
<doc id="1758405" url="https://pl.wikipedia.org/wiki?curid=1758405" title="San Francisco Seals (piłka nożna)">
San Francisco Seals (piłka nożna)

San Francisco Seals – amerykański klub piłkarski (a od 2009 szkółka piłkarska), mający siedzibę w mieście San Francisco (Kalifornia).
Historia klubu.
Klub piłki nożnej ("soccer") San Francisco Seals został założony jako szkółka piłkarska w 1981 pod nazwą "San Francisco United Soccer Club". W 1985 szkółka została przemianowana na juniorski klub piłki nożnej. W 1990 drużyna zdobyła mistrzostwo w rozgrywkach California Youth Soccer Associations (CSYSA). W 1992 klub stał się drużyną zawodową dołączają do ligi United States Interregional Soccer League (USISL). Również w 1992 powstała drużyna seniorska pod nazwą "San Francisco All-Blacks". W 1993, 1994 i 1995 drużyna występowała w konferencji Pacific, którą wygrała w 1994, a następnie zwyciężyła w konferencji West w 1995. W 1996 zmieniono nazwę klubu na "San Francisco Bay Seals".
W 1997 klub doszedł do półfinałów Pucharu Stanów Zjednoczonych w piłce nożnej ("US Open Cup") pokonując m.in. kluby ligi Major League Soccer – Kansas City Wizards i San Jose Clash oraz przegrywając w półfinale pucharu z DC United wynikiem 1:2 – dojście do półfinału Pucharu Stanów Zjednoczonych stanowi jak dotychczas najwyższe osiągnięcie klubu. W tym samym roku zdobył również mistrzostwo konferencji "West".
W 1998 drużyna awansowała do amerykańsko-kanadyjskiej ligi A-League. W 2000 ponownie zmieniono nazwę drużyny na "Bay Area Seals", jednak jeszcze tego samego roku klub uległ rozwiązaniu.
W 2006 reaktywowano drużynę pod nazwą "San Francisco Seals", która weszła w skład ligi Premier Development League (PDL), jednak w grudniu 2008 władze klubu z powodu trudności finansowych zrezygnowały z występów w kolejnym sezonie PDL (2009). Od 2009 klub nie występuje na żadnym poziomie rozgrywek piłkarskich w Stanach Zjednoczonych – drużyna istnieje jako szkółka piłkarska szkoląca drużyny młodzieżowe juniorów młodszych i starszych: do lat 15 (U-15), do lat 17 (U-17) oraz do lat 23 (U-23).
Barwy klubowe i logo.
Klub posiadał barwy czarno-czerwone. Zawodnicy zespołu rozgrywali swoje mecze domowe w czarnych koszulkach, czarnych spodenkach i czarnych getrach. Mecze wyjazdowe drużyna rozgrywała w czerwonych koszulkach, czerwonych spodenkach i czerwonych getrach. W ostatnim logo drużyny (w 2006 roku) widniała czarna foka bawiąca się piłką do piłki nożnej na tle czerwonej tarczy herbowej z wpisanymi białymi litery „SF” w lewym rogu tarczy. Obok foki i tarczy herbowej widniał czarny napis „SEALS” (napisany dużą czcionką), a poniżej niego (mniejszą czarną czcionką) znajdował się napis „SAN FRANCISCO”.
Stadiony.
San Francisco Seals rozgrywali swoje mecze domowe na kilku stadionach na przestrzeni kilku lat:

</doc>
<doc id="1758412" url="https://pl.wikipedia.org/wiki?curid=1758412" title="Świeradów Nadleśnictwo">
Świeradów Nadleśnictwo

Świeradów Nadleśnictwo – zlikwidowana ładownia publiczna, a dawniej ostatnia stacja "Kolejki Izerskiej", położona w Świeradowie-Zdroju. Została ona otwarta 6 czerwca 1910 wraz z uruchomieniem linii kolejowej ze Świeradowa Zdroju.
Położenie.
Stacja Świeradów Nadleśnictwo położona była w południowo-wschodniej części gminy miejskiej Świeradów-Zdrój, na wschód od drogi wojewódzkiej nr 358, w odległości około 3,5 km od ulicy Zdrojowej. Administracyjnie znajdowała się w województwie dolnośląskim, w powiecie lubańskim.
Stacja była zlokalizowana na wysokości 520 m n.p.m.
Historia.
"Kolejka Izerska" (do 1945).
Powstanie stacji miało związek z budową linii kolejowej z ładowni Mirsk. Koncepcja budowy tej linii powstała w 1901, jednakże w rzeczywistości jej budowę rozpoczęto z inicjatywy prywatnej w marcu 1908. W związku z pozyskiwaniem drewna z kompleksów leśnych rodu Schaffgotsch planowano wybudować główną bazę przeładunku drewna. Ta stacja służyła też ruchowi pasażerskiemu, ale ze względu na jej towarowy charakter nie planowano budowy dworca kolejowego.
Linię do tej stacji otwarto 6 czerwca 1910. Głównym kierunkiem pociągów pasażerskich do 1945 była dawna stacja Mirsk, w której to pasażerowie przesiadywali się do państwowych pociągów. Większość z nich była skomunikowana z pociągami "Kolejki Izerskiej".
Po 1945.
Po II wojnie światowej cała infrastruktura dawnej stacji przeszła w zarząd Polskich Kolei Państwowych. Wtedy też pociągi osobowe już nie dojeżdżały do tej stacji.
Od 15 grudnia 1995 stacja była przeznaczona do likwidacji, a w 2013 zostały rozebrane tory kolejowe.
Linie kolejowe.
Świeradów Nadleśnictwo był 5. posterunkiem ruchu na linii kolejowej nr 336 w dawnym jej przebiegu (10,829 km).
Dawny układ torowy to tor główny zasadniczy i 3 boczne.
Infrastruktura.
Na stacji znajdowały się:
Połączenia.
Stacja Świeradów Nadleśnictwo dla ruchu pasażerskiego przed 1945 miała mniejsze znaczenie niż pozostałe punkty na linii kolejowej nr 336. Wynika to z tego, że większość pociągów pasażerskich kończyła swój bieg na dawnej stacji Świeradów Zdrój.

</doc>
<doc id="1758413" url="https://pl.wikipedia.org/wiki?curid=1758413" title="Tętnica trzustkowo-dwunastnicza górna">
Tętnica trzustkowo-dwunastnicza górna

Tętnica trzustkowo-dwunastnicza górna – (łac. arteria pancreaticoduodenalis superior) – odgałęzienie od tętnicy żołądkowo-dwunastniczej. Dzieli się na tętnice trzustkowo-dwunastniczą górną przednią i tylną. Zaopatruje górną cześć głowy trzustki.

</doc>
<doc id="1758418" url="https://pl.wikipedia.org/wiki?curid=1758418" title="Love Is Gone">
Love Is Gone

Love Is Gone – piosenka house/pop stworzona przez Davida Guettę, Chrisa Willisa i Joachima Garrauda na trzeci album studyjny Guetty, "Pop Life" (2007). Utwór wydany został jako pierwszy singel promujący krążek dnia 31 stycznia 2008. W kompozycji swojego głosu gościnnie użyczył Chris Willis.
Muzyka z piosenki została wykorzystana w utworze „I Gotta Feeling” zespołu The Black Eyed Peas.

</doc>
<doc id="1758421" url="https://pl.wikipedia.org/wiki?curid=1758421" title="Sezony Rangers F.C.">
Sezony Rangers F.C.

Sezony Rangers F.C. - wykaz wszystkich sezonów w historii Rangers, począwszy od rozgrywek w latach 1874/1875. Uwzględnione zostały jedynie wyniki osiągane przez klub w oficjalnych zawodach krajowych i międzynarodowych, za wyłączeniem rezultatów zanotowanych w Pucharze Anglii, w którym "The Gers" gościnnie występowali w sezonach 1885/1886 i 1886/1887, a także nazwiska najlepszych najlepszych strzelców w poszczególnych latach.
Rangers zostali założeni wiosną 1872 roku, a oficjalne pierwsze zebranie ich przedstawicieli miało miejsce rok później, w związku z czym klub był uprawniony do wzięcia udziału w premierowych rozgrywkach Pucharu Szkocji w sezonie 1873/1874. W wyniku opóźnienia związanego ze zgłoszeniem "The Gers" na debiut musieli oni jednak poczekać dwanaście miesięcy i to rok 1874 był początkiem zmagań w licencjonowanych zawodach piłkarskich.
Nieprzerwanie do sezonu 2011/2012 Rangers występowali w najwyższej klasie rozgrywkowej w Szkocji. W lutym 2012 roku do klubu wprowadzony został zarząd komisaryczny, a w czerwcu przesądzona została likwidacja spółki dotychczas kontrolującej klub. Powołanie na jej miejsce nowych struktur zarządczych wiązało się z koniecznością aplikowania o miejsce w ekstraklasie. W lipcu wniosek ten został odrzucony przez przedstawicieli Scottish Premier League, a w tym samym miesiącu "The Gers" przyjęto w szeregi Scottish Football League, umieszczając klub w Third Division - czwartej lidze.

</doc>
<doc id="1758422" url="https://pl.wikipedia.org/wiki?curid=1758422" title="Serhij Symonenko">
Serhij Symonenko

Serhij Jurijowycz Symonenko, ukr. Сергій Юрійович Симоненко (ur. 12 czerwca 1981 w Kupiańsku w obwodzie charkowskim, Ukraińska SRR) – ukraiński piłkarz grający na pozycji obrońcy, reprezentant Ukrainy.
Kariera piłkarska.
Kariera klubowa.
Wychowanek Internatu Sportowego w Kijowie. Po ukończeniu nauki wyjechał do Izraela w poszukiwaniu klubu, ale został zaproszony przez jednego z trenerów do Rosji. W 1999 rozpoczął karierę piłkarską w klubie Torpedo Moskwa, ale występował przeważnie w drużynie rezerwowej. W 2002 został piłkarzem Ałanii Władykaukaz, ale i w nim nie zrobił kariery, dlatego powrócił do Ukrainy, gdzie podpisał kontrakt z Czornomorcem Odessa. W 2007 przeniósł się do Arsenału Kijów. 21 stycznia 2013 r. jako wolny agent podpisał kontrakt z FK Sewastopol. 27 listopada 2013 opuścił sewastopolski klub. Zimą 2014 wyjechał do Uzbekistanu, gdzie 12 lutego 2014 został piłkarzem Bunyodkoru Taszkent. W grudniu 2014 roku opuścił uzbecki klub jako wolny agent, a następnie zakończył karierę piłkarza.
Kariera reprezentacyjna.
18 lutego 2004 roku debiutował w narodowej reprezentacji Ukrainy w zremisowanym 1:1 meczu towarzyskim z Libią. Łącznie rozegrał 2 gry reprezentacyjne. Wcześniej występował w młodzieżowej reprezentacji Ukrainy.

</doc>
<doc id="1758424" url="https://pl.wikipedia.org/wiki?curid=1758424" title="Baby When the Light">
Baby When the Light

Baby When the Light – piosenka house/pop stworzona przez Davida Guettę oraz Cozi Costi na trzeci album studyjny Guetty, "Pop Life" (2007). Utwór wydany został jako drugi singel promujący krążek po piosence „Love Is Gone”. W kompozycji swojego głosu gościnnie użyczyła Cozi Costi.
Klip do utworu został nakręcony na plaży blisko Los Angeles, w Kalifornii.

</doc>
<doc id="1758440" url="https://pl.wikipedia.org/wiki?curid=1758440" title="Parafia św. Barbary w Pionkach">
Parafia św. Barbary w Pionkach

Parafia św. Barbary w Pionkach – rzymskokatolicka parafia, należąca do dekanatu pionkowskiego w diecezji radomskiej.
Zasięg parafii.
Do parafii należą wierni z Pionek mieszkający przy ulicach: Aleja Jana Pawła II, Brzozowej, Dębowej, Dolnej, Fabrycznej, Filtrowej, Jodłowej, Jordanowskiej, Kolejowej, Konopnickiej, Konstytucji 3 Maja, Kozienickiej, Kruczej, Legionistów, Mickiewicza, Obrońców Ojczyzny, Ogrodowej, Orzeszkowej, Parkowej, Płachty, Pokoju, Radomskiej, Różanej, Sienkiewicza (strona nieparzysta), Słowackiego, Sosnowej, Spokojnej, Sportowej, Szpitalnej, Szkolnej, 15 Stycznia, Wincentów, Zakładowej, Zielonej, Zwycięstwa, Żeromskiego.
Historia.
W kronice parafialnej zapisano:
Nie poprzestano jednak na drewnianej kaplicy, lecz postanowiono wybudować nowy kościół.
W tym celu powołany został Komitet Budowy Kościoła, na czele którego stanął dyrektor Państwowej Wytwórni Prochu inż. Jan Prot, życzliwie ustosunkowany do podjętego zadania.
Innym argumentem uzasadniającym budowę świątyni była daleka odległość do kościoła parafialnego w Jedlni (7 km piaszczystej drogi).
Powstanie fabryki, w której produkowano proch, nitroglicerynę (materiały łatwopalne i niebezpieczne), przyczyniło się do tego, że często dochodziło do wybuchów, pożarów, a nawet zdarzały się wypadki śmiertelne. Na miejscu nie było jednak stałego księdza, który udzieliłby ludziom ostatniej posługi.
Mowa jest o tym w liście Stowarzyszenia Robotników Chrześcijańskich do Kurii Diecezjalnej:
1 czerwca 1928 rok biskup Paweł Kubick dokonał poświęcenia kamienia węgielnego, a 12 maja 1929 roku biskup Marian Ryx, ordynariusz diecezji w Sandomierzu wydał dekret na mocy którego erygował nową parafię w Zagożdżonie, przy kościele pod wezwaniem św. Barbary.
4 grudnia 1933 roku, mieszkańcy Pionek (w tym roku zmieniono nazwę Zagożdżon na Pionki) byli świadkami wielkiej uroczystości, o której napisano w kronice:
W 2007 władze miasta otrzymały zgodę ze Stolicy Apostolskiej, aby św. Barbara została patronką miasta Pionki. Ponieważ św. Barbara jest patronką wszystkich pracujących w warunkach zagrożenia dla życia (górników, hutników, pracowników zakładów chemicznych), dlatego też parafia została oddana pod jej opiekę.
Kościół.
Trójnawowa świątynia została zaprojektowana w stylu neobarokowym, na planie krzyża łacińskiego ("crux ordinaria") przez Stefana Szyllera (1857-1933), architekta i konserwatora zabytków.
Wewnątrz znajduje się zaprojektowany przez Antoniego Chmielewskiego ołtarz główny, oraz trzy inne: Serca Bożego, Przemienienia Pańskiego i Matki Boskiej Częstochowskiej wraz z umieszczoną weń kopią obrazu Matki Boskiej Jasnogórskiej. Uwieńczenie wschodniej nawy stanowi kaplica poświęcona opiece Matki Bożej.
Na sklepieniu znajdują się malowidła przedstawiające czterech ewangelistów a filary podtrzymujące świątynię ozdobione są przez kolejne stacje drogi krzyżowej. W kościele znajduje się również marmurowa ambona. Trzy dzwony świątyni zostały nazwane kolejno: Jan, Stanisław i Zygmunt, na cześć swoich fundatorów, dyrektorów Państwowej Wytwórni Prochu. Zostały one zniszczone przez hitlerowców w czasie II wojny światowej.
Proboszczowie.
Rezydent.
Do parafii przybył:
Zgromadzenia zakonne.
15 listopada 1967 roku, z inicjatywy księdza proboszcza Józefa Giżyckiego przybyły do Parafii św. Barbary w Pionkach z Sieciechowa – Opactwa trzy Siostry Sercanki: s. Chryzostoma Rzecimska, s. Cherubina Glazar i s. Jarosława. Głównym celem sprowadzenia sióstr do Pionek było prowadzenie stołówki dla księży pracujących w parafii św. Barbary.
Zamieszkały w baraku przy plebanii i tak weszły na stałe do historii parafii, zajmując się pracą katechetyczną dzieci szkolnych i przedszkolnych, ubieraniem ołtarzy, praniem bielizny kościelnej, opieką chorych i opuszczonych.
Później Siostry podjęły pracę przy parafii jako zakrystianki, organistki oraz katechetki.

</doc>
<doc id="1758441" url="https://pl.wikipedia.org/wiki?curid=1758441" title="Glinne (województwo lubelskie)">
Glinne (województwo lubelskie)

Glinne – kolonia w Polsce położona w województwie lubelskim, w powiecie łukowskim, w gminie Wojcieszków.
Wierni Kościoła rzymskokatolickiego należą do parafii Najświętszego Serca Pana Jezusa w Wojcieszkowie.
W latach 1975–1998 miejscowość administracyjnie należała do województwa siedleckiego.

</doc>
<doc id="1758443" url="https://pl.wikipedia.org/wiki?curid=1758443" title="Glinne">
Glinne



</doc>
<doc id="1758445" url="https://pl.wikipedia.org/wiki?curid=1758445" title="Tętnica trzustkowo-dwunastnicza dolna">
Tętnica trzustkowo-dwunastnicza dolna

Tętnica trzustkowo-dwunastnicza dolna - (łac. "arteria pancreaticoduodenalis inferior") – gałąź tętnicy krezkowej górnej. Dzieli się na tętnice trzustkowo-dwunastniczą dolną przednią i tylną. Zaopatruje dolną cześć głowy trzustki.

</doc>
<doc id="1758447" url="https://pl.wikipedia.org/wiki?curid=1758447" title="Zamach w Nazraniu (17 sierpnia 2009)">
Zamach w Nazraniu (17 sierpnia 2009)

Zamach w Nazraniu miał miejsce 17 sierpnia 2009 roku. W ataku zamachowca-samobójcy zginęło 25 osób, a 138 odniosło rany.
Nazrań to stolica Inguszetii, rosyjskiej prowincji.
Zamach.
O 9:08 17 sierpnia 2009 samochód dostawczy GAZ Gazela wyładowany materiałami wybuchowymi, podjechał pod siedzibę milicji w stolicy Inguszetii − Nazraniu. Zamachowiec-samobójca zdetonował wówczas ok. 500 kg trójnitrotoluenu. W wyniku eksplozji budynek, pod którym nastąpiła eksplozja, stanął w płomieniach. Spłonęły także zaparkowane tam samochody. Wybuch spowodował krater o średnicy czterech metrów i głębokości 1,5−2 metrów, a w okolicznych domach w promieniu 500 m powypadały okna z budynków. W wyniku zamachu zginęło 25 osób.
Skutki.
Po zamachu, prezydent Rosji Dmitrij Miedwiediew zdymisjonował inguszetyjskiego ministra spraw wewnętrznych Rusłana Mierwijewa.
Premier Inguszetii Raszyd Gajsanow, ogłosił trzydniową żałobę w Inguszetii. Prezydent Inguszetii Junus-bek Jewkurow, który został ranny w zamachu z 22 czerwca, powiedział, że celem zamachu terrorystycznego było spowodowanie destabilizacji regionu i wywołanie paniki.

</doc>
<doc id="1758448" url="https://pl.wikipedia.org/wiki?curid=1758448" title="Grand Prix Stanów Zjednoczonych – Wschód 1988">
Grand Prix Stanów Zjednoczonych – Wschód 1988

Grand Prix Stanów Zjednoczonych - Wschód 1988 (oryg. Enichem Detroit Grand Prix) – szósta runda Mistrzostw Świata Formuły 1 w sezonie 1988, która odbyła się 19 czerwca 1988, po raz siódmy na torze ulicznym w Detroit.
7. Grand Prix Stanów Zjednoczonych - Wschód, siódme zaliczane do Mistrzostw Świata Formuły 1.

</doc>
<doc id="1758451" url="https://pl.wikipedia.org/wiki?curid=1758451" title="Jewgienij Chałdiej">
Jewgienij Chałdiej

 Jewgienij Ananjewicz Chałdiej (ros. Евгений Ананьевич Халдей, ur. w Juzowce, zm. 23 października 1997 w Moskwie) – radziecki i rosyjski fotograf, znany przede wszystkim z fotoreportaży wojennych dotyczących najważniejszych wydarzeń II wojny światowej.
Życiorys.
Pochodził z rodziny żydowsko-ukraińskiej. Gdy miał rok, matkę zabito w pogromie w 1918 r. Od ok. 1936 r. pracował dla agencji TASS, dla której dokumentował później m.in. procesy norymberskie. W 1941 lub 1942 Niemcy zamordowali jego ojca i siostry mieszkających w Stalino. Jako oficer Armii Czerwonej przeszedł z nią szlak bojowy aż do Berlina. Od 1949 roku z uwagi na swoje żydowskie pochodzenie znalazł się w niełasce i utracił pracę w TASS. Pracował później w „Prawdzie”, a także jako wolny strzelec.
Sztandar nad Reichstagiem.
Sławę Chałdiejowi przyniosła fotografia, którą wykonał w maju 1945 pod koniec bitwy o Berlin. Zdjęcie przedstawia moment umieszczania radzieckiego sztandaru na budynku Reichstagu. Fotografia była inscenizowana. Faktycznie flagę zatknął 23-letni żołnierz radziecki Michaił Minin 30 kwietnia 1945 r. około godziny 22.40. Następnie została ona zdjęta przez grupę niemieckich bojowników po krótkotrwałym odbiciu Reichstagu. Chałdiej wzorując się na zdjęciu amerykańskiego fotografa Joe Rosenthala, przedstawiającym moment zatknięcia flagi przez amerykańskich żołnierzy na wyspie Iwo Jima, zorganizował niewielką grupę żołnierzy. Sztandar umieścili 2 maja 1945 Gruzin Meliton Kantaria i Rosjanin Michaił Jegorow.
Autor wykonał całą serię inscenizowanych zdjęć. To, które przeszło do historii, zostało zamieszczone przez tygodnik Ogoniok. Fotografia nie oparła się cenzurze. Sam autor w celu pogłębienia dramaturgii dodał dymy nad płonącym Berlinem, natomiast radziecka cenzura usunęła zegarek z ręki radzieckiego żołnierza wzniesionej w geście triumfu. Zegarek na drugiej ręce pozostał - ingerencja miała na celu uniknięcie śladów rabunkowej działalności Armii Czerwonej w zrujnowanym Berlinie. Chałdiej, aby zdobyć odpowiednią flagę do zdjęcia, udał się po nią samolotem do Moskwy.
Z uwagi na niełaskę, w jakiej znalazł się Jewgienij Chałdiej, przez długie lata brak było informacji o autorze fotografii. Sytuacja ta zmieniła się dopiero po upadku ZSRR. W 1995 r. został zaproszony na Festival Visa do Perpignan, gdzie poznał osobiście Joe Rosenthala (syna żydowskich emigrantów z Rosji), 50 lat po inspiracji jego słynną fotografią z Iwo Jimy. Dwa lata później Chałdiej zmarł na udar mózgu.
Został pochowany na Cmentarzu Kuncewskim w Moskwie.

</doc>
<doc id="1758454" url="https://pl.wikipedia.org/wiki?curid=1758454" title="Aleksander Alabiew">
Aleksander Alabiew



</doc>
<doc id="1758455" url="https://pl.wikipedia.org/wiki?curid=1758455" title="Parafia Najświętszej Maryi Panny Królowej Polski w Pionkach">
Parafia Najświętszej Maryi Panny Królowej Polski w Pionkach

Parafia Najświętszej Maryi Panny Królowej Polski w Pionkach – rzymskokatolicka parafia w Pionkach, w powiecie radomskim, województwo mazowieckie.
Historia.
14 listopada 1982 roku, poświęcenia placu pod budowę kościoła dokonał biskup Edward Materski. Duszpasterstwo rozpoczęło się od 23 kwietnia 1983 roku, kiedy Matka Boża w wędrującej kopii przybyła na plac budowy. 22 maja 1983 roku ks. biskup Stanisław Sygnet poświęcił tymczasową kaplicę, a 1 stycznia 1984 nastąpiło powołanie parafii Najświętszej Maryi Panny Królowej Polski.
Jesienią 1985 roku otrzymano pozwolenie na przystąpienie do budowy kościoła.
W 1988 roku rozpoczęto odprawianie mszy św. w części dolnej, prezbiterialnej, kościoła. W 1998 została oddana do użytku górną część kościoła nawowego, nawiązującą do stylu neoklasycystycznego.
28 listopada 2009 roku obchodzono 25-lecie, w związku z tym biskup Henryk Tomasik, uroczyście konsekrował całą świątynię (część prezbiterialną, wieżę, kaplicę tytularną i zakrystię).

</doc>
<doc id="1758456" url="https://pl.wikipedia.org/wiki?curid=1758456" title="Parafia archikatedralna Wniebowzięcia Najświętszej Maryi Panny i św. Andrzeja Apostoła we Fromborku">
Parafia archikatedralna Wniebowzięcia Najświętszej Maryi Panny i św. Andrzeja Apostoła we Fromborku

Parafia archikatedralna Wniebowzięcia Najświętszej Maryi Panny i św. Andrzeja we Fromborku – rzymskokatolicka parafia dekanatu fromborskiego, przynależącego do archidiecezji warmińskiej. Erygowana 30 kwietnia 1304.

</doc>
<doc id="1758457" url="https://pl.wikipedia.org/wiki?curid=1758457" title="Su Shi">
Su Shi

Su Shi, znany również jako Su Dongpo (ur. 8 stycznia 1037, zm. 24 sierpnia 1101) – chiński poeta, prozaik, kaligraf i polityk z czasów dynastii Song.
Urodził się w Meizhou (obecnie Meishan) w prowincji Syczuan w rodzinie urzędnika dworskiego. Również jego ojciec, dwaj bracia i siostra byli poetami.
Su Shi napisał około 4000 wierszy, z których największe uznanie przyniosły mu adresowane do Ouyang Xiu wiersze o przyjaźni, oraz poezje opiewające tradycje patriotyczne, m.in. "Chibifu" (Czerwone klify; miejsce sławnej bitwy) i "Jidianjidaowen" (Refleksje o przyszłości).
Był przeciwnikiem reform Wang Anshi, za co został zesłany do prowincji Hubei. Z wygnania powrócił po zmianie na tronie cesarskim w 1086, i został mianowany m.in. członkiem Akademii Hanlin. Jednak po wznowieniu reform w 1094 roku ponownie skazano go na banicję, którą darowano mu dopiero w 1100 roku.
Praktykował chan u mistrza Zhaoxue Changzonga (1025–1091).
Książka "Su Shi – wiersze z zesłania" jest w zasadzie tłumaczeniem doktoratu "Poetry of exile and return: a study of Su Shi (1037-1101)" .

</doc>
<doc id="1758458" url="https://pl.wikipedia.org/wiki?curid=1758458" title="Su Dongpo">
Su Dongpo



</doc>
<doc id="1758460" url="https://pl.wikipedia.org/wiki?curid=1758460" title="Mirosław Araszewski">
Mirosław Araszewski

Mirosław Araszewski (ur. 24 marca 1941 w Baranowiczach) – polski operator filmowy, fotografik, nauczyciel akademicki
Życiorys.
Absolwent Wydziału Operatorskiego Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi (dyplom 1973).
Prorektor (2000–2012), dr hab. profesor w Wyższej Szkole Sztuki i Projektowania w Łodzi. Członek Związku Polskich Artystów Fotografików; numer legitymacji 429.

</doc>
<doc id="1758462" url="https://pl.wikipedia.org/wiki?curid=1758462" title="Pomnik Reksia w Bielsku-Białej">
Pomnik Reksia w Bielsku-Białej

Pomnik Reksia w Bielsku-Białej – pomnik-fontanna w centrum Bielska-Białej, na placu pomiędzy ul. 11 Listopada i S. Stojałowskiego, nad rzeką Białą. Został odsłonięty 3 sierpnia 2009 roku. Przedstawia psa Reksia, głównego bohatera serialu animowanego, którego twórcą był Lechosław Marszałek, produkowanego w latach 1967–1988 w bielskim Studiu Filmów Rysunkowych. 
Pomnik przedstawia Reksia stojącego na tylnych łapach, jedną z przednich trzyma przy pysku, drugą wskazuje na fontannę. Rzeźba jest odlana z brązu, ma 90 cm wysokości i waży 130 kilogramów. Powstała w odlewni metali Wiesława Wojdaka. Integralną częścią pomnika jest fontanna w kształcie przeciętego na cztery części jajka, z którego wypływa woda.
Pomnik wykonał Jerzy Mikler z Bielska-Białej.

</doc>
<doc id="1758465" url="https://pl.wikipedia.org/wiki?curid=1758465" title="Gry epizodyczne">
Gry epizodyczne



</doc>
<doc id="1758466" url="https://pl.wikipedia.org/wiki?curid=1758466" title="Scandal">
Scandal



</doc>
<doc id="1758467" url="https://pl.wikipedia.org/wiki?curid=1758467" title="Jap A Joe Ferdinand">
Jap A Joe Ferdinand

Jap A Joe Ferdinand (ur. 13 lutego 1981 w Parambirze w Surinamie) – surinamski piłkarz, obrońca reprezentacji kraju, zawodnik klubów: SV Robinhood oraz Walking Boyz Company.

</doc>
<doc id="1758468" url="https://pl.wikipedia.org/wiki?curid=1758468" title="Denys Hołajdo">
Denys Hołajdo

Denys Ołeksandrowycz Hołajdo, ukr. Денис Олександрович Голайдо (ur. 3 czerwca 1984 w Symferopolu, Ukraińska SRR) – ukraiński piłkarz grający na pozycji pomocnika, reprezentant Ukrainy.
Kariera piłkarska.
Kariera klubowa.
Wychowanek SDJuSzOR w Symferopolu. Po ukończeniu nauki wyjechał do Finlandii na testy do Jokerit, ale został zaproszony przez Anatolija Zajajewa do Tawrii Symferopol. W 2002 debiutował w podstawowym składzie Tawrii. W 2004 został wypożyczony do Zakarpattia Użhorod. Latem 2006 powrócił do Tawrii. W końcu listopada 2010 opuścił klub, a na początku grudnia 2010 podpisał kontrakt z Metałurhiem Donieck. Podczas przerwy zimowej sezonu 2013/14 opuścił doniecki klub. 28 marca 2014 podpisał kontrakt z beniaminkiem białoruskiej Wyszejszej lihi klubem FK Słuck. W końcu czerwca 2014 za obopólną zgodą kontrakt został anulowany, po czym powrócił do Metałurha Donieck. W lipcu 2015 po rozformowaniu Metałurha opuścił doniecki klub. 21 sierpnia 2015 został piłkarzem TSK-Tawrija Symferopol.
Kariera reprezentacyjna.
26 marca 2008 roku debiutował w narodowej reprezentacji Ukrainy w wygranym 2:0 meczu towarzyskim z Serbią. Łącznie rozegrał 4 gry reprezentacyjne.

</doc>
<doc id="1758472" url="https://pl.wikipedia.org/wiki?curid=1758472" title="Pomnik Reksia">
Pomnik Reksia



</doc>
<doc id="1758475" url="https://pl.wikipedia.org/wiki?curid=1758475" title="Parafia Trójcy Świętej w Korfantowie">
Parafia Trójcy Świętej w Korfantowie

Parafia Trójcy Świętej w Korfantowie jest rzymskokatolicką parafią dekanatu Niemodlin. Parafia została utworzona w 1335 roku. Kościół został zbudowany w latach 1908-1909 w stylu neobarokowym, wieża barokowa pochodzi z 1751, prezbiterium pochodzi z 1925. Mieści się przy ulicy Opolskiej.

</doc>
<doc id="1758479" url="https://pl.wikipedia.org/wiki?curid=1758479" title="Jérémy Pouge">
Jérémy Pouge

Jérémy Pouge (ur. 3 maja 1980 r. w Tournon-sur-Rhône) – francuski wioślarz.

</doc>
<doc id="1758480" url="https://pl.wikipedia.org/wiki?curid=1758480" title="Europejski Turniej Kwalifikacyjny w piłce siatkowej kobiet do Igrzysk Olimpijskich 2004">
Europejski Turniej Kwalifikacyjny w piłce siatkowej kobiet do Igrzysk Olimpijskich 2004

Europejski Turniej Kwalifikacyjny w piłce siatkowej kobiet do Igrzysk Olimpijskich 2004 był drugą szansą wywalczenia miejsca w tej najważniejszej sportowej imprezie. Tylko zwycięzca turnieju jechał do Aten. Turniej rozegrany został w Baku.

</doc>
<doc id="1758482" url="https://pl.wikipedia.org/wiki?curid=1758482" title="My Humps">
My Humps

My Humps – trzeci singiel Black Eyed Peas z albumu Monkey Business. Utwór otrzymał dwie nagrody: Grammy za "Najlepszą piosenkę wykonywaną przez duet bądź grupę" oraz MTV Video Music Awards w kategorii "MTV Video Music Award for Best Hip Hop Video".
Reżyserką wideo do piosenki jest Fatima Robinson.

</doc>
<doc id="1758483" url="https://pl.wikipedia.org/wiki?curid=1758483" title="Bo Helleberg">
Bo Helleberg

Bo Helleberg (ur. 24 czerwca 1974 r. w Viborg) – duński wioślarz.

</doc>
<doc id="1758485" url="https://pl.wikipedia.org/wiki?curid=1758485" title="Edmond Delfour">
Edmond Delfour

Maurice Edmond Delfour (ur. 1 listopada 1907 w Ris-Orangis, zm. 19 grudnia 1990 na Korsyce) – francuski piłkarz grający na pozycji pomocnika i trener piłkarski. Trzykrotny uczestnik mistrzostw świata.
Kariera klubowa.
Latem roku 1928 20-letni Edmond Delfour po dekadzie spędzonej w juniorskich drużynach przeszedł do stołecznego Stade Français. W tym samym sezonie młody pomocnik zadebiutował w reprezentacji Francji. Po jego zakończeniu przeniósł się jednak do lokalnego rywala, Racing Clubu, gdzie pozostał przez osiem lat. Wraz z klubowymi kolegami doświadczyli na własnej skórze założenia i pierwszego sezonu rozgrywek Ligue 1 w roku 1932. W roku 1936 Racing Club wywalczył krajowy dublet przy wydatnej pomocy Edmonda Delfoura. Ekipa mająca w składzie tak znakomitych wówczas graczy jak Austriacy Rudolf Hiden i Auguste Jordan, Francuzi Émile Veinante i Roger Couard oraz Anglik Frederick Kennedy nie miała sobie równych w kraju.
Na zaledwie dwa lata przed wybuchem Drugiej Wojny Światowej Delfour przeniósł się do klubu z północy kraju, RC Roubaix, jednak na finiszu sezonu 1938/1939 wraz z kolegami zajęli ostatnie miejsce w tabeli. Podczas wojny grał w mającym siedzibę w Normandii FC Rouen. W roku 1940 francuskie „Czerwone Diabły” zdobyły mistrzostwo Ligi Północnej, lecz z racji na trwającą II wojnę światową nie jest to wynik uznawany za oficjalny. Kolejne trzy lata to już wicemistrzostwa grupy oraz mistrzostwo kraju w roku 1945. Po zakończeniu wojny przez rok Edmond grał jeszcze w Red Star 93, z którym doszedł nawet do finału Pucharu Francji. Ostatecznie trofeum trafiło do ekipy Lille OSC, a 39-letni Delfour zakończył karierę.
Podczas kariery zawodniczej Edmond Delfour znany był ze świetnego wyszkolenia technicznego i umiejętności dryblerskich, których, choć nie były do końca mile widziane, nie bał się stosować w starciach z rywalami.
Kariera reprezentacyjna.
W latach 1929–1938 Delfour rozegrał 42 spotkania w barwach reprezentacji Francji, dla której zdobył dwie bramki. Ponadto w 12 meczach pełnił funkcję kapitana „Trójkolorowych”. Jest jednym z niewielu zawodników, którzy brali udział we wszystkich trzech przedwojennych edycjach mundialu: z lat 1930, 1934 i 1938. W swoim ostatnim występie pobił ówczesny rekord największej liczby meczów w kadrze narodowej, wyprzedzając liderującego wówczas w tej kategorii Julesa Dewaqueza.
Kariera trenerska.
W ostatnich dwóch latach kariery zawodniczej Edmond występował w roli grającego trenera. Najbardziej jednak uznanym szkoleniowcem był w Belgii, gdzie trenował ekipy KAA Gent, Union Saint-Gilloise, Cercle Brugge oraz RFC Liège. Poza tym szkolił francuskie ekipy Stade Français, Le Havre AC, US Corte, SC Bastię oraz tunezyjskie CS Hammam Lif.
Po latach pracy w zawodzie trenera osiadł na Korsyce, gdzie pomagał w prowadzeniu hotelu swojemu zięciowi, Dominique Colonnie. Zmarł w roku 1990 w wieku 83 lat.

</doc>
<doc id="1758486" url="https://pl.wikipedia.org/wiki?curid=1758486" title="Hossam El Din Azouz">
Hossam El Din Azouz

Hossam El Din Azouz (ur. 1 stycznia 1985 w Kairze) – egipski wioślarz.

</doc>
<doc id="1758487" url="https://pl.wikipedia.org/wiki?curid=1758487" title="Daði Guðmundsson">
Daði Guðmundsson

Daði Guðmundsson (Dadi Gudmundsson, ok. 1485 w Snóksdalur – 1563) – islandzki szlachcic i dowódca. Był najstarszym z siedmiorga dzieci Guðmundura Finssona (1459–1524) i Thorunn Dadadottir (ur. ok. 1463) oraz szwagrem biskupa Skálholtu – Marteinna Einarssona (ok. 1500 – 1576). Toczył spór z biskupem Jónem Arasonem głównie o posiadłość Sauðafell. W 1549 otrzymał (jako najsilniejszy możnowładca zachodniej Islandii) list od króla Chrystiana III z poleceniem ujęcia biskupa Jóna Arasona, tak by nie trzeba było wysyłać wojsk duńskich. Guðmundsson przez dłuższy czas nie wykonywał polecenia króla – jednym z powodów mogło być przetrzymywanie Marteinna Einarssona przez Arasona jako więźnia. Jesienią 1550 Arason usiłował ująć Guðmundssona i postawić go przed sądem kierowanym przez prawnika Orma Sturlusona. W tym celu przybył we wrześniu do Sauðafell. Guðmundsson przybył jednak z lepiej uzbrojonymi żołnierzami i 2 października zwyciężył biskupa w bitwie pod Sauðafell. Otoczony w kościele Arason przystał na postawione mu warunki kapitulacji. Guðmundsson przekazał go duńskiemu bailiffowi Christianowi Skriverowi.
Żoną Guðmundssona była Guðrún Einarsdóttir, byli bezdzietni. Z kochanką – Ingveldur Árnadóttir miał kilkoro dzieci. W testamencie podzielił majątek między kościół luterański (z nadzieją polepszenia losu swojej duszy po śmierci) i żonę, która otrzymała jedną czwartą majątku w Snóksdalur, prawo do mieszkania we dworze przez 3 lata oraz dochody z łodzi.

</doc>
<doc id="1758489" url="https://pl.wikipedia.org/wiki?curid=1758489" title="Dadi Gudmundsson">
Dadi Gudmundsson



</doc>
<doc id="1758490" url="https://pl.wikipedia.org/wiki?curid=1758490" title="Mu Arae">
Mu Arae



</doc>
<doc id="1758492" url="https://pl.wikipedia.org/wiki?curid=1758492" title="Aberdour Castle">
Aberdour Castle

Aberdour Castle ("Zamek w Aberdour") – zamek położony w wiosce Aberdour, w hrabstwie Fife. Część zamku datuje się na ok. 1200 rok, co czyni go jedną z dwóch najstarszych tego typu budowli w kraju, obok Castle Sween w Argyll.
Początkowo zamek był skromnym budynkiem z widokiem na pobliski potok. Przez następnych 400 lat od powstania, zamek był sukcesywnie rozbudowywany zgodnie z ówczesnymi prądami w architekturze. W XV wieku budynek został przekształcony w wieżę rycerską, zaś w XVI wieku doszło do dwóch kolejnych modernizacji. Ostatnich zmian dokonano ok. 1635 roku w stylu renesansowym. Od strony południowej zamku rozpościerał się ogród tarasowy, zaś od wschodu – ogród otoczony murem.
W dużej mierze zamek jest tworem klanu Douglasów, hrabiów Morton, którzy władali Aberdour od XIV wieku. Hrabiowie korzystali z Aberdour jako drugiego domu do 1642 roku, kiedy to ich główna rezydencja, "Dalkeith House", została sprzedana. Po pożarze w drugiej połowie XVII wieku dokonano pewnych remontów, jednakże w 1725 roku rodzina nabyła pobliski "Aberdour House", zaś sam średniowieczny zamek popadał w ruinę. Współcześnie tylko XVII-wieczne skrzydło jest pokryte dachem, wieża w większości się zawaliła. Aberdour Castle znajduje się pod opieką państwa, jest udostępniany zwiedzającym.
Początki.
Sir Alan de Mortimer zostałem baronem Aberdour w 1126 roku po poślubieniu Anicei, córki sir Johna de Vipont. Sir Alan zbudował ok. 1140 roku kościół, który ciągle stoi obok zamku, jego rodzina zaś prawdopodobnie zbudowała pierwszy budynek zamkowy ok. 1200 roku (lub nawet wcześniej). W 1216 roku inny Alan de Mortimer przekazał ziemię mnichom. Nie wiadomo co później działo się z rodziną Mortimerów. Na początku XIV wieku król Robert I Bruce przekazał Aberdour swojemu rycerzowi, Thomasowi Randolphowi (zm. 1332), zaś jego wnuk przekazał ją Williamowi Douglasowi w 1342 roku.
Zgodnie z wolą sir Williama Douglasa ziemię wraz z zamkiem odziedziczył po nim jego bratanek, sir James Douglas z Dalkeith. W 1386 roku Aberdour i Dalkeith zostały połączone w jeden majątek z główną rezydencją w Dalkeith koło Edynburga, Aberdour zaś było drugą rezydencją. W 1458 roku James Douglas został pierwszym hrabią Morton. Hrabia powiększył posiadłość, podwyższając i rozbudowując ją tak, aby pasowała do jego nowego, wyższego statusu społecznego. Drugi hrabia powiększył zamek od południa i dobudował wieżę, przez którą poprowadzono schody.

</doc>
<doc id="1758493" url="https://pl.wikipedia.org/wiki?curid=1758493" title="Alan Martin">
Alan Martin



</doc>
<doc id="1758494" url="https://pl.wikipedia.org/wiki?curid=1758494" title="Rudolf Felder">
Rudolf Felder

Rudolf Felder (ur. 2 maja 1842 w Wiedniu, zm. 29 marca 1871 tamże) – austriacki prawnik i entomolog. Zajmował się głównie motylami, i razem z ojcem, Cajetanem Felderem, zebrał ich dużą kolekcję.

</doc>
<doc id="1758496" url="https://pl.wikipedia.org/wiki?curid=1758496" title="Mugabe">
Mugabe



</doc>
<doc id="1758497" url="https://pl.wikipedia.org/wiki?curid=1758497" title="Obote">
Obote



</doc>
<doc id="1758498" url="https://pl.wikipedia.org/wiki?curid=1758498" title="Alan Martin (wioślarz)">
Alan Martin (wioślarz)

Alan Martin (ur. 22 lipca 1981 w Limerick) – irlandzki wioślarz.

</doc>
<doc id="1758499" url="https://pl.wikipedia.org/wiki?curid=1758499" title="Bokassa">
Bokassa



</doc>
<doc id="1758505" url="https://pl.wikipedia.org/wiki?curid=1758505" title="Mengistu">
Mengistu



</doc>
<doc id="1758506" url="https://pl.wikipedia.org/wiki?curid=1758506" title="David Kelly">
David Kelly



</doc>
<doc id="1758508" url="https://pl.wikipedia.org/wiki?curid=1758508" title="Georgi Awramow">
Georgi Awramow

Georgi Awramow (ur. 5 września 1983 – bułgarski piłkarz występujący na pozycji pomocnika. Obecnie bez klubu.

</doc>
<doc id="1758509" url="https://pl.wikipedia.org/wiki?curid=1758509" title="Pleurotaceae">
Pleurotaceae



</doc>
<doc id="1758510" url="https://pl.wikipedia.org/wiki?curid=1758510" title="David Kelly (wioślarz)">
David Kelly (wioślarz)

David Kelly (ur. 30 stycznia 1985 r. w Perth) – australijski wioślarz.

</doc>
<doc id="1758511" url="https://pl.wikipedia.org/wiki?curid=1758511" title="Célestin Delmer">
Célestin Delmer

Henri Célestin Delmer (ur. 15 lutego 1907 r. w Villejuif, zm. 2 marca 1996 r. w Saint-Maur-des-Fossés) – francuski piłkarz grający na pozycji pomocnika.
Podczas kariery klubowej grał w takich mniej lub bardziej znanych klubach francuskich, jak Stade Olympique de l'Est, FC Mulhouse, Amiens SC, AC Roubaix, Red Star 93 oraz Charenton. W roku 1933 w barwach AC Roubaix wywalczył Puchar Francji.
W reprezentacji Francji w latach 1930–1934 rozegrał 11 meczów. Uczestniczył w mistrzostwach świata w latach 1930 i 1934.

</doc>
<doc id="1758512" url="https://pl.wikipedia.org/wiki?curid=1758512" title="Ołeksandr Radczenko">
Ołeksandr Radczenko

Ołeksandr Borysowycz Radczenko, ukr. Олександр Борисович Радченко (ur. 19 lipca 1976 w Żdanowie w obwodzie donieckim, Ukraińska SRR, zm. 7 lutego 2023) – ukraiński piłkarz grający na pozycji obrońcy, reprezentant Ukrainy.
Kariera piłkarska.
Kariera klubowa.
W 1993 rozpoczął karierę piłkarską w miejscowym klubie Azoweć Mariupol, który w 1995 zmienił nazwę na Metałurh Mariupol. W 1997 zaproszony do Dynama Kijów. W sezonie 2001/02 został wypożyczony do Zakarpattia Użhorod. Na początku 2003 przeszedł do Dnipra Dniepropetrowsk. W 2007 jako wolny agent przeszedł do Krywbasa Krzywy Róg. Latem 2009 był na testach w Wołyni Łuck, jednak nie odpowiadał wymogom trenerów łuckiego klubu, po czym postanowił zakończyć karierę piłkarską.
Kariera reprezentacyjna.
21 marca 2002 roku debiutował w narodowej reprezentacji Ukrainy w przegranym 0:1 meczu towarzyskim z Japonią. Łącznie rozegrał 17 gier reprezentacyjne. Wcześniej występował w młodzieżowej reprezentacji Ukrainy.

</doc>
<doc id="1758517" url="https://pl.wikipedia.org/wiki?curid=1758517" title="Colin Farrell (wioślarz)">
Colin Farrell (wioślarz)

Colin Farrell (ur. 2 czerwca 1983 r. w Stratford) – amerykański wioślarz.

</doc>
<doc id="1758518" url="https://pl.wikipedia.org/wiki?curid=1758518" title="Park Chung-hee">
Park Chung-hee

Park Chung-hee (kor. 박정희, ur. 30 września 1917 w Kumi, Korea, zm. 26 października 1979 w Seulu) – południowokoreański wojskowy, generał i polityk, prezydent Korei Południowej od 17 grudnia 1963 do 26 października 1979. Członek Demokratycznej Partii Sprawiedliwości. Od 25 lutego 2013 do 10 marca 2017 roku jego córka, Park Geun-hye pełniła urząd prezydenta Korei Południowej.
Życiorys.
Lata młodości.
Park urodził się w prowincji Kyŏngsang Północny niedaleko Daegu. Jego ojcem był Park Seong-bin, a matką Baek Nam-hu. Od 8 kwietnia 1932 do 25 marca 1937 uczęszczał do Gimnazjum Nauczycielskiego w Daegu. W 1940 roku rozpoczął naukę w Akademii Wojskowej, którą ukończył dwa lata później z wyróżnieniem. Lata jego edukacji zbiegły się z inwazją japońską na Chiny, poczynając od incydentu mandżurskiego w 1931, a kończąc na wybuchu wojny chińsko-japońskiej w 1937. Po ukończeniu gimnazjum był nauczycielem w szkole podstawowej w Mun'gyŏng. Później Park został urzędnikiem w japońskim wojsku i służył w Mandżurii podczas drugiej wojny światowej. W tym czasie używał japońskiego imienia i nazwiska Takaki Masao. Po wojnie rozpoczął służbę w wojsku Korei Południowej, ale został z niej wydalony w 1948 za członkostwo w komunistycznej komórce. Podczas koreańskiej wojny ponownie wstąpił do wojska, gdzie awansował do stopnia generała brygady.
Droga do prezydentury.
W marcu 1960 roku zmuszony do rezygnacji został dotychczasowy dyktator Korei Li Syng Man. Na czele nowego demokratycznego rządu stanął premier Chang Myun. Nowy rząd nie utrzymał się długo przy władzy. Rano 16 maja 1961 generał Park Chung-hee w drodze zamachu stanu przejął władzę i w lipcu stanął na czele Najwyższej Rady Narodowej Przebudowy. Zamach odbył się przy aprobacie zmęczonego panującym chaosem w kraju społeczeństwa. Reżim wojskowy pomimo sprzeciwu ze strony premiera Chang, uzyskał legitymizację ze strony prezydenta Yun Bo-seon. 22 marca 1962 ustąpił z urzędu prezydent Bo-seon, a Park Chung-hee pozostał jedyną realną władzą jako przewodniczący Rady Najwyższej dla Odbudowy Krajowej w stopniu generała. W 1963 pod naciskiem Stanów Zjednoczonych w kraju została przywrócona władza cywilna. 17 grudnia 1963 Park Chung-hee został trzecim prezydentem Korei Południowej.
Polityka Parka jako prezydenta.
Park zdecydowanie przystąpił do walki z korupcją i rozbudowy gospodarczej kraju. Pod jego rządami Korea przeżywała okres ekonomicznego rozkwitu, co spowodowało, że w roku 1967 ponownie wybrany został prezydentem. Ponieważ konstytucja Korei uniemożliwiała trzykrotne ubieganie się o stanowisko prezydenta, Park wystąpił z propozycją jej zmiany. Wywołało to burzliwą debatę w parlamencie, który jednak w końcu uległ naciskom prezydenta i wprowadził stosowne zmiany. W rezultacie w 1971 roku Park po raz trzeci został prezydentem. Jednak po początkowym poparciu, jego coraz bardziej autorytarne rządy budziły coraz większy opór w społeczeństwie. W kraju doszło do masowych demonstracji studenckich. Kiedy w 1972 roku wprowadzono nową konstytucję Yushin zwiększającą uprawnienia prezydenckie, doszło do zamieszek, brutalnie tłumionych przez władze.
W 1974 w zamachu na jego życie zginęła jego żona, Yuk Young-soo.
Tajemnicza śmierć prezydenta.
W październiku 1979 roku Park zginął zastrzelony podczas obiadu przez szefa koreańskiego wywiadu Kim Kyu. Podobno podczas sprzeczki Kim zabił jednego z gości Parka, a kiedy prezydent interweniował, zastrzelił również jego oraz czterech członków ochrony. Pytanie w jaki sposób Kyu był w stanie zastrzelić w krótkim czasie sześć osób, w tym dwukrotnie strzelając do prezydenta, z sześciostrzałowego, półautomatycznego pistoletu pozostaje dotychczas bez odpowiedzi.

</doc>
<doc id="1758527" url="https://pl.wikipedia.org/wiki?curid=1758527" title="Sunset Crater National Monument">
Sunset Crater National Monument



</doc>
<doc id="1758529" url="https://pl.wikipedia.org/wiki?curid=1758529" title="Damian Kulig">
Damian Kulig

Damian Kulig (ur. 23 czerwca 1987 w Piotrkowie Trybunalskim) – polski koszykarz, grający na pozycji silnego skrzydłowego lub środkowego, obecnie zawodnik Arged BM Slam Stal Ostrów Wielkopolski.
W sezonie 2009/2010 bronił barw Polpharmy Starogard Gdański. W 2010 podpisał kontrakt z PBG Basket Poznań, gdzie grał do 2012. W latach 2015-2016 był zawodnikiem tureckiej drużyny Trabzonspor.
15 stycznia 2019 został zawodnikiem Polskiego Cukru Toruń. 4 czerwca 2021 dołączył do Arged BM Slam Stal Ostrów Wielkopolski.
Podczas turnieju mistrzostw świata 2019 w Chinach łącznie w ramach reprezentacji Polski był czwarty w klasyfikacji punktujących (68) i pierwszy w klasyfikacji bloków (9).
Jego postać znajduje się w grze NBA 2K16.

</doc>
<doc id="1758530" url="https://pl.wikipedia.org/wiki?curid=1758530" title="Państwo żywieckie">
Państwo żywieckie

Państwo Żywieckie – określenie „państwo żywieckie” występuje po raz pierwszy w dokumentach kancelarii Piotra Komorowskiego herbu Korczak w latach 1467–1476. W roku 1467 król polski, Kazimierz IV Jagiellończyk nadał przywilejem królewskim „państwo żywieckie” jako ogromny majątek ziemski, za utracone majątki na Węgrzech. Piotr Komorowski stanął przed królem polskim pozbawiony wszelkich dóbr i ważnych strategicznie zamków. Kazimierz Jagiellończyk, chcąc jednak, choć w części, wynagrodzić mu te straty w 1474 roku, nadał Piotrowi Komorowskiemu przywilejem królewskim ziemie na terenie korony polskiej.
Obszar państwa żywieckiego.
W skład państwa żywieckiego hrabiego Komorowskiego z Orawy wchodziły takie miejscowości jak: Żywiec i wsie: Sporysz, Stary Żywiec, Pietrzykowice, Zabłocie, Moszczanica, Radziechowy, Cięcina, Łękawica, Rychwałd, Wieprz Duży i Mały oraz Lipowa. Komorowski otrzymał też starostwo niegrodowe barwałdzkie wraz z przynależnymi do niego wsiami: Barwałd, Stanisław, Gołuchowiec, Chocznia i Mikołaj kolo Wadowic. Zapisano mu również dożywotnio sto grzywien z żup wielickich i bocheńskich, trzy tysiące na zamku w Ojcowie i dwa tysiące florenów węgierskich na zamku w Barwałdzie. Wypłacono mu również sto grzywien jako zwrot kosztów podróży z Orawy do Łęczycy, gdzie wówczas przebywał król polski. Przejściowo do Komorowskiego należał też Nowy Targ wraz z okolicą. Hrabia Piotr Komorowski dostał również możliwość wykupienia od Słaboszowej Barwałdu, Ojcowa i Rakowic z okolicznymi wsiami.
W okresie korony polskiej w roku 1635 roku miasto Żywiec, znajdowało się w województwie krakowskim.
Historia.
Komorowscy.
Majętność ziemska zwana państwem żywieckim powstała w 1467 roku, na terenie, nad którym krótko wcześniej Księstwo oświęcimskie straciło kontrolę, z dawnych dóbr książęcych. Została ona nadana w dziedziczne władanie przez króla Kazimierza IV Jagiellończyka, Piotrowi Komorowskiemu jako nagroda za ukrócenie rozbójniczej działalności rodziny Skrzyńskich oraz zadośćuczynienie za straty materialne, jakich doznał on występując przeciwko Maciejowi Korwinowi i wspierając wyprawę Kazimierza Jagiellończyka na Węgry.
Komorowscy władali państwem żywieckim jako niepodzielnymi dobrami do 1608 roku. Po śmierci Krzysztofa Komorowskiego majętność została podzielona pomiędzy jego trzech synów. W wyniku działu spadkowego z pierwotnego latyfundium żywieckiego wydzielono trzy mniejsze: suskie, ślemieńskie i żywieckie.
Właściciel największej części dóbr i Żywca, Mikołaj Komorowski okazał się być utracjuszem. Z powodu długów w 1618 roku musiał sprzedać dobra łodygowickie. Gdy okazało się, że mimo to został bankrutem, dla ratowania swojej pozycji wystawił posiadane państwo żywieckie w całości na sprzedaż.
Wazowie.
W 1624 roku za cenę 600  000 zł odkupiła je królowa Konstancja Habsburżanka. Królowa, nabywszy dobra żywieckie, ich zarząd powierzyła staroście Krzysztofowi Czarneckiemu, zaś probostwo żywieckie oddała Stanisławowi Blochowi, pochodzącemu z Wielkopolski archiprezbiterowi brodnickiemu, dziekanowi pszczyńskiemu i oświęcimskiemu. W 1628 r. założyła kościoły parafialne w odleglejszych częściach dóbr, tj. w Milówce i Jeleśni, a także uporządkowała dochody dotychczasowych kościołów parafialnych w Żywcu i Radziechowach. Wszystkie parafie Żywiecczyzny należały przez dłuższy czas do dekanatu oświęcimskiego. W 1644 r. wyodrębniono z niego nowy dekanat żywiecki, do którego - oprócz żywieckiej - należały parafie w Bestwinie, Jeleśni, Komorowicach, Łodygowicach, Milówce, Radziechowach, Rychwałdzie i Ślemieniu.
Ponieważ prawo polskie zabraniało królom skupowania dóbr nieruchomych w kraju, na Sejmie walnym koronnym w Warszawie w marcu 1631 r. na dobra żywieckie nałożono obowiązkową kwotę wykupna w wysokości 600 tys. złotych, co oznaczało, że ..."królowa dotąd dóbr tych spokojnie używać będzie, póki rzeczona summa bądź przez rzeczpospolitą bądź przez kogokolwiek ze szlachty krajowej pojedynczo lub wspólnie z innymi te dobra wykupującego, byle naraz, do rąk królowej albo po jej zejściu potomstwu jej oddana i odliczona nie będzie".
Po śmierci królowej w 1631 r. współwłaścicielami latyfundium zostali Jan Kazimierz Waza i Karol Ferdynand Waza. W rękach Wazów posiadłość żywiecka znajdowała się do 1672 roku. W czasie potopu szwedzkiego znacznie ucierpiała na skutek działań wojennych i grabieży.
W okresie I Rzeczypospolitej w skład państwa żywieckiego wchodziły miasto Żywiec i sześć kluczy: obszarski, jeleśniański, wieprzski, starożywiecki, lipowski i Węgierskiej Górki. Szacuje się, że dobra te ok. połowy XVII wieku przynosiły dochód w wysokości 26 tys. złotych rocznie.
Wodzicki.
Po śmierci Jana II Kazimierza herbu Waza, w latach 1672–1675 państwo żywieckie, dzierżawił Wawrzyniec Wodzicki.
Wielopolscy.
Następnie właścicielem Żywiecczyzny został Jan Wielopolski, który w 1678 roku kupił ją na własność. W 1712 roku majątek obejmował 45 wsi. W rękach Wielopolskich państwo żywieckie znajdowało się do 1838 roku. W XVIII wieku uległo uszczupleniom i dwóm spadkowym podziałom. W 1772 roku po I rozbiorze znalazło się na terenie Galicji. W XIX wieku Adam Wielopolski, nie potrafiąc zapanować nad ubożeniem majątku, wystawił go na sprzedaż.
Habsburgowie.
Kupił go przedsiębiorczy arcyksiążę Karol Ludwik Habsburg i włączył w skład Komory Cieszyńskiej. Do końca XIX wieku Habsburgowie cieszyńscy jeszcze kilkakrotnie przeprowadzali na Żywiecczyźnie transakcje wykupu ziemi, dzięki czemu państwo żywieckie w całości znalazło się w ich władaniu. Za czasów Albrechta Fryderyka Habsburga zostało znacznie powiększone o dobra w Małopolsce poprzez wykup w 1878 roku od rodziny Saint Genois d’Anneaucourt dóbr dawnej królewszczyzny lanckorońskiej.
W drugiej połowie XIX wieku państwo żywieckie wraz z księstwem cieszyńskim stanowiło jeden z najlepiej rozwiniętych i dochodowych majątków w Austro-Węgrzech. Przyczyniło się do tego przede wszystkim wybudowanie wielu nowoczesnych zakładów przemysłowych oraz rozwijanie na dużą skalę gospodarki leśnej.
W 1895 roku majątek odziedziczył Karol Stefan Habsburg, który zapoczątkował żywiecką linię Habsburgów. Po I wojnie światowej państwo żywieckie znalazło się w granicach Rzeczypospolitej Polskiej. Podobnie jak majątek księstwa cieszyńskiego zamierzano je znacjonalizować. W latach 1919–1924 dobra poddano przymusowemu zarządowi. Ostatecznie jednak uznano, że spolszczeni Habsburgowie żywieccy mogą je zatrzymać jako prywatną własność. W 1933 roku dobra odziedziczył Karol Olbracht Habsburg.
II Rzeczpospolita Polska rok 1918.
W 1919 roku, po odzyskaniu przez Kraj niepodległości rząd polski II RP skonfiskował państwo żywieckie, jako majątek członków zaborczego austriackiego domu panującego. Habsburg związany z ziemią polską, starał się o odzyskanie utraconych posiadłości i otrzymanie polskiego obywatelstwa dla siebie i rodziny. Uzyskał je w 1920 roku ze względu na swoją postawę obywatelską. Wstawił się też za nim król hiszpański Alfons XIII, siostrzeniec Habsburga. Król Hiszpanii interweniował w sprawie majątku u prezydenta II Rzeczypospolitej Polskiej, Stanisława Wojciechowskiego, proponując w zamian swe poparcie dla polskich spraw na forum międzynarodowym. Przymusowy zarząd dóbr żywieckich (państwa żywieckiego) został zniesiony ostatecznie w sierpniu 1924 roku.
III Rzesza Niemiecka.
W czasie II wojny światowej, po aresztowaniu właściciela i umieszczeniu Habsburga w więzieniu, państwo żywieckie zostało poddane zarządowi komisarycznemu władz na terenach okupowanych przez III Rzeszę. W czasie okupacji niemieckiej w latach 1939–1944 obowiązywała niemiecka nazwa miasta ("Saybusch"), ulicom nadano nazwy niemieckie. Jesienią 1940 r. w ramach tzw. Aktion Saybusch ("Akcja Żywiec") okupant wysiedlił ok. 22 tys. mieszkańców Żywiecczyzny na tereny Generalnego Gubernatorstwa, wprowadzając w ich miejsce mniejszą liczbę osadników niemieckich.
Po zakończeniu działań zbrojnych w Europie.
Państwo żywieckie jako prywatny majątek przestało formalnie istnieć w 1944 roku na mocy Dekretu Polskiego Komitetu Wyzwolenia Narodowego o reformie rolnej.
Po roku 1945 rodzina Habsburgów żywieckich próbowała część majątku odzyskać, jednak bez rezultatu.

</doc>
<doc id="1758533" url="https://pl.wikipedia.org/wiki?curid=1758533" title="Helena Maria Stollenwerk">
Helena Maria Stollenwerk

Helena Maria Stollenwerk (ur. 28 listopada 1852 w Rollesbroich; zm. 3 lutego 1900 w Steyl) – niemiecka zakonnica, błogosławiona Kościoła Katolickiego.
Życiorys.
Helena była córką niemieckiego rolnika. Od najmłodszych lat chciała zostać misjonarką. Poszukiwania żeńskiego zakonu misyjnego w Niemczech nie przynosiły oczekiwanych rezultatów. W 1882 poznała ojca Arnolda Janssena, założyciela męskiego, misyjnego Zgromadzenia Słowa Bożego w Steylu w Holandii. Popierał on ideę stworzenia żeńskiego zakonu misyjnego, lecz tymczasowo zaproponował Helenie pracę w charakterze pomocy w kuchni seminaryjnej.
Życie zakonne.
8 grudnia 1889 Ksiądz Janssen założył Zgromadzenie Misyjne Służebnic Ducha Świętego. 17 stycznia 1892 Helena wstąpiła do zakonu i przyjęła imię Maria. Była jedną z pierwszych członkiń nowej formacji. 12 marca 1894 złożyła śluby zakonne. Została przełożoną generalną wspólnoty. Powadziła także nauki przygotowujące siostry do wyjazdu na misje.
W 1896 kilka sióstr SSpS utworzyło zalążek nowej wspólnoty klauzurowej, która później stała się samodzielnym Zgromadzeniem Sióstr Służebnic Ducha Świętego od Wieczystej Adoracji. Dwa lata później, 8 grudnia 1898, na życzenie założyciela, Maria Helena zrezygnowała z piastowanej funkcji matki generalnej i przeszła do nowo powstałego zakonu.
Choroba i śmierć.
W 1899 zachorowała na gruźlicze zapalenie opon mózgowych, które stało się przyczyną śmierci 3 lutego 1900.
Kult.
W 1950 rozpoczęto proces beatyfikacyjny Marii Heleny. W 1962 uznano cud za wstawiennictwem Służki Bożej. 7 maja 1995 w Rzymie, papież Jan Paweł II dokonał beatyfikacja zakonnicy. Jest ona czczona jako współzałożycielka Sióstr Służebnic Ducha Świętego.

</doc>
<doc id="1758534" url="https://pl.wikipedia.org/wiki?curid=1758534" title="Ogród Botaniczny Leśnego Parku Kultury i Wypoczynku „Myślęcinek”">
Ogród Botaniczny Leśnego Parku Kultury i Wypoczynku „Myślęcinek”

Ogród Botaniczny Leśnego Parku Kultury i Wypoczynku „Myślęcinek” – miejski ogród botaniczny w Bydgoszczy o powierzchni 60 ha, założony w latach 1980–1983, położony w obrębie Leśnego Parku Kultury i Wypoczynku w Bydgoszczy.
Lokalizacja.
Ogród znajduje się w północno-wschodniej części Leśnego Parku Kultury i Wypoczynku w Bydgoszczy. Znajduje się on w całości na obszarze Parku Krajobrazowego Doliny Dolnej Wisły. Został zlokalizowany w rozczłonkowanej dolinie Strugi Myślęcińskiej, w obrębie północnej krawędzi Pradoliny Toruńsko-Eberswaldzkiej.
Na terenie położonym między północną granicą Ogrodu Botanicznego LKPiW, a ul. Jeździecką, znajduje się Ogród Botaniczny IHAR, należący do bydgoskiego oddziału Instytutu Hodowli i Aklimatyzacji Roślin.
Historia.
Budowę Ogrodu rozpoczęto w 1980 r. według projektu prof. dr hab. inż. Edwarda Bartmanna z SGGW z 1977 roku. Projekt przewidywał maksymalne wykorzystanie naturalnych warunków siedliskowych w tworzeniu zbiorowisk roślinnych. Ogród obejmuje powierzchnię 60 ha, z możliwością jej powiększenia do 80 ha, co stawia ogród w Bydgoszczy na drugiej pozycji w Polsce pod względem obszaru. Wśród wielu wzniesień o różnym nachyleniu stoków i wysokości (68–94 m n.p.m.) poprzedzielanych jarami wkomponowano alejki spacerowe. Wzdłuż Myślęcińskiej Strugi powstało 13 stawów kaskadowych o różnicy poziomów 20,5 m, na łącznej długości 1 km i powierzchni 2,2 ha.
W 1982 r. rozpoczęto nasadzenia zbiorowisk leśnych, oraz ogrodów rodzajowych, a następnie urządzono alpinarium w dawnym wyrobisku piasku, o złożonej rzeźbie terenu, ze stromiznami, obrywami i uskokami pochodzenia naturalnego.
W 2001 r. prof. Stanisław Balcerkiewicz i dr Maciej Korczyński uszczegółowili koncepcję programową i przestrzenną ogrodu, przedstawiając projekt – „Arboretum – dendroflora wybranych formacji roślinnych świata”. Centralną część nowej ekspozycji zaprojektowano w północnej części ogrodu na rozległym płaskowyżu. Dominują tu gatunki z Ameryki Północnej i Azji. Na realizację tego zadania uzyskano w 2006 r. środki z Unii Europejskiej. Posadzono w sumie 1600 drzew i krzewów liściastych i 180 iglastych. Natomiast w 2005 r. na wschodnim stoku Ogrodu powstał ogród motyli, tzn. kolekcja roślin długo kwitnących, która zwabia motyle.
W 2017 r. kosztem 500 tys. zł przeprowadzono remont głównej alei, wymieniając dotychczasową nawierzchnię asfaltową na kamienną kostkę.
Ukształtowanie terenu.
Ogród cechuje się dużym zróżnicowaniem zarówno pod względem rzeźby terenu jak i budowy geologicznej. To zróżnicowanie jest wynikiem sąsiedztwa Wysoczyzny Świeckiej i Pradoliny Noteci-Warty oraz obecności Strugi Myślęcińskiej, która kształtuje rzeźbę terenu. Najbardziej urozmaiconym pod względem rzeźby terenu jest południowy kraniec ogrodu, gdzie deniwelacje dochodzą do 26 m wysokości względnej, a liczne wzniesienia różnią się nachyleniem stoków i wysokości. Krawędź wysoczyzny morenowej przebiega w kierunku wschód – zachód. Na północ od krawędzi znajduje się rozległy płaskowyż, który od wschodu i zachodu ograniczony jest ciekami wodnymi Pozostała część terenu to liczne pagórki, grzbiety, niecki denudacyjne.
W rozplanowaniu ogrodu podkreślono oś Strugi Myślęcińskiej, która jest osią kompozycyjną i widokową kolekcji. Eksponowana jest również oś widokowa w kierunku lasów na Zaciszu.
Gleby.
Gleby terenu Ogrodu należą do klasy gleb brunatnoziemnych, w typach: gleby brunatne właściwe, gleby brunatne wyługowane, gleby płowe. Kwasowość tych gleb waha się w szerokich granicach od kwaśnych w lesie bukowym (pH 3,3) do lekko zasadowych (pH 7,3) na pozostałym obszarze. W dolinach cieków wodnych występują gleby deluwialne, zaliczane częściowo do czarnoziemnych. Są to gleby podmokłe, z płytkim zaleganiem wody gruntowej, silnie oglejone.
Charakterystyka biologiczna.
Przeważającą część obszaru zajmuje ekspozycja terenowa drzew, roślin zielnych i krzewów o parkowo-naturalistycznym charakterze.
W 2010 r. w ogrodzie znajdowało się 820 gatunków roślin, w tym 460 gatunków roślin dziko rosnących.
Podstawę układu stanowią krajowe zbiorowiska leśne oraz ich formy przejściowe, w postaci większych grup drzewostanów zwartych, luźnych zadrzewień oraz drzew pojedynczo eksponowanych. Drugim podstawowym układem są zbiorowiska łąkowe, występujące w formie naturalnych łąk, muraw i trawników. Oprócz tego utworzono ogrody rodzajowe, np. ogród roślin iglastych, ogród drzew i krzewów liściastych, ogród kwitnącej wiśni i jabłoni oraz kolekcje, np. żywotników, dereni, grzybieni, roślin zimozielonych itp. Oprócz roślinności rodzimego pochodzenia, w Ogrodzie Botanicznym znajdują się stanowiska głównych formacji leśnych z innych kontynentów, zwłaszcza w utworzonym w 2006 r. arboretum. Są w nim prezentowane lasy Ameryki Północnej (dębowo-tulipanowcowe, dębowo-orzesznikowe, wiązowo-klonowe, bukowo-klonowe), lasy Azji i Europy Południowej (lasy wielkolistne, liściaste z magnoliami, ciepłolubne dębowe lasy mieszane), wilgotne lasy podzwrotnikowe, lasy euksyńskie (mezofilne lasy liściaste oraz lasy olszowe), roślinność tundry, dendroflora terenów pustynnych (roślinność twardolistna, drzewa obszarów preriowych, dendroflora terenów wydmowych, chłodnych pustyń i półpustyń), a także kolekcje i ekspozycje tematyczne, m.in.: buków, klonów, róż, wrzosowatych, rośliny prawnie chronione, rośliny zimozielone, ogród wiosenny.
Działy i kolekcje roślinne.
Zbiorowiska roślinne Polski.
Największy dział (20 ha) obejmujący:
Arboretum.
Obejmuje kolekcję drzew owocowych starych i współczesnych odmian oraz ścieżka Agro z roślinami użytkowymi (zbożami, roślinami przemysłowymi, okopowymi, motylkowymi, leczniczymi);
Ogród roślin iglastych.
Zajmuje zbocza głębokiej dolinki otwierającej się do Doliny Strugi Myślęcińskiej. Jest to amfiteatralna kompozycja drzew i krzewów, m.in. jodeł, świerków, jałowców, cyprysików, daglezji, mikrobiot, miłorzębi, żywotników.
Alpinarium.
Zajmująca ok. 2 ha – kolekcja roślin górskich położona jest w środkowo-zachodniej części Ogrodu Botanicznego, w dawnym wyrobisku piasku. Cechuje go złożona rzeźba terenu z wyraźnymi stromiznami, obrywami i uskokami pochodzenia naturalnego oraz sztucznie utworzonymi formami górskimi, np. ścianami, piargowiskami, graniami, gdzie względne różnice wysokości dochodzą do 20 m.
Główną część alpinarium tworzą siedliska wapienne, które zajmują powierzchnię 1 ha. Jest to teren wyrobiska o największych deniwelacjach względnych. Jego stromizny są ścianami skalnymi, gdzie umieszczono kolekcję gatunków szczelinowych i wyleżyskowych. Skalny wąwóz prowadzi do parowu pomiędzy wzniesieniami, porośniętymi zbiorowiskami leśnymi. U podnóża ścian znajduje się zbiornik wodny z wymuszonym obiegiem wody, do którego wpływa potok z ukształtowaną po drodze kaskadą wodną, co umożliwia rozwój roślin ziołoroślowych. Na linii grzbietu zamykającej część wapienną alpinarium znajduje się grań widokowa. Między wapiennymi głazami rośnie m.in. szarotka alpejska, dębik ośmiopłatkowy, goździk alpejski i wiele innych roślin.
Ogród roślin górskich acidofilnych zajmuje powierzchnię 0,3 ha i znajduje się w jego południowej części. Podłoże dla roślin stanowią liczne półki i progi granitowe na stoku. Zbocza porasta m.in. kosodrzewina i sosna limba. Na wysoczyźnie urządzono kamienny krąg z głazów narzutowych na podobieństwo kręgów kamiennych w Odrach. Wschodnia część alpinarium o powierzchni 0,3 ha została ukształtowana w formie dolinki z głazami narzutowymi o miękkich kształtach, różnorodnej fakturze i kolorystyce. Znajduje się tu ogród siedlisk polodowcowych, gdzie zgromadzono rośliny charakterystyczne dla Pomorza, a szczególnie rośliny zielne typowe dla Borów Tucholskich.
Obszar alpinarium umożliwia gromadzenie i ekspozycję nie tylko flory górskiej Polski, ale także przedstawienie fitokrajobrazów typowych dla rejonów górskich Ameryki Północnej, Azji i Europy. Z alpinarium możliwe jest przejście na Górę Myślęcińską, skąd rozpościera się szeroka panorama Bydgoszczy.
Kolekcje rodzajowe.
Obejmuje m.in. ogród różaneczników, sosen, rododendronów, lilaków, berberysów, brzóz, buków, dębów, klonów amerykańskich, europejskich i azjatyckich, olch, wrzosów, żywotników, ogród kwitnącej wiśni i jabłoni, magnolii, tawuł, dereni.
Ekspozycje tematyczne.
Dział mający charakter edukacyjny, obejmuje m.in. ogród motyli, ogród wiosenny, rośliny ciepłolubne, drzewa o wielkich liściach, ogród krzewinek, rośliny biblijne, pnącza, rośliny chronione, rośliny Pomorza i Kujaw, rośliny zimozielone, piętrowe zasięgi drzew w górach, szereg wilgotnościowo-troficzny drzew występujących w Polsce, mieszańce – rodzice i dzieci, płeć u roślin.
Ścieżka botaniczna dla niewidomych i niedowidzących.
Pierwsza w Polsce ścieżka botaniczna dla niewidomych utworzona w 1999 r. na terenie ogrodu. Na blisko 4 tys. metrów kwadratowych, wzdłuż 300–metrowej barierki posadzono ok. 150 roślin. Każda posiada „metryczkę” zapisaną pismem Braille’a.
Godziny otwarcia.
Ogród otwarty jest przez cały rok od godziny 9:00 do zmroku. Wstęp jest bezpłatny.

</doc>
<doc id="1758535" url="https://pl.wikipedia.org/wiki?curid=1758535" title="Usama Ibn Munkiz">
Usama Ibn Munkiz

Usama Ibn Munkiz (ur. 1095-1188 اسامة بن منقذ) – władca twierdzy Szajzar, poeta, autor pamiętnika „Kitab al-itibar” (arab. "Księga pouczających przykładów").
Życiorys.
Urodził się w Szajzarze nad rzeką Orontes, twierdzy na drodze z Antiochii (ob. Antakya) do Emessy (arab. Hims), położonej między Aleppo a Hamą, w rodzinie zamożnego feudała. Młodość spędził na dworze w Damaszku, następnie w pałacu kalifa fatymidzkiego w Kairze; późniejszy okres życia – na dworze atabeka Mosulu i w twierdzy Al-Kajfa nad Tygrysem.
Odwiedził Jerozolimę, święte miejsca islamu, Mekkę i Medynę oraz Damaszek, Kair, Bagdad i Isfahan. Był zaprzyjaźniony z Imad ad-Dinem Zanki atabekiem Mosulu (1127-1146), jego następcą Nur ad-Dinem (1146-1174) oraz kalifami fatymidzkimi, Al-Hafizem (1132-1149) i Az-Zafirem (1149-1154). Poznał osobiście Boemunda II, „frankijskiego” księcia Antiochii (1111–1130), i Fulka V, króla Jerozolimy (1131–1146), a w późniejszych latach Saladyna, sułtana Egiptu, Syrii i Hidżazu (1174–1192).
Po raz pierwszy brał czynny udział w wojnie z krzyżowcami jako 15-letni młodzieniec, broniąc Szajzaru przed Tankredem, księciem Antiochii (zm. 1112), w 1110. W 1129–1138 bawił na dworze atabeka Mosulu Zanki i uczestniczył w jego wyprawach wojennych. W 1138–1144 przebywał na dworze Buridów w Damaszku. Brał aktywny udział w negocjacjach w sprawie zawarcia pokoju z królem Jerozolimy przeciw atabekowi Zanki.
W latach 1140–1143 podróżował po Palestynie, nawiązując znajomości z krzyżowcami, nawet z duchownymi. W latach 1144–1154 przebywał na dworze Fatymidów w Kairze, gdzie dostał się dzięki protekcji jednego ze swoich stryjów. Z Egiptu uciekł do Syrii, wplątany w intrygi pałacowe. Ograbiony w drodze przez krzyżowców, stracił majątek wraz z cenną biblioteką. W 1154–1164 bawił w Damaszku na dworze Nur ad-Dina, gdyż Buridzi utracili w tym czasie władzę.
W 1157 dostał wiadomość, że jego rodzinny Szajzar legł w gruzach w czasie trzęsienia ziemi, a wszyscy jego krewni, Munkizydzi, zginęli. To wówczas udało mu się odprawić hadżdż, aby ukoić ból po stracie krewnych. W 1164 zawarł znajomość z emirem zamku Al-Kajfa, koło Dijarbekiru w górnej Mezopotamii, gdzie poświęcił czas rozmyślaniom i pracy literackiej.
W latach 1174–1188 po raz trzeci osiedlił się w Damaszku, w związku z obaleniem dynastii Fatymidów i przejęciem władzy nad Egiptem i Syrią przez dynastię Ajjubidów. Należący do niej Saladyn przyjął do siebie na służbę syna Usamy, Al-Murchafa. W 1187 Saladyn zdobył Jerozolimę znajdującą się od 1099 w rękach krzyżowców.
Usama zmarł w Damaszku .
Rękopis „Kitab al-itibar”.
Pamiętniki Usamy są cennym zabytkiem literackim i historycznym. Rękopis Usamy ocalał cudem z pożogi wojennej i został odkryty przypadkiem w latach 80. XIX w. przez orientalistę francuskiego H. Derenbourga w Bibliotece Escorialu w Madrycie. Rękopis jest znacznie uszkodzony – zachowały się strony od 22 do 88. Został spisany w piśmie "naschi", bez podziału na rozdziały. Rękopis przejrzał syn Usamy, Al-Murchaf, co stwierdził podpisem z datą 4 lipca 1213. Po wydaniu rękopisu przez Derenbourga w 1886 ukazały się przekłady: na francuski (1894), niemiecki (1905), angielski (1929 i 1930), oraz rosyjski (1920, II wyd. 1958). W 1927 arabską edycję po raz drugi wydał Philip K. Hitti. Autorem polskiego tłumaczenia (z 1975) jest J. Bielawski.
Krzyżowcy oczami muzułmanina.
W oczach Usamy krzyżowcy sprawiają wrażenie podobne do tego, jakie barbarzyńcy wywierali na starożytnych Grekach czy Rzymianach. Są nieokrzesani, nazbyt impulsywni, hołdujący zabobonom, reprezentujący niższy poziom kultury materialnej. Oto przykłady:
O okaleczeniu Hasanuna:
"Został on wzięty do niewoli i Frankowie zadawali mu różne tortury oraz chcieli wyłupić lewe oko. Tankred jednak – niech Allah go przeklnie – powiedział im: 'Wyłupcie mu prawe oko, aby niczego nie mógł widzieć, kiedy będzie niósł tarczę i zakryje nią lewe oko.' I wyłupili mu prawe oko, jak nakazał Tankred, i zażądali za niego tysiąc dinarów oraz czarnego konia, który należał do mojego ojca.”
O metodach leczenia Franków
"Wtedy lekarz popatrzył na kobietę i rzekł: Ta kobieta ma w głowie szatana, który się w niej zakochał. Ogolcie jej głowę [...]. Jej choroba się wzmogła, a lekarz powiedział: To szatan wszedł do jej głowy. I wziął brzytwę, zrobił jej nacięcie na głowie w kształcie krzyża i zerwał jej skórę ze środka głowy, aż ukazała się kość głowy. Następnie natarł głowę solą i kobieta zaraz zmarła.”

</doc>
<doc id="1758537" url="https://pl.wikipedia.org/wiki?curid=1758537" title="Vranica">
Vranica

Vranica – masyw górski w Górach Dynarskich. Leży w Bośni i Hercegowinie, niedaleko granicy z Chorwacją. Jego najwyższy szczyt Nadkrstac osiąga wysokość 2115 m.

</doc>
<doc id="1758540" url="https://pl.wikipedia.org/wiki?curid=1758540" title="Kiersten Warren">
Kiersten Warren

Kiersten Chantelle Warren (ur. 4 listopada 1965 w stanie Iowa) − amerykańska aktorka filmowa i telewizyjna. 
Prywatne życie.
Matka aktorki Misty Trai (ur. 23 września 1981). W 2005 roku wyszła za mąż za aktora Kirka Acevedo. W 2009 roku wystąpiła gościnnie w odcinku „Unleashed” (1x16) w serialu "Fringe" jako żona Charlie Francisa − bohatera, którego gra Kirk Acevedo.
Kariera.
Zagrała w wielu filmach, m.in. "Dziś 13, jutro 30", "Okrucieństwo nie do przyjęcia", "Boskie sekrety siostrzanego stowarzyszenia Ya-Ya", "Dzień Niepodległości" i w serialach takich jak "Gotowe na wszystko", gdzie wcieliła się w postać Nory Huntington czy "JAG − Wojskowe Biuro Śledcze".

</doc>
<doc id="1758542" url="https://pl.wikipedia.org/wiki?curid=1758542" title="Andrew Rock">
Andrew Rock

Andrew Rock (ur. 23 stycznia 1982 w Marshfield w stanie Wisconsin) - amerykański lekkoatleta specjalizujący się w biegu na 400 m.
Kariera.
Urodził się w Marshfield, jednakże dorastał w Stratford, nie opuszczając stanu Wisconsin. Jest absolwentem University of Wisconsin - La Crosse.
Amerykanin to złoty medalista igrzysk olimpijskich 2004 w biegu sztafetowym 4 x 400 m. Ponadto zdobył złoty medal na mistrzostwach świata w Helsinkach także w sztafecie 4 x 400 m, wspólnie z Derrickiem Brew, Darroldem Williamsonem i Jeremym Warinerem, osiągając czas 2:56,92. Na tej samej imprezie wywalczył także srebrny medal w biegu indywidualnym na 400 m (osiągnął swój rekord życiowy na tym dystansie - 44.35), przegrywając tylko z Warinerem.
Jego trenerem jest Mark Guthrie.

</doc>
<doc id="1758545" url="https://pl.wikipedia.org/wiki?curid=1758545" title="Tornik">
Tornik

Tornik – szczyt w masywie Zlatibor, w Górach Dynarskich. Leży w Serbii. Jest najwyższym szczytem masywu Zlatibor.

</doc>
<doc id="1758549" url="https://pl.wikipedia.org/wiki?curid=1758549" title="Marcel Langiller">
Marcel Langiller

Marcel „La Caille” Langiller (ur. 2 czerwca 1908 w Charenton-le-Pont, zm. 28 grudnia 1980) – francuski piłkarz grający na pozycji napastnika.
Kariera zawodnicza.
Ten lewy napastnik rozpoczął karierę w jednym z najstarszych klubów piłkarskich we Francji, CA Paryż. Już w roku 1927 Marcel Langiller znany jako „La Caille” („Przepiórka”) dostał pierwsze powołanie do reprezentacji Francji. Również w tym samym sezonie CAP doszedł do finału Pucharu Francji, w którym jednak młoda i obiecująca ekipa w składzie między innymi z Langillerem oraz braćmi Jeanem i Lucienem Laurentami uległa 1:3 lokalnemu rywalowi, Red Star 93.
W drugiej połowie lat 20. Red Star powoli przechodził na zawodowstwo, choć teoretycznie było to zakazane aż do 1932 roku. Langiller jednak w roku 1928 po powrocie z igrzysk olimpijskich przeniósł się do AC Roubaix, gdzie grał przez następne pięć lat. Pobyt na północy kraju „La Caille” okrasił zdobyciem Pucharu Francji, w finale pokonując w derbach rozegranych na Parc des Princes lokalnego rywala, RC Roubaix 3:1. Po niespełna półgodzinie gry AC prowadził już 3:0, a jedną z bramek już w trzeciej minucie gry zdobył Langiller.
Kolejny sezon Marcel spędził w ekipie Red Star 93, z którą wywalczył mistrzostwo drugiej ligi. Ostatnie cztery lata kariery podzielił równo na grę w AS Saint-Étienne oraz klubie, którego był wychowankiem, CA Paryż. Karierę zakończył w roku 1938 w wieku zaledwie 30 lat.
Kariera reprezentacyjna.
Pomiędzy majem 1927 i grudniem 1937 Marcel Langiller rozegrał 30 spotkań w kadrze narodowej, w których strzelił siedem goli. W siedmiu z tych meczów był kapitanem reprezentacji. Uczestniczył w igrzyskach olimpijskich 1928 oraz w mistrzostwach świata 1930, na których trafił do siatki w spotkaniu z Meksykiem.
Po zakończeniu kariery.
Podczas II Wojny Światowej Marcel Langiller najprawdopodobniej służył w wojsku. Następnie od roku 1945 do pierwszej połowy lat 60. pełnił funkcję prezydenta CA Paryż. Zmarł w roku 1980 w wieku 72 lat.

</doc>
<doc id="1758550" url="https://pl.wikipedia.org/wiki?curid=1758550" title="Edward Kmiec">
Edward Kmiec

Edward Urban Kmiec (ur. 4 czerwca 1936 w Trenton, zm. 11 lipca 2020 w Buffalo) – amerykański biskup katolicki polskiego pochodzenia. Biskup pomocniczy diecezji Trenton (1982–1994), biskup diecezjalny diecezji Nashville (1992–2004), biskup diecezjalny diecezji Buffalo (2004–2012), od 2012 biskup senior.
Urodził się w Trenton, w stanie New Jersey jako syn Polaków, Tekli (z d. Czupta) i Jana Kmieców, którzy wyemigrowali do Stanów Zjednoczonych przed I wojną światową. Wstąpił do seminarium duchownego w Baltimore, skąd został wysłany na studia teologiczne na Uniwersytecie Gregoriańskim w Rzymie. Święcenia kapłańskie otrzymał w 1961 w bazylice św. Piotra w Watykanie.
Zmarł w wieku 84 lat. Został pochowany w krypcie biskupiej w katedrze św. Józefa w Buffalo.

</doc>
<doc id="1758551" url="https://pl.wikipedia.org/wiki?curid=1758551" title="Mistrzostwa Świata w Wioślarstwie 2007">
Mistrzostwa Świata w Wioślarstwie 2007

37. Mistrzostwa Świata w Wioślarstwie 2007 – rozegrane między 26 sierpnia a 2 września w Monachium, Niemcy.

</doc>
<doc id="1758553" url="https://pl.wikipedia.org/wiki?curid=1758553" title="Linas Klimavičius">
Linas Klimavičius

Linas Klimavičius (ur. 10 kwietnia 1989 w Poniewieżu) – litewski piłkarz grający na pozycji obrońcy.
Kariera piłkarska.
Kariera klubowa.
Jest wychowankiem klubu Ekranas Poniewież. W 2006 zadebiutował w jego barwach w ekstraklasie litewskiej. W następnym sezonie przeniósł się do Sūduvy Mariampol. Latem 2008 roku przeszedł do ukraińskiego Dnipra Dniepropetrowsk. Latem 2010 do końca roku został wypożyczony do Krywbasa Krzywy Róg.
Kariera reprezentacyjna.
Występował w młodzieżowej reprezentacji Litwy.

</doc>
<doc id="1758556" url="https://pl.wikipedia.org/wiki?curid=1758556" title="Turzepole">
Turzepole



</doc>
<doc id="1758557" url="https://pl.wikipedia.org/wiki?curid=1758557" title="Igman">
Igman

Igman – masyw górski w Górach Dynarskich. Leży w Bośni i Hercegowinie. Jego najwyższy szczyt Crni Vrh osiąga wysokość 1506 m.

</doc>
<doc id="1758558" url="https://pl.wikipedia.org/wiki?curid=1758558" title="Humberto Cardozo">
Humberto Cardozo

Humberto Cardozo (czasami Cardoso) - piłkarz urugwajski, pomocnik.
Jako piłkarz klubu CA Cerro wziął udział w turnieju Copa América 1953, gdzie Urugwaj zajął trzecie miejsce. Cardozo zagrał tylko w jednym meczu - z Boliwią.

</doc>
<doc id="1758560" url="https://pl.wikipedia.org/wiki?curid=1758560" title="Humberto Cardoso">
Humberto Cardoso



</doc>
<doc id="1758561" url="https://pl.wikipedia.org/wiki?curid=1758561" title="Bitwa o Dniepr">
Bitwa o Dniepr

Bitwa o Dniepr – bitwa stoczona pomiędzy sierpniem a grudniem 1943 roku, jedna z największych operacji militarnych II wojny światowej. Zaangażowano w nią po obu stronach około 4 miliony żołnierzy. W jej wyniku na odcinku frontu 1500 kilometrów Armia Czerwona zdołała przełamać defensywę niemiecko-rumuńską i zdobyła zachodni brzeg Dniepru. W konsekwencji ofensywa ta doprowadziła do wyzwolenia Kijowa.
Sytuacja przed operacją.
W efekcie bitwy na łuku kurskim Niemcy planowali powstrzymać radziecką ofensywę na linii Dniepru. Adolf Hitler planował nawet ustabilizowanie frontu na tzw. Wale Wschodnim, który miał zostać wzniesiony wzdłuż rzeki. Dowództwo radzieckie zdawało sobie sprawę, że Niemcy są w odwrocie, lecz nadal (jak w roku 1941) byli oni zgrupowani w trzech Grupach Armii – „Północ”, „Środek” i „Południe” i komunikacja między wszystkimi trzema grupami była nienaruszona. Wobec tego plany Sowietów skupiły się wokół trzech punktów na froncie wschodnim: zakończenie oblężenia Leningradu na północy, wykorzystanie pełnej zamętu sytuacji spowodowanej przegraną Niemców pod Kurskiem na południu oraz stworzenie największego ośrodka koncentracji sił w centrum jako przygotowanie do wiosennej ofensywy w 1944. W tym stadium działań celem sowieckich planistów było przepędzenie wszystkich wojsk niemieckich z całego terytorium Związku Radzieckiego.
W połowie sierpnia 1943 Hitler zdał sobie sprawę, że Wehrmacht może nie powstrzymać Armii Czerwonej, w związku z czym wydał instrukcje dotyczące ufortyfikowania się na linii Dniepru i maksymalne opóźnianie pochodu wojsk radzieckich na zachód. Józef Stalin był jednak zdeterminowany do jak najszybszego odbicia terytoriów Ukrainy, na których znajdowało się wiele ważnych ośrodków przemysłowych oraz baz surowcowych.
Plany.
Wehrmacht.
Rozkaz wznoszenia kompleksu obronnego wzdłuż Dniepru został wydany 11 sierpnia 1943 i został od razu wprowadzany w życie, mimo iż nie było realnych szans na utrzymanie pozycji przez okres budowy. Po pewnym czasie porzucono plan budowy umocnień na całej długości i zamiast tego przygotowywano się w miejscach spodziewanego ataku sowieckiego.
Armia Czerwona.
Do operacji przekroczenia Dniepru przeznaczono wojska aż pięciu frontów: Centralnego, Woroneskiego, Stepowego, Południowo-Zachodniego i Południowego. Łącznie w operacji wzięło udział 36 armii, cztery armie pancerne i cztery armie lotnicze.
Bitwa.
Początek.
Pomimo ogromnej przewagi wojsk radzieckich rozwinięcie ofensywy nie było łatwe. Niemcy stawiali zacięty opór broniąc zaciekle każdego miasta i każdej wsi. Taktyka maksymalnego opóźniania pochodu Armii Czerwonej okazała się częściowo skuteczna, co nie doprowadziło do załamania się obrony.
Rozwój ofensywy.
Trzy tygodnie po rozpoczęciu ofensywy, pomimo ciężkich strat po stronie sowieckiej stało się jasne, że Wehrmacht nie jest w stanie powstrzymać Armii Czerwonej na płaskim, otwartym terenie, gdzie liczebna przewaga Sowietów była decydująca. Erich von Manstein próbował sprowadzić kilkanaście nowych dywizji w nadziei na powstrzymanie sowieckiej ofensywy, lecz rezerwy niemieckie były w tym czasie na pograniczu wykończenia. Po latach Manstein opisał to w tych słowach: 
Decydujący moment.
15 września 1943 Hitler wydał Grupie Armii „Południe” rozkaz wycofania się na linię rzeki Dniepr. Bitwa o Połtawę zakończyła się porażką Niemców. Miasto było silnie ufortyfikowane i posiadało silny garnizon obronny. Po kilku nie rozstrzygających dniach, skutecznie spowalniających marsz Armii Czerwonej, marszałek Iwan Koniew postanowił zdobyć miasto i ruszyć na Dniepr. Po dwóch dniach zaciętych walk ulicznych Połtawa została zdobyta. Pod koniec września 1943 siły radzieckie objęły w posiadanie dolne partie Dniepru.
Forsowanie rzeki.
Dniepr jest trzecią co do wielkości rzeką w Europie, ustępując jedynie Wołdze i Dunajowi, co z natury czyniło ją jedną z najtrudniejszych do przebycia przeszkód. Ponadto, oprócz naturalnych przeszkód Niemcy wznieśli szereg umocnień, które dodatkowo utrudniały forsowanie rzeki. W tej sytuacji sowieckie dowództwo rozpatrywało dwie opcje ataku. Pierwsza zakładała danie Armii Czerwonej czasu niezbędnego na przegrupowanie sił, znalezienie jednego lub dwóch słabych punktów w obronie niemieckiej i wykorzystanie ich do przełamania defensywy i otoczenia wroga (w sposób podobny do niemieckiego zdobycia Linii Maginota w 1940). Ta opcja dawała jednak możliwość Niemcom na sprowadzenie rezerw, a ponadto mogła przyczynić się do wystawienia sowieckich flanek na pancerne ataki, jak to się działo od początku wojny.
Druga możliwość zakładała natychmiastowe rozpoczęcie zmasowanego ataku bez oczekiwania na przegrupowanie. Niemcy nie mogliby w tym czasie uzupełnić braków, lecz zaistniała groźba poniesienia dotkliwszych strat przez wojska atakujące. Ze względów politycznych (Stalin niecierpliwie oczekiwał na odbicie Kijowa) wybrana została opcja druga. Atak rozpoczął się jednocześnie na 300-kilometrowym odcinku frontu. Wszystkie dostępne środki transportu zostały wykorzystane do desantu na drugi brzeg, włączając w to małe łodzie rybackie, improwizowane tratwy, czy nawet kłody drzew. Największy problem był z przetransportowaniem ciężkiego sprzętu, bez którego atakujący na drugim brzegu nie mogli utrzymać się zbyt długo. Pierwsze punkty na drugim brzegu zostały zabezpieczone i utrwalone 22 września 1943 w ujściu Prypeci do Dniepru na północnym odcinku frontu. 24 września inny punkt został ustabilizowany niedaleko Dnieprodzierżyńska, następnie 25 września w pobliżu Dniepropietrowska oraz 28 września niedaleko Krzemieńczuka. Pod koniec miesiąca utworzono 23 przyczółki na prawym brzegu Dniepru.
Zabezpieczenie brzegu.
Niemieckie oddziały podjęły natychmiastową próbę kontrataku w nadziei na zepchnięcie Sowietów przed pojawieniem się dostaw ciężkiego sprzętu. Wojska radzieckie cierpiały z powodu braku dostatecznego wsparcia z powietrza i naziemnej artylerii. Sytuację zmieniło dopiero pojawienie się zorganizowanych formacji lotniczych oraz dostarczenie Katiusz. Wszystkie utworzone przyczółki zostały utrzymane, jednak odbyło się to z udziałem ogromnych strat, które w październiku sięgały od 25%-50% wszystkich dywizji.
Dalsza ofensywa.
W połowie października radzieckie siły były wystarczająco silne do podjęcia zmasowanego ataku w celu ostatecznego zabezpieczenia dotychczasowych zdobyczy. Ostatecznie Niemcy zostali odrzuceni od rzeki i plany powstrzymania Armii Czerwonej na Dnieprze zostały porzucone. Pod koniec ofensywy wojska radzieckie kontrolowały już teren za Dnieprem o szerokości około 300 kilometrów oraz o głębokości dochodzącej do 80 kilometrów w głąb linii wroga.
Kontrowersje.
Stalin nalegał na odbicie Kijowa z rąk niemieckich przed 7 listopada (rocznica rewolucji październikowej). Mogło to przyczynić się do pośpiechu w przygotowaniu ofensywy, przez co słabo zaopatrzone wojska na przyczółkach narażone były na ogromne straty.
Spór o liczbę ofiar.
Liczba ofiar walk o Dniepr w 1943 jest nadal przedmiotem sporu. Niektóre źródła mówią o względnie niskiej liczbie całkowitej ofiar (od 200 do 300 tysięcy – o wiele mniej niż np. w bitwie na łuku kurskim). Jednak ze względu na czas trwania walk i ogromny obszar nimi objęty bardzo wiarygodny jest pogląd, iż całkowita liczba ofiar bitwy o Dniepr może być zbliżona do bilansu bitwy stalingradzkiej, a nawet ją przekraczać, lecz jest to ciężkie do wyliczenia ze względu na ogromny zasięg terytorialny operacji. Liczba zgonów może zależeć również od przedziału czasowego, który weźmie się pod uwagę. Można również uznać operację smoleńską z 1943, jako akcję mającą na celu odwrócenie uwagi od głównej ofensywy, a co za tym idzie należy liczbę ofiar tej operacji wliczyć do bilansu całkowitego bitwy o Dniepr.

</doc>
<doc id="1758567" url="https://pl.wikipedia.org/wiki?curid=1758567" title="Gary Naysmith">
Gary Naysmith

Gary Andrew Naysmith (ur. 16 listopada 1978 w Edynburgu) – szkocki piłkarz występujący na pozycji lewego obrońcy lub lewoskrzydłowego w Huddersfield Town.
Kariera klubowa.
Naysmith swoją karierę piłkarską rozpoczynał w roku 1991 w zespole Whitehill Welfare Colts. Pięć lat później podpisał zawodowy kontrakt z Heart of Midlothian. Zadebiutował tam 17 września w meczu Pucharu Ligi z Celticiem. W Scottish Premier League pierwszy raz wystąpił 21 września w zremisowanym 1:1 spotkaniu z Motherwell. Swój pierwszy sezon w Hearts zakończył z dziewięcioma ligowymi występami. 12 stycznia 1998 roku w meczu z St. Johnstone Naysmith strzelił swoją pierwszą bramkę dla klubu. W sezonie 1997/1998 wraz ze swoim zespołem Naysmith zdobył Puchar Szkocji. W tym samym czasie otrzymał również tytuł najlepszego młodego gracza według SPFA. W Hearts grał do roku 2000, po czym podpisał kontrakt z angielskim Evertonie.
Piłkarz kosztował 1,75 milionów funtów. W nowym zespole pierwszy raz wystąpił 21 października tego samego roku w meczu Premier League z Newcastle United. 11 listopada w meczu z Bradford City strzelił pierwszego gola dla Evertonu. Szybko stał się podstawowym zawodnikiem klubu i sezon 2000/2001 zakończył z 20 meczami w Premier League. Trzy lata później Szkot zagrał po raz setny w lidze angielskiej. Do roku 2007 w Evertonie rozegrał 134 ligowe mecze, w których strzelił sześć bramek.
5 lipca 2007 roku Naysmith za milion funtów przeszedł do Sheffield United. W klubie tym zadebiutował 11 sierpnia w ligowym meczu z Colchester United. Od czasu transferu Naymisth był podstawowym graczem Sheffield. W sezonie 2007/2008 zagrał w 38 meczach Football League Championship. Rok później jego zespół był bliski awansu do Premier League, zajmując w tabeli trzecie miejsce, jednak nie przeszedł przez baraże. W czerwcu 2010 roku jako wolny gracz przeszedł do Huddersfieldu.
Kariera reprezentacyjna.
Naysmith ma za sobą występy w reprezentacji Szkocji do lat 21. W seniorskiej kadrze pierwszy raz wystąpił w maju 2000 roku w meczu z Irlandią. 12 października w wygranym 2:0 meczu z Islandią zdobył pierwszą i jak dotąd jedyną bramkę w barwach narodowych. Od czasu debiutu jest podstawowym zawodnikiem reprezentacji, wystąpił w niej ponad 45 razy. Nie zagrał wraz z nią jednak na Euro ani Mistrzostwach Świata.

</doc>
<doc id="1758568" url="https://pl.wikipedia.org/wiki?curid=1758568" title="Philip K. Hitti">
Philip K. Hitti

Philip Khuri Hitti (ur. 1886, zm. 1978), urodzony w Szimlan, w rządzonej przez Turków osmańskich Syrii (ob. Liban), Libańczyk, maronita, pionier arabistyki w Stanach Zjednoczonych. 
Życiorys.
Hitti kształcił się w szkole misyjnej prowadzonej przez prezbiterian z USA w Suk al-Gharb a następnie na Uniwersytecie Amerykańskim w Bejrucie, który ukończył w 1908. Początkowo wykładał na tejże uczelni, następnie w Columbia University, gdzie specjalizował się w semitystyce i w 1915 uzyskał doktorat. Po I wojnie światowej powrócił na Amerykański Uniwersytet w Bejrucie, gdzie wykładał do 1926. W lutym 1926 zaproponowano mu objęcie katedry w Princeton University, gdzie pozostał do 1954. Był jednocześnie profesorem semitystyki oraz dziekanem Wydziału Języków Orientalnych. Przeszedłszy oficjalnie na emeryturę prowadził zajęcia na Uniwersytecie Harvarda. Jednocześnie wykładał na letnich kursach na University of Utah oraz George Washington University w Waszyngtonie. Działał również na University of Minnesota. 
Przed Anglo-Amerykańskim Komitetem Śledczym ds. Palestyny zeznał: "W historii nie ma czegoś takiego, jak Palestyna. Zdecydowanie nie."
W 1945 był doradcą delegacji arabskiej na Konferencji w San Francisco, na której utworzono ONZ.

</doc>
<doc id="1758570" url="https://pl.wikipedia.org/wiki?curid=1758570" title="SuperZeke">
SuperZeke

SuperZeke (ang. "Zeke’s Pad", 2008) – australijsko-kanadyjski serial animowany wyprodukowany przez Studio 100. W Polsce emitowany był na kanale ZigZap od 21 września do 18 października 2009 r.
Opis fabuły.
Czternastolatek Zeke Palmer prowadzi na co dzień nudne życie wraz ze swoją nieco dziwaczną rodziną. Jednak wszystko się zmienia, gdy znajduje ekstra urządzenie - pada, który ożywia wszystko poprzez rysowanie. 
Wersja polska.
Wersja polska: na zlecenie ZigZapa – Studio Publishing
Dialogi:
Reżyseria: Tomasz Grochoczyński
Dźwięk i montaż: Jacek Kacperek
Kierownictwo produkcji: Mira Ornatowska
Wystąpili:
i inni

</doc>
<doc id="1758572" url="https://pl.wikipedia.org/wiki?curid=1758572" title="Mario Holek">
Mario Holek

Mario Holek (ur. 28 października 1986 w Brnie) – czeski piłkarz grający na pozycji pomocnika.
Kariera piłkarska.
Kariera klubowa.
Jest wychowankiem miejscowego klubu 1. FC Brno. W 2004 roku zadebiutował w jego barwach w 1. Gambrinus lidze. W styczniu 2008 roku za 2 mln euro kupiony do ukraińskiego Dnipra Dniepropetrowsk. Po wygaśnięciu kontraktu w końcu grudnia 2011 opuścił ukraiński klub. W 2012 roku przeszedł do Sparty Praga. W 2017 wypożyczono go do Dukli Praga.
Kariera reprezentacyjna.
Występuje w młodzieżowej reprezentacji Czech.

</doc>
<doc id="1758578" url="https://pl.wikipedia.org/wiki?curid=1758578" title="II liga argentyńska w piłce nożnej (2003/2004)">
II liga argentyńska w piłce nożnej (2003/2004)

Primera B Nacional 2003/2004
Mistrzem drugiej ligi argentyńskiej został klub Instituto Córdoba, natomiast wicemistrzem - klub Almagro Buenos Aires.
Mistrz drugiej ligi.
O mistrzostwo drugiej ligi argentyńskiej zmierzyli się zwycięzca turnieju Apertura (Instituto Córdoba) ze zwycięzcą turnieju Clausura (Almagro Buenos Aires).
Wicemistrz II ligi.
Wicemistrzem II ligi argentyńskiej został klub Almagro Buenos Aires, który dzięki temu uzyskał bezpośredni awans do pierwszej ligi. Klub Huracán Tres Arroyos zakwalifikował się do baraży o awans do I ligi.
Tabela sumaryczna II ligi argentyńskiej 2003/04.
Bezpośrednio do I ligi awansował mistrz II ligi Instituto Córdoba i wicemistrz II ligi Almagro Buenos Aires. Na ich miejsce z I ligi spadły: ostatni w tabeli spadkowej Nueva Chicago Buenos Aires i przedostatni w tabeli spadkowej Chacarita Juniors.
Torneo Reducido.
Zwycięzca Torneo Reducido, klub Argentinos Juniors Buenos Aires, jako drugi obok klubu Huracán Tres Arroyos uzyskał prawo gry w barażu o awans do pierwszej ligi z zespołem pierwszoligowym (czwartym od końca klubem w pierwszoligowej tabeli spadkowej).
Mecze barażowe o awans do I ligi.
Oba kluby drugoligowe, Huracán Tres Arroyos i Argentinos Juniors Buenos Aires, wygrały swoje baraże i wywalczyły awans do pierwszej ligi. Na ich miejsce spadły z pierwszej ligi Atlético Rafaela i Talleres Córdoba.
Tabela spadkowa.
O tym, które kluby drugoligowe spadną do III ligi decydował dorobek punktowy w przeliczeniu na jeden rozegrany mecz uzyskany przez kluby w ostatnich trzech sezonach.
Interior.
Do trzeciej ligi spadły bezpośrednio dwa kluby - najgorszy w tabeli spadkowej klub prowincjonalny (Gimnasia y Esgrima Concepcion del Uruguay) oraz najgorszy w tabeli spadkowej klub stołeczny (Los Andes Buenos Aires).
Na ich miejsce awansowały: mistrz III ligi stołecznej (Primera C Metropolitana) klub Sarmiento Junín oraz mistrz III ligi prowincjonalnej (Torneo Argentino A) klub Racing Córdoba.
Baraże o utrzymanie się w II lidze.
Metropolitana.
Przedostatni z klubów stołecznych w tabeli spadkowej, klub Unión Santa Fe, zmierzył się ze zwycięzcą turnieju Reducido III ligi stołecznej (Primera C Metropolitana), klubem Tristán Suárez Buenos Aires.
Klub Unión Santa Fe pozostał w drugiej lidze, a klub Tristán Suárez Buenos Aires w trzeciej lidze.
Interior.
Przedostatni, spośród klubów prowincjonalnych, w tabeli spadkowej, klub CAI Comodoro Rivadavia, zmierzył się z wicemistrzem III ligi prowincjonalnej (Torneo Argentino A), klubem Atlético Tucumán.
Ponieważ klub niższej klasy, by awansować, musiał wykazać wyższość, wobec remisowego bilansu dwumeczu klub Atlético Tucumán pozostał w III lidze, a klub CAI Comodoro Rivadavia utrzymał się w II lidze.

</doc>
<doc id="1758579" url="https://pl.wikipedia.org/wiki?curid=1758579" title="Zlatar (pasmo)">
Zlatar (pasmo)

Zlatar - pasmo górskie w Górach Dynarskich. Leży na granicy między Serbią a Czarnogórą. Najwyższym szczytem jest Krstaca, który osiąga wysokość 1755 m.
Szczyty:

</doc>
<doc id="1758582" url="https://pl.wikipedia.org/wiki?curid=1758582" title="Kitaab">
Kitaab

Kitaab ("Książka") to bollywoodzki dramat rodzinny z 1977 roku zrealizowany przez Gulzara ("Hu Tu Tu", "Maachis"). W filmie występują Uttam Kumar, Vidya Sinha, Shreeram Lagoo, Keshto Mukherjee i Asit Sen. Twórcą muzyki jest sławny Rahul Dev Burman. Film drogi, film o dziecku. Jedziemy z nim przez Indie i drogami jego wspomnień. 
Fabuła.
Strach dziecka w szkole. Jego bezsilność wobec nieufności dorosłych. Wieczne zarzuty. Ciągłe "ucz się, ucz się!". Jego milczenie. Tylko pamiętnik słyszy jego smutek Baabbli (Raju Shrestha) ucieka. Bez pieniędzy, bez biletu rusza w podróż przez Indie. Do mamy (Dina Pathak). Mimo że wysłała go z siostrą (Vidya Sinha) do Delhi, aby dać mu szansę na wykształcenie. W jego życiu zaczyna się teraz czas bezdomności. Zmarznięty na dachu pociągu. Karmiony przez ślepego żebraka. Czy Indie wchłoną go czyniąc jeszcze jednym z walczących o przetrwanie dzieciaków?.
Muzyka i piosenki.
Do słów Gulzara (reżysera i producenta) i muzyki Rahul Dev Burmana

</doc>
<doc id="1758584" url="https://pl.wikipedia.org/wiki?curid=1758584" title="Krstaca">
Krstaca

Krstaca lub Hum – szczyt w paśmie Zlatar, w Górach Dynarskich. Leży na granicy między Serbią a Czarnogórą. Jest to najwyższy szczyt pasma Zlatar. 

</doc>
<doc id="1758588" url="https://pl.wikipedia.org/wiki?curid=1758588" title="Linas Klimavicius">
Linas Klimavicius



</doc>
<doc id="1758589" url="https://pl.wikipedia.org/wiki?curid=1758589" title="Celestin Delmer">
Celestin Delmer



</doc>
<doc id="1758590" url="https://pl.wikipedia.org/wiki?curid=1758590" title="Vitaliy Denisov">
Vitaliy Denisov

Vitaliy Denisov, uzb. cyr. Виталий Денисов, ros. Виталий Геннадьевич Денисов, "Witalij Giennadjewicz Dienisow" (ur. 23 lutego 1987 w Taszkencie, Uzbecka SRR) – uzbecki piłkarz pochodzenia rosyjskiego, grający na pozycji lewego obrońcy, reprezentant Uzbekistanu.
Kariera piłkarska.
Kariera klubowa.
Jest wychowankiem miejscowej DJuSSz Paxtakor Taszkent (pierwszy trener D.Nuraliev), a potem Akademika Moskwa. W 2004 roku zaproszony do CSKA Moskwa. Jednak przez wysoką konkurencję nie potrafił przebić się do podstawowej jedenastki i występował w drużynie rezerwowej. W 2006 został wypożyczony do Spartaka Niżny Nowogród. Na początku 2007 roku przeszedł do ukraińskiego Dnipra Dniepropetrowsk, który w całości wykupił jego kontrakt od CSKA. 14 stycznia 2013 roku podpisał 3-letni kontrakt z Lokomotiwem Moskwa.
Kariera reprezentacyjna.
Jest zawodnikiem narodowej reprezentacji Uzbekistanu.

</doc>
<doc id="1758591" url="https://pl.wikipedia.org/wiki?curid=1758591" title="Ondrej Vetchy">
Ondrej Vetchy



</doc>
<doc id="1758592" url="https://pl.wikipedia.org/wiki?curid=1758592" title="Veskikula">
Veskikula



</doc>
<doc id="1758593" url="https://pl.wikipedia.org/wiki?curid=1758593" title="Amari">
Amari



</doc>
<doc id="1758594" url="https://pl.wikipedia.org/wiki?curid=1758594" title="Jurgen Creutzmann">
Jurgen Creutzmann



</doc>
<doc id="1758595" url="https://pl.wikipedia.org/wiki?curid=1758595" title="Juergen Creutzmann">
Juergen Creutzmann



</doc>
<doc id="1758596" url="https://pl.wikipedia.org/wiki?curid=1758596" title="Philippe Etancelin">
Philippe Etancelin



</doc>
<doc id="1758598" url="https://pl.wikipedia.org/wiki?curid=1758598" title="Jahorina">
Jahorina

Jahorina – masyw górski w Górach Dynarskich. Leży w Bośni i Hercegowinie. Jego najwyższy szczyt Ogoreljica osiąga wysokość 1913 m. Podczas Zimowych Igrzysk Olimpijskich w 1984 r. na stokach Jahoriny rozgrywano zawody narciarstwa alpejskiego kobiet.

</doc>
<doc id="1758599" url="https://pl.wikipedia.org/wiki?curid=1758599" title="Tappi Tikarrass">
Tappi Tikarrass



</doc>
<doc id="1758600" url="https://pl.wikipedia.org/wiki?curid=1758600" title="Jerzy Edwin Rose">
Jerzy Edwin Rose

Jerzy Edwin Rose (ur. 5 marca 1909 w Buczaczu, zm. 1 czerwca 1992 w Madison) – polsko-amerykański lekarz psychiatra, neuroanatom, bratanek i uczeń Maksymiliana Rosego. Profesor neurofizjologii University of Wisconsin-Madison.
Życiorys.
Syn Henryka Rosego, profesora gimnazjalnego w Buczaczu i w Przemyślu i Reginy Deiches. Studiował na Uniwersytecie Jagiellońskim, następnie specjalizował się w klinice Rosego w Wilnie. We wrześniu 1939 był razem z żoną w podróży; dzięki rekomendacji Ariënsa Kappersa otrzymał pracę w Phipps Psychiatric Clinic w Baltimore. Służył też w U.S. Army jako lekarz psychiatra.
W 1982 roku otrzymał Ralph W. Gerard Prize in Neuroscience.
Uczniami Rosego byli m.in.: Jay M. Goldberg, David J. Anderson, Lindsay M. Aitkin, Michael M. Merzenich, Ray W. Guillery.
Dwukrotnie żonaty, pierwsza żona Annelies Argelander (zm. 27 października 1980), druga żona Hanna Sobkowicz.

</doc>
<doc id="1758601" url="https://pl.wikipedia.org/wiki?curid=1758601" title="Stirovnik">
Stirovnik



</doc>
<doc id="1758602" url="https://pl.wikipedia.org/wiki?curid=1758602" title="Lovcen">
Lovcen



</doc>
<doc id="1758603" url="https://pl.wikipedia.org/wiki?curid=1758603" title="Wu Di (Jin)">
Wu Di (Jin)



</doc>
<doc id="1758605" url="https://pl.wikipedia.org/wiki?curid=1758605" title="Moving on Stereo">
Moving on Stereo



</doc>
<doc id="1758606" url="https://pl.wikipedia.org/wiki?curid=1758606" title="Jose Maria Cos y Macho">
Jose Maria Cos y Macho



</doc>
<doc id="1758607" url="https://pl.wikipedia.org/wiki?curid=1758607" title="Cicarija">
Cicarija



</doc>
<doc id="1758608" url="https://pl.wikipedia.org/wiki?curid=1758608" title="Living on Video">
Living on Video



</doc>
<doc id="1758609" url="https://pl.wikipedia.org/wiki?curid=1758609" title="Ivana Andrlova">
Ivana Andrlova



</doc>
<doc id="1758610" url="https://pl.wikipedia.org/wiki?curid=1758610" title="Francisco Millan Mon">
Francisco Millan Mon



</doc>
<doc id="1758613" url="https://pl.wikipedia.org/wiki?curid=1758613" title="Teresa Jimenez-Becerril Barrio">
Teresa Jimenez-Becerril Barrio



</doc>
<doc id="1758615" url="https://pl.wikipedia.org/wiki?curid=1758615" title="Golija">
Golija

Golija - pasmo górskie w Górach Dynarskich. Leży w Serbii, niedaleko granicy z Czarnogórą. Najwyższym szczytem jest Jankov Kamen, który osiąga wysokość 1883 m.
Szczyty:

</doc>
<doc id="1758616" url="https://pl.wikipedia.org/wiki?curid=1758616" title="Antonio Rosa Damasio">
Antonio Rosa Damasio



</doc>
<doc id="1758617" url="https://pl.wikipedia.org/wiki?curid=1758617" title="Juan Gonzalez de Mendoza">
Juan Gonzalez de Mendoza



</doc>
<doc id="1758618" url="https://pl.wikipedia.org/wiki?curid=1758618" title="Angel Dealbert Ibanez">
Angel Dealbert Ibanez



</doc>
<doc id="1758619" url="https://pl.wikipedia.org/wiki?curid=1758619" title="John Slattery">
John Slattery

John M. Slattery Jr. (ur. 13 sierpnia 1962 w Bostonie) – amerykański aktor i reżyser filmowy i telewizyjny, najlepiej znany jako Roger H. Sterling Jr z serialu AMC "Mad Men".
Życiorys.
Urodził się i dorastał w Bostonie w stanie Massachusetts w rodzinie rzymskokatolickiej jako jedno z sześciorga dzieci dyplomowanej księgowej Joan (z domu Mulhern) i kupca tworzyw ze skór Johna „Jacka” Slattery’ego. Jako dziecko chciał być baseballistą i wykazywał wielkie zainteresowanie telewizją i filmami. Uczęszczał do Saint Sebastian’s School w Needham. W 1984 ukończył Katolicki Uniwersytet Ameryki. Dorabiał jako kelner i kierowca limuzyn.
Nominowany do nagrody Emmy za rolę Rogera Sterlinga w serialu "Mad Men". Zagrał również w filmie "Uśmiech Mony Lizy" jako Paul Moore, chłopak Katherine Watson (w tej roli Julia Roberts). Pojawił się również jako organizator rządowy w "Sztandarach chwały" Clinta Eastwooda oraz w "Wojnie Charliego Wilsona" jako urzędnik CIA Henry Cravely. 
W marcu 2007 pojawił się w serialu "Gotowe na wszystko" jako Victor Lang, drugi mąż Gabrielle Solis (w tej roli Eva Longoria Parker).
W maju 2009 Jon Favreau potwierdził, że Slattery dołączy do obsady "Iron Man 2" jako Howard Stark, ojciec Tony’ego Starka.
W dniu 30 grudnia 1998 poślubił aktorkę Talię Balsam, z którą ma syna Harry’ego (ur. 1999).

</doc>
<doc id="1758620" url="https://pl.wikipedia.org/wiki?curid=1758620" title="Jankov Kamen">
Jankov Kamen

Jankov Kamen – szczyt w pasmie Golija, w Górach Dynarskich. Leży w Serbii. Jest najwyższym szczytem pasma Golija.

</doc>
<doc id="1758621" url="https://pl.wikipedia.org/wiki?curid=1758621" title="Marek Golka">
Marek Golka

Marek Golka (ur. 24 kwietnia 1948) – nauczyciel fizyki, techniki i astronomii, profesor oświaty, znany z niekonwencjonalnych metod prowadzenia zajęć, nauczyciel Roku 2010.
Życiorys.
Od 1974 r. pracował w VI Liceum Ogólnokształcącym im. Jana Kochanowskiego w Radomiu, a następnie w Publicznym Gimnazjum nr 5 w Radomiu. Od 2012 roku uczy fizyki i prowadzi olimpijskie koło fizyczne w XIII Liceum Ogólnokształcącym w Szczecinie. Jest rekordzistą w kraju, jeśli chodzi o liczbę olimpijczyków z techniki, fizyki oraz astronomii. Łącznie wychował 340 finalistów (w tym 121 laureatów) ogólnopolskich oraz międzynarodowych olimpiad przedmiotowych. Jest członkiem elitarnego Stowarzyszenia Nauczycieli Olimpijskich.
W ciągu 6 lat pracy w XIII Liceum Ogólnokształcącym w Szczecinie wychował:
14 października 2008 r. za znaczący i uznany dorobek zawodowy został nagrodzony przez Premiera RP Donalda Tuska honorowym tytułem profesora oświaty. W 2010 z rąk prezydenta RP Bronisława Komorowskiego oraz minister edukacji narodowej Katarzyny Hall otrzymał tytuł Nauczyciel Roku 2010 przyznawanym w plebiscycie czasopisma "Głos Nauczycielski".
W wyborach samorządowych w 2010 uzyskał mandat radnego Rady Miejskiej w Radomiu, kandydując z listy PO.
Nagrody i wyróżnienia.
Wśród licznych nagród, tytułów i wyróżnień warto wymienić następujące:

</doc>
<doc id="1758622" url="https://pl.wikipedia.org/wiki?curid=1758622" title="Sneznik">
Sneznik



</doc>
<doc id="1758623" url="https://pl.wikipedia.org/wiki?curid=1758623" title="Cvrsnica">
Cvrsnica



</doc>
<doc id="1758624" url="https://pl.wikipedia.org/wiki?curid=1758624" title="Live from the Norva">
Live from the Norva

Live from the Norva jest koncertowym albumem zespołu Chevelle. Został nagrany 23 maja 2003 w Norva Theatre w Norfolk w stanie Wirginia w USA.

</doc>
<doc id="1758625" url="https://pl.wikipedia.org/wiki?curid=1758625" title="Christopher Isegwe Njunguda">
Christopher Isegwe Njunguda

Christopher Isegwe Njunguda (ur. 22 lutego 1976) – tanzański lekkoatleta specjalizujący się w biegach długodystansowych, także w maratonie.
W kwietniu 2004 został zwycięzca Belgrad-Maraton, gdzie uzyskał czas 2:12:53. W sierpniu 2005 zdobył srebrny medal na mistrzostwach świata w Helsinkach w biegu maratońskim. Reprezentanta Tanzanii pokonał tylko Marokańczyk Dżawad Gharib. Był to pierwszy medal Tanzanii na mistrzostwach świata w historii.

</doc>
<doc id="1758626" url="https://pl.wikipedia.org/wiki?curid=1758626" title="Grmec">
Grmec



</doc>
<doc id="1758627" url="https://pl.wikipedia.org/wiki?curid=1758627" title="Christopher Isegwe">
Christopher Isegwe



</doc>
<doc id="1758628" url="https://pl.wikipedia.org/wiki?curid=1758628" title="Huzur daftar">
Huzur daftar

Huzur daftar (sekretariat) - ministerstwo peśwy w Imperium marackim. Składało się z szeregu biur i departamentów
, z których najważniejszymi były El Beriz Daftar i Chalte Daftar. Zakresem funkcji odpowiadał prezydium rządu. Jego siedzibą była Puna.

</doc>
<doc id="1758631" url="https://pl.wikipedia.org/wiki?curid=1758631" title="Ludwig Hayden">
Ludwig Hayden

Login Heiden (ur. w Hadze, zm. w Rewlu) – rosyjski admirał.
Uczestnik wyprawy F. Uszakowa na Morze Śródziemne w latach 1798–1800 i wojny rosyjsko-szwedzkiej 1808-09; następnie brał udział w działaniach floty rosyjskiej pod Gdańskiem w 1813. W 1827 brał udział w bitwie morskiej pod Navarino na czele eskadry okrętów Floty Bałtyckiej. W czasie wojny rosyjsko-tureckiej 1828–29 naczelny dowódca floty rosyjskiej na Morzu Śródziemnym – blokował Dardanele. W 1830 dowódca 1 Dywizji Okrętów Floty Bałtyckiej, w 1834 gubernator wojskowy Rewla, od 1838 komendant główny portu Rewel.

</doc>
<doc id="1758632" url="https://pl.wikipedia.org/wiki?curid=1758632" title="Per Sandstrom">
Per Sandstrom



</doc>
<doc id="1758633" url="https://pl.wikipedia.org/wiki?curid=1758633" title="Vlašić (masyw)">
Vlašić (masyw)

Vlašić - masyw górski w Górach Dynarskich. Leży w Bośni i Hercegowinie. Jego najwyższy szczyt Paljenik osiąga wysokość 1943 m.

</doc>
<doc id="1758634" url="https://pl.wikipedia.org/wiki?curid=1758634" title="Francisco de Asis Vidal y Barraquer">
Francisco de Asis Vidal y Barraquer



</doc>
<doc id="1758635" url="https://pl.wikipedia.org/wiki?curid=1758635" title="Niccolo Rinaldi">
Niccolo Rinaldi



</doc>
<doc id="1758636" url="https://pl.wikipedia.org/wiki?curid=1758636" title="Magdalena Alvarez">
Magdalena Alvarez



</doc>
<doc id="1758637" url="https://pl.wikipedia.org/wiki?curid=1758637" title="Juan Fernando Lopez Aguilar">
Juan Fernando Lopez Aguilar



</doc>
<doc id="1758639" url="https://pl.wikipedia.org/wiki?curid=1758639" title="Złodzieje nerek">
Złodzieje nerek

Złodzieje nerek – opowieść uznawana za legendę miejską funkcjonująca przede wszystkim w Polsce i kilku innych krajach Europy. Powstała ona prawdopodobnie w 1995 r. we Francji. 
Legenda.
Historia opowiada najczęściej o dziecku, które zostaje porwane podczas zakupów z rodzicami w supermarkecie lub dużym sklepie (w wersji francuskiej − podczas zabawy w Disneylandzie). Rodzice spuszczają dziecko z oczu tylko na chwilę, po czym nie mogą go odnaleźć. Nawet ochrona sklepu i policja nie są w stanie pomóc rodzicom. Po kilku dniach dziecko zostaje znalezione pod swoim domem, z przyczepioną do ubrania karteczką "Nie mam nerki". Niekiedy także łączy się to z historią o udaremnionym porwaniu, gdy rodzice gubią dziecko, po czym w ostatnim momencie udaje im się je znaleźć w toalecie, gdzie jest przebrane i ma zmienioną fryzurę. 
W niektórych wersjach bohaterką legendy miejskiej jest młoda dziewczyna, bawiąca się w dyskotece. W pewnym momencie traci przytomność; budzi się następnego dnia w motelu, w wannie wypełnionej lodem. Obok wanny znajduje telefon oraz kartkę z napisem "Wezwij karetkę. Nie masz nerki".
Istnieją także wersje historii, w których nie podaje się konkretnych ofiar, a jedynie mówi o samym zjawisku. Według jednej z nich jest to zjawisko częste w USA, a zwłaszcza w Nowym Orleanie. 
Legendę o kradnięciu nerek czasem łączy się z teoriami spiskowymi (podobnymi do rzeczywistej historii łowców skór).
Choć znaczna część historii to miejskie legendy, do takich przypadków dochodziło w rzeczywistości - zarówno w Polsce, jak i za granicą.
Rozpowszechnienie na świecie.
Ta legenda miejska jest znana od lat 90. XX wieku w Ameryce, Niemczech, Francji, Australii i RPA, gdzie występuje jako legenda o ukradnięciu nerki dziecku imigrantów. 
Legenda w Polsce.
W 2006 roku opowieść o złodziejach kradnących nerki uaktywniła się w Olsztynie i wywołała panikę w osiedlu Kortowo. W Polsce złodziei nerek czasami łączy się z czarną wołgą, białym busem lub wiejską legendą o fałszywej karetce zabijającej pacjentów, co może być nawiązaniem do afery łowców skór.

</doc>
<doc id="1758640" url="https://pl.wikipedia.org/wiki?curid=1758640" title="Tsuyoshi Ogata">
Tsuyoshi Ogata

 - japoński lekkoatleta specjalizujący się w biegach długodystansowych, także w maratonie.
W sierpniu 2005 zdobył brązowy medal na mistrzostwach świata w Helsinkach w biegu maratońskim, ulegając tylko Marokańczykowi Dżawadowi Gharibowi i reprezentantowi Tanzanii Christopherowi Isegwe Njungudzie.

</doc>
<doc id="1758642" url="https://pl.wikipedia.org/wiki?curid=1758642" title="Siergiej Samodin">
Siergiej Samodin

Siergiej Aleksandrowicz Samodin, ros. Сергей Александрович Самодин (ur. 14 lutego 1985 w Stawropolu) – rosyjski piłkarz, grający na pozycji napastnika.
Kariera piłkarska.
Kariera klubowa.
Jest wychowankiem miejscowych DJuSSz-4 i SzOR (pierwszy trener Nikołaj Szwydkij). W 2001 rozpoczął karierę piłkarską w FK Krasnodar-2000. W następnym roku zaproszony do CSKA Moskwa. Jednak przez wysoką konkurencję nie potrafił przebić się do podstawowej jedenastki i występował w drużynie rezerwowej. W 2006 został wypożyczony do Spartaka Niżny Nowogród. Na początku 2007 roku przeszedł do ukraińskiego Dnipra Dniepropetrowsk, który w całości wykupił jego kontrakt od CSKA. Latem 2010 został wypożyczony do Arsenału Kijów. Latem 2011 ponownie został wypożyczony, tym razem do Krywbasa Krzywy Róg. Podczas przerwy zimowej sezonu 2011/12 klub wykupił transfer piłkarza. 20 czerwca 2013 roku przeszedł do Czornomorca Odessa. W styczniu 2014 powrócił do Rosji, gdzie już 12 stycznia podpisał 2,5-letni kontrakt z Mordowią Sarańsk. Następnie grał w takich klubach jak: Tom Tomsk, Jenisej Krasnojarsk, Krylja Sowietow Samara i ponownie Szynnik.
Kariera reprezentacyjna.
Jest zawodnikiem młodzieżowej reprezentacji Rosji.

</doc>
<doc id="1758643" url="https://pl.wikipedia.org/wiki?curid=1758643" title="Trebević">
Trebević

Trebević – masyw górski w Górach Dynarskich. Leży w Bośni i Hercegowinie. Jego najwyższy szczyt Velika Lelija osiąga wysokość 1627 m. Podczas Zimowych Igrzysk Olimpijskich w 1984 r. na zboczach góry istniał tor, na którym rozegrano zawody saneczkarskie i bobslejowe.

</doc>
<doc id="1758644" url="https://pl.wikipedia.org/wiki?curid=1758644" title="Gao Zu">
Gao Zu



</doc>
<doc id="1758645" url="https://pl.wikipedia.org/wiki?curid=1758645" title="Jerzy Kniaź">
Jerzy Kniaź

Jerzy Kniaź (ur. 3 stycznia 1948 w Gnieźnie, zm. 17 sierpnia 2009) – polski żużlowiec i trener sportu żużlowego.
Licencję żużlową zdobył w 1966 r. w rozgrywkach z cyklu Drużynowych Mistrzostw Polski reprezentował kluby Startu Gniezno (1966–1972), Stali Rzeszów, (1973–1975) oraz Stali Toruń (1976–1981). W 1975 r. zakwalifikował się (jako zawodnik rezerwowy) do finału Indywidualnych Mistrzostw Polski rozegranego w Częstochowie, był również trzykrotnym finalistą Mistrzostw Polski Par Klubowych (Gdańsk 1976, Ostrów Wielkopolski 1977, Chorzów 1978), za każdym razem zajmując VII miejsca. Do innych jego sukcesów należały m.in. I m. w Turnieju Par o Puchar "Trybuny Ludu" (Toruń 1976) oraz dwukrotnie II m. (za Zenonem Plechem) w Memoriałach Mariana Rosego (Toruń 1976, Toruń 1977).
Po zakończeniu czynnej kariery uznanie zdobył jako trener żużlowy, prowadził m.in. drużyny Stali Gorzów Wielkopolski, Startu Gniezno, Apatora Toruń i Polonii Bydgoszcz.

</doc>
<doc id="1758646" url="https://pl.wikipedia.org/wiki?curid=1758646" title="Nakajima A2N">
Nakajima A2N

 – japoński pokładowy samolot myśliwski z okresu międzywojennego.
Historia.
W 1928 roku dowództwo lotnictwa marynarki zakupiły w celach eksperymentalnych amerykański samolot myśliwski "Boeing 69B", który był eksportową wersją amerykańskiego pokładowego samolotu myśliwskiego "Boeing F2B-1", który następnie porównano z japońskimi samolotem myśliwskim "Nakajima A1N" wprowadzonym właśnie do lotnictwa marynarki. Okazało się wtedy, że samolot amerykański ma lepsze osiągi w związku z tym firma "Nakajima" otrzymała zadanie ulepszenia swojego samolotu "A1N" aby posiadał lepsze osiągi, przy czym zamierzano wykorzystać rozwiązania z samolotu amerykańskiego.
Samolot początkowo otrzymał oznaczenie fabryczne "Nakajima NY", lecz ostatecznie otrzymał oznaczenie wojskowe "Nakajima A2N2". Prototyp samolotu był gotowy w grudniu 1929 roku i zaraz też został oblatany. Jego konstrukcja była zbliżona do samolotu "Nakajima A1N", lecz końcówki skrzydeł były zwężały się podobnie do samolotu "Boeing 69B". Został on wyposażony w licencyjny silnik "Nakajima/Bristol Jupiter VI" o mocy 450 KM. Jego uzbrojenie stanowił 1 karabin maszynowy "Type 87" kal. 7,7 mm. W 1930 roku samolot był poddany testom w doświadczalnej jednostce lotnictwa japońskiego. W czasie tych testów okazało się, że tylko w niewielkim stopniu lepszy od samolotu "A1N", więc nie został on skierowany do produkcji seryjnej. 
W tym czasie powstał jednak kolejny prototyp samolotu, który był gotowy maju 1931 roku. Podany testom, zyskał akceptacje i został wprowadzony do produkcji pod oznaczeniem "A2N2". W samolocie tym zwiększono uzbrojenie, zastosowano nowy silnik "Nakajima Kotobuki 2".
Już po rozpoczęciu produkcji wersji "A2N2" zbudowano nowy prototyp oznaczony jako "A2N3", który miał nieznacznie zmienioną konstrukcję, zastosowano w nim ulepszony silnik "Nakajima Kotobuki 2 Kai 1". Konstrukcja tego samolotu stała się podstawą do opracowania dwumiejscowej wersji samolotu służącej do zaawansowanego treningu pilotów myśliwskich. Ta wersja posłużyła do opracowania samolotu szkolno-treningowego "Nakajima A3N".
Produkcja seryjna samolotu "Nakajima A2N" trwała do 1936 roku i łącznie w latach 1932 – 1936 wyprodukowano około 100 samolotów "Nakajima A2N" wszystkich wersji.
Użycie.
Samolotu "A2N" od momentu wprowadzenia do produkcji seryjnej były wprowadzane do lotnictwa marynarki. Sławę na arenie międzynarodowej zyskał dzięki zespołowi akrobacyjnemu Cesarskiej Marynarki Wojennej zwanego Cyrk Gendy, na którego wyposażeniu znalazł się. 
W 1932 roku samoloty te wzięły udział w działaniach bojowych w trakcie pierwszego konfliktu chińsko-japońskiego. Samoloty te znalazły się na wyposażeniu japońskiego lotniskowca „Kaga” i wzięły udział w walce powietrznej. 
Jednak już od 1934 roku zaczęto je wycofywać z jednostek bojowych zastępując je samolotami "Nakajima A4N". Wycofane z jednostek bojowych samoloty kierowano do jednostek szkolnych, gdzie używano ich do 1941 roku. 
Opis konstrukcji.
Samolot "A1N" był dwupłatem o konstrukcji mieszanej, konstrukcja metalowa, pokryta częściowo blachą aluminiową, częściowo płótnem i sklejką. Kabina odkryta. Podwozie klasyczne stałe. 
Napęd pierwszej wersji "A2N1" stanowił licencyjny silnik gwiazdowy "Nakajima/Bristol Jupiter VI", chłodzony powietrzem, w wersjach późniejszych zastosowano japoński silnik "Nakajima Kotobuki 2".
Uzbrojenie składało się z 2 karabinów maszynowych "Type 87" kal. 7,7 mm (w wersji "A2N1" tylko 1 karabin maszynowy), zabudowane w kadłubie nad silnikiem oraz dwa wyrzutniki bomb umieszczone pod dolnymi płatami zdolne do przenoszenie dwóch bomb o wadze 30 kg każda.

</doc>
<doc id="1758650" url="https://pl.wikipedia.org/wiki?curid=1758650" title="Gao Zong">
Gao Zong



</doc>
<doc id="1758652" url="https://pl.wikipedia.org/wiki?curid=1758652" title="Jimmy Bennett">
Jimmy Bennett

Jimmy Bennett (ur. 9 lutego 1996 w Seal Beach) – amerykański aktor dziecięcy.
W swojej karierze filmowej grał obok aktorów, takich jak Eddie Murphy ("Małolaty u taty", 2003), Tom Hanks ("Ekspres polarny", 2004), Bruce Willis ("Osaczony", 2005) czy Harrison Ford ("Firewall", 2006).
Kariera.
Oprócz filmów pełnometrażowych Bennett wystąpił w prawie 30 reklamach. Pojawiał się też gościnnie w serialach, takich jak "Potyczki Amy", "" czy "Everwood".
Życie prywatne.
Wraz z rodzicami i siostrą mieszka w Huntington Beach.

</doc>
<doc id="1758659" url="https://pl.wikipedia.org/wiki?curid=1758659" title="Gaozong">
Gaozong

Imię Gaozong (高宗) nosiło kilku chińskich cesarzy:

</doc>
<doc id="1758667" url="https://pl.wikipedia.org/wiki?curid=1758667" title="Parafia św. Maksymiliana Kolbego w Pionkach">
Parafia św. Maksymiliana Kolbego w Pionkach

Parafia św. Maksymiliana Kolbego w Pionkach – rzymskokatolicka parafia w powiecie radomskim, województwo mazowieckie.
Historia.
Kościół pw. św. Maksymiliana Kolbe zbudowany został według projektu arch. Zygmunta Koczonia z Radomia w latach 1985-1988 staraniem ks. Wacława Krzysztofika. Samodzielne duszpasterstwo zaczęto tu sprawować od 1985. Wtedy, 1 maja, kościół poświęcił bp. Stanisław Sygnet. Parafia została erygowana 1 maja 1988 przez bp. Edwarda Materskiego z wydzielonego terenu parafii św. Barbary w Pionkach. Kościół jest zbudowany z czerwonej cegły.
Terytorium.
Na obszarze parafii leżą: Pionki - ulice: Akacjowa, Daleka, Graniczna, Hubala, Jasna, Jesionowa, J. Kochanowskiego, T. Kościuszki, Klonowa, Krótka, Łąkowa, Moniuszki, Piaskowa, Piłsudskiego, Podmiejska, Polna, Prusa, Sikorskiego, ks. P. Ściegiennego, Wspólna, Zwoleńska; miejscowości: Działki Januszewskie, Działki Suskowolskie (część), Kamyk, Laski (do nr 43), Zalesie.

</doc>
<doc id="1758675" url="https://pl.wikipedia.org/wiki?curid=1758675" title="Hui Di">
Hui Di



</doc>
<doc id="1758676" url="https://pl.wikipedia.org/wiki?curid=1758676" title="Lodewijk Bolk">
Lodewijk Bolk

Lodewijk "Louis" Bolk (ur. 10 grudnia 1866 w Overschie, zm. 17 czerwca 1930 w Amsterdamie) – holenderski anatom. Twórca teorii neotenii, rozwiniętej później przez Gavina de Beera i Stephena Jay Goulda. Pamiętany jest również za prace nad anatomią móżdżku. 

</doc>
<doc id="1758677" url="https://pl.wikipedia.org/wiki?curid=1758677" title="Balladyna 68">
Balladyna 68

Muzykał Balladyna 68 – musical wystawiony w marcu 1968 przez Teatr Nieduży. Oparty na Balladynie Juliusza Słowackiego. Muzykę skomponował Jerzy Wasowski.

</doc>
<doc id="1758678" url="https://pl.wikipedia.org/wiki?curid=1758678" title="Shao Di">
Shao Di



</doc>
<doc id="1758679" url="https://pl.wikipedia.org/wiki?curid=1758679" title="Mausam">
Mausam

Mausam (hindi: मौसम, urdu: مؤسم, tłum: "Sezon") to bollywoodzki dramat rodzinny z 1975. Reżyser - Gulzar ("Maachis", "Hu Tu Tu"). W rolach głównych Sharmila Tagore, Sanjeev Kumar, Dina Pathak. To historia czterech złamanych serc i próby uleczenia dwóch z nich. Film pokazuje zadośćuczynienie za krzywdę, pomoc w przywróceniu czyjejś godności, pogodzenie się z osobą zranioną. W jego centrum- wspomnienia związku mężczyzny i kobiety, ale przede wszystkim relacja ojca z córką.
Film ma odniesienia do powieści A. J. Cronina "The Judas Tree".
Fabuła.
Dardżyling pod Himalajami. Sławny lekarz Amar Nath Gill (Sanjeev Kumar) szuka tu w lecie oderwania od zgiełku Kalkuty. Dwadzieścia lat temu jeszcze jako student spędził tu wakacje swego życia. Zakochany po uszy zaręczył się z piękną córką znachora Chandą (Sharmila Tagore). Wyjechał do Kalkuty, aby zdać ostatnie egzaminy i nigdy nie wrócił... ożenić się. Teraz osaczony wspomnieniami i poczuciem winy zaczyna wypytywać o Chandę i jej ojca. Przerażony dowiaduje się, że ceną za jego niewierność była rychła śmierć ojca Chandy i jej szaleństwo. Zadośćuczynić za krzywdę z przeszłości Gill może tylko ...swojej córce Kajli. Odnajduje ją jako prostytutkę.
Muzyka i piosenki.
Do muzyki Madan Mohana (zmarłego wkrótce po skomponowaniu ich) śpiewają Lata Mangeshkar, Bhubinder Singh, Mohd Rafi

</doc>
<doc id="1758681" url="https://pl.wikipedia.org/wiki?curid=1758681" title="Pietro Respighi">
Pietro Respighi

Pietro Respighi (ur. 22 września 1843 w Bolonii, zm. 22 marca 1913 w Rzymie) – włoski duchowny katolicki, Wikariusz generalny Rzymu, kardynał.
Życiorys.
Ukończył seminarium w Bolonii i 31 marca 1866 otrzymał święcenia kapłańskie. Odbył dalsze studia w Rzymie, które ukończył doktoratem "utroque iuris" w 1870 roku. Od 1872 był profesorem seminarium w rodzinnej archidiecezji. Do 1891 był archiprezbiterem parafii Ss. Gervasio e Protasio w Pieve di Budrio.
14 grudnia 1891 otrzymał nominację na biskupa Guastalla. Konsekrowany sześć dni później przez kardynała Lucido Maria Parocchi. W 1891 przeniesiony na arcybiskupstwo w Ferrarze. Na konsystorzu z czerwca 1899 otrzymał kapelusz kardynalski z tytułem prezbitera Santi Quattro Coronati. 9 kwietnia 1900 papież Leon XIII wezwał go do Watykanu i obdarzył funkcją Wikariusza Generalnego Rzymu, który to urząd pełnił do swej śmierci w 1913. Jednocześnie przewodził Świętej Kongregacji ds. Wizytacji Apostolskich, a także Świętej Kongregacji ds. Rezydencji Biskupów. Brał udział w konklawe 1903 roku. Od lutego 1906 do kwietnia 1907 Kamerling Świętego Kolegium Kardynałów. 10 stycznia 1910 został archiprezbiterem bazyliki laterańskiej. Udzielił święceń kapłańskich przyszłemu amerykańskiemu kardynałowi Samuelowi Stritch. Pochowany został na cmentarzu Campo Verano.

</doc>
<doc id="1758683" url="https://pl.wikipedia.org/wiki?curid=1758683" title="Shaodi">
Shaodi

Imię Shaodi nosiło kilku chińskich cesarzy:

</doc>
<doc id="1758684" url="https://pl.wikipedia.org/wiki?curid=1758684" title="Arid-i-mamalik">
Arid-i-mamalik

Arid-i-mamalik – urzędnik odpowiedzialny za siły zbrojne Sułtanatu Delhijskiego.
Jego rozkazom podlegały zarówno stałe siły zbrojne, jak i oddziały zaciągane w razie potrzeby przez lenników. Do jego obowiązków należał nadzór nad finansami oraz aprowizacją armii, zajmował się także dokonywaniem okresowych przeglądów oddziałów.

</doc>
<doc id="1758685" url="https://pl.wikipedia.org/wiki?curid=1758685" title="Symboliczny Cmentarz Ofiar Tatr Zachodnich">
Symboliczny Cmentarz Ofiar Tatr Zachodnich

Symboliczny Cmentarz Ofiar Tatr Zachodnich (słow. "Symbolický cintorín") – symboliczny cmentarz poświęcony ofiarom Tatr Zachodnich, ludziom, którzy zginęli tutaj w wyniku np. lawin czy innych wypadków górskich.
Opis.
Znajduje się w Dolinie Żarskiej, w odległości ok. 2 min drogi za Schroniskiem Żarskim, przy zielonym szlaku turystycznym od Schroniska Żarskiego na Banówkę. Położony jest na niewielkiej równi i skalistym zboczu nad nią. Na ogrodzonym niewielkim placu znajduje się tutaj drewniana konstrukcja i sześciometrowej wysokości krzyż, kilka drewnianych rzeźb, duża kamienna płyta i kilka symbolicznych nagrobków. W 1995 na płycie umieszczonych było 80 tabliczek z nazwiskami ofiar Tatr Zachodnich, w 2009 było ich 114. Lista ta jest jednak niepełna i zawiera wykaz nazwisk tylko tych ludzi, którzy zginęli po słowackiej stronie Tatr.
Symboliczny cmentarz zaprojektowany został przez Milana Marenčaka i otwarty w październiku 1995. Decyzję o jego utworzeniu przyspieszył głośny na Słowacji wypadek śmierci pod lawiną 18 marca 1995 roku czeskiego ministra Josefa Vavrouška i jego córki.

</doc>
<doc id="1758686" url="https://pl.wikipedia.org/wiki?curid=1758686" title="Jerzy Rose">
Jerzy Rose



</doc>
<doc id="1758687" url="https://pl.wikipedia.org/wiki?curid=1758687" title="Mikołajki (stacja kolejowa)">
Mikołajki (stacja kolejowa)

Mikołajki – nieczynna stacja kolejowa w Mikołajkach, w województwie warmińsko-mazurskim, w Polsce. Znajdują się tu dwa ziemne perony. Dworzec z pomieszczeniami obsługi podróżnych i pomieszczeniami służbowymi, m.in. nastawnią dysponującą. 
W okresie letnim obowiązywania rozkładu jazdy pociągów 1999/2000 na stacji zatrzymywały się pociągi międzynarodowe "Mare Balticum" rel. Ełk-Berlin-Lichtenberg.
Stacja nie funkcjonuje od roku 2009.

</doc>
<doc id="1758688" url="https://pl.wikipedia.org/wiki?curid=1758688" title="Dżaba Kankawa">
Dżaba Kankawa

Dżaba Kankawa, gruz. ჯაბა კანკავა (ur. 18 marca 1986 w Tbilisi) – gruziński piłkarz, grający na pozycji pomocnika, reprezentant Gruzji.
Kariera piłkarska.
Kariera klubowa.
Wychowanek DJuSSz Dinamo Tbilisi, w barwach którego zadebiutował w 2004. Na początku 2005 przeniósł się do Ałanii Władykaukaz. Po zakończeniu sezonu przeszedł do Arsenału Kijów, w którym debiutował 5 marca 2006 roku. W grudniu 2006 podpisał 3-letni kontrakt z Dniprem Dniepropetrowsk. Od 2009 występował tylko w drużynie rezerwowej. Zimą 2011 został wypożyczony do Krywbasa Krzywy Róg. 29 sierpnia 2012 powrócił do Dnipra. 30 marca 2014 roku uratował życie boiskowemu przeciwnikowi - Olegowi Gusevowi. 15 sierpnia 2015 przeszedł do Stade de Reims.
Kariera reprezentacyjna.
Od 2004 roku występuje w reprezentacji Gruzji. Łącznie rozegrał 86 gier reprezentacyjnych, strzelił 10 bramek. Wcześniej występował w reprezentacji Gruzji U-21.

</doc>
<doc id="1758691" url="https://pl.wikipedia.org/wiki?curid=1758691" title="Dean Bernardini">
Dean Bernardini

Dean Bernardini (ur. 27 grudnia 1973 w Deerfield, Illinois) – amerykański basista i wokalista wspierający hardrockowego zespołu Chevelle, szwagier braci Loefflerów. Dołączył do grupy w 2005, po odejściu Joe Loefflera, który był członkiem grupy od 1994 roku. W maju 2006 doznał kontuzji lewej dłoni, co zmusiło Chevelle do odwołania 8 koncertów z trasy (od 30 czerwca do 26 lipca) z zespołami Nickelback i Hoobastank. Dean używa gitar basowych Gibson Thunderbird ze wzmacniaczami Mesa Boogie. Gra także na perkusji w dwóch utworach na albumie "Vena Sera". Film o nagrywaniu "Sci-Fi Crimes" przedstawia Deana grającego na Ibanezie BTB, aczkolwiek na koncertach wciąż gra na Gibsonie.
Początki.
Przed dołączeniem do Chevelle, Dean grał na perkusji w chicagowskiej grupie Liftpoint. Liftpoint współpracowało z Chevelle kilka razy, gdy Dean jeszcze do niego należał, a także występowało na kilku trasach koncertowych z nim jako support.
Bernardini nauczył się gry na gitarze basowej przez grę zgodną z liniami basu w różnych albumach. Pierwszym albumem, do którego grał był "Absolution" zespołu Muse.

</doc>
<doc id="1758692" url="https://pl.wikipedia.org/wiki?curid=1758692" title="Góra Kamieńsk">
Góra Kamieńsk



</doc>
<doc id="1758695" url="https://pl.wikipedia.org/wiki?curid=1758695" title="Ciżma">
Ciżma

Ciżma, ciżemka (l.mn. ciżmy, ciżemki) – rodzaj butów o niezwykle wydłużonych noskach, bardzo popularnych w Europie w XV wieku, znane tam pod nazwą poulaines i cracoves. Buty te były płytkie z krótką cholewką sięgającą maksymalnie kostki. Podeszwę miały płaską, bez obcasa.
Większość badaczy jest zgodna, że nazwy "poulaines" i "cracoves" pochodzą od Polski i Krakowa. Francuzi nazywali je "le soulier de poulaine" („buty pochodzące z Polski”) lub po prostu "poulaine" albo "poleyn". Buty wykonywano z każdego rodzaju materiału, w tym welwetu i skóry, często były też wyszywane perłami lub złotem. Lewy i prawy but były odmiennej barwy i kontrastowały z odpowiadającymi im nogawkami. Nadmierne wydłużenie i zaostrzony kształt nosków powodował chód przypominający ataktyczny. W bitwie pod Nikopolis w 1396 roku francuscy krzyżowcy byli zmuszeni odciąć noski swoich poulaines, aby móc uciec.
W celu wzmocnienia fallicznego znaczenia poulaines, wiele z nich było pokrytych dziwacznymi zdobieniami, często obscenicznymi. Na przełomie XIV i XV wieku poulaines stały się krótsze. Dowody archeologiczne wskazują, że w XIV wieku również dzieci nosiły buty z wydłużonymi noskami. Niektórzy historycy uważają, że długość chłopięcych butów zwiększała się wraz ze wzrostem dziecka, wskazując na zbliżanie się do dorosłości, jednak brak dowodów w pełni potwierdzających tę hipotezę. W XV wieku modne poulaines były o ponad 60 cm dłuższe niż stopa.
Poulaines nie były jednak popularne we wszystkich krajach Europy. Znaleziska archeologiczne z Holandii i Szwecji sugerują, że rzadko noszono je w północnej Europie. Historycy mody interpretują to jako potwierdzenie, iż poulaines łączą się z dekadencją i rozwiązłością. Buty te były również łączone z odrodzeniem pogaństwa, dlatego też Kościół katolicki w wydawanych przez papieża bullach regulował, kto może nosić tego typu obuwie. Po roku 1500 buty z wydłużonymi noskami niemal całkowicie zanikły i pojawiły się ponownie dopiero w okresie rewolucji seksualnej w latach 60. XX wieku.
W Polsce XVI i XVII w. znane również pod nazwą boczkorki szyte były z kolorowych skór i zdobione motywami wschodnimi. Wówczas to stały się jednym z elementów ubioru narodowego.

</doc>
<doc id="1758696" url="https://pl.wikipedia.org/wiki?curid=1758696" title="Cracoves">
Cracoves



</doc>
<doc id="1758699" url="https://pl.wikipedia.org/wiki?curid=1758699" title="Jezioro Dąbskie">
Jezioro Dąbskie



</doc>
<doc id="1758700" url="https://pl.wikipedia.org/wiki?curid=1758700" title="Polonia Bytom w sezonie 1954">
Polonia Bytom w sezonie 1954

Polonia Bytom w sezonie 1954 po raz pierwszy zdobyła mistrzostwo Polski. Był to jej szósty sezon w najwyższej klasie rozgrywkowej polskiej piłki nożnej, a jednocześnie czwarty z kolei.
W rundzie wiosennej drużyna zdobyła piętnaście punktów i zajęła pierwsze miejsce z przewagą trzech nad kolejnymi zespołami. Piłkarze zdobyli dwadzieścia trzy bramki i stracili osiem. Królem strzelców rundy został Henryk Kempny, który zdobył dziewięć goli.
Pierwszy mecz rundy rewanżowej, przegrany 0:1 z Cracovią, drużyna rozegrała w rezerwowym składzie, ponieważ część zawodników wróciła późno z tourneè po Związku Radzieckim, gdzie grali jako piłkarze reprezentacji Warszawy. W związku z tym kierownictwo Klubu złożyło protest w sekcji piłkarskiej Głównego Komitetu Kultury Fizycznej. Został on uwzględniony, a późniejsze odwołanie Cracovii odrzucone. Spotkanie zostało powtórzone 24 października.
W rundzie jesiennej zawodnicy grali gorzej, przez co na koniec rozgrywek tę samą ilość punktów miały trzy drużyny - Polonia, ŁKS Łódź i Ruch Chorzów. Bytomianie w ostatniej kolejce pauzowali, a decydujący o mistrzostwie mecz odbył się 4 grudnia na boisku Ruchu. Chorzowianie mieli stratę jednego punktu i aby obronić tytuł mistrzowski musieli wygrać mecz z Gwardią Warszawa. W wypadku remisu mistrzem zostałaby Polonia, a po przegranej - bytomianie i łodzianie musieliby rozegrać dodatkowy mecz o mistrzostwo. Gwardia natomiast niezależnie od wyniku nie zmieniłaby swojego położenia w tabeli rozgrywek. Ruch jednak zremisował i niewiele brakowało, aby przegrał, ponieważ to warszawiacy jako pierwsi strzelili bramkę. Spotkania zawodnicy Polonii nie oglądali, ponieważ z okazji Barbórki rozgrywali o tej samej porze mecz towarzyski z Górnikiem Miechowice, a o wyniku dowiedzieli się w szatni od jednego z zawodników tej drużyny.
Trzydzieści pięć lat później Mieczysław Szymkowiak na łamach Piłki Nożnej pisał:
"Byłem na tym meczu, widziałem go dokładnie. Niebiescy grali z pasją, ambitnie, a gwardziści spokojnie, na zimno wybijali ich z rytmu, groźnie kontrowali. Po jednym z wypadów Baszkiewicz zdobył prowadzenie dla warszawian. I dalej byliśmy świadkami mądrej taktycznie ich gry, zwalniania tempa. Na nic wysiłki Cieślika, Suszczyka i kolegów. Wreszcie na kilka minut przed końcem przy dość biernej postawie obrońców Kubicki wyrównał. Remis intronizował bytomian. Było dla mnie jasne, że Gwardia grała dla bytomian. To wyrównanie było w planie."
"Gwardia grała w ostatnim meczu z Ruchem dla Polonii. Po meczu wracałem do Warszawy tym samym pociągiem, co gwardziści. Ich trenerem był Edward Brzozowski, były reprezentant Polski, świetny strateg. Po starej znajomości wyjawił mi, że celem tego meczu był remis. Nie powiedział ile z tego wyciągnęli korzyści. Ale za darmo to nie było... Sądzę, że po 35 latach mogę to ujawnić. Tym bardziej, że zremisować z Ruchem na jego stadionie nie było rzeczą łatwą. Pan Edward żartował wówczas, że trudniej im było stracić bramkę, niż strzelić! Ale plan konsekwentnie zrealizowali."
Henryk Kempny wraz z Ernestem Pohlem z Legii Warszawa został w tym sezonie królem strzelców Ekstraklasy.

</doc>
<doc id="1758701" url="https://pl.wikipedia.org/wiki?curid=1758701" title="Beka Gociridze">
Beka Gociridze

Beka Gociridze, gruz. ბეკა გოცირიძე (ur. 17 sierpnia 1988 w Tbilisi) – gruziński piłkarz, grający na pozycji napastnika, reprezentant Gruzji.
Kariera piłkarska.
Kariera klubowa.
Wychowanek Szkoły Sportowej nr 35 w Tbilisi. Pierwszy trener Gia Dżangawadze. W 2004 rozpoczął karierę piłkarską w FC Zestaponi. W styczniu 2009 podpisał 4-letni kontrakt z Dniprem Dniepropetrowsk. 14 czerwca 2009 miał wypadek samochodowy, w wyniku czego jemu została usunięta śledziona. Latem 2010 do końca roku został wypożyczony do Krywbasa Krzywy Róg.
Kariera reprezentacyjna.
Od 2008 roku jest zawodnikiem reprezentacji Gruzji. Wcześniej występował w juniorskiej i młodzieżowej reprezentacji Gruzji.

</doc>
<doc id="1758705" url="https://pl.wikipedia.org/wiki?curid=1758705" title="Diwan (Indie)">
Diwan (Indie)

Diwan (z arabskiego "rejestr") - w niektórych historycznych państwach muzułmańskich w Indiach urzędnik nadzorujący finanse. W Sułtanacie Delhijskim ("diwan i-insza") łączył kompetencje ministra spraw zagranicznych, szefa kancelarii sułtana, a także częściowo, ministra spraw wewnętrznych. W hierarchii urzędniczej Imperium mogolskiego zakres jego obowiązków odpowiadał kompetencjom szefa rządu. Natomiast w okresie panowania brytyjskiego stał na czele administracji centralnej stanowiących lenna Korony księstw indyjskich ("native state"). 

</doc>
<doc id="1758706" url="https://pl.wikipedia.org/wiki?curid=1758706" title="Rareș-Lucian Niculescu">
Rareș-Lucian Niculescu

Rareș-Lucian Niculescu (ur. 29 sierpnia 1976 w Klużu-Napoce) – rumuński polityk, deputowany do Parlamentu Europejskiego VI i VII kadencji.
Życiorys.
Absolwent nauk politycznych, a także administracji publicznej w "Şcoala Naţională de Studii Politice şi Administrative" (krajowej szkole administracji i nauk politycznych w Bukareszcie). Należał do Partii Demokratycznej, przekształconej w 2008 w Partię Demokratyczno-Liberalną. Od 2000 pełnił funkcję doradcy parlamentarnego, następnie dyrektora w urzędzie miejskim Kluż-Napoka, osobistego asystenta ministra administracji i spraw wewnętrznych, a następnie dyrektora gabinetu PD.
W 2007 uzyskał mandat eurodeputowanego. W wyborach w 2009 skutecznie ubiegał się o reelekcję. W VII kadencji przystąpił do grupy Europejskiej Partii Ludowej, został też wiceprzewodniczącym Komisji Rolnictwa i Rozwoju Wsi.

</doc>
<doc id="1758707" url="https://pl.wikipedia.org/wiki?curid=1758707" title="Miguel Herrero Javaloyas">
Miguel Herrero Javaloyas

Míchel Herrero, właśc. Miguel Alfonso Herrero Javaloyas (ur. 29 lipca 1988 roku w Burjassot) – hiszpański piłkarz grający na pozycji pomocnika w drużynie Real Valladolid.
Kariera zawodnicza.
Míchel pierwsze treningi rozpoczął w lokalnej drużynie Burjassot CF, po czym został przyjęty do szkółki piłkarskiej Valencii CF. Od sezonu 2008/09 występował w grającej w Segunda División B drużynie rezerw tego klubu.
Pierwszy oficjalny mecz w pierwszej drużynie Valencii rozegrał 29 października 2008 roku w meczu Pucharu Króla z Club Portugalete, a swojego pierwszego gola zdobył w rewanżu z tą drużyną 12 listopada 2008 roku.
Z powodu kontuzji Rubena Barajy, Edu i Manuela Fernandesa został włączony do pierwszej drużyny przez trenera Unaia Emerego i zadebiutował w Primera División w przegranym 0–4 meczu z FC Barcelona, 6 grudnia 2008 roku. Łącznie w sezonie 2008/09 wystąpił w 13 spotkaniach Primera División.
Po zakończeniu sezonu rozważano wypożyczenie Míchela do innego pierwszoligowego zespołu w celu nabrania doświadczenia, jednak ostatecznie sztab szkoleniowy zdecydował o włączeniu go do pierwszej drużyny Valencii w sezonie 2009/10. Jednakże w całym sezonie zagrał jedynie w 10 oficjalnych spotkaniach Valencii, w większości jako zamiennik. Z tego powodu po zakończeniu sezonu został wypożyczony do Deportivo La Coruña. Z Deportivo spadł do Segunda División. W sezonie 2011/2012 grał na wypożyczeniu w Hérculesie Alicante. Z kolei w 2012 roku został zawodnikiem Levante UD.
Kariera reprezentacyjna.
Míchel wystąpił dotychczas w czterech meczach prowadzonej przez Juana Lópeza Caro reprezentacji Hiszpanii do lat 21 - zadebiutował 27 marca 2009 roku przeciwko Irlandii. Pojawił się na boisku w 72 minucie, a drużyna przegrała 1-2. Jedyną bramkę zdobył w meczu eliminacji do Mistrzostw Europy w 2011 roku przeciwko Finlandii 13 listopada 2009 roku.

</doc>
<doc id="1758708" url="https://pl.wikipedia.org/wiki?curid=1758708" title="Aleksandre Kobachidze">
Aleksandre Kobachidze

Aleksandre Kobachidze, gruz. ალექსანდრე კობახიძე (ur. 11 lutego 1987 w Tbilisi) – gruziński piłkarz grający na pozycji obrońcy, reprezentant Gruzji.
Kariera piłkarska.
Kariera klubowa.
Wychowanek Szkoły Piłkarskiej Awaza Tbilisi. Pierwszy trener Anzor Zukakiszwili. W 2005 został zaproszony do Dinamo Tbilisi. Zimą 2008 podpisał 4-letni kontrakt z Dniprem Dniepropetrowsk. Latem 2009 do końca 2010 został wypożyczony do Krywbasa Krzywy Róg. Podczas przerwy zimowej sezonu 2010/11 zmienił klub na Arsenał Kijów, w którym występował do grudnia 2012 roku. 24 lipca ponownie został wypożyczony, tym razem do Wołyni Łuck. Na początku 2016 powrócił do Dnipra. 3 lipca 2016 podpisał kontrakt z Worskłą Połtawa. 12 stycznia 2017 przeszedł do tureckiego Göztepe SK. 1 września 2017 wrócił do Worskły Połtawa. 26 czerwca 2019 podpisał kontrakt z SK Dnipro-1, w którym grał do 16 grudnia 2019 roku. W lutym 2020 zasilił skład Lokomotiwi Tbilisi.
Kariera reprezentacyjna.
Od 2006 jest zawodnikiem reprezentacji Gruzji. Wcześniej występował w młodzieżowej reprezentacji.

</doc>
<doc id="1758709" url="https://pl.wikipedia.org/wiki?curid=1758709" title="Areteusz z Kapadocji">
Areteusz z Kapadocji

Areteusz z Kapadocji (Aretaeus) – lekarz w starożytnej Grecji.
Praktykował przypuszczalnie w I wieku n.e. podczas panowania Nerona i Wespazjana. Opisał z dużą dokładnością symptomy rozmaitych chorób. Napisał 8 książek: 2 "De causis et signis acutorum morborum", 2 "De causis et signis diuturnorum morborum", 2 "De curatione acutorum morborum", oraz 2 "De curatione diuturnorum morborum". Opisał po raz pierwszy tak zwaną heterokranię (rodzaj migreny) i podał cechy wyróżniające tę postać chorobową od innych rodzajów bólu głowy, m.in. połowiczność objawów oraz ich okresowość.

</doc>
<doc id="1758710" url="https://pl.wikipedia.org/wiki?curid=1758710" title="Mingdi">
Mingdi

Mingdi to:

</doc>
<doc id="1758713" url="https://pl.wikipedia.org/wiki?curid=1758713" title="Parafia Błogosławionych Płockich Biskupów Męczenników w Ciechanowie">
Parafia Błogosławionych Płockich Biskupów Męczenników w Ciechanowie

Parafia pw. Błogosławionych Płockich Biskupów Męczenników – rzymskokatolicka parafia należąca do dekanatu ciechanowskiego wschodniego, diecezji płockiej, metropolii warszawskiej. Siedziba parafii mieści się w Ciechanowie, w powiecie ciechanowskim, w województwie mazowieckim, 
Parafia została erygowana 6 lipca 2009 roku przez biskupa Piotra Liberę.
Miejsca święte.
Kościół parafialny.
Nabożeństwa są sprawowane w tymczasowej kaplicy.
Obszar parafii.
Miejscowości i ulice.
W granicach parafii znajdują się miejscowości: 
oraz w Ciechanowie: 

</doc>
<doc id="1758715" url="https://pl.wikipedia.org/wiki?curid=1758715" title="Karz">
Karz

Karz (hindi: क़र्ज़, urdu: قرض, tłum. "Obowiązek" – bollywoodzki dramat z wątkami miłosnymi i sensacyjnymi. W 1980 roku zrealizowany przez Subhash Ghai ("Taal", "Paredes"). Grają Simi Garewal, Rishi Kapoor, Pran, Durga Khote i Aruna Irani. Duet Laxmikant-Pyarelal- nagrodzono za muzykę. W filmie motyw sławnego piosenkarza, który jest mściwym wcieleniem zamordowanego bohatera i motyw matki, której serce rozpoznaje syna w innym ciele (powtórzony potem w "Om Shanti Om".
Fabuła.
Utakamand w górskiej części Tamil Nadu. Posiadłość rodziny Verma zagrożona jest przejęciem przez głuchoniemego gangstera. Przegrawszy w sądzie udaje mu się podstępem zdobyć prawa do wspaniałych plantacji herbaty. Ich właściciel Ravi Sherma ginie zabity przez własną żoną. Wkrótce opłacona przez gangstera Kamini (Simi Garewal) pozbywa się z pałacu matki Raviego Shanty Prasad Vema (Durga Khote) i jej córki. Zrozpaczona matka błaga boginię Kali o zemstę. I mściciel powraca 21 lat później. Sławnego piosenkarza Montiego (Rishi Kapoor) zaczynają prześladować obrazy z jego poprzedniego wcielenia. Przyjeżdża do Ooty (Utakamand)...
Muzyka i piosenki.
Muzykę do filmu skomponował duet Laxmikant-Pyarelal, autorzy muzyki do takich filmów jak "Khalnayak", "Hum", "Dayavan", "Ram Lakhan", "Mr. India", "Tezaab Is Acid", "Amar Akbar Anthony", "Bobby ". 

</doc>
<doc id="1758719" url="https://pl.wikipedia.org/wiki?curid=1758719" title="John Douglas">
John Douglas



</doc>
<doc id="1758720" url="https://pl.wikipedia.org/wiki?curid=1758720" title="Yuandi">
Yuandi

Imię Yuandi nosiło kilku chińskich władców:

</doc>
<doc id="1758721" url="https://pl.wikipedia.org/wiki?curid=1758721" title="Rust">
Rust



</doc>
<doc id="1758723" url="https://pl.wikipedia.org/wiki?curid=1758723" title="Pedro Ramón y Cajal">
Pedro Ramón y Cajal

Pedro Ramón y Cajal (ur. 23 października 1854 w Larrés, zm. 10 grudnia 1950 w Saragossie) – hiszpański lekarz, ginekolog, neuroanatom. Był jednym z założycieli Towarzystwa Esperantystów Aragonii "Bractwa" w Saragossie.
Brat Santiago Ramóna y Cajala.

</doc>
<doc id="1758724" url="https://pl.wikipedia.org/wiki?curid=1758724" title="Foot of the Mountain">
Foot of the Mountain

Foot of the Mountain – dziewiąty album studyjny norweskiego zespołu a-ha. Został wydany 19 czerwca 2009 roku. Pierwszym singlem jest utwór tytułowy. Jako drugi wydano utwór "Shadowside" oraz "Nothing Is Keeping You Here" (tylko w Wielkiej Brytanii).

</doc>
<doc id="1758725" url="https://pl.wikipedia.org/wiki?curid=1758725" title="Cheng Di">
Cheng Di



</doc>
<doc id="1758726" url="https://pl.wikipedia.org/wiki?curid=1758726" title="Chengdi">
Chengdi

Imię Chengdi nosiło dwóch chińskich władców:

</doc>
<doc id="1758729" url="https://pl.wikipedia.org/wiki?curid=1758729" title="Hixkaryana">
Hixkaryana



</doc>
<doc id="1758732" url="https://pl.wikipedia.org/wiki?curid=1758732" title="Parafia św. Józefa w Ciechanowie">
Parafia św. Józefa w Ciechanowie

Parafia Rzymskokatolicka pw. św. Józefa w Ciechanowie – parafia należąca do dekanatu ciechanowskiego wschodniego, diecezji płockiej, metropolii warszawskiej. Najstarsza parafia ciechanowska. Erygowana w XII wieku. 
Kościołem parafialnym jest Kościół Narodzenia Najświętszej Marii Panny w Ciechanowie. 
Zasięg parafii.
W granicach parafii znajdują się miejscowości:
oraz ulice w Ciechanowie: 

</doc>
<doc id="1758733" url="https://pl.wikipedia.org/wiki?curid=1758733" title="RTCN Wichów">
RTCN Wichów



</doc>
<doc id="1758734" url="https://pl.wikipedia.org/wiki?curid=1758734" title="Elena Antonescu">
Elena Antonescu

Elena Oana Antonescu (ur. 30 grudnia 1979 w Târgoviște) – rumuńska polityk i prawniczka, deputowana do Parlamentu Europejskiego VII kadencji.
Życiorys.
Ukończyła studia prawnicze na Uniwersytecie im. Nicolae Titulescu w Bukareszcie. Kształciła się także w SNSPA w Bukareszcie, odbyła szereg studiów podyplomowych i kursów zawodowych. Pracowała w prywatnej spółce akcyjnej i w firmach prawniczych. Od 2005 pełniła funkcję doradcy premiera, a od 2007 doradcy rumuńskiego rządu. W 2001 wstąpiła do Partii Demokratycznej, przekształconej w 2008 w Partię Demokratyczno-Liberalną.
W wyborach w 2009 z listy PDL uzyskała mandat posłanki do Parlamentu Europejskiego. Przystąpiła do grupy Europejskiej Partii Ludowej, została też członkinią Komisji Ochrony Środowiska Naturalnego, Zdrowia Publicznego i Bezpieczeństwa Żywności.

</doc>
<doc id="1758736" url="https://pl.wikipedia.org/wiki?curid=1758736" title="Eneco Tour 2009">
Eneco Tour 2009

5. edycja Eneco Tour odbyła się w dniach 18 – 25 sierpnia 2009 roku. Trasa tego siedmioetapowego wyścigu kolarskiego liczyła 1128,1 km ze startem w Rotterdamie i metą w Amersfoort.
Wyścig zaliczany był do klasyfikacji UCI ProTour 2009. Zwyciężył Norweg Edvald Boasson Hagen, kolarz grupy Team Columbia. Wyścig ukończyło dwóch polskich zawodników: Michał Gołaś z grupy Vacansoleil zajął 43. miejsce, a Marcin Sapa z Lampre był 51.

</doc>
<doc id="1758737" url="https://pl.wikipedia.org/wiki?curid=1758737" title="Sobór Zwiastowania w Kownie">
Sobór Zwiastowania w Kownie

Sobór Zwiastowania – prawosławny sobór w Kownie, wzniesiony w latach 1932–1935. Świątynia parafialna.
Historia.
W 1930 rada ministrów Litwy zgodziła się na udzielenie eparchii wileńskiej i litewskiej Rosyjskiego Kościoła Prawosławnego jednorazowej pomocy na rozbudowę tymczasowej katedry eparchii – cerkwi Zmartwychwstania Pańskiego w Kownie. Po konsultacjach ze stroną kościelną zdecydowano się jednak na budowę zupełnie nowej cerkwi w bezpośrednim sąsiedztwie cerkwi Zmartwychwstania. Chociaż przekazana dotacja została zwiększona o dalsze 10 tys. litów, dla ukończenia budowy niezbędna była dodatkowa zbiórka pieniędzy wśród wiernych. Sobór został poświęcony w 1935. 
Według informacji eparchii do parafii działającej w soborze w 1937 należało 4560 osób. Po II wojnie światowej liczba ta spadła do 580. W 1947 sobór został zarejestrowany jako czynna cerkiew, zaś cerkiew Zmartwychwstania została do niego przypisana jako świątynia pomocnicza. Stracił jednak status katedry eparchii, gdy Wilno – a razem z nim cerkiew Przeczystej Bogurodzicy – znalazło się w granicach ZSRR.
31 października 2021 r. świątynia została ponownie konsekrowana przez biskupa trockiego Ambrożego.

</doc>
<doc id="1758738" url="https://pl.wikipedia.org/wiki?curid=1758738" title="Bułgakow">
Bułgakow

Nazwisko Bułgakow (ros. Булгаков) nosili:

</doc>
<doc id="1758739" url="https://pl.wikipedia.org/wiki?curid=1758739" title="Zbiornik Gazu">
Zbiornik Gazu



</doc>
<doc id="1758741" url="https://pl.wikipedia.org/wiki?curid=1758741" title="Trenerzy Rangers F.C.">
Trenerzy Rangers F.C.



</doc>
<doc id="1758743" url="https://pl.wikipedia.org/wiki?curid=1758743" title="Herb Leśnej">
Herb Leśnej

Herb Leśnej – jeden z symboli miasta Leśna i gminy Leśna w postaci herbu.
Wygląd i symbolika.
Herb przedstawia na błękitnej tarczy odwrócony złoty półksiężyc i złotą gwiazdę o sześciu ramionach. Nad tarczą czerwona corona muralis posiadająca trzy blanki oraz białe żyłowanie.
Herb nawiązuje do herbu Leliwa – jest to jego odwrócona pozycja.

</doc>
<doc id="1758744" url="https://pl.wikipedia.org/wiki?curid=1758744" title="Jerzy Kłosiński">
Jerzy Kłosiński

Jerzy Kłosiński (ur. 29 września 1953 w Lubawie) – polski dziennikarz, działacz opozycji w PRL, w latach 2002–2016 redaktor naczelny Tygodnika Solidarność. Od 2016 wiceprezes Polskiego Radia.
Życiorys.
Do 1989.
Ukończył technikum mechaniczne w Ursusie (1973). Następnie odbywał zasadniczą służbę wojskową. Po jej ukończeniu studiował polonistykę na Uniwersytecie Warszawskim. Po ukończeniu studiów w 1979, pracował krótko jako nauczyciel w szkole podstawowej nr 130 w Warszawie. Od września 1980 zaangażował się w działalność NSZZ „Solidarność”, m.in. założył komisję zakładową związku w swoim miejscu pracy. Od początku 1981 poświęcił się dziennikarstwu, w czerwcu 1981 został członkiem redakcji gazety codziennej Regionu Mazowsze NSZZ Solidarność – "Niezależność" i pracował w nim do likwidacji pisma w listopadzie 1981. Po ogłoszeniu stanu wojennego współpracował do końca 1982 z Ewą Kulik przy organizowaniu prac Regionalnego Komitetu Wykonawczego Mazowsze - podziemnej struktury „Solidarności”. Od 1983 do 1988 był członkiem redakcji i jednym z faktycznych szefów pisma "CDN - Głos Wolnego Robotnika" związanego z MRK „Solidarności”. Równocześnie od 1983 pracował jako nauczyciel w liceach warszawskich, a od 1986 do 1989 był redaktorem comiesięcznego magazynu dźwiękowego redakcji "Niewidomy Spółdzielca" kolportowanego w formie kaset dla spółdzielni niewidomych.
Od 1989.
W 1989 został członkiem Stowarzyszenia Dziennikarzy Polskich. W latach 1990-91 sprawował funkcję redaktora naczelnego tygodnika "Wiadomości Skierniewickie", pracował również jako dziennikarz Programu I PR, W maju 1991 został członkiem redakcji "Tygodniku Solidarność": kolejno jako szef działu krajowego (1991-1994), zastępca redaktora naczelnego (1994-2002), redaktor naczelny (od stycznia 2002 do 16 sierpnia 2015). W latach 2005-2011 był wiceprezesem SDP. W styczniu 2016 został mianowany wiceprezesem Polskiego Radia.
Jest współautorem wywiadu-rzeki "Olszewski - przerwana premiera" (1992 - wspólnie z Radosławem Januszewskim i Janem Strękowskim), autorem książki "Drogi do Solidarności" (2014), wyd. Patria Media. W październiku 2019 r. ukazała się biografia Antoniego Macierewicza autorstwa Jerzego Kłosińskiego pt. "Macierewicz. Człowiek do zadań niemożliwych" wydawnictwa Biały Kruk. Podczas premiery książki Kłosiński powiedział: "Polakom należy się prawda o Antonim Macierewiczu, bo odgrywał kluczową rolę w przełomowych dziejach Polski, od czasów KOR-u aż po czas katastrofy smoleńskiej. A powstają książki, które są stekiem kłamstw czy wręcz horrendalną aberracją wokół Antoniego Macierewicza – tymczasem jest on jedną z najbardziej istotnych postaci polskiej sceny politycznej."

</doc>
<doc id="1758749" url="https://pl.wikipedia.org/wiki?curid=1758749" title="Góry Czarne (Południowa Afryka)">
Góry Czarne (Południowa Afryka)

Góry Czarne (ang. "Swartberg", afr.: "Swartberge", "Zwartberg" a. "Zwarte Bergen") – łańcuch górski w Prowincji Przylądkowej Zachodniej, z najwyższym szczytem Swartberg o wysokości 2512 m n.p.m. Łańcuch dzieli się na Małe Góry Czarne i Wielkie Góry Czarne.
Chociaż Góry Czarne zbudowane są w większości z czerwonych skał, erozja i roślinność zabarwiły je na ciemny kolor i z dużej odległości góry wydawały się pierwszym osadnikom czarne.
Łańcuch oddziela Karru Małe od Karru Wielkiego. U podnóża gór leżą miejscowości Oudtshoorn na południu, Prince Albert na północy i De Rust na wschodzie. Przez góry przebiega trasa R12, biegnąca wzdłuż rzeki w dolinie Meiringspoort od Prince Albert do De Rust. Około 29 km na północ od Oudtshoorn leżą Groty Cango.
Szczególną atrakcją turystyczną jest przełęcz Swartberg Pass leżąca na wysokości 1583 m n.p.m. W 1996 roku, tj. w setną rocznicę otwarcia biegnącej tamtędy drogi, przełęcz uznano za pomnik narodowy RPA.
Góry Czarne są też jednym z obszarów chronionych w ramach regionu Cape Floral, w 2004 roku wpisanego na listę światowego dziedzictwa UNESCO.

</doc>
<doc id="1758752" url="https://pl.wikipedia.org/wiki?curid=1758752" title="Integrometr">
Integrometr



</doc>
<doc id="1758755" url="https://pl.wikipedia.org/wiki?curid=1758755" title="Bateria CR-V3">
Bateria CR-V3

Bateria CR-V3 – bateria charakteryzująca się napięciem znamionowym 3,0 wolta i pojemnością rzędu 2500 – 3000 mAh. Bateria ma kształt zaokrąglonego prostokąta o długości ok. 52,0 mm, szerokości 28,3 mm, grubości 14,6 mm i masę od 31,8 do 38,2 grama. Bateria ta złożona jest z dwóch szeregowo połączonych litowych ogniw AA (FR6 opartych na chemii litowo-żelazowej). Inne oznaczenie baterii to LB-01 lub CRV3.
Baterie te stosowane są w aparatach cyfrowych, głównie firm Kodak (modele z serii DX i CX) i Olympus (seria digicams).
Są to baterie drogie – kosztują około 30 zł za sztukę (stan na sierpień 2015). Na jednej baterii można według zapewnień producentów wykonać od 300 do 650 zdjęć. Jako że baterie litowe gromadzą więcej energii w tej samej objętości, na jednej baterii CR-V3 można wykonać więcej zdjęć niż z zasilaniem dwiema bateriami alkalicznymi lub dwoma akumulatorkami AA.
Akumulatory RCR-V3
Na rynku dostępne są akumulatory litowo-jonowe i akumulatory litowo-polimerowe o napięciu 3,7 V i pojemności od 2400 do 4400 mAh.
Do ich ładowania potrzebne są specjalne ładowarki; ze względu na inną charakterystykę prądowo-napięciową nie można stosować ładowarek uniwersalnych.

</doc>
<doc id="1758756" url="https://pl.wikipedia.org/wiki?curid=1758756" title="Swartberg">
Swartberg



</doc>
<doc id="1758757" url="https://pl.wikipedia.org/wiki?curid=1758757" title="Swartberge">
Swartberge



</doc>
<doc id="1758765" url="https://pl.wikipedia.org/wiki?curid=1758765" title="Alexis Copello">
Alexis Copello

Alexis Copello (ur. 12 sierpnia 1985 w Santiago de Cuba) – kubański lekkoatleta specjalizujący się w trójskoku. Od 2017 roku reprezentuje Azerbejdżan.
Międzynarodową karierę zaczynał w 2004 od startu w mistrzostwach świata juniorów, podczas których ostatecznie nie pojawił się na stadionie. Rok później był czwarty na czempionacie Ameryki Środkowej i Karaibów, a w 2006 zdobył srebro igrzysk Ameryki Środkowej i Karaibów. W 2008 zdobył brąz kolejnej edycji mistrzostw Ameryki Środkowej i Karaibów oraz reprezentował Kubę na igrzyskach olimpijskich w Pekinie odpadając w eliminacjach tych zawodów. Srebrny medalista mistrzostw Ameryki Środkowej i Karaibów – kilka tygodni po tym sukcesie bronił barw narodowych na mistrzostwach świata zdobywając brąz tej imprezy (2009). W 2010 wygrał czempionat ibero-amerykański, a na koniec sezonu uplasował się na drugim miejscu w pucharze interkontynentalnym. W sezonie 2011 był 4. na mistrzostwach świata oraz wywalczył złoto igrzysk panamerykańskich. Finalista halowych mistrzostw świata w Stambule i igrzysk olimpijskich w Londynie (2012). Stawał na podium mistrzostw Kuby oraz igrzysk kubańskich. Po zmianie obywatelstwa sięgnął po srebrny medal igrzysk solidarności islamskiej i zajął piąte miejsce w mistrzostwach świata w Londynie.
Rekordy życiowe: stadion – 17,68 (17 lipca 2011, Ávila) / 17,69w (25 kwietnia 2009, Hawana); hala – 17,24 (5 marca 2010, Liévin).

</doc>
<doc id="1758767" url="https://pl.wikipedia.org/wiki?curid=1758767" title="Parafia św. Jana Chrzciciela w Leśnej">
Parafia św. Jana Chrzciciela w Leśnej

Parafia pw. Świętego Jana Chrzciciela w Leśnej – parafia rzymskokatolicka w dekanacie leśniańskim w diecezji legnickiej. Jej proboszczem jest ks. Grzegorz Niwczyk. Obsługiwana przez księży diecezjalnych. Erygowana 1 stycznia 1854 roku.

</doc>
<doc id="1758768" url="https://pl.wikipedia.org/wiki?curid=1758768" title="Swartberg Complex">
Swartberg Complex



</doc>
<doc id="1758772" url="https://pl.wikipedia.org/wiki?curid=1758772" title="Wymaganie">
Wymaganie



</doc>
<doc id="1758773" url="https://pl.wikipedia.org/wiki?curid=1758773" title="Cecilia Wikström">
Cecilia Wikström

Cecilia Karin Maria Wikström (ur. 17 października 1965 w Svanstein w gminie Övertorneå) – szwedzka polityk i pastor luterańska, była posłanka, deputowana do Parlamentu Europejskiego VII i VIII kadencji.
Życiorys.
Pełniła posługę pastorską w katedrze w Uppsali. Opublikowała kilka książek, m.in. "När livet går sönder" w 2004, pisywała także dla prasy zagranicznej (w tym "International Herald Tribune"). Zaangażowała się też w działalność polityczną w ramach Ludowej Partii Liberałów. W latach 2002–2009 zasiadała w szwedzkim parlamencie (Riksdagu), reprezentując region Uppsala.
W wyborach europejskich w 2009 uzyskała mandat posłanki do Parlamentu Europejskiego. Przystąpiła do Porozumienia Liberałów i Demokratów na rzecz Europy, została też członkinią Komisji Prawnej. W 2014 z powodzeniem ubiegała się o reelekcję.

</doc>
<doc id="1758774" url="https://pl.wikipedia.org/wiki?curid=1758774" title="John Douglas (muzyk)">
John Douglas (muzyk)

John James Douglas (ur. 11 lipca 1972 w Liverpoolu) – perkusista grupy Anathema.
Członek zespołu Anathema od początku jego powstania, z przerwą w okresie od czerwca 1997 do listopada 1998, spowodowaną walką z uzależnieniem od narkotyków. Oprócz instrumentów perkusyjnych gra też na gitarach i instrumentach klawiszowych.
Jego siostrą jest wokalistka Lee Douglas, od 1999 pojawiała się gościnnie na płytach Anathemy, a od 2010 była pełnoprawną członkinią grupy.

</doc>
<doc id="1758775" url="https://pl.wikipedia.org/wiki?curid=1758775" title="Thomas Wenski">
Thomas Wenski

Thomas Gerard Wenski, (ur. 18 października 1950 w West Palm Beach, Floryda) – amerykański duchowny katolicki pochodzenia polskiego, arcybiskup metropolita Miami od 2010.
Życiorys.
Święcenia kapłańskie przyjął 15 maja 1976. Inkardynowany do archidiecezji Miami, przez osiem lat pracował duszpastersko w miejskich parafiach, a następnie (od 1984) był duszpasterzem Haitańczyków oraz (od 1996) dyrektorem diecezjalnego urzędu do spraw społecznych i charytatywnych.
24 czerwca 1997 został mianowany przez papieża Jana Pawła II biskupem pomocniczym Miami, otrzymując diecezję tytularną "Kearney". Sakrę biskupią przyjął 3 września 1997 z rąk arcybiskupa Johna Favalory, a współkonsekratorami byli arcybiskup Edward Anthony McCarthy oraz biskup Agustín Alejo (Aleido) Román Rodríguez.
1 lipca 2003 został mianowany biskupem koadiutorem diecezji Orlando. Gdy 13 listopada 2004 dotychczasowy biskup diecezjalny Norbert Dorsey przeszedł na emeryturę, biskup Wenski, zgodnie z przepisami prawa kanonicznego, zajął jego miejsce.
20 kwietnia 2010 został mianowany przez papieża Benedykta XVI arcybiskupem Miami. Ingres odbył się 1 czerwca 2010.
2 lutego 2012 celebrował, jako jeden z pierwszych arcybiskupów metropolitów amerykańskich po reformie liturgicznej z lat sześćdziesiątych XX wieku, pontyfikalną mszę św. w Nadzwyczajnej Formie Rytu Rzymskiego

</doc>
<doc id="1758776" url="https://pl.wikipedia.org/wiki?curid=1758776" title="X58">
X58



</doc>
<doc id="1758780" url="https://pl.wikipedia.org/wiki?curid=1758780" title="Brügge">
Brügge

1 dzielnica miasta w Niemczech:
1 gmina w Niemczech:

</doc>
<doc id="1758783" url="https://pl.wikipedia.org/wiki?curid=1758783" title="From Our Own Correspondent">
From Our Own Correspondent

From Our Own Correspondent (w żargonie dziennikarzy BBC "FOOC"; w dosłownym tłumaczeniu: "Od naszego własnego korespondenta") – cykliczna audycja radiowa emitowana nieprzerwanie od 1955 roku na antenach należących do BBC. 
Formuła.
Tradycyjnie FOOC jest programem, w którym - wbrew bardzo rygorystycznym normom obiektywizmu panującym na co dzień w BBC - korespondenci zagraniczni mogą swobodnie wyrażać swoje osobiste odczucia, poglądy i wrażenia. Mogą one dotyczyć zarówno najważniejszych wydarzeń ostatniego czasu, jak i służyć wprowadzeniu słuchaczy w zupełnie nieznane im wcześniej zagadnienia. Korespondenci kończący swój pobyt na placówkach często używają programu jako miejsca do podsumowania ostatnich lat swojej pracy. Z kolei autorzy produkowanych przez BBC dokumentów radiowych i telewizyjnych opowiadają tu o kulisach ich powstawania oraz własnych emocjach, które temu towarzyszyły. Do programu zapraszani są głównie dziennikarze BBC (obecni i byli), ale niekiedy zdarzają się także materiały przygotowane przez pracowników innych mediów, zwłaszcza prasy.
Program realizowany jest w sztywnej formule, zgodnie z którą materiały dziennikarskie mają formę 5-7-minutowych monologów. Każdy półgodzinny odcinek to ok. 5 takich materiałów, opatrzonych krótkimi wstępami prowadzącego. Korespondenci muszą w całości wygłaszać je sami - nie mogą zapraszać na antenę żadnych gości, jeśli chcą kogoś zacytować - po prostu czytają lub przytaczają z pamięci jego słowa. Nie wolno także wykorzystywać żadnych dźwięków poza własnym głosem (ale wolno z tym głosem robić praktycznie wszystko - zdarzali się już dziennikarze nucący piosenki).
Historia.
Ze względu na swój charakter, FOOC bywa miejscem najbardziej osobistych wynurzeń dziennikarzy. Jeden z najsłynniejszych materiałów w dziejach programu nosił tytuł "List do Daniela" i został przygotowany w 1997 przez Fergala Keana - ostatniego korespondenta BBC pracującego w Hongkongu przed przekazaniem tej brytyjskiej kolonii Chinom. Keane napisał swój monolog w konwencji listu do narodzonego właśnie syna, przy którym czuwał w czasie pisania. Rozlicza się w nim zarówno z własnym trudnym dzieciństwem, jak i dziedzictwem brytyjskiej obecności na Dalekim Wschodzie. Z kolei Justin Webb - ówczesny szef korespondentów BBC w Ameryce Północnej - w 2009 opisywał sytuację służby zdrowia w USA z własnej perspektywy - ale nie dziennikarza, tylko ojca, u którego syna właśnie zdiagnozowano cukrzycę.
Szczególną rolę program odegrał w roku 2007, w czasie przetrzymywania przez porywaczy Alana Johnstona, korespondenta BBC w Strefie Gazy. Opierając się na relacjach osób porwanych wcześniej, dziennikarze BBC zakładali (jak się później okazało, słusznie), że ich kolega może mieć w niewoli dostęp do radia i słuchać ich programów. Dlatego w dniu 45. urodzin porwanego w programie został nadany specjalny materiał "To Our Own Correspondent" ("do naszego własnego korespondenta"), w którym jeden z dziennikarzy dodawał Johnstonowi otuchy i składał życzenia urodzinowe. Po uwolnieniu i powrocie do pracy, Johnston został jednym z prowadzących programu.
Przez wiele lat program nie miał stałych prezenterów, a jego prowadzenie było jednym z obowiązków dyżurnych spikerów poszczególnych anten. W 2003 jego stałą prowadzącą została Kate Adie, wcześniej pierwsza w historii kobieta w elitarnym gronie korespondentów wojennych BBC. Od 2008 produkowane są dwie wersje audycji, różniące się nieco spektrum poruszanych tematów. Wersję dla publiczności brytyjskiej wciąż prowadzi Adie, zaś emitującą ją stacją jest BBC Radio 4. Prezenterem wersji międzynarodowej był do niedawna Alan Johnston, który w listopadzie 2011 zrezygnował z pracy w programie w związku z wyjazdem na placówkę korespondencyjną w Rzymie. Obecnie nie ma ona stałego prowadzącego. Wersji tej można słuchać na BBC World Service. FOOC emitowany jest 1-2 razy w tygodniu (w zależności od pory roku - w sezonie program pojawia się częściej, w wakacje rzadziej). Był jedną z pierwszych audycji BBC udostępnionych jako podcast. Obie jego wersję są także dostępne do słuchania on-line na platformie BBC iPlayer.
Wpływy.
Na FOOC wzorowanych jest kilka audycji w publicznych stacjach radiowych w innych państwach, m.in. "Foreign Dispatch" amerykańskiego NPR, "Dispatches" kanadyjskiego CBC czy "Correspondents Report" australijskiego ABC. Programy te opierają się na tej samej koncepcji krótkich materiałów przygotowywanych przez korespondentów zagranicznych, jednak różnią się od oryginału oraz od siebie nawzajem stopniem nacisku na osobiste wrażenia dziennikarza oraz tym, iż nie stosują tak sztywnych reguł formalnych.

</doc>
<doc id="1758785" url="https://pl.wikipedia.org/wiki?curid=1758785" title="Kenzaburo Oe">
Kenzaburo Oe



</doc>
<doc id="1758788" url="https://pl.wikipedia.org/wiki?curid=1758788" title="Obwodnica autostradowa Mińska Mazowieckiego">
Obwodnica autostradowa Mińska Mazowieckiego

Obwodnica (autostradowa) Mińska Mazowieckiego – droga na terenie powiatu mińskiego w Polsce. Składa się z odcinka autostrady A2 (E30) od węzła "Mińsk Mazowiecki" do węzła "Kałuszyn". W Ryczołku (okolice Kałuszyna) autostrada ponownie przechodzi w drogę krajową nr 2.
14 sierpnia 2020 roku oddano do użytku przedłużenie obwodnicy w kierunku Warszawy, likwidując tymczasowy łącznik z drogami nr 2 i nr 92 w Choszczówce Stojeckiej.
Celem budowy obwodnicy Mińska Mazowieckiego była jak najszybsza realizacja trasy przenoszącej ruch tranzytowy (w tym przede wszystkim ruch pojazdów ciężkich) poza centrum miasta.
Budowa.
Oficjalne rozpoczęcie budowy nastąpiło 24 sierpnia 2009 roku chociaż do tego czasu wykonano już pierwsze roboty ziemne oraz wycinkę drzew. W dniu 29 sierpnia 2012 oficjalnie została oddana do użytku.

</doc>
<doc id="1758792" url="https://pl.wikipedia.org/wiki?curid=1758792" title="Jerzy Zaruba">
Jerzy Zaruba

Jerzy Zaruba (ur. 17 lipca 1891 w Radomiu, zm. 12 stycznia 1971 w Warszawie) – polski malarz, karykaturzysta i scenograf.
Życiorys.
Uczył się w Kijowie na kursach architektury. Studiował w warszawskiej Szkole Sztuk Pięknych u Stanisława Lentza, i w paryskiej Académie des Beaux-Arts.
Był członkiem grupy Formiści i współzałożycielem Koła Artystów Grafików Reklamowych.
Jako karykaturzysta debiutował w 1920 r. w "Marchołcie". W okresie dwudziestolecia międzywojennego współpracował jako karykaturzysta z wieloma czasopismami satyrycznymi i literackimi, m.in. z Cyrulikiem, Wiadomościami Literackimi, Kroniką Polski i Świata i Szpilkami. Przed wojną opublikował m.in. szereg rysunków o silnie antysemickim wydźwięku. Niektóre z nich pod koniec 2013 roku pokazano na wystawie w Żydowskim Instytucie Historycznym. W czasie, gdy był karykaturzystą Cyrulika, mieszkał w podwarszawskim Aninie, co bywało przedmiotem żartów publikowanych w piśmie przez redakcyjnych kolegów.
Po II wojnie światowej wspierał swoimi pracami propagandę stalinowską. 
Jego dom w Aninie (ul. Stradomska 35) stał się miejscem spotkań warszawskich literatów. Bywali tam często Julian Tuwim i Konstanty Ildefons Gałczyński. Publikował karykatury i rysunki satyryczne w Przekroju i Szpilkach. Projektował kukiełki do noworocznych szopek politycznych.
Został pochowany na cmentarzu Powązkowskim w Warszawie (kwatera 135-6-9).
Dzieła.
Był autorem ilustracji do blisko 80 pozycji książkowych m.in. Stefana „Wiecha” Wiecheckiego lub Janusza Minkiewicza.
Odznaczenia.
Odznaczony Krzyżem Kawalerskim Orderu Odrodzenia Polski (1954).
Upamiętnienie.
5 grudnia 1977 w Warszawie jednej z ulic na terenie obecnej dzielnicy Ursynów zostało nadanie imię Jerzego Zaruby.

</doc>
<doc id="1758799" url="https://pl.wikipedia.org/wiki?curid=1758799" title="Anna Wielgucka">
Anna Wielgucka

Anna Wielgucka (ur. 23 stycznia 1980 w Warszawie) – polska aktorka.
Absolwentka Ogniska Teatralnego przy Teatrze Ochoty w Warszawie. Po raz pierwszy pojawiła się w 1996 w serialu telewizyjnym "Bar Atlantic" w roli Klaudii, w tym samym roku zagrała jedną z głównych ról w filmie Andrzeja Wajdy "Panna Nikt". Próbowała dostać się do szkoły teatralnej, nie udało jej się to jednak. Okazyjnie występuje w filmach i serialach, m.in. "W krainie Władcy Smoków" i "Złotopolscy" oraz w filmie "Pan Bruno" (2004).

</doc>
<doc id="1758800" url="https://pl.wikipedia.org/wiki?curid=1758800" title="Gniewomir (władca)">
Gniewomir (władca)

Gniewomir – znany z kroniki Galla Anonima możny lub książę pomorski władający nad terenami nadnoteckimi, z siedzibą w grodzie Czarnków.
Według relacji Galla, podczas wyprawy Bolesława Krzywoustego latem 1108 roku Polacy używając wież oblężniczych zmusili gród Czarnków do poddania się. Gniewomir wraz z poddanymi przyjął wówczas chrzest; jego ojcem chrzestnym miał być sam Bolesław. Gdy pod koniec tego samego roku Krzywousty wyprawił się na Czechy, Gniewomir zbuntował się przeciw swojemu zwierzchnikowi. Pomorzanie oblegli wówczas Ujście. Gniewomir miał podstępem zmusić obrońców miasta do poddania się, przekazując im fałszywą wieść, iż Bolesław został pobity przez Czechów i dostał się do niewoli niemieckiej. O dalszych losach Gniewomira kronikarz milczy.
Wincenty Kadłubek uczynił z Gniewomira Bolesławowego naczelnika Pomorza. Zanotował także, że po zdobyciu przez polskiego księcia Wielenia zimą 1108/09 wiarołomny wódz Pomorzan został skazany na śmierć przez obicie kijami.
Gniewomir najprawdopodobniej był tylko mało znaczącym księciem lokalnym lub zwykłym możnym panującym nad Czarnkowem i okolicą, być może pochodzenia polskiego, przypuszczalnie nie spokrewnionym w ogóle z książęcą dynastią Gryfitów.

</doc>
<doc id="1758801" url="https://pl.wikipedia.org/wiki?curid=1758801" title="Ancistroplax crocidurae">
Ancistroplax crocidurae

Ancistroplax crocidurae – gatunek wszy z rodziny Hoplopleuridae, pasożytujący na: "Crocidura horsfieldii", "Crocidura attenuata". Powoduje wszawicę.
Samica wielkości 1,25 mm, samiec wielkości 1,06 mm. Wszy te mają ciało silnie spłaszczone grzbietowo-brzusznie, wydłużone. Przednia para nóg jest wyraźnie mniejsza i słabsza, zakończona słabym pazurem. Samica składa jaja zwane gnidami, które są mocowane specjalnym "cementem" u nasady włosa nosiciela. Rozwój osobniczy po wykluciu się z jaja około trwa 14 dni i występują w nim 3 stadia larwalne; larwy od osobników dorosłych różnią się tylko wielkością.
Wesz ta pasożytuje na skórze. Żywi się krwią, którą ssie 2–3 razy dziennie. Występuje na terenie Azji w Chinach.

</doc>
<doc id="1758802" url="https://pl.wikipedia.org/wiki?curid=1758802" title="Parafia Miłosierdzia Bożego w Goździe">
Parafia Miłosierdzia Bożego w Goździe

Parafia Miłosierdzia Bożego w Goździe – rzymskokatolicka parafia w Goździe, należąca do dekanatu pionkowskiego w diecezji radomskiej.
Historia.
Parafia erygowana została 1 września 1989 przez bp. Edwarda Materskiego z wydzielonych wiosek parafii Kuczki. Kościół pw. Miłosierdzia Bożego zbudowany został w latach 1984–1991 staraniem ks. Czesława Jeromina i ks. Zbigniewa Skorży, według projektu arch. Wojciecha Chmielewskiego, Piotra Sikory i konstr. Jana Chmielewskiego. Poświęcenia dokonał bp. Edward Materski 22 września 1991. Konsekracji świątyni dokonał 5 października 2014 bp. Henryk Tomasik. Kościół jest murowany z cegły czerwonej w stylu nowoczesnym.

</doc>
<doc id="1758803" url="https://pl.wikipedia.org/wiki?curid=1758803" title="Marquinho (ur. 1986)">
Marquinho (ur. 1986)

Marco Antônio de Mattos Filho (ur. 3 lipca 1986 w Passo Fundo) – brazylijski piłkarz występujący na pozycji pomocnika w klubie Athletico Paranaense.
Kariera klubowa.
Marquinho rozpoczął piłkarską karierę w klubie Gaúcho-RS w 1998. W kolejnych latach grał w juniorskich zespołach EC Juventude, SC Internacional, Grêmio Porto Alegre i CR Vasco da Gama. W 2001 przeszedł do juniorskiego zespołu SE Palmeiras.
W Palmeiras grał przez 6 lat do 2007, kiedy to odszedł do Botafogo FR. W 2008 przeszedł do pierwszoligowego Figueirense FC. Figueirense zajął w lidze 17. miejsce i spadł do drugiej ligi, z powodu gorszego bilansu brakowego od Náutico. Marquinho rozegrał we Figueirense 27 spotkań ligowych w których strzelił 5 bramek. Z Figueirense Marquinho zdobył mistrzostwo stanu Santa Catarina – Campeonato Catarinense 2008.
Dobra gra w Figueirense zaowocowała na początku 2009 transferem Marquinho do pierwszoligowego Fluminense FC. We Fluminense Marquinho zadebiutował 25 stycznia 2009 w przegranym meczu ligi stanowej z Cabofriense 1-3. W lidze brazylijskiej Marquinho zadebiutował we Fluminense 10 maja 2009 w wygranym 1-0 meczu z São Paulo FC. Z klubem z Rio de Janeiro dotarł do finału Copa Sudamericana 2009, w którym Fluminense uległo ekwadorskiemu LDU Quito. W 2010 roku zdobył z Fluminense mistrzostwo Brazylii. W tym sezonie Marquinho wystąpił w 30 spotkaniach, w których strzelił 4 bramki. Dotychczas rozegrał w lidze brazylijskiej 122 mecze, w których strzelił 14 bramek.

</doc>
<doc id="1758804" url="https://pl.wikipedia.org/wiki?curid=1758804" title="Parafia Matki Bożej Różańcowej w Jasieniu">
Parafia Matki Bożej Różańcowej w Jasieniu

Parafia Matki Bożej Różańcowej w Jasieniu – rzymskokatolicka parafia, należąca do dekanatu Lubsko diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1945. Mieści się przy ulicy Kościelnej.

</doc>
<doc id="1758805" url="https://pl.wikipedia.org/wiki?curid=1758805" title="Bogumiła Kłopotowska">
Bogumiła Kłopotowska

Bogumiła Kłopotowska (ur. 11 września 1953 w Łodzi) – polska kompozytor, konsultant muzyczny, montażystka filmowa.
W 2019 została odznaczona Srebrnym Medalem „Zasłużony Kulturze Gloria Artis”.

</doc>
<doc id="1758811" url="https://pl.wikipedia.org/wiki?curid=1758811" title="Ulrike Rodust">
Ulrike Rodust

Ulrike Rodust (ur. 4 czerwca 1949 w Quakenbrück) – niemiecka polityk i działaczka samorządowa, posłanka do Parlamentu Europejskiego VI, VII i VIII kadencji.
Życiorys.
Z wykształcenia pracownik administracyjny i ekonomistka. Od 1979 do 1997 prowadziła własną działalność gospodarczą w branży gastronomicznej.
W 1972 wstąpiła do Socjaldemokratycznej Partii Niemiec. W latach 1984–1991 przewodniczyła strukturom miejskim partii w Itzehoe. Od 1998 do 1998 pełniła funkcję wiceprzewodniczącej Krajowego Zrzeszenia Zawodowego Samodzielnych Pracowników działającego przy SPD, a w latach 1999–2001 wiceprzewodniczącej partii w Szlezwiku-Holsztynie.
W połowie lat 90. była radną Brunsbüttel. Od 1993 była wybierana do landtagu kraju związkowego Szlezwik-Holsztyn. W 2008 powołano ją na urząd burmistrza gminy Holzdorf. W tym samym roku z ramienia SPD objęła mandat deputowanej do Parlamentu Europejskiego. W wyborach w 2009 z powodzeniem ubiegała się o reelekcję. Przystąpiła do grupy socjalistów i demokratów. W 2014 odnowiła mandat eurodeputowanej na kolejną kadencję.

</doc>
<doc id="1758812" url="https://pl.wikipedia.org/wiki?curid=1758812" title="Marcel Minnaert">
Marcel Minnaert

Marcel Gilles Jozef Minnaert (ur. 12 lutego 1893 w Brugii, zm. 26 października 1970 w Utrechcie) – belgijski astronom. 
Życiorys.
Studiował biologię na Uniwersytecie w Gandawie oraz fizykę na Universiteit Leiden. Po zakończeniu I wojny światowej rozpoczął pracę na Uniwersytecie w Utrechcie, gdzie był członkiem zespołu zajmującego się fizyką słoneczną. W 1937 roku objął stanowisko dyrektora Obserwatorium Sonnenborgh w Utrechcie. Kierował nim do 1963 roku. 
W czasie II wojny światowej został aresztowany przez Niemców za swoje lewicowe poglądy. Przebywając w areszcie nauczał współwięźniów fizyki i astronomii. 
Wraz ze współpracownikami przeprowadził szczegółową analizę widma światła słonecznego, której wynik zostały opublikowane jako "Utrecht Atlas" w 1940 roku. Badał też rozpraszanie światła na powierzchni Księżyca i związane z nim zjawiska.
Wyróżnienia i nagrody.
Jego imieniem nazwano planetoidę (1670) Minnaert, krater Minnaert na Księżycu oraz "Minnaertgebouw" - jeden z budynków kampusu Uniwersytetu w Utrechcie 

</doc>
<doc id="1758814" url="https://pl.wikipedia.org/wiki?curid=1758814" title="Maria Witkiewiczowa">
Maria Witkiewiczowa

Maria Witkiewicz z domu Pietrzkiewicz herbu Ostoja (ur. 21 stycznia 1853 w Tryszkach, zm. 3 grudnia 1931 w Zakopanem) – żona Stanisława Witkiewicza, matka Stanisława Ignacego Witkiewicza, nauczycielka muzyki.
Rodzina.
Ojcem Marii Witkiewiczowej był Wawrzyniec Maurycy Pietrzkiewicz, a matką Julia z Rudnickich. Ojciec pochodził ze szlachty żmudzkiej – z rodziny Wadowskich-Pietrzkiewiczów herbu Ostoja, był powstańcem styczniowym.
Życiorys.
Maria kształciła się w Konserwatorium Warszawskim pod kierunkiem Rudolfa Strobla i Władysława Żeleńskiego, naukę ukończyła w 1872 roku. Przez wiele lat była nauczycielką muzyki. Opracowała "Elementarz muzyczny", wydany w Krakowie w 1894 roku. 5 stycznia 1884 w Warszawie wyszła za mąż za Stanisława Witkiewicza, malarza, architekta i teoretyka sztuki.
W czerwcu 1890 roku Witkiewiczowie przenieśli się do Zakopanego. Tam Maria Witkiewiczowa uczyła muzyki w Szkole Domowej Pracy Kobiet w Kuźnicach, prowadzonej przez Jadwigę Zamoyską. Udzielała również prywatnych lekcji muzyki oraz prowadziła pierwszy w Zakopanem chór. Od 1913 roku zarabiała prowadzeniem pensjonatów. Ostatni z nich, willę "Zośka" na Krupówkach prowadziła do września 1930 roku. Zmarła po kilkumiesięcznej chorobie i została pochowana na Cmentarzu Zasłużonych na Pęksowym Brzyzku.
Stanisław Ignacy Witkiewicz był z matką silnie związany emocjonalnie, ich wzajemna relacja znajduje odbicie w zachowanej korespondencji Witkacego – do ojca oraz do żony, Jadwigi Unrug. Po powrocie z Rosji w 1918 Witkacy zamieszkał w prowadzonym przez matkę pensjonacie, który stał się jego stałym miejscem zamieszkania. Oboje pozostawali przez całe życie w bliskiej przyjaźni, a śmierć Marii Witkiewiczowej była dla Witkacego bardzo traumatycznym przeżyciem.

</doc>
<doc id="1758819" url="https://pl.wikipedia.org/wiki?curid=1758819" title="Dumar (książę słowiański)">
Dumar (książę słowiański)

Dumar – książę słowiański z początku XII wieku, znany z relacji Annalisty Saxo. Został pokonany podczas wyprawy księcia saskiego Lotara i margrabiego Marchii Północnej Henryka na Luciców w 1114 roku. Po przegranej musiał oddać swego syna jako zakładnika. Z pomocą przyszedł mu wówczas książę Rugian, który również poniósł klęskę z rąk Niemców.
Dopatrywano się w nim księcia Chyżan bądź naczelnika Redarów lub Dołężan. Według innej hipotezy był władcą Pomorzan panującym w ujściu Odry i domniemanym ojcem Warcisława I, na co ma wskazywać fakt że ów został ochrzczony właśnie przebywając w młodości jako zakładnik u Sasów.

</doc>
<doc id="1758820" url="https://pl.wikipedia.org/wiki?curid=1758820" title="Korab (pasmo)">
Korab (pasmo)

Korab (alb. "Mali i Korabit", maced. "Кораб") – pasmo górskie na Półwyspie Bałkańskim, na pograniczu Macedonii Północnej i Albanii. Najwyższy szczyt masywu - Golem Korab osiąga wysokość 2764 m. W masywie znajduje się dziesięć szczytów przekraczających 2000 m, oraz jedne z najwyżej położonych przełęczy w regionie, między innymi Porta e Korabit të Vogël (2465 m) i Porta e Korabit të Madh (2062 m). Pasmo ciągnie się przez około 40 km z północy na południe.
Golem Korab jest najwyższym szczytem zarówno Macedonii Północnej, jak i Albanii. Jest drugim szczytem po Mont Blanc, który jest najwyższym punktem dla więcej niż jednego państwa. Jest też dwunastym co do wysokości „szczytem narodowym” w Europie. Nazwa Korab jest pochodzenia słowiańskiego i pochodzi od imienia słowiańskiego boga morza.

</doc>
<doc id="1758823" url="https://pl.wikipedia.org/wiki?curid=1758823" title="Kęszycki">
Kęszycki

Kęszycki – polski herb hrabiowski, odmiana herbu Nałęcz.
Opis herbu.
W polu czerwonym pomłość srebrna.
Nad tarczą korona hrabiowska, nad którą hełm z klejnotem: Panna w szacie czerwonej, z nałęczką na rozpuszczonych włosach, między dwoma rogami jelenimi, których się trzyma.
Najwcześniejsze wzmianki.
Nadany z tytułem hrabiowskim Marcinowi z Kęszyc przez papieża Piusa IX w 1875 roku.
Herbowni.
Kęszycki.

</doc>
<doc id="1758824" url="https://pl.wikipedia.org/wiki?curid=1758824" title="Korolev (krater księżycowy)">
Korolev (krater księżycowy)

Korolev – duży krater uderzeniowy na Księżycu, o gładkich ścianach. Znajduje się na niewidocznej z Ziemi stronie Księżyca. Nazwa krateru pochodzi od Siergieja Korolowa, radzieckiego mechanika oraz konstruktora rakiet i statków kosmicznych. Razem z kraterami Hertzsprung i Apollo tworzy grupę trzech wielkich kraterów pierścieniowych znajdujących się na niewidocznej stronie Księżyca.
Jest to krater dwupierścieniowy. Zewnętrzna krawędź jest mocno zniszczona i zerodowana, a wiele mniejszych kraterów leży na całym obwodzie obręczy i niskiej ścianie wewnętrznej. Wnętrze stanowi dość płaskie dno w stosunku do otaczającego terenu, lecz wiele różnych rozmiarów kraterów oznakowało Koroleva jakby śladami po ospie. Najbardziej godnymi uwagi kraterami we wnętrzu są kratery Korolev M w południowej części podłogi i Korolev D obok północno-wschodniej obręczy.
Wewnątrz krateru Korolev znajduje się drugi – wewnętrzny. Jest on znacznie mniej wyraźny. Ma on w przybliżeniu połowę średnicy zewnętrznego pierścienia, a najbardziej nienaruszony jest w części wschodniej. Tutaj tworzy wyraźny łuk grzebieniowy. Krater ten nie posiada w sobie centralnego szczytu. Jednakże kratery Korolev B, Korolev T i Korolev L leżą w środku wewnętrznego pierścienia.
W okolicach krateru Koroleva skorupa księżycowa ma swoją największą grubość, osiągając 117 km.

</doc>
<doc id="1758825" url="https://pl.wikipedia.org/wiki?curid=1758825" title="Góry Długie">
Góry Długie

Góry Długie (ang. i afr. "Langeberg") – pasmo górskie w Prowincji Przylądkowej Zachodniej w Południowej Afryce. Rozciąga się w kierunku wschód-zachód na odcinku 170 km. Jego zachodni kraniec leży 35 km na zachód od Swellendam, a wschodni 30 km na północny wschód od Riversdale. Na północny pasmo ograniczone jest rozległymi obszarami Karru Małego, na południu żyznym terenem regionu Overberg. Najwyższym szczytem pasma jest Misty Point o wysokości 1710 m n.p.m.

</doc>
<doc id="1758830" url="https://pl.wikipedia.org/wiki?curid=1758830" title="Łączyński Hrabia">
Łączyński Hrabia

Łączyński hrabia − polski herb hrabiowski, odmiana herbu Nałęcz, nadany w Galicji.
Opis herbu.
Opis z wykorzystaniem klasycznych zasad blazonowania:
"W polu czerwonym chusta biała, ułożona w koło, związana u dołu, z opuszczonymi końcami. Nad tarczą korona hrabiowska, nad którą hełm z klejnotem: Panna w szacie czerwonej, z nałęczką na rozpuszczonych włosach, między dwoma rogami jelenimi, która trzyma rogi jelenia. Na fryzurze dziewczyny znajduje się chusta."
Herbowi.
Jedna rodzina herbów:
hrabia Łączyński.

</doc>
<doc id="1758832" url="https://pl.wikipedia.org/wiki?curid=1758832" title="Parafia św. Mikołaja i św. Małgorzaty w Jedlni">
Parafia św. Mikołaja i św. Małgorzaty w Jedlni

Parafia św. Mikołaja biskupa i św. Małgorzaty męczenniczki w Jedlni – rzymskokatolicka parafia należąca do dekanatu pionkowskiego w diecezji radomskiej.
Historia.
Jedlnia stanowiła miejsce częstego pobytu Jagiellonów i innych królów. Ludność została uwolniona w 1387 od wszystkich świadczeń poza obowiązkiem służby myśliwskiej dla króla. Władysław II Jagiełło w 1430 ułożył tu statuty zwane Jedlińskimi, które zostały zatwierdzone w Krakowie w 1433. Kościół pierwotny drewniany pw. św. Mikołaja i św. Małgorzaty, z fundacji prawdopodobnie Władysława Jagiełły, powstał w latach 1387–1391 i wtedy też erygowano parafię. Obecny kościół według projektu Jana Kantego Fontany, z fundacji króla Stanisława Augusta Poniatowskiego, powstał w latach 1790–1792. Zewnętrzna część była kończona w latach 1818–1819 przez arch. Jakuba Kubickiego, a wewnętrzna w 1834. Pierwotnie był klasycystyczny na planie krzyża greckiego, kryty kopułą. Przebudowany został zupełnie według projektu arch. Stefana Szyllera w latach 1898–1901. Konsekrował go w 1903 bp. Stefan Zwierowicz. W latach 2009–2010 staraniem proboszcza parafii ks. Janusza Smerdy przeprowadzono gruntowne prace konserwatorskie kościoła w Jedlni. Jest budowlą w stylu neorenesansowym, trójnawową, bazylikową, wzniesioną z czerwonej cegły.
Zasięg parafii.
Do parafii należą wierni z następujących miejscowości: Adolfin, Brzezinki, Brzeziny, Dąbrowa Kozłowska, Huta, Jaroszki, Jaśce, Jedlnia, Jedlnia-Kolonia, Karpówka, Kieszek, Poświętne, So­koły, Stoki, Zadobrze, Żdżary.

</doc>
<doc id="1758833" url="https://pl.wikipedia.org/wiki?curid=1758833" title="Langeberge">
Langeberge



</doc>
<doc id="1758834" url="https://pl.wikipedia.org/wiki?curid=1758834" title="SPOJ">
SPOJ

SPOJ () – serwis typu online judge, umożliwiający sprawdzenie swoich umiejętności programistycznych poprzez rozwiązywanie problemów. Serwis zawiera szereg problemów różnej trudności, które można rozwiązać w różnych językach programowania. Rozwiązaniem jest kod źródłowy programu napisanego w wybranym języku programowania. Odpowiedzi wysyła się do serwisu poprzez specjalny formularz.
Do rozwiązania jest ponad 8000 problemów sformułowanych m.in. w językach: polskim, angielskim, portugalskim i po wietnamsku. Można wysyłać kody źródłowe w 55 językach programowania, jest możliwość organizowania własnych konkursów.
SPOJ jest używany do prowadzenia zajęć dydaktycznych z programowania i algorytmiki jako narzędzie do wstępnej, automatycznej oceny programów między innymi na Politechnice Gdańskiej, Politechnice Poznańskiej, Akademii Marynarki Wojennej w Gdyni, Wyższej Szkole Bankowej w Gdańsku, Uniwersytecie w Ulm, VI LO w Bydgoszczy, Uniwersytecie w Ułan Bator oraz w V LO w Gdańsku; przez grupy przygotowujące się do takich zawodów w programowaniu jak Akademickie Mistrzostwa Świata w Programowaniu Zespołowym (Massachusetts Institute of Technology, Iowa State University, IIIT Hyderabad, IIIT Allahabad, Anna University, i inne) oraz do przeprowadzenia konkursów, w tym rekrutacyjnych.

</doc>
<doc id="1758835" url="https://pl.wikipedia.org/wiki?curid=1758835" title="Sterownia">
Sterownia



</doc>
<doc id="1758836" url="https://pl.wikipedia.org/wiki?curid=1758836" title="Jurij Moroz">
Jurij Moroz

Jurij Łeontijowycz Moroz, ukr. Юрій Леонтійович Мороз, ros. Юрий Леонтьевич Мороз, "Jurij Leontjewicz Moroz" (ur. 8 września 1970 w Smile w obwodzie czerkaskim, Ukraińska SRR) – ukraiński piłkarz, grający na pozycji obrońcy, reprezentant Związku Radzieckiego oraz Ukrainy, trener piłkarski.
Kariera piłkarska.
Kariera klubowa.
Wychowanek Republikańskiej Szkoły Rezerw Olimpijskich. Pierwszy trener Fedir Medwid´. W latach 1986-1987 występował w wojskowej drużynie SKA Kijów, skąd został zaproszony do Dynama Kijów. W 1993 przeniósł się do Weresu Równe. Potem w latach 1993-1996 bronił barw zespołów izraelskich: Hapoel Beer Szewa, Bene Jehuda Tel Awiw oraz Maccabi Jafa. Kolejne 4,5 roku spędził w rosyjskich klubach Ałanija Władykaukaz, Torpedo-ZiL Moskwa i Lokomotiw-NN Niżny Nowogród. W 2001 powrócił do Ukrainy, podpisując kontrakt z Zakarpattia Użhorod. Karierę piłkarską zakończył jako piłkarz Worskły Połtawa.
Kariera reprezentacyjna.
27 czerwca 1992 roku debiutował w narodowej reprezentacji Ukrainy w zremisowanym 0:0 meczu towarzyskim z USA. Wcześniej występował w juniorskiej oraz olimpijskiej reprezentacji Związku Radzieckiego.
Kariera trenerska.
Po zakończeniu kariery zawodniczej pracował z juniorskimi reprezentacjami Ukrainy. W 2005 został zaproszony na stanowisko głównego trenera w drugoligowym klubie Oswita Borodzianka. W 2007-2009 prowadził reprezentację Ukrainy U-19. Potem był zmieniony przez Jurija Kalitwincewa, pozostaw asystentem trenera. Prowadzona przez nich reprezentacja zdobyła Juniorskie Mistrzostwo Europy.

</doc>
<doc id="1758838" url="https://pl.wikipedia.org/wiki?curid=1758838" title="Valescus z Taranta">
Valescus z Taranta

Valescus z Taranta (Vasco, Velasco, Valescon, Balescon de Tarente lub Tharare) (1382-1417) – lekarz portugalski.
Był profesorem w Montpellier. Napisał książki poświęcone medycynie i chirurgii. M. in "Philonium pharmaceuticum, et cheiurgicum, de medendis omnibus, cum internis, tum externis humani corporis affectibus", w której omawia dentystykę. Zwrócił pierwszy uwagę na mózg, jako na domniemane siedlisko migreny. Sądził, że rolę tę przypisać można komorom mózgowym.

</doc>
<doc id="1758843" url="https://pl.wikipedia.org/wiki?curid=1758843" title="Bitwa pod Koryntem (197 p.n.e.)">
Bitwa pod Koryntem (197 p.n.e.)

Bitwa pod Koryntem – starcie zbrojne, które miało miejsce w roku 197 p.n.e.
Klęska w bitwie pod Kynoskefalaj skłoniła króla Filipa V do prób zawarcia porozumienia pokojowego z Rzymem. Trudna sytuacja panowała tymczasem w rejonie Koryntu, gdzie toczyły się walki z Achajami. Stacjonował tu wódz królewski Androstenes na czele 6 000 ludzi (500 Macedończyków, 1 200 Ilirów i Traków, 800 Kreteńczyków, 1 000 hoplitów z Beocji i Tessalii oraz 700 Koryntczyków). Przeciwko sobie miał armię achajską pod wodzą Nikostratosa. Pewny siebie Androstenes zlekceważył słabszego liczebnie przeciwnika, wysyłając nawet część swoich oddziałów do pustoszenia ziem Achajów. W tej sytuacji Nikostratos zebrał 5 000 ludzi piechoty i 300 jazdy atakując z zaskoczenia obóz macedoński. Macedończycy ustawili linię bojową, większość z nich jednak zbiegła z pola walki po gwałtownym ataku Achajów. Pozostali w szeregu Macedończycy bronili się dzielnie, jednak i oni rozpierzchli się po oskrzydlającym ataku przeciwnika. W bitwie miało zginąć 1 500 ludzi Androstenesa a 300 dostało się do niewoli. Reszta ocalałych schroniła się w Koryncie.

</doc>
<doc id="1758847" url="https://pl.wikipedia.org/wiki?curid=1758847" title="Parafia św. Andrzeja Boboli w Słupicy">
Parafia św. Andrzeja Boboli w Słupicy

Parafia św. Andrzeja Boboli w Słupicy – rzymskokatolicka parafia w Słupicy, należąca do dekanatu pionkowskiego w diecezji radomskiej.

</doc>
<doc id="1758850" url="https://pl.wikipedia.org/wiki?curid=1758850" title="Püsterich z Sondershausen">
Püsterich z Sondershausen

Püsterich z Sondershausen – wykonana z brązu figurka z XIII wieku, odnaleziona w połowie XVI wieku w ruinach zamku Rotenburg w górach Kyffhäuser w Turyngii. 
Opis.
Figurka ma 57 cm wysokości i przedstawia brzuchatego młodego mężczyznę z podniesioną do czoła prawą ręką. Kawałka drugiej ręki i jednej nogi brakuje. Część lewej ręki, od dłoni spoczywającej na lewym udzie po łokieć, została wycięta na zlecenie landgrafa Hesji, Moritza von Hessen, celem zbadania materiału, z którego wykonano odlew. W głowie postaci znajdują się dwa otwory – w ustach oraz nad lewym okiem. Głowa i korpus są puste w środku. 
Figurka datowana jest na XIII wiek. Jej nazwa pochodzi od niem. słowa "pusten" – pol. dmuchać. W 1546 figurka trafiła do zamku w Sondershausen.
Przeznaczenie.
Figurka od momentu odkrycia fascynowała badaczy, którzy wymyślali fantastyczne teorie na temat jej rzekomego przeznaczenia. Zdaniem niektórych był to posążek kultowy przedstawiający germańskiego boga Thora, bóstwo słowiańskie (Abraham Frentzel w 1719 roku wyprowadził nawet etymologię nazwy figurki od polskiego słowa "bystry"), czy wspólne bóstwo ognia Słowian i Germanów. Uważano ją także za podstawę chrzcielnicy lub ołtarza, a nawet kocioł do destylacji samogonu. Najprawdopodobniej była to znana od starożytności aeolipila – zabawka w rodzaju kotła parowego – podgrzana w niej woda parowała przez otwory w głowie. 
Inne figurki.
Brązowa figurka Püstericha z pierwszej poł. XII w. znajduje się również w wiedeńskim Muzeum Historii Sztuki. Figurka przedstawia siedzącego nagiego brzuchatego chłopca, który lewą ręką dotyka czoła a prawą trzyma się za bok. Średniowieczne figurki Püstericha przedstawiały z reguły nagie postaci z wydatnymi narządami rodnymi, co może być nawiązaniem do prehistorycznych symboli płodności.

</doc>
<doc id="1758858" url="https://pl.wikipedia.org/wiki?curid=1758858" title="J’adore Hardcore">
J’adore Hardcore

J'Adore Hardcore – pierwszy singel promujący płytę "Under the Radar Over the Top" niemieckiej grupy muzycznej Scooter.
7 sierpnia 2009 roku ukazał się teledysk, a tydzień później wydany został singel.

</doc>
<doc id="1758859" url="https://pl.wikipedia.org/wiki?curid=1758859" title="Celina Ferrer">
Celina Ferrer



</doc>
<doc id="1758864" url="https://pl.wikipedia.org/wiki?curid=1758864" title="Arie Lejb Jelin">
Arie Lejb Jelin

Arie Lejb Jelin (hebr. אריה ליב יעלין; ur. 1820 w Jasionówce, zm. 2 kwietnia 1886) – rabin Bielska Podlaskiego, interpretator Halachy. 
Życiorys.
Jego najsłynniejsza praca to "Jefe Enajim" (z hebr. "Piękne oczy"). Ponadto autor "Kol Arje" i "Miẓpeh Arje", komentarzy do Talmudu.
Wzniesiona w 1898 główna synagoga Bielska Podlaskiego (zniszczona w trakcie II wojny światowej) otrzymała nazwę "Jafe Einan", na cześć jego dzieła.

</doc>
<doc id="1758866" url="https://pl.wikipedia.org/wiki?curid=1758866" title="Dyspozytornia">
Dyspozytornia

Dyspozytornia to pomieszczenie lub budynek wyposażone w środki łączności, monitoringu lub urządzenia sterownicze, z którego centralnie kieruje się, przykładowo:

</doc>
<doc id="1758867" url="https://pl.wikipedia.org/wiki?curid=1758867" title="Mezoplaneta">
Mezoplaneta

Mezoplaneta – termin zaproponowany przez Izaaka Asimova na określenie obiektów planetarnych o wielkości mniejszej niż Merkury, ale większych niż planeta karłowata Ceres. W czasie, gdy Asimov zaproponował wprowadzenie tego terminu, jedynie Pluton swoimi rozmiarami spełniał to kryterium. Obecnie jednak w grupie objętej tą definicją można wymienić wiele obiektów, takich jak: (136199) Eris, (136472) Makemake, (136108) Haumea, (90377) Sedna, (90482) Orkus, (50000) Quaoar i być może (20000) Waruna, pod warunkiem, że liczy się jedynie wielkość średnicy obiektu. Nie bierzemy pod uwagę ich masy, ponieważ masa wielu obiektów Układu Słonecznego nie jest dokładnie ustalona.
Termin ten Asimov zaproponował w eseju "Co się kryje w nazwie?" (ang. – "What's in a name?"), który wydał po raz pierwszy w Los Angeles Times pod koniec lat 80., a potem opublikował też w swojej książce "Frontiers" w 1991 roku. W eseju tym Asimov rozważa fakt istnienia dużej liczby obiektów planetarnych (duże obiekty Układu Słonecznego oprócz Słońca i naturalnych satelitów), oraz że granica pomiędzy dużymi planetami a planetoidami nie jest ściśle określona.
Stwierdza, że konieczne jest określenie parametrów klasyfikacji tych obiektów. Asimov podkreśla, że istnieje różnica między Merkurym, dla którego nie ma wątpliwości, że należy do kategorii dużych planet i Ceres, największego znanego obiektu planetarnego, dla którego nie ma wątpliwości, żeby zaliczyć go do kategorii planetoid. Pluton natomiast jak stwierdzono leży pomiędzy tymi dwiema kategoriami. Zamiast określania, czy Pluton należy do "dużych" czy do "małych planet", Asimov proponuje, żeby każdy obiekt o wielkości pomiędzy tymi dwiema kategoriami nazwać mezoplanetą (ang. – mesoplanet), ponieważ "mesos" w języku greckim oznacza "średni".
Od czasu publikacji wspomnianego eseju odkryto kilka innych ciał o wielkości pomiędzy rozmiarami Ceres i Merkurego a więc takiej, dla której stwierdzono potrzebę użycia nowego terminu. Ostatecznie jednak w 2006 roku Międzynarodowa Unia Astronomiczna uchwaliła wprowadzenie dla określenia ciał średniej wielkości terminu "planeta karłowata". Obecnie do kategorii tej zaliczają się: Ceres, Pluton, Haumea, Makemake i Eris.

</doc>
<doc id="1758873" url="https://pl.wikipedia.org/wiki?curid=1758873" title="Jerzy Wilim">
Jerzy Wilim



</doc>
<doc id="1758874" url="https://pl.wikipedia.org/wiki?curid=1758874" title="Parafia św. Idziego w Suchej">
Parafia św. Idziego w Suchej

Parafia św. Idziego w Suchej – rzymskokatolicka parafia w Suchej, należąca do dekanatu pionkowskiego w diecezji radomskiej.
Historia.
W 1391 Mikołaj z Gościszewic aktem wystawionym w Iłży ustanowił parafię w Suchej. Zagwarantował kościołowi i proboszczowi odpowiednie warunki egzystencji oraz zbudował drewniany kościół pod wezwaniem św. Idziego. W latach 1839 - 1843 za staraniem ks. Tomasza Koryckiego został wzniesiony nowy kościół. Był zbudowany według projektu Antonia Corazziego i ufundowany ze składek parafialnych. Konsekracji dokonał w 1860 bp. Józef Juszyński. Obecny kościół zbudowany został według planu Stefana Szyllera z Warszawy w 1912 staraniem ks. Antoniego Ostracha, proboszcza parafii Sucha. Kościół został konsekrowany 17 czerwca 1921 przez bp. Pawła Kubickiego. Kościół jest zbudowany z cegły.

</doc>
<doc id="1758875" url="https://pl.wikipedia.org/wiki?curid=1758875" title="Jean Laurent">
Jean Laurent

Jean Laurent (ur. 30 grudnia 1906 r. w Maisons-Alfort, zm. 14 maja 1995 r.) – francuski piłkarz grający na pozycji obrońcy. Jest starszy o rok od swojego brata Luciena Laurenta, innego byłego reprezentanta Francji, pierwszego strzelca bramki w historii mundiali.
Podczas kariery zawodniczej reprezentował barwy takich klubów, jak CA Paryż, FC Sochaux, Club Français, Stade Rennais oraz Toulouse FC. W latach 1930–1932 rozegrał 9 meczów w reprezentacji Francji. Był uczestnikiem mistrzostw świata 1930.

</doc>
<doc id="1758878" url="https://pl.wikipedia.org/wiki?curid=1758878" title="Bronisław Hager">
Bronisław Hager

Bronisław Hager (ur. 30 stycznia 1890 w Miłosławiu, zm. 30 czerwca 1969 w Tarnowskich Górach) – polski lekarz, działacz niepodległościowy i społeczny.
Życiorys.
Był synem lekarza Maksymiliana i Karoliny z Urbanowskich Hagerów. Rodzice wychowywali go w polskim duchu patriotycznym. Do szkoły powszechnej uczęszczał początkowo w Pszczewie, a potem w Pszczynie (dokąd przeprowadziła się rodzina Hagerów). W wieku trzynastu lat rozprowadzał ulotki na rzecz wyboru Wojciecha Korfantego do Koła Polskiego w parlamencie niemieckim. Od 1900 uczęszczał do gimnazjum w Pszczynie, a maturę zdał w 1908 w Lucernie w Szwajcarii, gdzie przebywał na zaproszenie wuja. Początkowo studiował medycynę w Szwajcarii, ale po roku przeniósł się do Krakowa. Dyplom lekarza uzyskał 27 marca 1914 w Collegium Medicum Uniwersytetu Jagiellońskiego. Po studiach do wybuchu I wojny światowej pracował w klinice ginekologiczno-położniczej i pogotowiu w Krakowie.
Podczas I wojny światowej, zmobilizowany do wojska austriackiego, służył w różnych formacjach sanitarnych szpitala polowego 5/I pod egidą austriackiego Czerwonego Krzyża. Przez kilka miesięcy był jedynym lekarzem „szpitala cholerycznego”, za co został odznaczony Złotym Krzyżem Zasługi z Koroną na Wstędze oraz Srebrnym Krzyżem Zasługi Austriackiego Czerwonego Krzyża. Po wojnie był w niewoli ukraińskiej, z której w czerwcu 1919 wrócił do domu rodzinnego w Zabrzu.
W lipcu 1919 rozpoczął pracę jako lekarz gminny w Zabrzu. Od sierpnia 1919 kierował chórem męskim „Moniuszko”. Po I powstaniu śląskim założył Delegaturę Komisarza Opiekuńczego Polskiego Czerwonego Krzyża na Niemcy z siedzibą w Zabrzu, którą kierował. W pracy tej pomagali mu starsza siostra Anna i jej narzeczony Wiktor Przybyła.
W tym samym roku Korfanty mianował go komisarzem plebiscytowym na powiat zabrski. W 1920 poślubił Stanisławę Ludmiłę Rudzką, z którą miał córki Bożenę Hager-Małecką (1921–2016), Wiesławę oraz syna Stanisława. Gdy wybuchło III powstanie śląskie został komisarzem cywilnym, a także lekarzem pułku im. Stefana Czarnieckiego.
Po pozostaniu Zabrza w granicach Niemiec, w czerwcu 1922 roku przeniósł się do Tarnowskich Gór. Tam zorganizował służbę zdrowia, pomagał innym bezpłatnie. Został lekarzem powiatowym. W wyborach samorządowych zdobył mandat radnego miasta Tarnowskie Góry. Objął stanowisko wiceburmistrza, które pełnił w latach 1927–1930. Był także posłem na III Sejm Śląski, zajmował się pracami w komisjach: budżetowej, socjalnej i szkolnej.
Brał udział w kampanii wrześniowej początkowo w Tarnowskich Górach, a potem w szpitalu polowym w Tarnopolu. Po kampanii przedostał się poza granice Polski i dotarł do Francji. Tam został przydzielony do Centrum Wyszkolenia Sanitarnego w Combourg. W czerwcu 1940 ewakuowano go do Wielkiej Brytanii, gdzie pełnił służbę w różnych jednostkach sanitarnych (m.in. w Perth). W sierpniu 1941 dr Hager został przeniesiony do służby cywilnej i do 1943 r. był lekarzem szkolnym polskiego gimnazjum w Szkocji.
Od listopada 1943 był kierownikiem Sekcji Lekarskiej w Ministerstwie Odbudowy Administracji Publicznej Rządu Polskiego w Londynie, a od 3 stycznia 1945 członkiem Rady Narodowej Rzeczypospolitej Polskiej jako przewodniczący Komisji Prawno Politycznej oraz członek Komisji Spraw Zagranicznych. 13 czerwca 1945 dr Hager został mianowany przez powstającą Organizację Narodów Zjednoczonych lekarzem do spraw pomocy i odbudowy UNRRA. Z jego polecenia utworzono pod Monachium dwa duże szpitale dla więźniów obozów koncentracyjnych. W sierpniu 1946 na własną prośbę został zwolniony ze służby na rzecz UNRRA i powrócił z Niemiec do Londynu w celu demobilizacji. Stamtąd 22 listopada 1946 powrócił do Tarnowskich Gór.
Po wojnie aż do 1967 pracował jako lekarz w Chorzowie, potem w Tarnowskich Górach.
Zmarł 30 czerwca 1969 w Tarnowskich Górach, lecz na swoje własne życzenie pochowano go na cmentarzu miejskim w Zabrzu.
Upamiętnienie.
Imię dr. Bronisława Hagera nosi ulica w Zabrzu, łączącą ul. Tarnopolską z ul. Bytomską (6 czerwca 1965).
Jest patronem Zespołu Szkół Spożywczych w Zabrzu przy ul. Franciszkańskiej 13 od roku szkolnego 2002/2003,
Jest patronem Klubu Honorowych Dawców Krwi przy Hucie Zabrze (4 marca 1988).
Jest patronem Przychodni Wielospecjalistycznej przy ul. Piłsudskiego 16 w Tarnowskich Górach. Płaskorzeźba głowy dr. Bronisława Hagera przy wejściu do gmachu Przychodni z napisem „Bronisław Hager ur. 30.01.1890, zm. 30.06.1969. Pionier społecznej służby zdrowia. Działacz plebiscytowy” została odsłonięta 25 stycznia 1976 przez wojewodę katowickiego gen. Jerzego Ziętka.
W budynku Urzędu Miejskiego przy ul. Wolności 286 w Zabrzu jest tablica pamiątkowa treści: „W tym gmachu mieściła się w latach 1918–1920 Polska Rada Ludowa, a w czasie 1920/21 Powiatowy Komisariat Plebiscytowy. Prezesem Rady Ludowej był dr Bronisław Hager. W czasie Powstań Śląskich mieściła się tu Powiatowa Komenda Wojsk Powstańczych pod dowództwem płk Szędzielorza Fryderyka”.
Na mocy uchwały nr XIX/97/87 Miejskiej Rady Narodowej w Tarnowskich Górach z dnia 22 czerwca 1987 r. w sprawie nadania nazw ulicom w Tarnowskich Górach jednej z ulic dzielnicy Strzybnica nadano nazwę "ulica Dr Bronisława Hagera".
Imię Bronisława Hagera nosi również Wielospecjalistyczny Szpital Powiatowy w Tarnowskich Górach.

</doc>
<doc id="1758881" url="https://pl.wikipedia.org/wiki?curid=1758881" title="Wojciech Kaczmarek">
Wojciech Kaczmarek



</doc>
<doc id="1758882" url="https://pl.wikipedia.org/wiki?curid=1758882" title="AZ (raper)">
AZ (raper)

AZ, właściwie Anthony Cruz (ur. 9 marca 1973 w Nowym Jorku) – amerykański raper pochodzący z Brooklynu. Były członek grupy muzycznej The Firm, którą tworzył wspólnie z Nasem, Foxy Brown, Nature i Cormegą. W 1997 r. wspólnie z Nasem wystąpił w reklamie Sprite’a. Właściciel wytwórni muzycznej Quiet Money Records.
Kariera muzyczna.
Jego pierwszy występ po którym stał się rozpoznawalny to singel Nasa pt. „Life’s a Bitch” z albumu "Illmatic" w 1994 r. Wkrótce potem raper podpisał kontrakt z wytwórnią muzyczną EMI i w 1995 r. ukazał się jego debiutancki album pt. "Doe or Die". Produkcja była promowana trzema singlami pt. „Mo Money, Mo Murder, Mo Homicide”, „Gimme Yours (remix)”, „Doe or Die” i „Sugar Hill”. Ostatni z nich odniósł sukces na liście Billboard Hot 100, gdzie uplasował się na 25. miejscu. Uzyskał także status złotej płyty. Płyta zadebiutowała na 15. miejscu notowania Billboard 200 i na 1. listy Top R&amp;B/Hip-Hop Albums. Rok później AZ, Nas, Foxy Brown, Nature i Cormega utworzyli zespół muzyczny The Firm. Jesienią 1997 The Firm wydali jedyny album pt. "The Album". Płyta zawierała produkcje między innymi Dr. Dre i Trackmasters. Drugi studyjny album rapera pt. "Pieces of a Man" został wydany w kwietniu 1998 roku. Płyta zadebiutowała na 22. miejscu notowania Billboard 200 i 5. listy Top R&amp;B/Hip-Hop Albums. Mimo dobrych recenzji produkcja nie osiągnęła sukcesu komercyjnego. Tego samego roku wystąpił epizodycznie w filmie pt. "Belly" obok takich artystów jak DMX, Nas czy Method Man. Międzyczasie raper podpisał nowy kontrakt z Motown. 12 czerwca 2001 r. został wydany trzeci studyjny album AZ pt. "9 Lives". Tak jak poprzednia produkcja, tak i ta nie osiągnęła większego sukcesu komercyjnego. Płyta dotarła do 23. miejsca notowania Billboard 200 i 4. listy Top R&amp;B/Hip-Hop Albums. Rok później ukazała się kolejna produkcja AZ – "Aziatic". Album zebrał dobre recenzje i zadebiutował na 29. miejscu notowania Billboard 200 i 5. listy Top R&amp;B/Hip-Hop Albums. Singel „The Essence” z gościnnym udziałem Nasa uzyskał nominację do Nagrody Grammy w kategorii Best Rap Performance by a Duo or Group.
6 września 2005 r. nakładem wytwórni Quiet Money Records został wydany album pt. "A.W.O.L." Rapera wsparli tacy producenci jak: Lil’ Fame z M.O.P., Disco D czy DJ Premier. Swoje gościnne zwrotki dograli Ghostface Killah, Raekwon, Bounty Killer czy CL Smooth. Album debiutował na 73. pozycji notowania Billboard 200 i 17. listy Top R&amp;B/Hip-Hop Albums. 7 listopada 2006 r. ukazał się kolejny album AZ pt. "The Format". Po raz kolejny na płycie pojawiły się produkcje od Lil’ Fame’a, DJ-a Premiera, czy Statik Selektah. Gościnnie wystąpiła grupa M.O.P. czy Little Brother oraz niezależni artyści z wytwórni Cruza – Quiet Money. Album promowany był singlem „The Format”, który został wyprodukowany przez DJ-a Premiera. Na płycie znajduje się także utwór zatytułowany „Royal Salute” w którym raper odpowiada na zaczepki 50 Centa, w utworze „What If”.
Siódmy album pt. "Undeniable", wydany w 2008 roku już nie odniósł takiego sukcesu jak poprzednie płyty rapera. Produkcja zadebiutowała na 141. miejscu listy Billboard 200, sprzedając się w zaledwie 5.000 egzemplarzach. Podobnie było z kolejną produkcją Cruza – "Legendary", z czerwca 2009 roku. Także nie odniosła większego sukcesu.
W 2014 roku udzielił się gościnnie w utworze „No Surrender”, który pochodzi z płyty pt. "Książę aka. Slumilioner" polskiego rapera Pei.

</doc>
<doc id="1758886" url="https://pl.wikipedia.org/wiki?curid=1758886" title="Problem 8 hetmanów">
Problem 8 hetmanów



</doc>
<doc id="1758887" url="https://pl.wikipedia.org/wiki?curid=1758887" title="Problem 4 hetmanów">
Problem 4 hetmanów



</doc>
<doc id="1758888" url="https://pl.wikipedia.org/wiki?curid=1758888" title="Jake Cherry">
Jake Cherry

Jake Cherry (ur. 15 września 1996) – amerykański aktor dziecięcy. Najbardziej znany z filmu "Noc w muzeum", gdzie wcielił się w postać Nicka Daleya, czy z serialu "Gotowe na wszystko", w którym zagrał syna Edie Britt (w tej roli Nicollette Sheridan) – Traversa McLaina. Jego debiutem filmowym była rola u boku Jennifer Aniston w filmie "Przyjaciele z kasą". Pojawił się również w krótkiej serii "Head Cases" wyprodukowanej przez telewizję Fox. Ma starszego brata Andrew Cherry’ego, który także jest aktorem. Nie jest spokrewniony ze scenarzystą o imieniu Marc Cherry.

</doc>
<doc id="1758890" url="https://pl.wikipedia.org/wiki?curid=1758890" title="Ivo Vajgl">
Ivo Vajgl

Ivo Vajgl (ur. 3 marca 1943 w Mariborze) – słoweński polityk, były minister spraw zagranicznych, deputowany do Parlamentu Europejskiego VII i VIII kadencji.
Życiorys.
Ukończył studia z zakresu biotechnologii na Uniwersytecie Lublańskim. Pracował jako dziennikarz, w 1984 został konsulem Jugosławii w Cleveland. W 2004 przez około pół roku sprawował urząd ministra spraw zagranicznych w gabinecie Antona Ropa. Następnie do 2007 pełnił funkcję doradcy prezydenta Janeza Drnovška. Od 2008 był posłem i przewodniczącym komisji spraw zagranicznych w słoweńskim Zgromadzeniu Narodowym.
Od 1990 należał do Liberalnej Demokracji, kandydował w 2005 na stanowisko przewodniczącego tego ugrupowania, przegrywając z Jelkiem Kacinem. W 2007 odszedł z LDS, przystępując do nowego ugrupowania pod nazwą Zares. W wyborach w 2009 z listy tej partii uzyskał mandat posła do Parlamentu Europejskiego. W PE został członkiem grupy liberalnej, a także Komisji Rozwoju. W 2014 z powodzeniem ubiegał się o reelekcję, startując z ramienia Demokratycznej Partii Emerytów Słowenii.

</doc>
<doc id="1758891" url="https://pl.wikipedia.org/wiki?curid=1758891" title="Mistrzostwa Świata w Lekkoatletyce 2009 – rzut oszczepem kobiet">
Mistrzostwa Świata w Lekkoatletyce 2009 – rzut oszczepem kobiet

Rzut oszczepem kobiet – jedna z konkurencji rozegranych podczas 12. Mistrzostw Świata w Lekkoatletyce na stadionie olimpijskim w Berlinie.
Wymagane przez IAAF minimum kwalifikacyjne A do udziału mistrzostwach wynosiło 61,00 metrów, natomiast minimum B 59,00 metrów. Jedyną Polką, która wypełniła minimum i wystąpiła w Berlinie była Urszula Piwnicka.
Eliminacje rzutu oszczepem zostały rozegrane w niedzielę 16 sierpnia. Oszczepniczki zostały podzielone na dwie grupy eliminacyjne. Finał odbył się 18 sierpnia o godzinie 19:30 czasu berlińskiego. Tytułu mistrzowskiego broniła reprezentantka Czech Barbora Špotáková.
Rekordy.
Tabela przedstawia najlepsze rezultaty w historii uzyskane na mistrzostwach świata, na poszczególnych kontynentach oraz w Polsce. Dodatkowo podano najlepszy wynik na świecie w sezonie 2009 przed rozpoczęciem rywalizacji na mistrzostwach.
Eliminacje.
Do zawodów przystąpiło 31 oszczepniczek z 23 krajów. Sportsmenki w rundzie eliminacyjnej zostały podzielone na 2 grupy. Aby dostać się do finału, w którym startowało 12 zawodniczek, należało rzucić co najmniej 62,00 m (Q). W przypadku gdyby rezultat ten osiągnęła mniejsza ilość oszczepniczek lub gdyby żadna ze startujących nie uzyskała minimum, kryterium awansu były najlepsze wyniki uzyskane przez startujące (q). Poniższa tabela prezentuje ostateczne wyniki rundy eliminacyjnej.
Finał.
Rywalizacja oszczepniczek zakończyła się zwycięstwem reprezentantki gospodarzy Steffi Nerius. Niemka wyprzedziła broniącą tytułu mistrzyni świata Czeszkę Barobrę Špotákovą oraz Rosjankę Mariję Abakumową.

</doc>
<doc id="1758893" url="https://pl.wikipedia.org/wiki?curid=1758893" title="Osiedle Toruńskie (Inowrocław)">
Osiedle Toruńskie (Inowrocław)

Osiedle Toruńskie – osiedle miasta Inowrocław.
Zameldowanych na tym osiedlu jest około 8 tys. mieszkańców.
Komunikacja.
Na osiedle można dojechać autobusem MPK linii 27, 10, 12, 8, 1.
Szkolnictwo.
Na osiedlu znajduje się Szkoła Podstawowa nr 1, Szkoła Podstawowa nr 2, Szkoła Podstawowa nr 16 oraz dwa przedszkola.
Zabudowa.
Zabudowa osiedla to przede wszystkim bloki 4 piętrowe, kamienice, oraz nieliczne domki jednorodzinne.
Sklepy i restauracje.
Na osiedlu Toruńskim znaleźć można wiele supermarketów i lokalnych sklepów np. Lewiatan, Lidl, Biedronka, Żabka, Aldi.
Inne.
Na osiedlu znajduje się m.in. basen kryty "Wodny Park" z sauną, siłownią i kawiarnią, sezonowe lodowisko, zakłady pogrzebowe, kościół pw. ZMP, oraz Bazylikę mniejszą NMP.

</doc>
<doc id="1758894" url="https://pl.wikipedia.org/wiki?curid=1758894" title="Fryderyk Bluemke">
Fryderyk Bluemke

Fryderyk Wilhelm Bluemke (pisownia alternatywna: Blümke, także Blumke) (ur. 12 lutego 1903 w Lublinie, zm. 19 grudnia 1962 w Warszawie) – polski inżynier, absolwent Politechniki Gdańskiej, konstruktor silników spalinowych.
Dyplom inżyniera uzyskał przed II wojną światową. Do wybuchu wojny był kierownikiem działu silników w fabryce Steinhagen i Stransky w Warszawie. Specjalizował się w konstrukcjach silników dwusuwowych. Po lutym 1945 roku pracował w biurze konstrukcyjnym silników, początkowo przy Fabryce Wyrobów Metalowych, a następnie w Wytwórni Sprzętu Mechanicznego w Bielsku-Białej.
Skonstruował m.in.:
Inż. Fryderyk Bluemke zginął w katastrofie lotniczej w Warszawie w 1962 roku.
Należał do Polskiej Korporacji Akademickiej ZAG Wisła.
Bliskimi współpracownikami (konstruktorami) inż. F. Bluemke byli: inż. Jan Kubica, mgr inż. Jerzy Slawik.

</doc>
<doc id="1758895" url="https://pl.wikipedia.org/wiki?curid=1758895" title="Lilija Jefremowa">
Lilija Jefremowa



</doc>
<doc id="1758896" url="https://pl.wikipedia.org/wiki?curid=1758896" title="Cmentarz jeńców wojennych i internowanych w Strzałkowie">
Cmentarz jeńców wojennych i internowanych w Strzałkowie



</doc>
<doc id="1758902" url="https://pl.wikipedia.org/wiki?curid=1758902" title="Urządzenie sterownicze">
Urządzenie sterownicze

Urządzenie sterownicze – wszelkie urządzenia służące do sterowania maszynami lub urządzeniami
Niektóre urządzenia sterownicze:
Uzupełnieniem jest aparatura kontrolna i pomiarowa.

</doc>
<doc id="1758914" url="https://pl.wikipedia.org/wiki?curid=1758914" title="John H. Conway">
John H. Conway



</doc>
<doc id="1758915" url="https://pl.wikipedia.org/wiki?curid=1758915" title="Zaułek Książąt Czartoryskich">
Zaułek Książąt Czartoryskich

Zaułek Książąt Czartoryskich – niewielki plac położony przy ul. Pijarskiej na Starym Mieście w Krakowie. Zaułek przylega do murów obronnych, Arsenału i tzw. Klasztorku.
Swoją nazwę zaułek otrzymał w 2006 roku na mocy zarządzenia Prezydenta Miasta Krakowa. W 2006 roku zaułek został zmodernizowany według projektu architektów Piotra Lewickiego i Kazimierza Łataka. Część powierzchni została podniesiona tak, że prowadzą na nią trzy stopnie. Zmieniona została nawierzchnia, ustawiono kopię rzeźby Bertela Thorvaldsena "Merkury" (oryginał w Muzeum Czartoryskich). Modernizacja wywołała kontrowersje. Z jednej strony została zgłoszona do plebiscytu Archi-Szopa 2007 dla najgorszych realizacji architektonicznych Krakowa, a z drugiej w 2008 roku otrzymała, wraz z krakowskim placem Wszystkich Świętych, drugie wyróżnienie w konkursie "Bramy Kraju" na najlepsze inwestycje w przestrzeni publicznej, organizowanym po raz czwarty przez agencję AMS.

</doc>
<doc id="1758916" url="https://pl.wikipedia.org/wiki?curid=1758916" title="Richard K. Guy">
Richard K. Guy



</doc>
<doc id="1758917" url="https://pl.wikipedia.org/wiki?curid=1758917" title="Trikal">
Trikal

Trikaal (1985), inaczej "Trikal (Past, Present and Future)" (tłum. "Trzy czasy: przeszłość, teraźniejszość i przyszłość") – dramat indyjski wyreżyserowany w 1985 roku przez Shyam Benegala ("Zubeidaa"). 
Akcja filmu rozgrywa się na Goa, tuż przed jego wyzwoleniem spod okupacji portugalskiej w 1961 roku. W roli głównej Naseeruddin Shah. W filmie po długiej nieobecności pojawia się Leela Naidu.
Film wybrano na pokaz (retrospektywa) filmów indyjskich Lizbona, 1986. Potem był zaproszony na London Film Festival 1986

</doc>
<doc id="1758919" url="https://pl.wikipedia.org/wiki?curid=1758919" title="Trikaal">
Trikaal



</doc>
<doc id="1758920" url="https://pl.wikipedia.org/wiki?curid=1758920" title="Linia kolejowa Kalisz Winiary – Winiary Fabryka">
Linia kolejowa Kalisz Winiary – Winiary Fabryka

Linia kolejowa Kalisz Winiary – Winiary Fabryka – rozebrana, jednotorowa, niezelektryfikowana linia kolejowa o długości 2,5 km, znajdująca się w Kaliszu, w Lesie Winiarskim, łącząca przystanek Kalisz Winiary ze stacją towarową Winiary Fabryka.
Linia kolejowa była wykorzystywana przez Zakład Ceramiki Budowlanej WINIARY do transportu mazutu oraz fabrykę przetwórstwa spożywczego Winiary-Nestlé do transportu surowców oraz produktów.

</doc>
<doc id="1758922" url="https://pl.wikipedia.org/wiki?curid=1758922" title="Monica Stoian">
Monica Stoian

Monica Stoian (ur. 25 sierpnia 1982) – rumuńska lekkoatleta specjalizują się w rzucie oszczepem.
W roku 2008 uczestniczyła w igrzyskach olimpijskich – w Pekinie zajęła 21. miejsce w eliminacjach i nie awansowała do finału. Czwarta zawodniczka mistrzostw świata w roku 2009. Wicemistrzyni uniwersjady z Bangkoku z roku 2007. Rekord życiowy: 64,51 (18 sierpnia 2009, Berlin).

</doc>
<doc id="1758927" url="https://pl.wikipedia.org/wiki?curid=1758927" title="Cmentarz żydowski w Terespolu">
Cmentarz żydowski w Terespolu

Cmentarz żydowski w Terespolu – kirkut znajduje się w Terespolu przy ulicy Czerwonego Krzyża, naprzeciwko cmentarza katolickiego. Obecnie teren jest ogrodzony, ale nie ma na nim macew.

</doc>
<doc id="1758929" url="https://pl.wikipedia.org/wiki?curid=1758929" title="Zoran Thaler">
Zoran Thaler

Zoran Thaler (ur. 21 stycznia 1962 w Kranju) – słoweński polityk i przedsiębiorca, były minister spraw zagranicznych, od 2009 do 2011 deputowany do Parlamentu Europejskiego.
Życiorys.
Ukończył studia z zakresu nauk politycznych na Wydziale Nauk Społecznych Uniwersytetu Lublańskiego. Zaangażował się w działalność organizacji ZSMS (związku socjalistycznej młodzieży słoweńskiej), na bazie której w 1990 powstała partia Liberalna Demokracja Słowenii. W tym samym roku Zoran Thaler został słoweńskim parlamentarzystą, mandat w Zgromadzeniu Państwowym sprawował też po ogłoszeniu przez Słowenię niepodległości.
Od 1990 pełnił kolejno funkcje wiceministra spraw zagranicznych i przewodniczącego komisji spraw zagranicznych. Od 1995 do 1997 z kilkumiesięczną przerwą sprawował urząd ministra spraw zagranicznych w rządzie Janeza Drnovška. Pod koniec lat 90. zajął się działalnością biznesową, m.in. w latach 2004–2006 stał na czele operatora telefonii komórkowej, firmy Si.mobil.
W 2009 powrócił do polityki. W wyborach w tym samym roku z listy Socjaldemokratów uzyskał mandat posła do Parlamentu Europejskiego. W PE został członkiem grupy Postępowego Sojuszu Socjalistów i Demokratów, a także Komisji Spraw Zagranicznych.
W 2011 dziennikarze gazety „The Sunday Times” dokonali prowokacji dziennikarskiej. Oferowali eurodeputowanym korzyści majątkowe do 100 tys. euro rocznie w zamian za forsowanie w Europarlamencie poprawek korzystnych dla ich fikcyjnego przedsiębiorstwa finansowego. Zoran Thaler znalazł się wśród tych, którzy wyrazili zgodę na taką współpracę. Po ujawnieniu tej sprawy (w tym nagrań) zrzekł się mandatu poselskiego, zaprzeczając jednocześnie, by sprawa ta miała charakter korupcyjny.

</doc>
<doc id="1758931" url="https://pl.wikipedia.org/wiki?curid=1758931" title="Hennadij Moroz">
Hennadij Moroz

Hennadij Hryhorowycz Moroz, ukr. Геннадій Григорович Мороз (ur. 27 marca 1975 w Dniepropetrowsku, Ukraińska SRR) - ukraiński piłkarz, grający na pozycji obrońcy, a wcześniej pomocnika, reprezentant Ukrainy.
Kariera piłkarska.
Kariera klubowa.
Wychowanek DJuSSz w Dniepropetrowsku oraz szkółki piłkarskiej Dnipro-75 Dniepropetrowsk. Pierwszy trener Witalij Musijenko. W 1991 został zaproszony do Dnipro Dniepropetrowsk, skąd w następnym roku był wypożyczony do Krywbasa Krzywy Róg. W 1994 przeniósł się do CSKA-Borysfen Kijów, podającego w tamte czasy wielkie nadzieje. Sezon 1995/96 spędził w austriackim klubie Admira Wacker Mödling. Po zakończeniu kontraktu latem 1996 powrócił do Dnipra, skąd w 1998 ponownie został wypożyczony do Krywbasa. Potem w 2000 przeszedł do Dynama Kijów, ale przez ciągłe kontuzje nie potrafił zrobić kariery w kijowskim klubie. Na początku 2002 ponownie wrócił do Dnipra. W marcu 2004 został piłkarzem Obołoni Kijów, w którym w 2005 zakończył karierę piłkarską.
Kariera reprezentacyjna.
9 października 1999 roku debiutował w narodowej reprezentacji Ukrainy w zremisowanym 1:1 meczu kwalifikacyjnym do Euro-2000 z Rosją. Wcześniej występował w młodzieżowej reprezentacji.

</doc>
<doc id="1758932" url="https://pl.wikipedia.org/wiki?curid=1758932" title="Gair">
Gair

Gair ("Rywal") to bollywoodzki rodzinny dramat kryminalny z 1999 roku z Ajay Devganem w roli głównej. Ponadto występują Amrish Puri, Raveena Tandon i Paresh Rawal. Muzyka – duet Anand-Milind. W tym filmie: podrzucone dziecko, tajemnica pochodzenia, splątane relacje rodzinne, niewsparta zgodą na ślub miłość, porwania i wybory z udziałem gangsterów.
Fabuła.
Los od początku bawi się życiem Vijaya Kumara (Ajay Devgan). Podrzucony jako noworodek do świątyni, przez nikogo nie chciany, sam kuje swój los naznaczony piętnem podrzutka, syna bez ojca, kogoś z rodziny o nieznanej kaście i religii. Mimo to udaje mu się wybić własną pracą, wzbudzić w sobie zaufanie wpływowego człowieka C.K. Oberoi (Amrish Puri) i rozkochać w sobie oczywiście piękną Madhu (Raveena Tandon). Wróciwszy ze studiów w Ameryce jedyny syn Oberoia Raja zazdrosny jest i o ojca i o dziewczynę. Intrygując wraz z wujem Jagatem (Paresh Rawal) próbuje zniszczyć Vijaya.
Muzyka i piosenki.
Muzykę do filmu skomponował braterski duet Anand-Milind, autorzy muzyki do takich filmów jak "Qayamat Se Qayamat Tak" (Nagroda Filmfare za Najlepszą Muzykę), "Dil", "Beta", "Hero No. 1", "Bestia", "Dahek", "Baaghi", "", "Sangeet", "Krantiveer" i "Anjaam".

</doc>
<doc id="1758935" url="https://pl.wikipedia.org/wiki?curid=1758935" title="Kwadrat greko-łaciński">
Kwadrat greko-łaciński



</doc>
<doc id="1758937" url="https://pl.wikipedia.org/wiki?curid=1758937" title="Jukka włóknista">
Jukka włóknista



</doc>
<doc id="1758940" url="https://pl.wikipedia.org/wiki?curid=1758940" title="Ernest Libérati">
Ernest Libérati

Ernest Libérati (ur. 22 marca 1906 w Oranie, zm. 2 czerwca 1983 roku) – francuski piłkarz o algiersko-włoskich korzeniach grający na pozycji napastnika.
Kariera klubowa.
Urodzony w zamieszkałej w Algierii francuskiej rodzinie Ernest Libérati rozpoczął karierę w Amiens SC, amatorskim klubie, który mimo posiadania w kadrze tak dobrych wówczas graczy jak Célestin Delmer, Paul Nicolas czy Urbain Wallet nie osiągnął w latach 30. nic - nawet w rodzimej Pikardii. To jednak za czasów gry w ASC Ernest otrzymał po raz pierwszy powołanie do reprezentacji. W roku 1932 francuska piłka stała się zawodowa, a Libérati przeniósł się do SC Fives. Wkrótce stał się czołowym strzelcem ekipy, która, ustąpiwszy jedynie FC Sète, w sezonie 1933/1934 wywalczyła wicemistrzostwo Francji. Następny sezon Ernest spędził już w Olympique Lillois. Przed sezonem 1944/1945 SC Fives i Olympique Lillois połączyły się, tworząc jeden klub znany od tej pory jako Lille OSC
Latem 1935 roku Libérati ponownie zmienił otoczenie, by przenieść się do FC Sochaux. Tam miał znakomitych partnerów w osobach Étienne Mattlera, Rogera Courtois, Szwajcara André Abegglena oraz Węgra André Simonyiego. Z powodu licznych urazów w tamtym sezonie zdołał rozegrać zaledwie sześć meczów, a Sochaux zajęło czwarte miejsce w rozgrywkach. Kolejny rok spędził już w Valenciennes FC, w 32 meczach strzelając aż 18 bramek.
Według większości źródeł sezon 1937/1938, zresztą ostatni w profesjonalnej piłce, Ernest spędził w Olympique Marsylia. Następnie przeprowadził się do miejscowości Brive-la-Gaillarde, gdzie oprócz pracy w miejscowej policji pełnił funkcję grającego trenera tamtejszej ekipy, ESA Brive.
Kariera reprezentacyjna.
Na przełomie lutego 1930 roku i kwietnia 1934 roku Libérati rozegrał w reprezentacji Francji 19 meczów, w których czterokrotnie trafił do siatki rywali. Był uczestnikiem mistrzostw świata 1930, na których zagrał we wszystkich trzech meczach. Sam bramki nie strzelił, ale to podobno on asystował przy pierwszej bramce w historii mundiali strzelonej przez Luciena Laurenta.

</doc>
<doc id="1758943" url="https://pl.wikipedia.org/wiki?curid=1758943" title="Intel iPSC/860">
Intel iPSC/860

Intel iPSC/860 – równoleżnikowy superkomputer, który został wprowadzony przez firmę Intel w 1990. Pociągnęło to za sobą kolejny produkt Intel iPSC/2, który został jedynie prototypem. iPSC/860 jest złożony z ponad 128 elementów połączonych w topologię hipersześcianu, przy czym każdy element zawiera procesor Intel i860 lub Intel 80386.

</doc>
<doc id="1758944" url="https://pl.wikipedia.org/wiki?curid=1758944" title="Thure Riefenstein">
Thure Riefenstein

Thure Riefenstein (ur. 11 października 1965 w Langenau) – niemiecki aktor i reżyser, scenarzysta filmowy, teatralny i telewizyjny.
Życiorys.
Urodził się w Langenau w Badenii-Wirtembergii koło Ulm jako syn pielęgniarki i handlarza / cukiernika. Najpierw studiował elektrotechnikę w Monachium. W 1989 roku ukończył studia aktorskie na Akademii Sztuk Scenicznych w Ulm. Podczas nauki otrzymał tytułową rolę w komedii Carlo Goldoniego "Il Bugiardo" ("Kłamaca") na scenie Städtischen Bühnen Münster. W późnych latach 80. grał inne role sceniczne. 
W 1991 Riefenstein przeniósł się do Londynu, a następnie do Nowego Jorku, gdzie grał także w teatrze. W 1992 roku przeprowadził się do Los Angeles i pobierał lekcje aktorskie w Actor Center International (ACI). Po powrocie do Niemiec związał się z Wahlheimat (1992) w Berlinie. Występował też w Theater des Westens i Schauspielhaus Hamburg. W 1993 roku przeniósł się do Berliner Ensemble. 
Jednocześnie zdobył doświadczenie przed kamerą w filmach w kraju i za granicą, w tym "" ("The Best of the Best – Without Warning", 1998), nagradzanym filmie wojennym "Ciemnoniebieski świat" ("Dark Blue World", 2001), dreszczowcu "Wrogie przejęcia - Althan.com" ("Feindliche Übernahme – Althan.com", 2001), parodii "Fausta" Goethego – "666 - Nie ufaj nikomu, z kim śpisz!" ("666 – Traue keinem, mit dem du schläfst!", 2002). Później pojawił się w filmie science fiction "Ainoa" (2003) i dreszczowcu politycznym "Sztorm na Bałtyku" ("Baltic Storm", 2003). 
Brał też udział w międzynarodowych filmach telewizyjnych, w tym "Krzyżowcy" ("Die Kreuzritter", 2001), "Julie, Chevalier de Maupin" (2004), "Jack Hunter i zaginiony skarb Ugaritu" (2008) w roli łowcy skarbów Alberta Littmanna, "Nierządnica" ("Die Wanderhure", 2010) jajo graf Dietmar von Arnstein i "Schatten der Erinnerung" (2010), a także w serialu "Komisarz Lucas" ("Kommissarin Lucas", 2003-2008) jako komisarz Stefan Deuter. Wyreżyserował też filmy krótkometrażowe: "Lonely Nights" (1995) i "God is no Soprano" (2003).
Zamieszkał w Berlinie. W 2007 poślubił aktorkę Patricię Lueger. Mają syna Parisa.

</doc>
<doc id="1758945" url="https://pl.wikipedia.org/wiki?curid=1758945" title="Tanja Fajon">
Tanja Fajon

Tanja Fajon (ur. 9 maja 1971 w Lublanie) – słoweńska dziennikarka, deputowana do Parlamentu Europejskiego VII, VIII i IX kadencji, parlamentarzystka krajowa, od 2020 przewodnicząca Socjaldemokratów, od 2022 wicepremier oraz minister spraw zagranicznych.
Życiorys.
Ukończyła studia z zakresu dziennikarstwa na Wydziale Nauk Społecznych Uniwersytetu Lublańskiego. Kształciła się następnie na Uniwersytecie Paryskim, gdzie uzyskała tytuł zawodowy magistra nauk politycznych. Od lat 90. wykonywała zawód dziennikarza, pracowała w radiu w Lublanie, pisywała do dziennika „Republika”, współpracowała też z CNN. Przez osiem lat była korespondentem słoweńskiego publicznego nadawcy Radiotelevizija Slovenija w Brukseli.
W wyborach w 2009 z listy Socjaldemokratów uzyskała mandat posłanki do Parlamentu Europejskiego. W PE została członkinią grupy Postępowego Sojuszu Socjalistów i Demokratów, a także Komisji Wolności Obywatelskich, Sprawiedliwości i Spraw Wewnętrznych. W 2014 i 2019 z powodzeniem ubiegała się o europarlamentarną reelekcję.
W maju 2020 została pełniącą obowiązki przewodniczącego swojej partii, gdy z kierowania ugrupowaniem zrezygnował Dejan Židan. W październiku tegoż roku wybrana na nową przewodniczącą partii. W wyborach w 2022 uzyskała mandat posłanki do Zgromadzenia Państwowego, odchodząc w konsekwencji z PE.
W maju 2022 podpisała porozumienie o współtworzeniu koalicyjnego gabinetu Roberta Goloba. W czerwcu tegoż roku w powołanym wówczas rządzie objęła funkcję ministra spraw zagranicznych, mianowano ją również na wicepremiera tego gabinetu.

</doc>
<doc id="1758948" url="https://pl.wikipedia.org/wiki?curid=1758948" title="Cmentarz żydowski w Głogowie">
Cmentarz żydowski w Głogowie

Najnowszy cmentarz żydowski w Głogowie – kirkut mieścił się przy ulicy Sienkiewicza. Powstał w XIX wieku. W 1937 nekropolia została zamknięta przez nazistów. W 1943 hitlerowcy urządzili w domu przedpogrzebowym magazyn zrabowanego mienia żydowskiego. Na terenie cmentarza wybudowano komendanturę, a nagrobki sprzedano kamieniarzom. Obecnie na miejscu kirkutu mieści się szkoła podstawowa.
Stary cmentarz żydowski w Głogowie - kirkut powstał w XVII wieku. Miał powierzchnię 1,1 ha.

</doc>
<doc id="1758950" url="https://pl.wikipedia.org/wiki?curid=1758950" title="Faliszowice (województwo małopolskie)">
Faliszowice (województwo małopolskie)



</doc>
<doc id="1758951" url="https://pl.wikipedia.org/wiki?curid=1758951" title="Olgierd Jeleński">
Olgierd Jeleński

Olgierd Augustyn Jeleński (ur. 28 sierpnia 1881 w Dunajczycach k. Klecka, zm. po 1941 prawdopodobnie w Archangielsku) – ziemianin, polski działacz społeczny, polityk i samorządowiec, senator RP III kadencji (1930–1935).
Życiorys.
Pochodził ze starej ziemiańskiej rodziny z tradycjami niepodległościowymi, jego dziad Antoni Jeleński był Skarbnikiem Rządu Narodowego w Powstaniu Styczniowym. Ukończył gimnazjum rosyjskie w Mińsku, po czym kształcił się na Politechnice Warszawskiej i Uniwersytecie Dorpackim. Po ukończeniu studiów osiadł na gospodarstwie rodzinnym w Murowance koło Janowicz, gdzie założył również fabrykę korków. W latach 1914–1920 przebywał w głębi Imperium Rosyjskiego (m.in. na Mińszczyźnie), gdzie był m.in. zastępcą naczelnika okręgu mińskiego POW.
Po powrocie do Janowicz założył m.in. krochmalnię i sad jabłkowy oraz ochotniczą straż pożarną. Był jednym z inicjatorów powstania szkoły powszechnej we wsi. Stał na czele Rady Nadzorczej Chrześcijańskiego Banku Spółdzielczego w Klecku. W 1925 był delegatem nowogródzkim na Zjazd Związku Kolonizacji Rolniczych Ziem Wschodnich. W 1927 organizował wystawy rolnicze na Nowogródczyźnie (w Baranowiczach i Klecku). Pełnił obowiązki prezesa Powiatowego Związku Kółek Rolniczych, a od 1926 Okręgowego Związku Organizacji i Kółek Rolniczych (województwa nowogródzkiego).
Działał w samorządzie miasta i powiatu Nieśwież: w latach 1922–1932 był przez dwie kadencje członkiem Wydziału Powiatowego w Nieświeżu (organu wykonawczego Sejmiku Powiatowego). W 1929 w imieniu samorządu przyjmował w Nieświeżu prezydenta Mościckiego. Pisywał do lokalnej prasy m.in. „Wspólnej Sprawy”.
Pod koniec lat 20. związał się ze Związkiem Naprawy Rzeczypospolitej. W 1930 wybrany senatorem III kadencji z listy BBWR w województwie nowogródzkim, mandat pełnił do 1935.
Po agresji sowieckiej na Polskę aresztowany w Malinowszczyźnie, przebywał w aresztach w Mołodecznie, Mińsku i Archangielsku. Zmarł prawdopodobnie w Archangielsku w 1941.
Pozostawił po sobie córkę Janinę Świętorzecką, syna Edwarda i córkę Jadwigę Domysławską.
Jego symboliczny grób znajduje się na cmentarzu Powązkowskim w Warszawie (kwatera 84-3-19).

</doc>
<doc id="1758954" url="https://pl.wikipedia.org/wiki?curid=1758954" title="Analiza czasu przetrwania">
Analiza czasu przetrwania



</doc>
<doc id="1758956" url="https://pl.wikipedia.org/wiki?curid=1758956" title="Kamienie mikorzyńskie">
Kamienie mikorzyńskie

Kamienie mikorzyńskie – dwa nieckowate kamienie żarnowe z domniemanymi wyobrażeniami słowiańskich bóstw i napisami runicznymi, odkryte rzekomo w latach 1855–1856 w wielkopolskim Mikorzynie.
W liście z 10 czerwca 1856 roku Piotr Droszewski, brat ówczesnego właściciela Mikorzyna i domniemany autor fałszerstwa, powiadomił lokalną gazetę o odkryciu słowiańskiego kamienia nagrobnego. Kamień miano wykopać przypadkowo jesienią 1855 roku w ogrodzie dworskim. Droszewski pisał także, że znajdowała się pod nim urna, która miała się rozsypać po wyciągnięciu na powierzchnię, zaś okoliczni mieszkańcy w zeszłych latach znajdowali inne tego typu artefakty; krążyła pogłoska jakoby kilkadziesiąt lat wcześniej odkopano podobne kamienie, wmurowane potem w fundamenty mikorzyńskiej karczmy. W sierpniu 1856 pojawiła się informacja, że pod rosnącym w lasku brzozowym dębem wykopano kolejny kamień.
Kamień pierwszy przedstawia rzekomo boga Prowe i 13 znaków runicznych, drugi wizerunek konia i 21 run. Istniały różne koncepcje odczytania napisów na kamieniach na podstawie ich podobieństwa do run skandynawskich. Rozszyfrowywano je m.in. jako "smir prowe kmet" i "smir bogodan woin z lutvoi", lub "sair erdwd tzdt" i "sair dogothlu woiu s lutwoi".
Wieść o „odkryciach” w Mikorzynie szybko stała się sensacją, o ich autentyczności przekonani byli Józef Łepkowski, Aleksander Narcyz Przezdziecki czy Wojciech Cybulski. Napisy runiczne na kamieniach wykorzystywano jako dowód na istnienie pisma słowiańskiego.
Autentyczność kamieni mikorzyńskich podważono już w latach 70. XIX wieku, krytycznie na ich temat wypowiadali się m.in. Karol Estreicher, Antoni Małecki i Zygmunt Gloger. Joachim Lelewel pisał o nich jako o dowcipie. Wątpliwości bardzo szybko wzbudził fakt, że w jedynej relacji o Prowem autorstwa Helmolda znajduje się wzmianka, iż bóstwo to nie posiadało żadnego posągu. Estreicher wykazał, iż postać „Prowe” jest niemal identyczna z podobną postacią znaną z idoli prillwickich i została najprawdopodobniej odrysowana z jednej z prac Lelewela (znajdującej się w bibliotece jednego z okolicznych ziemian), zaś konik z drugiego kamienia wygląda jak ten z odkrytego niedługo przed kamieniami posągu tzw. Światowida.

</doc>
<doc id="1758958" url="https://pl.wikipedia.org/wiki?curid=1758958" title="Bateria CR123">
Bateria CR123

Bateria CR123 – określenie komercyjnego ogniwa galwanicznego w kształcie walca o średnicy ok. 1,6 cm i o napięciu znamionowym 3,0 V. Stosowane w aparatach fotograficznych, oświetleniu taktycznym, laserowych modułach celowniczych, celownikach kolimatorowych, noktowizorach i celownikach noktowizyjnych, oraz w dalmierzach laserowych. Ogniwo ma długość ok. 34,2 mm, średnicy ok. 16,5 mm i wadze ok. 16,0 g. Charakteryzują się napięciem znamionowym 3,0 V i pojemnością rzędu 1300–1600 mAh przy rozładowaniu do 2,0 V. Napięcie początkowe dla obwodu otwartego wynosi około 3,2 V. Od baterii CR2 różnią się większymi wymiarami.
Są również oznaczane "CR123A", "SF 123A" (tak oznacza swoje baterie SureFire), "DL123A" (Duracell) lub "EL123A" (Energizer).
Chemicznie jest to ogniwo litowe Li/MnO2 (anoda: lit; elektrolit organiczny; katoda: dwutlenek manganu w postaci pasty). W trakcie rozładowania dwutlenek manganu (MnO2) jest redukowany (z czwartego do trzeciego stopnia utlenienia), a litowa anoda jest utleniana do kationów litu Li+. Elektrolitem jest nadchloran litu (LiClO4) rozpuszczony w mieszaninie węglanu propylenu i dimetoksyetanu. Podczas reakcji nie są wytwarzane żadne gazy, dzięki czemu nie wzrasta ciśnienie wewnątrz ogniwa, co zmniejsza ryzyko jego dehermetyzacji.
Ogniwa litowe są odporne na temperatury od −55 do +70 °C, i mają bardzo długi – 15-letni okres przydatności do użytku (w temperaturze pokojowej).
Akumulatory RCR-123
Na rynku dostępne są akumulatory litowo-jonowe typu 16340 (16 to średnica w mm, 34 to długość, 0 oznacza ogniwo o kształcie walca) o napięciu 3,6 V i pojemności od 600 do 880 mAh. Napięcie w pełni naładowanych akumulatorów tego typu wynosi 4,2 V, a do ich ładowania potrzebne są specjalne ładowarki do akumulatorów litowo-jonowych.
Inne akumulatory w rozmiarze 16340 to akumulatory LiFePO4 o napięciu nominalnym 3,0 V i napięciu początkowym 3,2 V. Ich pojemność wynosi około 500 mAh, ale są bardzo odporne na rozładowanie nawet prądem 10 A i mogą być wielokrotnie ładowane bez utraty pojemności. Do ich ładowania potrzebne są specjalne ładowarki – inne niż do akumulatorów litowo-jonowych.

</doc>
<doc id="1758959" url="https://pl.wikipedia.org/wiki?curid=1758959" title="Khubsoorat">
Khubsoorat

Khubsoorat – bollywoodzki komediodramat rodzinny z 1980 roku. Klasyk komediowy w reżyserii Hrishikesh Mukherjee ("Mili", "Anand") i z dialogami Gulzara. W roli głównej nagrodzona za kreację, pierwszy raz w roli komediowej Rekha (w tym samym roku nominowana też za "Judaai". Partnerem jej jest późniejszy reżyser Rakesh Roshan (ojciec Hrithika). W centrum filmu relacje w rodzinie i prowadzący do starcia konflikt między życiem zbudowanym na posłuszeństwie i strachu a szukaniem w życiu radości. Spontaniczność kontra kontrola. Film nagrodzono Nagrodą Filmfare dla Najlepszego Filmu.
Fabuła.
Nirmala Gupta (Dina Pathak) twardą ręką rządzi swoją rodziną. Podporządkowała sobie nie tylko dwójkę nastolatków, ale i trzech dorosłych już synów. Drży przed nią też jej własny mąż Dwarka Prasad Gurpta (Ashok Kumar). Sytuacja w rodzinie zaczyna się zmieniać, gdy jeden z jej synów poślubia Anju i ich dom odwiedza jej pełna radości życia siostra Manju (Rekha). Wychowana w wolności, spontaniczna, żywiołowa nie może się odnaleźć w świecie, gdzie wszyscy kryją się ze swoimi pragnieniami przed gniewem matki. Stopniowo zaczyna wpływać na wszystkich tak, by wyraźniej odsłaniali swoje potrzeby. Wkrótce dochodzi do jej konfliktu z władczą matką. Tym boleśniejszego dla niej, że od Nirmali zależy zgoda na ślub zakochanej w jej synu (Rakesh Roshan) Manju.
Muzyka i piosenki.
Muzykę do filmu skomponował Rahul Dev Burman, nagrodzony za "", "Masoom", "Sanam Teri Kasam". Twórca muzyki m.in. do takich filmów jak "Parinda", "Alibaba Aur 40 Chor", "Shakti", "Deewaar (film 1975)", "Caravan", czy "Sholay" i "Seeta Aur Geeta". Teksty: Gulzar.

</doc>
<doc id="1758962" url="https://pl.wikipedia.org/wiki?curid=1758962" title="Alfred Henrici">
Alfred Henrici

Alfred Henrici (ur. 3 maja 1881, zm. 8 grudnia 1947 w Anglii) – polski ziemianin, polski i carski wojskowy, samorządowiec II Rzeczypospolitej, w dwudziestoleciu międzywojennym burmistrz Nieświeża.
Życiorys.
Pochodził ze znanej na Nowogródczyźnie rodziny ziemiańskiej. Był synem dowódcy pułku rosyjskiego. Początkowo służył w gwardii cesarskiej (odszedł ze stopniem podpułkownika), a później również Wojsku Polskim (w latach 20. podpułkownik rezerwy). W dwudziestoleciu międzywojennym pełnił obowiązki burmistrza Nieświeża. Po wkroczeniu wojsk sowieckich na Nowogródczyznę w 1939 został aresztowany (wraz z wiceburmistrzem Rozowskim) i uwięziony w areszcie przy sądzie. Po krótkim pobycie w Słucku na początku 1940 wywieziony w głąb ZSRR.
Został pochowany w miejscowości St. Neot's koło Cambridge.

</doc>
<doc id="1758963" url="https://pl.wikipedia.org/wiki?curid=1758963" title="Dev. D">
Dev. D



</doc>
<doc id="1758964" url="https://pl.wikipedia.org/wiki?curid=1758964" title="Głogów Huta">
Głogów Huta

Głogów Huta – przystanek osobowy w Głogowie, na osiedlu Żukowice, położony na linii kolejowej nr 273 łączącej Wrocław ze Szczecinem.
W roku 2017 przystanek obsługiwał 10–19 pasażerów na dobę.
Na stacji zatrzymują się wybrane pociągi spółki Przewozy Regionalne.

</doc>
<doc id="1758966" url="https://pl.wikipedia.org/wiki?curid=1758966" title="August Underground">
August Underground

August Underground – pierwsza część z trylogii filmów pseudo snuff. Została wydana przez Toetag Pictures w 2001 roku. Kontynuacja została wydana w 2003 roku, a ostatnia część trylogii w 2007. Druga odsłona serii zajęła pierwsze miejsce na liście 10. najbardziej chorych filmów według listy umieszczonej na blogu "Horrror Brain" na IGN.
Fabuła.
August Underground to produkcja stylizowana na snuff movie, kompilacja kilkunastu krótkich nagrań. Opowiada o dwójce socjopatów, z których jeden lubuje się w torturowaniu oraz łamaniu norm społecznych, a drugi wszystko to z uciechą filmuje amatorską kamerą. Do ich dokonań należą m.in. porwanie i okaleczenie młodej dziewczyny, pocięcie na kawałki zwłok zabitego przez nich mężczyzny, wielokrotne nękanie właściciela jednego ze sklepów, pobicie prostytutki...

</doc>
<doc id="1758967" url="https://pl.wikipedia.org/wiki?curid=1758967" title="Miara położenia">
Miara położenia



</doc>
<doc id="1758968" url="https://pl.wikipedia.org/wiki?curid=1758968" title="Miara asymetrii">
Miara asymetrii



</doc>
<doc id="1758969" url="https://pl.wikipedia.org/wiki?curid=1758969" title="Second Sight (gra komputerowa)">
Second Sight (gra komputerowa)

Second Sight – komputerowa gra akcji wyprodukowana w 2004 roku przez brytyjskie studio Free Radical Design. Została wydana przez Codemasters na konsole PlayStation 2, GameCube i Xbox oraz na system operacyjny Microsoft Windows.
Akcja "Second Sight" rozpoczyna się w silnie strzeżonym kompleksie medycznym. Główny bohater John Vittic, dotknięty amnezją, próbuje się z niego wydostać. Odkrywa przy tym, że posiada zdolności paranormalne będące przyczyną jego uwięzienia i próbuje przypomnieć sobie swoją przeszłość. Sama mechanika "Second Sight" opiera się na wykorzystywaniu przez awatara posiadanych zdolności psychokinetyczne i broni konwencjonalnej, jak również skradaniu się i unikaniu wrogów.
"Second Sight" zostało pozytywnie przyjęte przez krytyków ze względu na profesjonalne aktorstwo, dopracowaną fabułę i rzetelnie wykonaną oprawę graficzną. Jednakże czynnikiem wywołującym pewną rezerwę ze stronę recenzentów była powtarzalność rozgrywki.

</doc>
<doc id="1758970" url="https://pl.wikipedia.org/wiki?curid=1758970" title="Miara rozproszenia rozkładu">
Miara rozproszenia rozkładu



</doc>
<doc id="1758973" url="https://pl.wikipedia.org/wiki?curid=1758973" title="Miara rozproszenia">
Miara rozproszenia



</doc>
<doc id="1758974" url="https://pl.wikipedia.org/wiki?curid=1758974" title="Głogów Wróblin">
Głogów Wróblin

Głogów Wróblin – stacja kolejowa w Głogowie, położona na terenie Wróblina Głogowskiego.
W roku 2017 stacja obsługiwała 0–9 pasażerów na dobę. Dworzec został wyburzony w 2018 roku. W 2020 rozpoczęła się modernizacja peronów stacji. 
Po zakończonym w 2021 r. remoncie stacji zmieniono jej nazwę na Głogów Wróblin. 

</doc>
<doc id="1758976" url="https://pl.wikipedia.org/wiki?curid=1758976" title="Miara zróżnicowania">
Miara zróżnicowania



</doc>
<doc id="1758977" url="https://pl.wikipedia.org/wiki?curid=1758977" title="Miara siły związku">
Miara siły związku



</doc>
<doc id="1758978" url="https://pl.wikipedia.org/wiki?curid=1758978" title="Miara klasyczna">
Miara klasyczna



</doc>
<doc id="1758979" url="https://pl.wikipedia.org/wiki?curid=1758979" title="Egzorcyzmy Dorothy Mills">
Egzorcyzmy Dorothy Mills

Egzorcyzmy Dorothy Mills (tytuł oryg. "Dorothy Mills") – filmowy thriller powstały w koprodukcji irlandzko-francuskiej w 2008 roku. Jego światowa premiera odbyła się podczas Cannes Film Market we Francji 17 maja 2008 roku. Na ekranach polskich kin film pojawił się 17 lipca 2009. Magazyn "Fantastique" promował go sloganem reklamowym: "Poruszający jak „Sierociniec”".
Fabuła.
Jane Morton, młoda lekarka-psychiatra, przybywa do melancholijnej wioski w Irlandii, by tam zbadać sprawę Dorothy Mills, czternastolatki oskarżonej o znęcanie się nad dzieckiem. Morton odkrywa, że pacjentka przemawia głosami zmarłych – w tym głosem jej synka.

</doc>
<doc id="1758980" url="https://pl.wikipedia.org/wiki?curid=1758980" title="Niereprezentatywność">
Niereprezentatywność



</doc>
<doc id="1758981" url="https://pl.wikipedia.org/wiki?curid=1758981" title="Obciążenie próby">
Obciążenie próby

Obciążenie próby – uzyskanie próby, która nie jest reprezentatywna dla populacji, z której została wybrana.

</doc>
<doc id="1758982" url="https://pl.wikipedia.org/wiki?curid=1758982" title="Próba obciążona">
Próba obciążona



</doc>
<doc id="1758984" url="https://pl.wikipedia.org/wiki?curid=1758984" title="Próba niereprezentatywna">
Próba niereprezentatywna



</doc>
<doc id="1758985" url="https://pl.wikipedia.org/wiki?curid=1758985" title="Przedział międzykwartylowy">
Przedział międzykwartylowy



</doc>
<doc id="1758986" url="https://pl.wikipedia.org/wiki?curid=1758986" title="Golczewo Pomorskie">
Golczewo Pomorskie

Golczewo Pomorskie - nieczynna stacja kolejowa w Golczewie, w województwie zachodniopomorskim, w Polsce.

</doc>
<doc id="1758987" url="https://pl.wikipedia.org/wiki?curid=1758987" title="Tabela dwudzielcza">
Tabela dwudzielcza



</doc>
<doc id="1758990" url="https://pl.wikipedia.org/wiki?curid=1758990" title="Tabela wielodzielcza">
Tabela wielodzielcza



</doc>
<doc id="1758993" url="https://pl.wikipedia.org/wiki?curid=1758993" title="Tabela kontyngencji">
Tabela kontyngencji



</doc>
<doc id="1758994" url="https://pl.wikipedia.org/wiki?curid=1758994" title="Macierz kontyngencji">
Macierz kontyngencji



</doc>
<doc id="1758995" url="https://pl.wikipedia.org/wiki?curid=1758995" title="Tablica kontyngencji">
Tablica kontyngencji



</doc>
<doc id="1758996" url="https://pl.wikipedia.org/wiki?curid=1758996" title="Tablica krzyżowa">
Tablica krzyżowa



</doc>
<doc id="1758998" url="https://pl.wikipedia.org/wiki?curid=1758998" title="Testowanie hipotezy">
Testowanie hipotezy



</doc>
<doc id="1758999" url="https://pl.wikipedia.org/wiki?curid=1758999" title="Testowanie hipotez statystycznych">
Testowanie hipotez statystycznych



</doc>
<doc id="1759001" url="https://pl.wikipedia.org/wiki?curid=1759001" title="Zależność pozorna">
Zależność pozorna



</doc>
<doc id="1759002" url="https://pl.wikipedia.org/wiki?curid=1759002" title="Zmienna wewnętrzna">
Zmienna wewnętrzna



</doc>
<doc id="1759003" url="https://pl.wikipedia.org/wiki?curid=1759003" title="Zmienna zewnętrzna">
Zmienna zewnętrzna



</doc>
<doc id="1759007" url="https://pl.wikipedia.org/wiki?curid=1759007" title="Fałszywa korelacja">
Fałszywa korelacja



</doc>
<doc id="1759011" url="https://pl.wikipedia.org/wiki?curid=1759011" title="Test apercepcji tematycznej">
Test apercepcji tematycznej



</doc>
<doc id="1759014" url="https://pl.wikipedia.org/wiki?curid=1759014" title="Richard Guy">
Richard Guy



</doc>
<doc id="1759015" url="https://pl.wikipedia.org/wiki?curid=1759015" title="Elżbieta Dołęga-Wrzosek">
Elżbieta Dołęga-Wrzosek

Elżbieta Dołęga-Wrzosek (ur. 7 września 1930 w Mławie) – polska działaczka społeczna na Białorusi związana z Baranowiczami.
Życiorys.
Urodziła się na Mazowszu, jednak dzieciństwo i młodość spędziła w Baranowiczach, gdzie uczęszczała do polskiej szkoły podstawowej im. Marii Konopnickiej (zlikwidowanej po II wojnie światowej). W 1954 podjęła studia lingwistyczne (germanistyczne i romanistyczne) w Wyższej Szkole Języków Obcych w Mińsku. W latach 60. ponownie zamieszkała w Baranowiczach, gdzie znalazła zatrudnienie jako nauczycielka. W latach 80. była animatorką polskiego odrodzenia narodowego w mieście i rejonie baranowickim. Z jej inicjatywy powstała Społeczna Szkoła Polska (później: im. Tadeusza Reytana) w Baranowiczach, a ona została jej dyrektorką. Zajęcia odbywały się początkowo w jej domu (później również w dworku Rozwadowskich). Przez długi okres kierowała miejskimi i rejonowymi strukturami Związku Polaków na Białorusi. 
Jest matką Teresy Sieliwończyk. 

</doc>
<doc id="1759018" url="https://pl.wikipedia.org/wiki?curid=1759018" title="Ungwar">
Ungwar



</doc>
<doc id="1759026" url="https://pl.wikipedia.org/wiki?curid=1759026" title="Tough Mama">
Tough Mama

Tough Mama – piosenka skomponowana przez Boba Dylana, nagrana przez niego w listopadzie 1973, wydana na albumie "Planet Waves" w styczniu 1974.
Historia i charakter utworu.
Piosenka ta została nagrana na 4. sesji do albumu "Planet Waves" 6 listopada 1973 w The Village Recorder Studio B w Los Angeles w stanie Kalifornia. Innymi piosenkami sesji były: „On a Night Like This” (odrzut) i Hazel”.
Ten energiczny i dynamiczny utwór, przywołujący złe czasy, kojarzy się z „Tombstone Blues”, dzięki podobnej tematyce.
Piosenka ta ukazuje Dylana na rozdrożu – przywołuje on niejako swoją przeszłość, ale równocześnie wznosi inwokację do swojej muzy, aby dała mu siłę do pójścia dalej. Kompozycja ta traktuje o napięciu – ale i możliwościach – wynikających z duchowej i seksualnej wierności. Taka tematyka poruszana przez artystę będącego na rozdrożu, zupełnie jednoznacznie może być rozumiana jako zapowiedź zerwania z zapewne idyllicznym i sielskim życiem rodzinnym Dylana. Zdaje sobie także sprawę z tego, co będzie czuła jego żona. Jakby pragnąc ją zapewnić o swoich uczuciach, a może i się usprawiedliwić i ubezpieczyć, otwarcie wyraża swoje uczucia i obdarza ją określeniami z nich wynikającymi. Odczuwa się prawdę zarówno w jego uczuciach do Sary, jak i w tym, że niedługo wyruszy na trasę, bo to jest jego życie jako muzyka.

</doc>
<doc id="1759030" url="https://pl.wikipedia.org/wiki?curid=1759030" title="Wolne Państwo Saksonia">
Wolne Państwo Saksonia



</doc>
<doc id="1759031" url="https://pl.wikipedia.org/wiki?curid=1759031" title="Wolne Państwo Turyngia">
Wolne Państwo Turyngia



</doc>
<doc id="1759032" url="https://pl.wikipedia.org/wiki?curid=1759032" title="Wolne Państwo Bawaria">
Wolne Państwo Bawaria



</doc>
<doc id="1759033" url="https://pl.wikipedia.org/wiki?curid=1759033" title="Symboliczny Cmentarz">
Symboliczny Cmentarz



</doc>
<doc id="1759039" url="https://pl.wikipedia.org/wiki?curid=1759039" title="Wojna punicka">
Wojna punicka



</doc>
<doc id="1759040" url="https://pl.wikipedia.org/wiki?curid=1759040" title="Wojna samnicka">
Wojna samnicka



</doc>
<doc id="1759041" url="https://pl.wikipedia.org/wiki?curid=1759041" title="Wojna iliryjska">
Wojna iliryjska

Wojna iliryjska – wspólna nazwa dla trzech starożytnych konfliktów zbrojnych między Rzymem a: Teutą (w pierwszej wojnie), Demetriuszem z Faros (w drugiej) i Gentiosem (w trzeciej).

</doc>
<doc id="1759043" url="https://pl.wikipedia.org/wiki?curid=1759043" title="Louis Bolk">
Louis Bolk



</doc>
<doc id="1759046" url="https://pl.wikipedia.org/wiki?curid=1759046" title="Osteodermy">
Osteodermy

Osteodermy – według klasycznej definicji są to zmineralizowane narządy osadzone w skórze właściwej. Mimo iż przeważnie przypominają płytę, struktury te często znacząco różnią się kształtem, ornamentacją i geometrią zarówno pomiędzy taksonami, jak i wewnątrz taksonu. Osteodermy są niewątpliwie najczęściej identyfikowanymi elementami zewnętrznego szkieletu tetrapodów. Macierz szkieletu osteoderm zawsze obejmuje tkankę kostną. Struktury te nie są jednak histologicznie jednolite – większość spośród nich składa się z różnych ilości zmineralizowanych i niezmineralizowanych włókien tkanki łącznej oraz szpiku kostnego.
Osteodermy występują pospolicie u przedstawicieli wszystkich większych linii ewolucyjnych tetrapodów – płazów, lepidozaurów oprócz węży, archozaurów oprócz pterozaurów i ptaków, żółwi, parejazaurów i Procolophonidae, plakodontów, a także niektórych synapsydów, głównie szczerbaków, będących jedyną współczesną grupą ssaków, której przedstawiciele mają osteodermy. Kostne łuski wczesnych tetrapodów są strukturalnie zgodne z osteodermami, co wydłuża okres istnienia osteoderm w ewolucji zwierząt do późnego dewonu. Mimo iż struktury te występują u przedstawicieli większości grup kręgowców, ich filogenetyczne rozmieszczenie jest wysoce nieregularne. Ich obecność udokumentowano u wielu kladów roślinożernych dinozaurów, takich jak tyreofory i niektóre zauropody, jednak tylko u jednego dinozaura drapieżnego – "Ceratosaurus nasicornis". Z tego powodu często sugeruje się, iż osteodermy występujące u przedstawicieli różnych grup są konwergentne, jednak według niektórych analiz są one przykładem „głębokiej homologii” – utajonej, lecz plezjomorficznej zdolności do formowania struktur i narządów. Oprócz funkcji obronnych osteodermy mogą także pełnić funkcję termoregulacyjną i zapewniać szybkie chłodzenie lub ogrzewanie krwi.

</doc>
<doc id="1759047" url="https://pl.wikipedia.org/wiki?curid=1759047" title="Osteoderma">
Osteoderma



</doc>
<doc id="1759048" url="https://pl.wikipedia.org/wiki?curid=1759048" title="Hrabia Tonio">
Hrabia Tonio



</doc>
<doc id="1759049" url="https://pl.wikipedia.org/wiki?curid=1759049" title="Matsumoto Jun">
Matsumoto Jun



</doc>
<doc id="1759055" url="https://pl.wikipedia.org/wiki?curid=1759055" title="Asahi Shimbun">
Asahi Shimbun

 – japońska gazeta wydawana w Tokio, Osace, Nagoi i kilku innych głównych miastach Japonii. Założona 25 stycznia 1879 roku "Asahi Shimbun", jest największym dziennikiem w Japonii po Yomiuri Shimbun. Nakład jej porannego wydania wynosi ok. 8 042 000 egzemplarzy (w roku 2008).
Gazeta jest drukowana dwa razy dziennie w odrębnych wydaniach lokalnych.
Historia.
We wczesnych latach istnienia gazeta zyskała na popularności dzięki wykorzystaniu innowacyjnej taktyki – dużej ilości ilustracji oraz zamieszczania przyciągających uwagę artykułów. W czasie wojny japońsko-chińskiej Asahi Shimbun zyskała uznanie jako jedyna gazeta, która wysłała korespondenta na front. Podobnie było w czasie wojny rosyjsko-japońskiej, jednak w tym przypadku w ślady Asahi poszła Mainichi Shimbun i rozpoczęła się trwająca do dziś rywalizacja obu gazet.
W 1907 roku do redakcji dołączył renomowany pisarz Sōseki Natsume i od tego czasu na łamach Asahi coraz częściej pojawiały się powieści. W pierwszych latach XX wieku gazeta przyjmowała postawę liberalną w polityce, a przez sprzeciw wobec rozbudowy armii i wyprawy na Syberię ściągnęła na siebie gniew ze strony władz. Pod naciskiem władz z pracy w redakcji zrezygnowali prezes firmy i główni redaktorzy.
W okresie powojennym Asahi przyjęła pozycję głównego krytyka Partii Liberalno-Demokratycznej. Gazeta wspierała państwa bloku socjalistycznego i sprzeciwiała się amerykańskiej interwencji w Wietnamie. W 1987 roku biuro Asahi w Osace padło ofiarą ataku terrorystycznego ze strony ugrupowań prawicowych. W ataku tym zginął jeden korespondent gazety.
Nagroda Asahi.
Z okazji swojego 50-lecia, w 1929 roku gazeta zaczęła przyznawanie corocznej nagrody za osiągnięcia kulturalne i akademickie, które wniosły znaczący wkład w rozwój japońskiej kultury oraz społeczeństwa. Od 1992 roku istnieje Funadacja Kultury Asahi Shimbun, zajmująca się nagrodą.

</doc>
<doc id="1759056" url="https://pl.wikipedia.org/wiki?curid=1759056" title="Karol Ferster">
Karol Ferster

Karol Ferster (pseudonim Charlie) (ur. 17 maja 1902 w Kalwarii Zebrzydowskiej, zm. 7 lipca 1986) – polski rysownik, karykaturzysta, satyryk.
Życiorys.
Studiował malarstwo na krakowskiej Akademii Sztuk Pięknych u prof. Wojciecha Weissa i prawo na Uniwersytecie Jagiellońskim.
Przed wojną współpracował z Ilustrowanym Kuryerem Codziennym i innymi czasopismami oraz ilustrował wiele książek.
Po wojnie współpracował z Przekrojem, Szpilkami i Życiem Warszawy.
Był twórcą postaci Augusta Bęc-Walskiego – groteskowego reakcjonisty, ukazującego się przez wiele lat na czternastej stronie „Przekroju”. Był także autorem wielu reklam herbaty firmy „Szarski i Syn” w Krakowie.
W latach 1951–1958 projektował plakaty filmowe.
Wszystkie rysunki podpisywał pseudonimem „Charlie”. W 1952 roku otrzymał nagrodę państwową III stopnia za aktualne karykatury polityczne. Od 1945 roku należał do PPR, a od 1948 – do PZPR. Odznaczony Krzyżem Kawalerskim i Oficerskim Orderu Odrodzenia Polski i Złotym Krzyżem Zasługi. Pochowany na Cmentarzu Wojskowym na Powązkach w Warszawie (kwatera B23-2-22).

</doc>
<doc id="1759057" url="https://pl.wikipedia.org/wiki?curid=1759057" title="Sanjay Ayre">
Sanjay Ayre

Sanjay Claude Ayre (ur. 19 czerwca 1980, w Kingston, na Jamajce) – jamajski sprinter specjalizujący się w biegu 400 metrów.
Jest wielokrotnym medalistą największych międzynarodowych imprez w sztafecie 4 × 400 metrów. Brązowy medalista mistrzostw świata juniorów (Annecy 1998). W 2000 roku w tej konkurencji zdobył srebrny (po dyskwalifikacji pierwszych na mecie Amerykanów za doping jednego z biegaczy) medal na igrzyskach olimpijskich w Sydney – Ayre biegł w eliminacjach, trzykrotnie zdobywał medale na mistrzostwach świata w Lekkoatletyce, srebrne w 2001 na mistrzostwach w Edmonton i 2 lata później na mistrzostwach w Paryżu. W 2005 roku w na swoich trzecich mistrzostwach świata w Helsinkach zdobył brązowy medal. Ayre jest złotym medalistą halowych mistrzostw świata (Budapeszt 2004, biegł w eliminacjach)

</doc>
<doc id="1759059" url="https://pl.wikipedia.org/wiki?curid=1759059" title="George Windholz">
George Windholz

George Windholz (ur. 1931, zm. 2002) – amerykański psycholog i historyk nauki, profesor psychologii na University of North Carolina w Charlotte.

</doc>
<doc id="1759060" url="https://pl.wikipedia.org/wiki?curid=1759060" title="Shelia Burrell">
Shelia Burrell

Shelia Burrell (ur. 15 stycznia 1972 w Albuquerque) – amerykańska siedmioboistka, brązowa medalistka mistrzostw świata w z Edmonton.

</doc>
<doc id="1759061" url="https://pl.wikipedia.org/wiki?curid=1759061" title="Kaliště (powiat Pelhřimov)">
Kaliště (powiat Pelhřimov)

Kaliště – miejscowość i gmina (obec) w Czechach, w kraju Wysoczynam, w powiecie Pelhřimov. W 2022 roku liczyła 358 mieszkańców.

</doc>
<doc id="1759063" url="https://pl.wikipedia.org/wiki?curid=1759063" title="Juta torebkowa">
Juta torebkowa

Juta torebkowa, juta biała, jarzychna torebkowata, korchorus torebkowy ("Corchorus capsularis") – gatunek rocznej rośliny z rodziny ślazowatych (dawniej z lipowatych). Pochodzi z Indii lub Chin, szeroko rozprzestrzeniona w tropikach jako gatunek uprawny i dziczejący. Roślina dorasta do 3 m wysokości. Liście podłużnie wąskojajowate i ząbkowane. Kwiaty ciemne, z pięcioma płatkami umiejscowione są pojedynczo w kątach liści. Owocem jest okrągława torebka.
Zastosowanie.
Roślina włóknodajna – wykorzystywana do produkcji włókna jutowego i jako warzywna. Włókna w kolorze białym używane są przy wyrobie tkanin opakunkowych (na worki), tkanin tapicerskich, na dywany, chodniczki. Jest też wykorzystywana jako domieszka do innych włókien.

</doc>
<doc id="1759064" url="https://pl.wikipedia.org/wiki?curid=1759064" title="Juta biała">
Juta biała



</doc>
<doc id="1759065" url="https://pl.wikipedia.org/wiki?curid=1759065" title="Jarzychna torebkowata">
Jarzychna torebkowata



</doc>
<doc id="1759066" url="https://pl.wikipedia.org/wiki?curid=1759066" title="Korchorus torebkowy">
Korchorus torebkowy



</doc>
<doc id="1759067" url="https://pl.wikipedia.org/wiki?curid=1759067" title="Corchorus capsularis">
Corchorus capsularis



</doc>
<doc id="1759068" url="https://pl.wikipedia.org/wiki?curid=1759068" title="Serapion Starszy">
Serapion Starszy

Serapion Starszy (Jahja ibn Sarafiun, łac. Joannes Serapio) – syryjski lekarz z drugiej połowy IX wieku, znany też jako Johannes Serapion, Janus, Johannes Damascenus.
Zachowały się dwie jego prace: "Aphorismi Magni Momenti de Medicina Practica" oraz "al-Kunnash", ta ostatnia znana też jako "Pandectae", "Aggregator", "Breviarium", "Practica", lub "Therapeutica Methodus". Opisał metody stosowane przez starożytnych Greków i lekarzy arabskich.

</doc>
<doc id="1759069" url="https://pl.wikipedia.org/wiki?curid=1759069" title="Julija Zarudniewa">
Julija Zarudniewa

Julija Zaripowa, Julia Michajłowna Zarudniewa (ros. Юлия Михайловна Заруднева; ur. 26 kwietnia 1986) – rosyjska lekkoatletka, specjalizująca się w biegu na 3000 metrów z przeszkodami.
Wielokrotna mistrzyni Rosji na różnych dystansach. W 2008 zdobyła srebrny oraz brązowy medal mistrzostw Europy w przełajach. Srebrna medalistka mistrzostw świata w Berlinie (2009) w biegu na 3000 m z przeszkodami. Podczas berlińskich mistrzostw ustanowiła nowy rekord życiowy w biegu przeszkodowym: 9:08,39. Podczas mistrzostw świata w Daegu zdobyła złoty medal, rok później zdobywając złoto igrzysk olimpijskich uzyskała w finale czas 9:06,72; wynik ten daje jej 3. miejsce w światowych tabelach historycznych w tej konkurencji. Tydzień po igrzyskach wystartowała w mityngu diamentowej ligi w Sztokholmie, kiedy to poprawiła swój rekord życiowy na 9:05,02, który jest szóstym najlepszym rezultatem w historii.
Doping.
30.01.2015 MKOL poinformował, że sportsmenka naruszyła przepisy antydopingowe, co zostało ustalone na podstawie analizy profilu hematologicznego z paszportu biologicznego. Jej wyniki uzyskane w terminach 20.06.2011-20.08.2011 i 3.06.2012-3.09.2012 zostały anulowane i została zdyskwalifikowana na okres 2,5 roku, poczynając od 25.06.2013. Po apelacji IAAF sportowy sąd arbitrażowy w Lozannie anulował wyniki Zarudniewej uzyskane w okresie 20.06.2011-25.06.2013, odbierając jej złoty medal mistrzostw świata w 2011 r. i złoty medal z olimpiady w Londynie w 2012r.
21.11.2016 podano do publicznej wiadomości, że w próbce pobranej po finale biegu na 3000m z przeszkodami na olimpiadzie w 2012 r. stwierdzono środek sterydowo-anaboliczny Turinabol.

</doc>
<doc id="1759071" url="https://pl.wikipedia.org/wiki?curid=1759071" title="(10334) Gibbon">
(10334) Gibbon

(10334) Gibbon – planetoida z pasa głównego asteroid okrążająca Słońce w ciągu 4 lat i 321 dni w średniej odległości 2,88 j.a. Została odkryta 3 sierpnia 1991 roku w Europejskim Obserwatorium Południowym przez Erica Elsta. Nazwa planetoidy pochodzi od Edwarda Gibbona (1737-1794), brytyjskiego historyka. Przed nadaniem nazwy planetoida nosiła oznaczenie tymczasowe (10334) 1991 PG5.

</doc>
<doc id="1759072" url="https://pl.wikipedia.org/wiki?curid=1759072" title="Hutch Dano">
Hutch Dano

Hutchings Royal Dano (ur. 21 maja 1992 w Santa Monica) – amerykański aktor, scenarzysta, producent, muzyk i piosenkarz. Występował w roli Zeke’a Falcone w serialu "Zeke i Luther" oraz Sama w filmie "Zombeavers".
Dano rozpoczął karierę aktorską w wieku pięciu lat, występując w reklamach, a następnie grał w kilku przedstawieniach, m.in. w „Czarnoksiężniku z krainy Oz”, „Piotrusiu Panu”, „Aladynie” oraz „Józefie i cudownym płaszczu snów w technikolorze”. W telewizji wystąpił też między innymi gościnnie w "Nie ma to jak statek" kanału Disney Channel.
Dano wystąpił razem z Seleną Gomez w filmie fabularnym "Ramona i Beezus" jako Henry Huggins, długoletni kolega szkolny Beezus, która jest w nim zakochana.

</doc>
<doc id="1759073" url="https://pl.wikipedia.org/wiki?curid=1759073" title="(10347) Murom">
(10347) Murom

(10347) Murom – planetoida z pasa głównego asteroid okrążająca Słońce w ciągu 3 lat i 259 dni w średniej odległości 2,39 j.a. Została odkryta 23 kwietnia 1992 roku w Europejskim Obserwatorium Południowym przez Erica Elsta. Nazwa planetoidy pochodzi od historycznego, rosyjskiego miasta Murom, założonego w 862 roku. Przed nadaniem nazwy planetoida nosiła oznaczenie tymczasowe (10347) 1992 HG4.

</doc>
<doc id="1759074" url="https://pl.wikipedia.org/wiki?curid=1759074" title="Adam Hicks">
Adam Hicks

Adam Paul Nielson Hicks (ur. 28 listopada 1992 w Las Vegas, w Nevadzie) – amerykański aktor i raper. Występował w roli Luthera Wafflesa w "Zeke i Luther", Wena w "Lemoniada Gada" oraz jako Boz (zastępując Mitchela Musso) w trzeciej serii "Pary królów".
Życiorys.
Wczesne życie.
Hicks urodził się w Las Vegas w stanie Nevada. Jest synem Lucy i Rona Hicksów.
Kariera aktorska.
Jego pierwszą rolą było zagranie 5-letniego Dave’a (Titusa) w serialu "Tragikomiczne wypadki z życia Titusa". Później miał takie role jak Robbie Funkhouser w filmie "The Funkhousers" albo Colin Doyle w "". W 2009 roku dostał główną rolę w serialu "Zeke i Luther". W 2011 roku dostał następną główną rolę w filmie "Lemoniada Gada", w której zagrał Wena Gifforda. W 2012 roku Hicks zastąpił w serialu "Para królów" Mitchela Musso dostając następną główną rolę w trzecim sezonie serialu. Wciela się w rolę Boza - zagubionego bliźniaka Brady’ego i Boomera.
Kariera muzyczna.
Hicks nagrał remake utworu MC Hammer „U Cannot Touch This” z Danielem Curtisem Lee. Teledysk do utworu został pokazany 29 czerwca 2009 na Disney XD. Zrobił remix do utworu „In The Summertime” zespołu Mungo Jerry. Pod koniec 2010 roku napisał i nagrał piosenkę „Happy Universal Holidays” z Ryan Newman. Na początku 2011 roku wydał utwór pod tytułem „Dance For Life” z Drew Seeley do serialu Disney Channel Original Series – Shake It Up, który ukazał się na albumie . Hicks jest współautorem utworów „Determinate”, „Breakthrough” i „Livin 'On High Wire” w filmie "Lemoniada Gada". Hicks nagrał utwór „We Burnin 'Up” z Chrisem Brochu, który został wydany w 2011 roku. 15 września 2011 r. wydał „Las Vegas (My City)”, hymn rodzinnego miasta o jego walkach i marzy, aby odnieść sukces w branży rozrywkowej.
Aresztowanie.
25 stycznia 2018 roku Hicks został aresztowany w Burbank w Kalifornii wraz ze swoją dziewczyną, aktorką Danni Tamburro, pod zarzutem szeregu napadów z bronią w ręku. Oczekuje teraz na ocenę zdrowia psychicznego w celu ustalenia, czy jest wystarczająco kompetentny, aby stanąć przed sądem pod zarzutem zbrojnych napadów.

</doc>
<doc id="1759078" url="https://pl.wikipedia.org/wiki?curid=1759078" title="Dżahangir (syn Timura)">
Dżahangir (syn Timura)

Dżahangir (ur. ok. 1355 r., zm. 1376 r.) – najstarszy syn Timura. Imię Dżahangir w języku perskim oznacza - "Władca Świata".
Młodość.
Dżahangir, pierworodny syn Timura przyszedł na świat w czasie walk wewnętrznych w Mawarnnahrze. Od najmłodszych lat zdradzał zainteresowanie wojskiem, a co najważniejsze ku radości i dumie ojca posiadał talenty wojskowe. Jako kilkunastoletni chłopak dowodził już oddziałami wojskowymi w ważnych wyprawach wojennych Tamerlana (między innymi dowodził awangardą wojsk ojca podczas jednego z najazdów na Mogolistan). Dzięki swym zdolnościom był ulubionym synem Timura, a co za tym idzie wielki władca upatrywał w nim godnego dziedzica swego imperium.
Małżeństwo.
1373 r. - Dżahangir w wieku 18 lat pojął za żonę Chan-zadę, córkę Husejna Sufiego, był to warunek pokoju z dynastią Sufich rządzącej w Chorezmie. Była ona obiecana Dżahangirowi już rok wcześniej (w zamian za wspomniany już wcześniej pokój), ale rodzina Sufich zwlekała z jej wysłaniem na dwór w Samarkandzie w celu obiecanego ślubu. Sam Timur zniecierpliwiony tym bezowocnym czekaniem wyruszył w 1373 r. na wyprawę przeciw Chorezmowi by zmusić jego władcę do wysłania w końcu dziewczyny. W tym samym roku przerażony przywódca rodu Sufich ugiął się i bogaty pochód z arystokratką ruszył w końcu do Samarkandy.
Rodzina.
Żona Dżahangira, Chan-zada, urodziła mu pierworodnego syna Mehmeta Sułtana. Z kolei miesiąc po jego śmierci inna z żon urodziła mu drugiego syna Pir Muhammeda. Obaj synowie po śmierci ojca stali się ukochanymi wnukami Timura, byli jak on odważni i posiadali umiejętności najbardziej cenione przez ich dziadka czyli dowódcze. Mehmet Sułtan zmarł wcześnie bo w 1403 r., za swego życia był naznaczony przez Timura do przejęcia po nim władzy. Pir Muhammed w czasie gdy Tamerlan w 1405 r. umierał został przez niego namaszczony na swego następcę. Jak wiadomo tego testamentu umierającego wodza nie dotrzymano. Pir Muhammed zginął zabity w 1407 r. przez jednego ze swych emirów.
Śmierć.
1376 r. - w czasie gdy Timur powracał z udanej wyprawy na Mogolistan dotarła do niego straszna wiadomość, iż jego najstarszy zaledwie dwudziestoletni syn zmożony chorobą zmarł. Tamerlan był tak zrozpaczony, że zawiesił nawet na jakiś czas wyprawy wojenne.

</doc>
<doc id="1759079" url="https://pl.wikipedia.org/wiki?curid=1759079" title="Daniel Curtis Lee">
Daniel Curtis Lee

Daniel Curtis „Dan” Lee (ur. 17 maja 1991 w Jackson) – amerykański aktor i raper. Występował w roli Koja w serialu "Zeke i Luther". Dwukrotnie nominowany do Nagrody Młodych Artystów.
Życiorys.
Wczesne lata.
Urodził się w Jackson, w stanie Missisipi jako syn Sharial C. Lee i Nathaniela Lee Seniora. Wychowywał się w Clinton w Missisipi wraz ze starszym bratem Nathanielem Van Lawrence Lee Juniorem (ur. 10 września 1989) i siostrą. W wieku siedmiu lat występował w szkolnych przedstawieniach i spektaklach wystawianych w miejscowym teatrze w Clinton w Missisipi. W szkole średniej został kapitanem drużyny futbolu amerykańskiego, w której grał na pozycji środkowego wspomagającego.
Kariera ekranowa.
Mając dziesięć lat trafił przed kamery jako uczeń w dramacie "Dom rodzinny" ("The Rising Place", 2001) z Liamem Aikenem, Frances Fisher i Tess Harper. Jako 11-latek w Long Beach w Kalifornii dostał swoją pierwszą główną rolę w hollywoodzkim filmie fabularnym jako zły chłopiec w komediodramacie "Kolejny piątek" ("Friday After Next", 2002) u boku Ice’a Cube’a i Mike’a Eppsa. 
Gościł też w innych serialach, w tym nadawanym przez stację CBS "Sądzie najwyższym" ("First Monday", 2002) obok Joego Mantegny i Jamesa Garnera czy FX Networks "" ("The Shield", 2003). W sitcomie produkowanym przez kanał Nickelodeon "Szkolny poradnik przetrwania" ("Ned’s Declassified School Survival Guide", 2004-2007) występował w roli Simona „Cookiego” Nelsona-Cooka, za którą w 2007 otrzymał nominację do Nagrody Młodych Artystów za najlepszą rolę drugoplanową. Rola Korneliusa „Koja” Joneswortha w serialu Disney XD "Zeke i Luther" ("Zeke and Luther", 2009-2012) przyniosła mu w 2011 kolejną nominację do Nagrody Młodych Artystów.
Działalność muzyczna.
W wieku czterech lat Lee zaczął śpiewać razem ze swoim bratem Nathanielem Juniorem w chórach gospel. W 2004 bracia wydali swój pierwszy album z utworami religijnymi i gospel zatytułowany "Warmin". Lee odpowiedzialny był za główny wokal, zaś jego brat grał na instrumentach i śpiewał w chórkach. 
Daniel Lee opanował grę na gitarze i perkusji i zaczął eksperymentować z różnymi stylami rytmicznymi, dzięki czemu zainteresował się hip-hopem, aby móc dotrzeć do swoich rówieśników. Połączył siły z bratem i razem wydali pierwszy album hiphopowo-popowy; Daniel pod pseudonimem Dan-D napisał słowa do piosenek, do których autorem podkładu muzycznego był jego brat. Był reżyserem i współwykonawcą teledysków do piosenek: Keishy Renee - „Lovers Land” (2013) i Alicii Gwynn - „I Am” (2017).

</doc>
<doc id="1759080" url="https://pl.wikipedia.org/wiki?curid=1759080" title="Władysław Borzobohaty">
Władysław Borzobohaty

Władysław Borzobohaty (ur. 23 kwietnia 1831 w Rutce, zm. 28 marca 1886 w Lubieszowie) – polski lekarz, powstaniec styczniowy.
Syn Konstantego herbu Jelita (1811–1845) i Julii z Tuhanowskich (1812–1880). Miał młodszych braci Józefa (1832-1865), Bolesława (1833–?), Stanisława (1834-?), Ignacego (1835-?), Antoniego (1836–1900) i Franciszka (1838-1895). Uczył się w gimnazjum w Mińsku a potem studiował medycynę na Uniwersytecie Moskiewskim. Po ukończeniu studiów prowadził praktykę w Nowogródku. W 1863 był jednym z głównych organizatorów powstania w Nowogródku, za działalność tę skazany zaocznie na śmierć. Od 1865 na emigracji we Włoszech, a potem w Paryżu. Brał udział w wojnie francusko-pruskiej. Uczestnik Komuny Paryskiej. Od 1872 w Krakowie, w 1874 na Litwie, gdzie został aresztowany. Skazany na zesłanie do Archangielska, potem do Warnawina. Po dziesięciu latach zezwolono mu na powrót do kraju.
Żonaty z Fanny Strudel de Belmont, mieli bliźnięta Weronikę (ur. 1860 zm. 17 lipca 1953) i Władysława (ur. 1860).

</doc>
<doc id="1759081" url="https://pl.wikipedia.org/wiki?curid=1759081" title="Elewator Ewa">
Elewator Ewa

Elewator Ewa – elewator zbożowy w porcie morskim w Szczecinie, znajduje się przy Nabrzeżu Zbożowym. Największy tego typu obiekt w Polsce.
Historia.
Budowa elewatora wynikała z rosnącej konkurencji ze strony portu morskiego w Gdyni. Powstał na części dawnej wyspy Der fette Ort odciętej Kanałem Grodzkim i Dębickim i przyłączonej do Łasztowni groblą usypaną w poprzek nurtu Duńczycy. Grobla ta powstała po 1933. Budowę elewatora zakończono w 1935 (według niektórych źródeł był wówczas największy w Europie).
Elewator ma pojemność 75 tys. m³, co odpowiada zdolności zmagazynowania ok. 50 tys. ton zboża. W najwyższym miejscu mierzy 64 metry wysokości, co odpowiada wysokości 18-piętrowego budynku. W elewatorze odbywa się przeładunek, składowanie, ważenie, suszenie, fumigacja oraz kontrola fitosanitarna zboża.
Zarząd Morskich Portów Szczecin i Świnoujście, do którego należy budynek, zaproponował w listopadzie 2013 zburzenie elewatora, tłumacząc swoją decyzję złym stanem technicznym konstrukcji. Ponieważ Elewator Ewa znajduje się w gminnej ewidencji zabytków, potrzebna byłaby zgoda miejskiego konserwatora zabytków.
W kwietniu 2015, decyzją Zarządu, dzierżawcą obiektu na okres 30 lat zostało duńskie przedsiębiorstwo Copenhagen Merchants Holding A/S, z siedzibą w Charlottenlund pod Kopenhagą.

</doc>
<doc id="1759082" url="https://pl.wikipedia.org/wiki?curid=1759082" title="Pay-per-View Full Screen">
Pay-per-View Full Screen



</doc>
<doc id="1759084" url="https://pl.wikipedia.org/wiki?curid=1759084" title="Galerianki">
Galerianki

Galerianki – polski film fabularny w reżyserii Katarzyny Rosłaniec, która napisała także scenariusz. Za produkcję odpowiedzialni byli Włodzimierz Niderhaus oraz Anna Wojdat. W role główne nastolatek wcieliły się: Anna Karczmarczyk-Litwin, Dagmara Krasowska, Dominika Gwit oraz Magdalena Ciurzyńska. Premiera filmu odbyła się 25 września 2009 roku. Okres zdjęciowy rozpoczął się 10 czerwca 2008. Plenerem filmu była Warszawa (Centrum Handlowe „Reduta”).
Podczas 52 dni emisji w polskich kinach wpływy ze sprzedaży biletów wyniosły 9 118 668 zł.
Fabuła.
Film porusza problem prostytucji wśród małoletnich dziewcząt. 15-letnie gimnazjalistki szukają w galeriach centrów handlowych "sponsorów", którym oferują seks w zamian za kupno odzieży, drobnego sprzętu elektronicznego, bądź też pieniądze.

</doc>
<doc id="1759085" url="https://pl.wikipedia.org/wiki?curid=1759085" title="Puchar Polski Strongman Harlem 2009">
Puchar Polski Strongman Harlem 2009

Puchar Polski Strongman Harlem 2009 – cykl indywidualnych zawodów polskich siłaczy, rozgrywanych w 2009 r.
Finał - Kielce.
Data: 14 sierpnia 2009 r.
Miejscowość: Kielce
WYNIKI ZAWODÓW:

</doc>
<doc id="1759086" url="https://pl.wikipedia.org/wiki?curid=1759086" title="Danieła Jordanowa">
Danieła Jordanowa

Danieła Jordanowa (ur. 8 marca 1976 w Sliwnicy) – bułgarska lekkoatletka, brązowa medalistka mistrzostw świata w 2007 roku z Osaki na dystansie 1500 m.
Testy antydopingowe przeprowadze 13 czerwca 2008 (poza zawodami) wykazały stosowanie przez zawodniczkę niedozwolonych środków. Na Bułgarkę nałożono karę dwuletniej dyskwalifikacji (18 sierpnia 2008 – 17 sierpnia 2010) a także anulowano jej rezultaty uzyskane od dnia przeprowadzenia testu (m.in. podczas mistrzostw kraju i I ligi pucharu Europy). W październiku 2008, po dyskwalifikacji Rosjanki Jeleny Sobolewej Jordanowa została przesunięta z 4. na 3. lokaty mistrzostw świata (2007) i halowych mistrzostw świata (2008).

</doc>
<doc id="1759087" url="https://pl.wikipedia.org/wiki?curid=1759087" title="Ryan Newman (aktorka)">
Ryan Newman (aktorka)

Ryan Whitney Newman (ur. 24 kwietnia 1998 w Manhattan Beach) – amerykańska aktorka, piosenkarka i modelka. Znana głównie z roli Ginger Falcone w serialu Zeke i Luther.
Życiorys.
Urodziła się 24 kwietnia 1998 w Manhattan Beach w Kalifornii. Ma starszą siostrę Jessicę.
Karierę aktorską rozpoczęła w wieku trzech lat, a jako siedmiolatka zadebiutowała w animowanym filmie "Straszny dom", którego producentami wykonawczymi byli Steven Spielberg i Robert Zemeckis. Zagrała obok aktorów takich jak Steve Buscemi, Nick Cannon, Mitchel Musso i Maggie Gyllenhaal. Wystąpiła także u boku Tima Allena, Courteney Cox i Chevy’ego Chase’a w roli Cindy Collins, małej superbohaterki, która usiłuje ocalić świat przed zniszczeniem w przygodowym filmie familijnym zatytułowanym "".
W serialu komediowym emitowanym na kanale Disney XD – "Zeke i Luther" wcieliła się w Ginger, bystrą młodszą siostrę Zeke’a. Ginger zajęta jest próbami stworzenia pomysłowego biznesu oraz wygrywaniem z bratem oraz jego znajomymi. Ryan wystąpiła gościnnie także w innymi serialu Disneya – "Hannah Montana", w którym zagrała rolę młodej Miley Stewart.

</doc>
<doc id="1759088" url="https://pl.wikipedia.org/wiki?curid=1759088" title="Marienburg (zespół muzyczny)">
Marienburg (zespół muzyczny)

Marienburg, także: Janusz Zdunek + Marienburg – projekt muzyczny, założony w 2004 roku w Malborku przez Janusza Zdunka, Irka Kaczmara oraz Rafała Bacę. Muzyka zespołu to połączenie jazzu z elementami elektroniki, muzyki filmowej i rocka.
Dyskografia.
Zespół wydał trzy oficjalne płyty:

</doc>
<doc id="1759089" url="https://pl.wikipedia.org/wiki?curid=1759089" title="(10350) Spallanzani">
(10350) Spallanzani

(10350) Spallanzani – planetoida z pasa głównego asteroid okrążająca Słońce w ciągu 4 lat i 106 dni w średniej odległości 2,64 j.a. Została odkryta 26 lipca 1992 w Europejskim Obserwatorium Południowym przez Erica Elsta. Nazwa planetoidy pochodzi od Lazzaro Spallanzaniego (1729-1799), włoskiego biologa. Przed nadaniem nazwy planetoida nosiła oznaczenie tymczasowe (10350) 1992 OG2.

</doc>
<doc id="1759091" url="https://pl.wikipedia.org/wiki?curid=1759091" title="Keri">
Keri



</doc>
<doc id="1759093" url="https://pl.wikipedia.org/wiki?curid=1759093" title="Gerhard Rodax">
Gerhard Rodax

Gerhard Rodax (ur. 29 sierpnia 1965 w Tattendorfie, zm. 16 listopada 2022 w Traiskirchen) – piłkarz austriacki, występujący na pozycji napastnika.
Kariera klubowa.
Karierę piłkarską Rodax rozpoczął w klubie Admira Wacker Wiedeń. W sezonie 1983/1984 zadebiutował w jego barwach w austriackiej Bundeslidze. W sezonie 1988/1989 osiągnął największe sukcesy z Admirą. Został wicemistrzem Austrii, dotarł do finału Pucharu Austrii (2:0 i 2:6 z FC Swarovski Tirol) oraz zdobył Superpuchar Austrii. Natomiast w sezonie 1989/1990 z 35 golami został królem strzelców ligi austriackiej.
Latem 1990 roku Rodax wyjechał do Hiszpanii i został piłkarzem Atlético Madryt. W klubie tym zadebiutował 2 września 1990 w meczu z Valencią CF (1:1) i w swoim debiucie zdobył gola. W ataku Atlético rywalizował o miejsce w składzie z Portugalczykiem Paulo Futre oraz Hiszpanem Manolo. W sezonie 1990/1991 strzelił 9 bramek, a Atlético zostało wicemistrzem Hiszpanii oraz zdobyło Puchar Króla.
W trakcie sezonu 1991/1992 (Rodax rozegrał jedno ligowe spotkanie w barwach Atlético) wrócił do Austrii i został zawodnikiem Rapidu Wiedeń. W Rapidzie grał przez półtora roku, a następnie trafił do Admiry Wacker. W 1996 roku jako zawodnik tego klubu zakończył swoją karierę.
Kariera reprezentacyjna.
W reprezentacji Austrii Rodax zadebiutował 16 października 1985 w przegranym 0:3 towarzyskim spotkaniu z Jugosławią. W 1990 roku został powołany przez selekcjonera Josefa Hickersbergera do kadry na mistrzostwa świata we Włoszech. Tam wystąpił we dwóch spotkaniach: przegranym 0:1 z Czechosłowacją i wygranym 2:1 ze Stanami Zjednoczonymi (w 63. minucie meczu zdobył gola). Do 1991 roku rozegrał w kadrze Austrii 20 spotkań, w których strzelił 3 bramki.

</doc>
<doc id="1759094" url="https://pl.wikipedia.org/wiki?curid=1759094" title="Pay per view full screen">
Pay per view full screen



</doc>
<doc id="1759095" url="https://pl.wikipedia.org/wiki?curid=1759095" title="Franciszek Jiménez de Cisneros">
Franciszek Jiménez de Cisneros



</doc>
<doc id="1759100" url="https://pl.wikipedia.org/wiki?curid=1759100" title="Pay Per View full screen">
Pay Per View full screen



</doc>
<doc id="1759102" url="https://pl.wikipedia.org/wiki?curid=1759102" title="Pay-Per-View Full Screen">
Pay-Per-View Full Screen



</doc>
<doc id="1759103" url="https://pl.wikipedia.org/wiki?curid=1759103" title="Pay Per View Full Screen">
Pay Per View Full Screen



</doc>
<doc id="1759104" url="https://pl.wikipedia.org/wiki?curid=1759104" title="Metoda mielogenetyczna">
Metoda mielogenetyczna

Metoda mielogenetyczna Flechsiga (niem. "myelogenetische Methode") – metoda badań neuroanatomicznych wprowadzona przez Paula Flechsiga, oparta na zjawisku sekwencyjnego rozwoju osłonki mielinowej włókien nerwowych, czyli procesie mielinizacji. 
Odpowiednie barwienie preparatów pozwala w tej metodzie na rozróżnienie dróg nerwowych uzyskujących osłonkę mielinową w różnych okresach rozwoju.

</doc>
<doc id="1759105" url="https://pl.wikipedia.org/wiki?curid=1759105" title="Adil Kaouch">
Adil Kaouch

Adil Kaouch (arab. عادل كاوش; ur. 1 stycznia 1979) – marokański lekkoatleta, biegacz średniodystansowy, srebrny medalista mistrzostw świata w Helsinkach na dystansie 1500 metrów.
Kaouch odbył karę dwuletniej dyskwalifikacji za stosowanie niedozwolonych środków dopingujących (8.8.2007 – 7.8.2009), anulowane także wszystkie jego rezultaty uzyskane od 13 lipca 2007.

</doc>
<doc id="1759106" url="https://pl.wikipedia.org/wiki?curid=1759106" title="Metoda Flechsiga">
Metoda Flechsiga



</doc>
<doc id="1759107" url="https://pl.wikipedia.org/wiki?curid=1759107" title="Pawło Szkapenko">
Pawło Szkapenko

Pawło Łeonidowycz Szkapenko, ukr. Павло Леонідович Шкапенко, ros. Павел Леонидович Шкапенко, "Pawieł Leonidowicz Szkapienko" (ur. 16 grudnia 1972 w Zaporożu, Ukraińska SRR) – ukraiński piłkarz, grający na pozycji pomocnika, a wcześniej napastnika, reprezentant Ukrainy.
Kariera piłkarska.
Kariera klubowa.
Wychowanek SDJuSzOR Metałurh Zaporoże. Pierwszy trener Mykoła Skrylnyk. W 1990 rozpoczął karierę piłkarską w Metałurhu Zaporoże, skąd w 1992 został zaproszony do Dynama Kijów, w którym występował przez siedem lat. W 1998 został wypożyczony do CSKA Kijów. Następnie wyjechał do Rosji, gdzie bronił barw klubów Urałan Elista, Torpedo Moskwa, Szynnik Jarosławl, Tom Tomsk oraz Kubań Krasnodar, w którym w 2004 zakończył karierę piłkarską.
Kariera reprezentacyjna.
18 maja 1993 roku debiutował w narodowej reprezentacji Ukrainy w wygranym 2:1 meczu towarzyskim z Litwą. Wcześniej występował w młodzieżowej reprezentacji.

</doc>
<doc id="1759109" url="https://pl.wikipedia.org/wiki?curid=1759109" title="(10374) Etampes">
(10374) Etampes

(10374) Etampes – planetoida z pasa głównego asteroid okrążająca Słońce w ciągu 3 lat i 102 dni w średniej odległości 2,21 j.a. Została odkryta 15 kwietnia 1996 roku w Europejskim Obserwatorium Południowym przez Erica Elsta. Nazwa planetoidy pochodzi od miejscowości Étampes we Francji. Przed nadaniem nazwy planetoida nosiła oznaczenie tymczasowe (10374) 1996 GN19.

</doc>
<doc id="1759110" url="https://pl.wikipedia.org/wiki?curid=1759110" title="Człowiek w żelaznej masce (ujednoznacznienie)">
Człowiek w żelaznej masce (ujednoznacznienie)



</doc>
<doc id="1759111" url="https://pl.wikipedia.org/wiki?curid=1759111" title="Chińskie Igrzyska Narodowe 1965">
Chińskie Igrzyska Narodowe 1965

Chińska Igrzyska Narodowe 1965 – 2. Chińska Olimpiada Narodowa, która odbyła się w Pekinie w dniach 11 - 28 września 1965 roku. . W olimpiadzie uczestniczyło 5922 sportowców.. 
Przebieg igrzysk.
. Podczas igrzysk 24 zawodników 10 razy pobijało rekord świata w swoich konkurencjach i aż 331 zawodników 469 razy biło rekordy krajowe. 

</doc>
<doc id="1759112" url="https://pl.wikipedia.org/wiki?curid=1759112" title="Kräsuli">
Kräsuli

Kräsuli (szw.: "Gräsö") – mała estońska wyspa położona pomiędzy półwyspem Viimsi a wyspą Aegna. Administracyjnie należy do gminy Viimsi w Prowincji Harju (razem z wyspami Naissaar, Äksi i Keri).

</doc>
<doc id="1759113" url="https://pl.wikipedia.org/wiki?curid=1759113" title="Malbim">
Malbim

Malbim Meir (Majer) Weiser (ur. 1809 w Wołoczyskach, zm. 18 września 1879 w Kijowie) – rabin, kaznodzieja, konserwatywny działacz religijny i komentator Biblii - przeciwnik Haskali. "Czołowy uczony Tory i jeden z wyróżniających się komentatorów swoich czasów. Napisał monumentalny, analityczny komentarz do Tory – HaTora wehamicwa, opublikowany w Warszawie w latach 1860-76" (Wikipardes).Za życia znany był pod akronimem Malbim (hebr. מלבי"ם, Meir Löb ben Jehiel Michae Weiser, hebr.מאיר ליבוש בן יחיאל מיכאל וייזר). Zwany też Lajbusiem Malbimem. Urodził się prawdopodobnie w Wołoczyskach na Wołyniu. Uczył się w Warszawie. W dokumentach określany jako poddany pruski. Być może wynikało to z jego działalności, jako rabina, we Wrześni i Kępnie w ówczesnych Prusach. Z Poznańskiego Malbim trafił do Bukaresztu na stanowisko naczelnego rabina Rumunii. Następnie przeniósł się do Konstantynopola, a później do Paryża. Po pracy w tak wielkich miastach przyjął posadę w niegdyś wojewódzkiej Łęczycy. Wikipedia podaje 1866 jako rok objęcia funkcji rabina w Łęczycy, po sławnym rabinie i uczonym Chaimie Auerbachu. Chodzi zapewne o Izaaka Chaima Auerbacha - syna Chaima Auerbacha - obaj byli rabinami Łęczycy i pisarzami religijnymi. Po pobycie w Łęczycy Malbim trafił do Chersonia i Mohylewa.
Brak w biogramach Malbima wiadomości o objęciu przez niego funkcji rabina Łęczycy około 1870 r. Trudno ustalić kiedy formalnie przyjął tę funkcję – propozycję objęcia otrzymał od łęczyckiej Gminy w grudniu 1869 r. Malbim przyjął ją i napisał własnoręcznie krótki życiorys, z którego wynika, że uprawnienia rabinackie uzyskał 12 czerwca 1840 r. w regencji poznańskiej. Był żonaty z córką rabina Łęczycy Chaima Auerbacha (Urbacha vel Orbacha).
Malbimowi zaproponowano dochód w wysokości 1650 rubli rocznie. Ponowny wybór Malbima związany był prawdopodobnie z jego kolejnym małżeństwem, tym razem z córką Fajwela Opoczyńskiego z Łęczycy. Akt wyboru na rabina Łęczycy podpisali w imieniu Gminy żydowskiej: Hersz Kowalewski, Mordka Cygler, Szlama Piątkowski, Lajbuś Wilk, Icek Goldmann, Mosiek Krośniewicki, Abram Dawid Chabański, Izrael Wilk, Abram Goldman, L. Puterkowski lub Petrykowski oraz członkowie Dozoru Bóżniczego - M.D. Landau i Opoczyński. Rabin Malbim występuje w dokumentach jeszcze w 1872 r., lecz nie wiadomo dokładnie do kiedy pełnił swoją funkcję. Można w przybliżeniu założyć, że do lata 1872 r., gdyż we wrześniu 1872 r. określano Malbima byłym rabinem.
W lipcu 1871 r. rabin Malbim wynajął „służbowe” mieszkanie przy ul. Bóżniczej 35 (Mała Synagoga) Chaimowi Goldbergowi. Mieszkanie Malbima istnieje do dziś w budynku Małej Synagogi w Łęczycy przy zbiegu ulic Kaliskiej i Szpitalnej.
W lutym 1872 r. doszło do konfliktu między rabinem Malbimem a rytualnymi rzezakami.
Jeszcze w styczniu 1878 r. zajmowano się zmianami dokonanymi przez byłego rabina Malbima. Władze gubernialne uznały go winnym wykroczeń – Malbim zakazał żydowskim rzeźnikom sprzedaży mięsa w jatkach miejskich. Nakazał robić to w synagodze. Ten, kto się nie podporządkował nie otrzymywał od rabina „certyfikatu” koszerności.
Malbim po wyjeździe z Łęczycy] pracował w Wilnie, Królewcu i Krzemieńczuku na Ukrainie. Odmówił przyjęcia funkcji rabina Nowego Jorku.
Kontrowersyjny rabin pozostawił po sobie wiele publikacji drukowanych m.in. we Wrocławiu, Warszawie, Paryżu i Krotoszynie. Najważniejsze dzieła wydał za pieniądze pochodzące od łęczyckiej rodziny swojej drugiej żony.
Najważniejsze publikacje Malbima.
W 2005 r. w Krakowie ukazała się nakładem Stowarzyszenia Pardes "Księga Rut z komentarzem Malbima oraz esej o Dziesięciu Przykazaniach". Redaktorem wydania był rabin dr Sacha Pecaric.
W 2006 r. to samo wydawnictwo opublikowało "Księgę Estery z komentarzem Malbima" (wyd. zredagowane przez rabina dr. Sachę Pecarica).

</doc>
<doc id="1759115" url="https://pl.wikipedia.org/wiki?curid=1759115" title="Starówka (ujednoznacznienie)">
Starówka (ujednoznacznienie)



</doc>
<doc id="1759116" url="https://pl.wikipedia.org/wiki?curid=1759116" title="Wojewódzki dziennik urzędowy">
Wojewódzki dziennik urzędowy

Wojewódzki dziennik urzędowy – dziennik urzędowy wydawany przez wojewodę, służący do urzędowego ogłaszania w danym województwie aktów prawa miejscowego i niektórych innych aktów prawnych, które w myśl obowiązujących przepisów muszą być w taki właśnie sposób ogłaszane.
Zawartość.
Zgodnie z art. 13 ustawy z dnia 20 lipca 2000 r. o ogłaszaniu aktów normatywnych i niektórych innych aktów prawnych () w wojewódzkim dzienniku urzędowym ogłasza się:
Udostępnianie wojewódzkich dzienników urzędowych.
Wojewoda ma obowiązek prowadzić zbiór wydawanego przez niego dziennika i wraz ze skorowidzem i udostępniać go:

</doc>
<doc id="1759117" url="https://pl.wikipedia.org/wiki?curid=1759117" title="Nowy Przekop">
Nowy Przekop



</doc>
<doc id="1759119" url="https://pl.wikipedia.org/wiki?curid=1759119" title="Lueyi Dovy">
Lueyi Dovy

Lueyi Dovy (ur. 29 sierpnia 1981 w Marsylii) – francuski lekkoatleta, sprinter, złoty medalista mistrzostw świata w Helsinkach w sztafecie 4 × 100 metrów, wielokrotny mistrz Francji.
W 2005 zdobył srebrny medal igrzysk śródziemnomorskich (bieg na 100 m, Almería).
Obywatelem francuskim jest od 2002, wcześniej reprezentował Gabon.

</doc>
<doc id="1759121" url="https://pl.wikipedia.org/wiki?curid=1759121" title="Metoda Marchiego">
Metoda Marchiego

Metoda Marchiego – metoda barwienia stosowana w neurohistologii, uwidaczniająca produkty degeneracji Wallera przeciętych włókien nerwowych. W metodzie tej stosuje się kwas osmowy. Metoda Marchiego była pierwszą z metod uwidaczniających degenerujące włókna nerwowe – później wprowadzono metody Nauty-Gygaxa i Finka-Heimera.
Metodę opisał Vittorio Marchi.

</doc>
<doc id="1759123" url="https://pl.wikipedia.org/wiki?curid=1759123" title="Eddy De Lépine">
Eddy De Lépine

Eddy De Lépine (ur. 30 marca 1984 w Fort-de-France) – francuski lekkoatleta, złoty medalista mistrzostw świata w Helsinkach w sztafecie 4 x 100 m.

</doc>
<doc id="1759129" url="https://pl.wikipedia.org/wiki?curid=1759129" title="Fontanna Pamięci">
Fontanna Pamięci

Fontanna Pamięci ("Węzełek") – rzeźba autorstwa Macieja Szańkowskiego zrealizowana w przestrzeni publicznej Wrocławia (pierwotnie proponowana Szczecinowi).
Kompozycja składa się z kilku elementów: węzełka (tobołka) odlanego z brązu i stojącego na granitowym brzegu fontanny, kluczy zatopionych w wodzie oraz napisu "PANTA RHEI". Symbole te są nawiązaniem do przesiedleńczej historii mieszkańców Wrocławia. Fontanna znajdowała się przed rozebraną w 2022 Galerią na Czystej.
W lipcu 2014 zorganizowane zostały obchody 10. rocznicy powstania Fontanny Pamięci. Z tej okazji przygotowano tablicę pamiątkową, a na uroczystość zaproszono m.in. autora rzeźby.
Po rozebraniu Galerii ustalana jest nowa lokalizacja fontanny .

</doc>
<doc id="1759130" url="https://pl.wikipedia.org/wiki?curid=1759130" title="WWE Capitol Punishment">
WWE Capitol Punishment

Capitol Punishment – gala wrestlingu wyprodukowana przez federację World Wrestling Entertainment (WWE). Odbyła się 19 czerwca 2011 w Verizon Center w Waszyngtonie. Emisja była przeprowadzana na żywo w systemie pay-per-view. Gala zastąpiła cykl The Bash, zaś w przeszłym roku zorganizowano galę WWE Fatal 4-Way.
Podczas gali odbyło się dziewięć walk, w tym jedna nietransmitowane w telewizji. W walce wieczoru John Cena obronił WWE Championship pokonując R-Trutha. Oprócz tego Randy Orton obronił World Heavyweight Championship pokonując Christiana.
Produkcja.
Capitol Punishment oferowało walki profesjonalnego wrestlingu z udziałem różnych wrestlerów spośród istniejących oskryptowanych rywalizacji (storyline’ów). Kreowane były podczas cotygodniowych gal "Raw" i "SmackDown". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.

</doc>
<doc id="1759135" url="https://pl.wikipedia.org/wiki?curid=1759135" title="Darold Williamson">
Darold Williamson

Darold Williamson (ur. 19 lutego 1983 w San Antonio, w stanie Teksas) – amerykański lekkoatleta, mistrz olimpijski w sztafecie 4 x 400 m z igrzysk olimpijskich w Atenach. Jest złotym medalistą mistrzostw świata w Helsinkach w sztafecie 4 x 400 metrów i mistrzostw świata w Osace, w 2007 roku.
Rekordy życiowe.
W lutym 2006 Williamson biegł na trzeciej zmianie amerykańskiej sztafety 4 x 400 metrów, która z wynikiem 3:01,96 ustanowiła najlepszy wynik w historii tej konkurencji w hali.

</doc>
<doc id="1759136" url="https://pl.wikipedia.org/wiki?curid=1759136" title="Chaim Auerbach">
Chaim Auerbach

Chaim Izaak Auerbach (1755-1840) (używał także nazwisk Urbach i Orbach) – rabin Łęczycy w latach 1818–1840. Pisarz religijny. Przyjaciel rabina Akiwy Egera z Poznania i rabina Solomona Posnera z Warszawy. Autor "Dibre Mishpa" "Słów Sądu" (Krotoszyn 1835). Pochowany w ohelu, w którym spoczęło wielu innych rabinów z rodu Auerbachów, na kirkucie w Łęczycy. Cmentarz żydowski w Łęczycy został unicestwiony przez Niemców w czasie II wojny światowej.
Ojciec rabina Izaaka Chaima Auerbacha – Izaak był rabinem w Dobrej koło Kalisza i w Płocku. Po śmierci Chaima Auerbacha jego syn Izzak Itzik Auerbach został rabinem Łęczycy - był prawdopodobnie nie tylko pisarzem religijnym, drukującym swoje dzieła we Wrocławiu, m.in. traktat "Diwrej chaim" (Słowa życia), ale także wydawcą pism ojca. Rabin Chaim Auerbach był teściem słynnego rabina Malbima.
Potomkowie rabina Chaima Auerbacha także zostali rabinami Łęczycy: w połowie lat 40. XIX w. rabinem Łęczycy był Izaak Itzzik Auerbach (jego syn Meir Auerbach (1815 - 1878) - rabin i talmudysta, autor "Imrei bina" był rabinem Koła, Kalisza i pierwszym aszkenazyjskim rabinem Jerozolimy - zapoczątkował tam nową linię rabinacką istniejącą w Jerozolimie do dzisiaj), Szlama Auerbach w latach 1872 – 1904, a po jego śmierci jego syn Lajzer (Lmizer vel Eliezer) Szlamowicz Auerbach od roku 1908 aż do śmierci – najprawdopodobniej w obozie zagłady w Chełmnie nad Nerem w 1941 lub 1942 roku.

</doc>
<doc id="1759137" url="https://pl.wikipedia.org/wiki?curid=1759137" title="Serhij Szmatowałenko (ur. 1967)">
Serhij Szmatowałenko (ur. 1967)

Serhij Serhijowycz Szmatowałenko, ukr. Сергій Сергійович Шматоваленко, ros. Сергей Сергеевич Шматоваленко, "Siergiej Siergiejewicz Szmatowalenko" (ur. 20 stycznia 1967 w Odessie, Ukraińska SRR) – ukraiński piłkarz, grający na pozycji obrońcy, reprezentant Związku Radzieckiego oraz Ukrainy, trener piłkarski.
Kariera piłkarska.
Kariera klubowa.
Wychowanek SDJuSzOR (szkoły piłkarskiej) Czornomoreć Odessa. W 1984 debiutował w podstawowym składzie Czornomorca. Potem w latach 1985–1987 odbywał służbę wojskową w SKA Odessa i CSKA Moskwa. W 1987 przeszedł do Dynama Kijów, w którym występował przez 13 sezonów. W 1999 wyjechał do Rosji, gdzie bronił barw klubu Krylja Sowietow Samara. Karierę piłkarską zakończył w mołdawskim zespole Sheriff Tyraspol.
Kariera reprezentacyjna.
21 września 1988 debiutował w reprezentacji Związku Radzieckiego w przegranym 0:1 meczu towarzyskim z RFN. W 1990 występował w młodzieżowej reprezentacji ZSRR. 26 sierpnia 1992 debiutował w drużynie narodowej Ukrainy w przegranym 1:2 meczu towarzyskim z Węgrami.
Kariera trenerska.
Po zakończeniu kariery zawodniczej pomagał Jurijowi Kałytwyncewowi trenować Zakarpattię Użhorod. Potem pracował z juniorską reprezentacją Ukrainy. W latach 2003–2004 był skautem w Dynamie Kijów. Od 2004 pracował na stanowisku asystenta trenera w Dynamo-2 Kijów.

</doc>
<doc id="1759138" url="https://pl.wikipedia.org/wiki?curid=1759138" title="Ganapati">
Ganapati



</doc>
<doc id="1759147" url="https://pl.wikipedia.org/wiki?curid=1759147" title="Jacey Harper">
Jacey Harper

Jacey Harper (ur. 20 maja 1980 w Chaguanas) – trynidadzko-tobagijski lekkoatleta, sprinter, dwukrotny wicemistrz świata w sztafecie 4 x 100 metrów z Edmonton i Helsinek, uczestnik letnich igrzysk olimpijskich w Sydney (2000).

</doc>
<doc id="1759149" url="https://pl.wikipedia.org/wiki?curid=1759149" title="Historia Odessy">
Historia Odessy

Prehistoria.
Pierwsi ludzie pojawili się w obszarze dolnego Dniestru około 600 000 lat temu. Na obrzeżach dzisiejszej Odessy, w naturalnej jaskini przy ujściu rzeki Kujalnik, paleontolodzy odkryli ślady polowań na niedźwiedzie: broń z kamienia i kości oraz szkielety zwierzęce. Na prawym brzegu ujścia rzeki Chadżybej, w pobliżu wsi Usatowo, odkryto osadę łowców niedźwiedzi z późnego paleolitu (14 tys. – 8 tys. lat p.n.e.). Usatowo jest też stanowiskiem eponimicznym kultury usatowskiej.
Starożytność.
Greccy osadnicy przybywali nad Zatokę Odeską od V do III w. p.n.e. Ich kolonie Olbia i Borysthenes założone zostały na wschód od dzisiejszej Odessy, na wybrzeżu Morza Czarnego. Natomiast na terenie samej Odessy istniało w starożytności kilka małych osad należących do olbijskiego polis.
Starogrecka literatura zawiera wzmianki o dwóch z nich: „"Havana Isiaka"” (przy ujściu rzeki Kujalnik) i „"Havana Istrian"” (teren dzisiejszego portu). Były to małe wioski z kamienną zabudową, których mieszkańcy uprawiali rolę, zajmowali się rybołówstwem i handlem. Zniszczone zostały w okresie wielkiej wędrówki ludów. Iwan Stempkowski ("Иван Алексеевич Стемпковский", 1787 – 1832) i A. Berthe-Delagard – miłośnicy starożytności – badali w XIX w. pozostałości odeskich greckich kolonii, którymi się wtedy żywo interesowano. Niewiele jednak odkryto, gdyż zostały one prawie w całości zniszczone w czasie budowy Odessy na przełomie XVIII i XIX w.
W 2008 r. pozostałości jednej z osad starogreckich znajdujących się na terenie dzisiejszej Odessy odkryte zostały podczas remontu Bulwaru Nadmorskiego. Oglądać je tam można obecnie pod przeszklonym zadaszeniem, pod którym eksponowane są fragmenty murów, kawałki amfor itp.
Średniowiecze.
Na początku XIV w. na włoskich mapach morskich w rejonie dzisiejszej Odessy zaznaczona jest mała genueńska osada-faktoria „Ginestra” znajdująca się na terytorium Ordy Nogajskiej. W 1300 r. chan tej ordy – Nogaj – zabity został na terenie dzisiejszej Odessy w bitwie pod Kujalnikiem. Teren przyłączony został do Złotej Ordy. 
W drugiej połowie XIV w. następuje rozpad Złotej Ordy. Na terytorium nadbrzeżnym przy Zatoce Odeskiej osiada Orda Perekopska (Chanat Krymski) na czele z bejem Chadży, zwanym Chadżybejem. W XIV w. Tatarzy wznieśli tu małą warownię Chadżybej. Bej Chadży brał udział w Bitwie nad Sinymi Wodami w 1369 r., w której rozbity został przez Olgierda Giedyminowica.
W wyniku podbojów litewskich pod koniec XIV w., od 1392 r. do końca lat 40. XV w. terytorium między Dniestrem i Dnieprem pozostawało pod władzą Wielkiego Księstwa Litewskiego pozostającego w unii z Polską. Według Jana Długosza, w 1415 r. Władysław Jagiełło wysłał kilka statków z pszenicą z portu o nazwie "Kaczubyeiow". Właśnie w tamtym czasie, w roku 1414, do posłowie Jagiełły dotarali na dwór sułtański i Polska nawiązała stosunki dyplomatyczne z Imperium Osmańskim.
W celu wzmocnienia swej władzy Witold Kiejstutowicz zbudował na brzegu Morza Czarnego fortyfikacje, między innymi rozbudował twierdzę Chadżybej, ulokowaną dokładnie w miejscu dzisiejszej Odessy. Pierwsza wzmianka o jej istnieniu pochodzi z 1415 r., kiedy wymieniana jest przez polskie kroniki. Zamek ten został nadany w 1442 roku przez króla polskiego w dożywocie kasztelanowi i staroście kamienieckiemu Teodorykowi z Buczacza. XVI-wieczny historyk polski Stanisław Sarnicki, pisze że twierdza ta założona została pierwotnie przez Tatarów, którzy nazwali ją na cześć jednego ze swych przywódców. Natomiast podróżnik turecki Evliya Çelebi, który odwiedzał okolice Odessy w XVII w. sugeruje, że po zajęciu przez Turków Akermanu, bogaty człowiek nazywający się Bai zbudował fort na brzegu morskim. Ponieważ odbył on hadżdż (pielgrzymkę) do Mekki otrzymał tytuł chadży, twierdza zaczęła się nazywać Chadżybej (Hadjibai).
W latach 1431–1432 twierdza Chadżybej opisywana jest jako leżąca na ziemiach przyłączonych do Litwy, po konfliktach między królem polskim i wielkim księciem litewskim. W tym czasie ta mała twierdza miała już latarnię morską, wspominaną przez polskie kroniki (wymieniona przez dwa dokumenty z 1442 r.). W okresie tym ziemie wokół Odessy były słabo zaludnione. Większość mieszkańców stanowili koczownicy, natomiast osiadłych rolników było niewielu. Po litewsku tereny te nazywane były "Dykra", czyli pustkowie.
Epoka nowożytna.
Panowanie tureckie (XV – XVIII w.).
Litwie nie udało się długo utrzymać na tym obszarze. W 1484 r. Turcy osmańscy najechali północno-zachodnie wybrzeże Morza Czarnego i po pokonaniu hospodara mołdawskiego Piotra Raresza zajęli dwa ważne porty: Kilię i Białogród (Akkerman). W efekcie tej wyprawy został zajęty także, sąsiadujący z tymi miastami, Chadżybej. Nowe zdobycze dołączono do sandżaku sylistryjskiego, należącego do wielkiej prowincji Rumelii. W 1538 r. Turcy przeprowadzili reformę administracyjną północno-zachodniego pobrzeża czarnomorskiego. Wydzielono wówczas z sandżaku sylistryjskiego osobny sandżak Akkermanu (Białogrodu), dzielący się na cztery okręgi sądowe (kaza) z ośrodkami administracyjnymi w Akkermanie, Kilii, Benderze oraz w, przejętym z rąk tatarskich, Dżankermanie (Oczakowie). Sandżakbejowi akkermańskiemu podlegało zatem czterech kadich (sędziów religijnych), do których obowiązków należał m.in. nadzór nad podatkami i gospodarką okręgów. Twierdza Chadżybej znajdowała się wtedy w ruinie. W 1578 r. poseł Rzeczypospolitej do chana krymskiego, Marcin Broniewski, widział ruiny „twierdzy chadżybejowej, jakby zapadła się ziemia, omywane szerokim jeziorem znajdującym się niedaleko od morza”. W 1656 r. podróżnik turecki Evliya Çelebi opisywał, że zabudowania tej twierdzy widoczne były jeszcze dosyć dobrze na stromej skale, na brzegu Morza Czarnego. Inżynier francuski G.–L. de Beauplan, który w XVII w. na zlecenie króla polskiego rozbudowywał twierdze na Ukrainie, sporządził mapę tych terenów, na której Chadżebej zaznaczony jest jako ruiny. W 1709 r. szambelan króla szwedzkiego Karola XII, który po klęsce pod Połtawą szukał schronienia w imperium osmańskim, zobaczył na miejscu dzisiejszej Odessy, koło Mielizny Kujalnickiej, „godną pożałowania wioskę tatarską”. W połowie XVIII w. Turcy odbudowali jednak twierdzę Chadżybej, nadając jej nazwę Yeni Dünya ("Nowy Świat").
Początki miasta (koniec XVIII w.).
W dniu 25 września 1789 r. turecka twierdza Yeni Dünya zdobyta została przez Rosjan pod dowództwem Iwana Gudowicza. Częścią oddziałów dowodził José de Ribas. W walkach brał również udział oddział kozaków pod dowództwem Antona Hołowatego. Z przekazów świadków wiadomo, że w momencie zajęcia przez Rosjan twierdza znajdowała się na wysokim, porosłym skąpymi krzakami brzegu morskim, zajmując teren od dzisiejszego pałacu Woroncowa do połowy Bulwaru Nadmorskiego. Zbudowana była na planie czworoboku obwiedzionego wałem ziemnym. Pośrodku jej stał dom paszy długi na sześć i szeroki na cztery sążnie, obok którego znajdował się głęboki dół służący za magazyn prochu. W czasie pokoju twierdzy broniły cztery armaty. Twierdza nie odgrywała większej roli w tureckim systemie obronnym na północnym wybrzeżu Morza Czarnego. Tuż obok niej położona była osada tatarska, zwana po staremu Chadżybej, składająca się z niedbale zbudowanych kamiennych ziemianek. W przypadku najmniejszego niebezpieczeństwa mieszkańcy osady ładowali swój dobytek na wozy i znikali w stepie. Na mocy traktatu pokojowego zawartego w Jassach (9 stycznia 1792) tereny te wcielone zostały do Rosji. Od tego czasu część Nowej Rosji. Ukazem Katarzyny II z 27 maja 1794 r. polecono założenie miasta i portu, którym nadana została nazwa Chadżybej ("Хаджибей"). W styczniu 1795 r. zmieniono nazwę na Odessa. Nazwa tu upamiętniać miała starogrecką osadę Odessos albo Odissos, znajdującą się niegdyś ok. 45 km na wschód od Odessy, na końcu lewego brzegu Tiligulskiego limanu. Oficjalny dokument o zmianie nazwy miasta nie zachował się. Nazwa „Odessa” pojawia się po raz pierwszy w tytule zatwierdzonego przez carycę 10 stycznia 1795 r. wykazu personelu tworzonego właśnie w mieście magazynu soli oraz w ukazie z 27 stycznia 1795 r. o utworzeniu guberni wozniesieńskiej.
Po gwałtownym starcie rozbudowy miasta w 1794 r. rozwój Odessy zatrzymany został w czasie panowania syna Katarzyny II, Pawła I (1796 – 1801), który wstrzymał fundusze na budowę i odwołał założycieli miasta: de Ribas i de Volana. Kupcy zaczęli opuszczać miasto, a wiele budynków popadło w ruinę.
W 1798 r. miasto otrzymało herb. Z tej okazji przemawiał protojerej Piotr Kunicki. Również w 1798 r. otwarto kolegium magistrackie.
XIX wiek.
Okres Richelieu (1803–1815).
Na mocy ukazu Aleksandra I z 27 stycznia 1803 r. gubernatorem Odessy ("градоначальник") zostaje książę Richelieu. Książę przybył do Odessy i objął urząd 9 marca 1803 r. Wiele zrobił dla nowoczesnego urządzenia miasta poprzez budowę nowych ulic, dużych kamiennych budynków, unowocześnienie portu itp. Do dzisiaj zachowały się wspomnienia o księciu Richelieu jako o humaniście i człowieku kulturalnym, co było rzadkością na ówczesnych wyższych posadach państwowych w Rosji. Książę Richelieu pozostał gubernatorem Odessy do 1815 r. Po dymisji francuskiego premiera Talleyranda Ludwik XVIII złożył księciu propozycję utworzenia gabinetu, na co ten w końcu przystał i opuścił Odessę wyjeżdżając do Francji.
Okres de Langerona (1817–1823).
W 1815 generał-gubernatorem Nowej Rosji został Alexandre Andrault de Langeron. W 1817 otwarte zostało Liceum im. Richelieu. Zorganizowana przy nim biblioteka stała się później zaczątkiem biblioteki uniwersyteckiej. Również w 1817 Odessa uzyskała status wolnego portu (porto franco), który utrzymała do 1858.
Druga połowa XIX wieku.
W Odessie, tak samo jak w innych miastach wybrzeża Morza Czarnego rozpoczyna się gwałtowny przyrost ludności. Według oficjalnych danych w 1797 r. w Odessie było 3 tys. mieszkańców. W 1803 było ich już 9 tys., w 1830 – 40 tys., w 1836 – 54 tys. i w końcu w 1856 r. mieszkało tu 104 tys. ludzi. Otwarcie w 1865 drogi żelaznej przyczyniło się znacznie do podniesienia ruchu handlowego i przemysłowego. Kolej otoczyła miasto w kształcie półksiężyca i miała pięć dworców stacyjnych.
Według spisu ludności z 1877 r. Odessa była już czwartym pod względem liczby mieszkańców miastem Imperium Rosyjskiego (po Petersburgu, Moskwie i Warszawie). W granicach administracyjnych miasta mieszkało wtedy 403 532 osób (216 792 mężczyzn i 187 023 kobiety), w obrębie właściwej Odessy łącznie z portem 380 541 osób, z których 45 proc. urodzonych było w Odessie, pozostali zaś przyjechali tu za pracą. Według narodowości (kryterium językowe) w mieście mieszkało 227 425 Rosjan, 124 511 Żydów, 17 395 Polaków, 10 247 Niemców, 5086 Greków, 1137 Francuzów oraz 18 014 przedstawicieli innych narodowości.
Uniwersytet, przekształcony w 1865 r. z dawniejszego liceum ks. Richelieu’go, miał pierwotnie trzy wydziały: filologiczny, fizyczno-matematyczny i prawny.
Pierwsza wojna światowa i wojna domowa w Rosji (1914–1920).
W czasie I wojny światowej Odessa atakowana była od morza – 29 października 1914 r. flota turecka pod dowództwem admirała niemieckiego Wilhelma Souchona ostrzelała miasto i port. Rewolucja lutowa i październikowa z 1917 r. przyniosły ze sobą chaos i początek wojny domowej. Miasto przeżyło ruinę i częstą zmianę władz. Już 18 stycznia 1918 r. w Odessie ogłoszona została władza radziecka. Jednak ogłoszona Odeska Republika Radziecka w składzie RFSRR istniała krótko i zlikwidowana została 13 marca 1918 r. przez wojska austriacko-niemieckie. 13 grudnia 1918 zdobyły miasto oddziały ukraińskie Symona Petlury, nie opanowały jedynie portu którego broniła 4 Dywizja Strzelców Polskich (WP na Wschodzie) do czasu przybycia 18 grudnia desantu francusko-greckiego.
Francuzi pomogli przejąć miasto białym Rosjanom z Armii Ochotniczej. Rządy białych i Francuzów w Odessie trwały do początku kwietnia 1919 r., gdy Francuzi opuścili miasto, bez walki oddając je nadchodzącym oddziałom Armii Czerwonej. Ich z kolei rządy w Odessie trwały do sierpnia 1919 r., gdy miasto odbili biali. Odessa została ostatecznie zajęta przez Armię Czerwoną na początku lutego 1920 r.
Druga wojna światowa.
Podczas niemieckiej inwazji na ZSRR, w dniach 8 sierpnia – 16 października 1941, toczyły się walki o Odessę pomiędzy siłami rumuńskimi, wspieranymi przez niemiecką 11 Armię a sowieckimi resztkami 9 armii. Po 73 dniach oblężenia miasto ostatecznie zostało zdobyte przez siły Osi. W 1941 roku Rumuni wraz z Niemcami dokonali eksterminacji 50 tysięcy Żydów zamieszkujących miasto. Do 1944 r. miasto pozostawało pod okupacją rumuńską. Wyzwolone przez wojska radzieckie w kwietniu 1944 roku.
Polacy w Odessie.
Pierwsi Polacy przybyli do Odessy tuż przed III rozbiorem Polski, kiedy to na mocy ukazu cara Pawła I z lipca 1795 ponad 100 polskich rodzin szlacheckich przybyło do miasta z zamiarem poprawienia swojego bytu. W Odessie gościli między innymi Julian Ursyn Niemcewicz ("Podróże historyczne") czy Józef Ignacy Kraszewski ("Wspomnienia z Odessy, Jedysadu i Budżaku"), a na zesłaniu także Adam Mickiewicz ("Sonety odeskie"). W Odessie działał także np. Seweryn Potocki, który pobudował tutaj w latach 1805–1810 pałac klasycystyczny, który istnienie do dnia dzisiejszego przy ul. Sofijskiej i od 1899 mieści Muzeum Sztuk Plastycznych, oraz polski wynalazca Stefan Drzewiecki. Znanymi polskimi architektami działającymi w Odessie byli Feliks Gąsiorowski i Lew Włodek. Na początku XX wieku powstał w Odessie Dom Polski. W mieście istniały dwie księgarnie polskie, ostatnią zamknięto dopiero w 1990 mroku. Jedną z największych aptek prowadzili Gajewski i Popowski. Działało tu wielu polskich lekarzy, adwokatów i inżynierów.
W 1897 roku Polaków w mieście żyło 17.395 i stanowili oni liczebnie taką samą populację jak mieszkający tu Ukraińcy. Przed wybuchem I wojny światowej Polaków żyło w mieście ok. 25–30 tys. Najwięcej w mieście znajdowało się Rosjan i Żydów.
W roku 1913 wybitny polski kompozytor i pedagog Witold Maliszewski był założycielem i pierwszym dyrektorem Konserwatorium w Odessie.
Polacy z Odessy zostali zdziesiątkowani w okresie stalinowskich czystek w latach 30 XX wieku.

</doc>
<doc id="1759152" url="https://pl.wikipedia.org/wiki?curid=1759152" title="Paul Robinson">
Paul Robinson



</doc>
<doc id="1759154" url="https://pl.wikipedia.org/wiki?curid=1759154" title="Nathaniel McKinney">
Nathaniel McKinney

Nathaniel McKinney (ur. 19 stycznia 1982 w Nassau) – bahamski lekkoatleta, sprinter, brązowy medalista mistrzostw świata w Paryżu w sztafecie 4 × 400 m i srebrny medalista mistrzostw świata w Helsinkach w sztafecie 4 × 400 m.
Rekordy życiowe.
McKinney biegł na pierwszej zmianie bahamskiej sztafety 4 x 400 metrów, która 14 sierpnia 2005 w Helsinkach ustanowiła nieaktualny już rekord kraju – 2:57,32.

</doc>
<doc id="1759157" url="https://pl.wikipedia.org/wiki?curid=1759157" title="Forum Mleczarskie Handel">
Forum Mleczarskie Handel



</doc>
<doc id="1759159" url="https://pl.wikipedia.org/wiki?curid=1759159" title="August Underground’s Mordum">
August Underground’s Mordum

August Underground’s Mordum to druga część trylogii brutalnych filmów pseudo-snuff. Jest kontynuacją wydanego w 2001 roku "August Underground", natomiast jego sequelem jest pochodzący z 2007 "August Underground’s Penance". Film zajął pierwsze miejsce na liście „10 najbardziej chorych filmów”, według listu umieszczonej na blogu "Horrror Brain", na IGN.
Fabuła.
Film składa się z luźnych scenek pokazujących ekscesy grupki całkowitych zwyrodnialców i zboczeńców seksualnych. Porwania, mordy, najdziwaczniejsze praktyki seksualne i tortury ofiar nadają sens ich życiu... Całość stylizowana na film amatorski, w celu stworzenia wrażenia maksymalnego realizmu.

</doc>
<doc id="1759160" url="https://pl.wikipedia.org/wiki?curid=1759160" title="Viimsi">
Viimsi

Viimsi - miasteczko w Estonii, w prowincji Harju, ośrodek administracyjny gminy Viimsi.
W 2013 r. burmistrz Viimsi, Haldo Oravas, ufundował tablicę pamiątkową poświęconą estońskiemu bohaterowi, generałowi Johanowi Laidonerowi, odsłoniętą uroczyście 22 lipca 2013 r. przed Dworkiem „Milusin” w Sulejówku, na terenie Muzeum Józefa Piłsudskiego. Wśród honorowych gości uroczystości byli: prezydent Republiki Estońskiej Toomas Hendrik Ilves i córka Marszałka Jadwiga Jaraczewska.

</doc>
<doc id="1759161" url="https://pl.wikipedia.org/wiki?curid=1759161" title="Ferrari 458 Italia">
Ferrari 458 Italia

Ferrari 458 Italia – supersamochód klasy średniej produkowany przez włoską markę Ferrari w latach 2009 – 2015.
Historia i opis modelu.
Premiera pojazdu odbyła się w dniu 15 września 2009 na Frankfurt Motor Show 2009. Model ten jest następcą Ferrari F430. Nazwa modelu 458 tradycyjnie odwołuje się do rodzaju zastosowanego silnika – 4,5 l V8. Za stylistykę auta odpowiedzialne jest biuro Pininfariny. 
Samochód może rozpędzić się do 340 km/h i przyspiesza do 100 km/h w 3,5 s. Średnie zużycie paliwa wynosi 13,7 l/100 km, a emisja CO2 - 320 g/km.
W sierpniu 2013 roku Ferrari zaprezentowało wzmocnioną wersję auta o nazwie 458 Speciale. Silnik V8 o pojemności 4,5 l wzmocniony został do 605 KM i 540 Nm. Oznacza to, że samochód wyposażono w najmocniejszą, wolnossącą jednostkę V8, jaką kiedykolwiek zaprojektowali inżynierowie Ferrari. 458 Speciale waży 1270 kg, czyli o 90 kg mniej niż standardowa wersja 458 Italia. Do 100 km/h przyspiesza w 3,0 s, a do 200 km/h w 9,1 s. To odpowiednio o 0,4 s i 1,3 s szybciej niż 458 Italia. Na testowym torze Fiorano 458 Speciale osiąga czas 1 min i 23,5 s, czyli o 1,5 s lepszy od Italii.
W 2013 roku firma DMC wprowadziła na rynek model Estremo Edizione, który jest o 60 kg lżejszy od wersji standardowej. Zmieniono wygląd przedniej części nadwozia, która dostała nowe kanały powietrzne, splitter oraz agresywniejsze linie. Zastosowano dodatkowo liczne elementy z włókna węglowego, nową maskę, listwy progowe oraz sporych rozmiarów spojler. 
W 2011 roku samochód zdobył tytuł "World Performance Car of the Year".
Dane techniczne.
Auto wyposażone jest w:

</doc>
<doc id="1759164" url="https://pl.wikipedia.org/wiki?curid=1759164" title="PopTop Software">
PopTop Software

PopTop Software – amerykański producent gier komputerowych, znany z publikowania gier strategicznych takich jak "Railroad Tycoon II" (1998) oraz "Tropico" (2001).
Historia.
PopTop Software zostało założone w 1993 przez Phila Steinmeyera. Jej siedziba znajdowała się w Fenton, w Saint Louis, w stanie Missouri. Jej ostatnia strategiczna gra, "Shattered Union", została wydana w październiku 2005 roku. 
W 2000 roku PopTop Software zostało przejęte przez Take-Two Interactive. W marcu 2006 roku Take-Two Interactive ogłosiło, że PopTop Software zostanie połączone ze studiem Sida Meiera – Firaxis Games. Meier kieruje połączonym studiem.

</doc>
<doc id="1759165" url="https://pl.wikipedia.org/wiki?curid=1759165" title="Haabneeme">
Haabneeme

Haabneeme - miasteczko w Estonii, w prowincji Harju, w gminie Viimsi.

</doc>
<doc id="1759168" url="https://pl.wikipedia.org/wiki?curid=1759168" title="Thomas Sowunmi">
Thomas Sowunmi

Thomas Sowunmi (ur. 25 lipca 1978 roku w Lagos) – węgierski piłkarz nigeryjskiego pochodzenia, grający na pozycji napastnika. Od 2009 roku reprezentuje klub BFC Siófok.
Kariera.
Sowunmi jest synem matki Węgierki i ojca Nigeryjczyka. Urodził się w Lagos i do dziewiątego roku życia mieszkał w Afryce. W piłkę nożną zaczął grać w wieku 13 lat, a profesjonalną karierę rozpoczął w klubie Dunaferr SE (obecnie Dunaújváros FC).
W 1998 roku przeszedł do Vasasu Budapeszt, ale w 2001 roku wrócił do macierzystego klubu, w międzyczasie debiutując w reprezentacji Węgier. Następnie przez krótki okres grał we Francji, w AC Ajaccio, ale w 2003 roku wrócił na Węgry i został zawodnikiem Ferencvárosu Budapeszt. W 2005 roku przeszedł do 1. FC Slovácko, ale po roku gry w tym klubie został z niego zwolniony na skutek sporu z nim. W sprawie interweniowały policja i FIFA.
6 lutego 2007 roku podpisał kontrakt ze szkockim Hibernian F.C. po tym, jak udanie zaprezentował się na testach. Już w swoim drugim meczu w tym klubie strzelił bramkę, a miało to miejsce w ćwierćfinale Pucharu Szkocji, gdy jego klub grał przeciwko Queen of the South F.C. Jednakże Sowunmi został zwolniony z klubu po sezonie, i trafił we wrześniu 2007 roku do Vasasu Budapeszt.
Od 2009 roku gra w BFC Siófok.

</doc>
<doc id="1759170" url="https://pl.wikipedia.org/wiki?curid=1759170" title="Idaotsa">
Idaotsa

Idaotsa – wieś w Estonii, w prowincji Harju, w gminie Viimsi, we wschodniej części wyspy Prangli.

</doc>
<doc id="1759172" url="https://pl.wikipedia.org/wiki?curid=1759172" title="Terrordrome">
Terrordrome

Terrordrome – muzyczny cykl wydawniczy holenderskiej firmy Mokum Records (od I do IV) oraz Control (od V do X), popularny w latach 90., promujący najszybsze i najcięższe odmiany elektronicznej muzyki tanecznej tj. hardcore, gabber, speedcore.
Cykl składa się z dziesięciu albumów, które wydano w latach 1994 – 1997.
Tytuły albumów składających się na cykl:
Na powyższych kompilacjach pojawiły się produkcje artystów związanych z wytwórnią Mokum, np.: Francois Prijt ("Chosen Few"), Daniel Leeflang ("Dano"), Michel Klaassen ("Tellurian"), Mark Vos ("Buzz Fuzz"), Leonardo Didesiderio ("Lenny Dee"), Dov Elkabas ("The Prophet"), Stephan Scheltema ("Cyanide"), Martin Damm ("The Speed Freak"), Robert Gillmore ("Rob Gee"), Liza 'N' Eliaz i wielu innych.
W Polsce składanki Terrordrome ukazywały się na kasetach wydawanych przez wytwórnie: Metal Mind i Koch International (Terrordrome I-IV) oraz GM Music (Terrordrome V-VI)
Dziś wszystkie te wydawnictwa są dość trudno dostępne, ale wciąż cieszą się uznaniem wśród fanów.

</doc>
<doc id="1759173" url="https://pl.wikipedia.org/wiki?curid=1759173" title="Rajtar na białym koniu">
Rajtar na białym koniu

Rajtar na białym koniu – obraz Aleksandra Orłowskiego powstały w 1827 roku. Obecnie przechowywany w Muzeum Narodowym w Warszawie.
Ukazany centralnie jeździec nosi typowo rajtarski rynsztunek: botforty, sięgający do kolan kolet z długimi rękawami, skórzane rękawice i kapelusz z szerokim rondem, ozdobiony długim białym piórem. Na nałożonym na kolet kirysie ma przewieszoną opończę. W prawej dłoni dzierży rapier skierowany klingą do góry, a lewą trzyma wodze konia. Z lewej strony siodła widoczny jest pistolet w olstrze, a u lewego boku zwisa mu pochwa broni. Z tyłu i przodu jeźdźca widać innych podobnie uzbrojonych rajtarów.
Jeden z wielu portretów konnych w twórczości Aleksandra Orłowskiego. Do innych należą, również przechowywane w tym muzeum:

</doc>
<doc id="1759174" url="https://pl.wikipedia.org/wiki?curid=1759174" title="Frankfurt Motor Show">
Frankfurt Motor Show



</doc>
<doc id="1759176" url="https://pl.wikipedia.org/wiki?curid=1759176" title="Kelnase">
Kelnase

Kelnase – wieś w Estonii, w prowincji Harju, w gminie Viimsi, w północnej części wyspy Prangli.

</doc>
<doc id="1759177" url="https://pl.wikipedia.org/wiki?curid=1759177" title="Eulinognathus">
Eulinognathus

Eulinognathus – rodzaj wszy należący do rodziny Polyplacidae, pasożytujących na gryzoniach i powodujących chorobę zwaną wszawicą.
Gatunki należące do tego rodzaju nie posiadają oczu. Antena składa się z 5 segmentów bez dymorfizmu płciowego. Przednia i środkowa para nóg jest wyraźnie mniejsza i słabsza, zakończona słabym pazurem. Tylna para nóg wyraźnie większa i masywniejsza od pozostałych. 
Eulinognathus stanowią rodzaj składający się obecnie z 27 gatunków:

</doc>
<doc id="1759178" url="https://pl.wikipedia.org/wiki?curid=1759178" title="Ogród Wahlenberga">
Ogród Wahlenberga



</doc>
<doc id="1759181" url="https://pl.wikipedia.org/wiki?curid=1759181" title="Kelvingi">
Kelvingi

Kelvingi – wieś w Estonii, w prowincji Harju, w gminie Viimsi.

</doc>
<doc id="1759183" url="https://pl.wikipedia.org/wiki?curid=1759183" title="Kimbo Slice">
Kimbo Slice

Kimbo Slice, właśc. Kevin Ferguson (ur. 8 lutego 1974 w Nassau, zm. 6 czerwca 2016 w Fort Lauderdale) – amerykański bokser i zawodnik mieszanych sztuk walki (MMA) pochodzenia bahamskiego.
Wcześniejsza działalność.
Przed rozpoczęciem kariery w sportach walki był ochroniarzem w jednym z klubów nocnych w Miami, a także kierowcą i pracownikiem ochrony w RK Netmedia – przedsiębiorstwie przemysłu pornograficznego.
Sławę przyniosły mu walki uliczne z jego udziałem, które od 2003 roku zaczęły pojawiać się w internecie, w tym na popularnym serwisie YouTube. Amerykańskie media ochrzciły go mianem Króla Internetowych Walk (ang. "The King of Web Brawlers") oraz "legendy YouTube".
Kariera sportowa.
Mieszane sztuki walki.
W 2007 roku nawiązał współpracę z cenionym trenerem sportów walki Basem Ruttenem i w czerwcu zadebiutował w zawodach MMA. W pokazowej walce na gali "Cage Fury Fighting Championships 5" pokonał w czasie 1 minuty i 11 sekund przez duszenie gilotynowe Raya Mercera – byłego mistrza świata WBO i mistrza olimpijskiego w boksie w wadze ciężkiej. Dzięki temu sukcesowi i zdobytej popularności, w październiku 2007 roku podpisał profesjonalny kontrakt z organizacją Elite Xtreme Combat. W swojej pierwszej oficjalnej walce MMA pokonał Bo Cantrella w ciągu 19 sekund przez poddanie na skutek ciosów pięściami.
W 2008 roku stoczył trzy kolejne walki. Dwie wygrał przed czasem: z byłą gwiazdą UFC Davidem "Tankiem" Abbottem oraz z Anglikiem Jamesem Thompsonem. Tę drugą, rozegraną na gali "EliteXC: Primetime", obejrzało na żywo za pośrednictwem telewizji CBS około 6,5 mln widzów, co było rekordową liczbą dla zawodów MMA w Ameryce Północnej.
Swojej pierwszej porażki w profesjonalnej karierze Slice doznał w październiku przeciwko Sethowi Petruzelliemu na gali "EliteXC:Shock". Petruzelli zastąpił na godzinę przed rozpoczęciem walki kontuzjowanego Kena Shamrocka. Slice niespodziewanie przegrał w 14. sekundzie przez techniczny nokaut. 10 dni po tej walce Elite XC ogłosiła zakończenie swojej działalności, a Slice stał się wolnym agentem.
W czerwcu 2009 roku ogłoszono, że będzie on jedną z gwiazd współprodukowanego przez UFC i Spike TV show The Ultimate Fighter, którego zwycięzca otrzyma trzyletni kontrakt z UFC – największą organizacją MMA na świecie. W swojej pierwszej walce Slice przegrał z byłym mistrzem IFL, Royem Nelsonem i odpadł z programu. Według wstępnych szacunków pojedynek ten przyciągnął przed telewizory rekordową dla zawodów UFC liczbę 6,1 mln widzów.
Mimo porażki z Nelsonem Slice otrzymał szansę występów w UFC. Zadebiutował w grudniu 2009 roku, pokonując przez decyzję Houstona Alexandra. W swojej drugiej walce (maj 2010) przegrał jednak po jednostronnej walce przez TKO z byłym graczem NFL, Mattem Mitrione, mającym za sobą tylko jedną profesjonalną walkę w karierze. Wskutek tego Slice został usunięty z organizacji. Po pięcioletniej przerwie wrócił do walk MMA podpisując kontrakt z Bellator MMA na walkę z Kenem Shamrockiem. Slice wygrał pojedynek przez TKO w 1. rundzie. Zmarł 6 czerwca 2016. 
Lista walk w MMA.
5 zwycięstw – 2 porażki – 0 remisów – 1 nieodbyta
Lista walk amatorskich w MMA.
1 zwycięstwo – 1 porażka – 0 remisów
Boks.
W sierpniu 2011 roku zadebiutował w zawodowym boksie, w kilkanaście sekund nokautując swojego rywala ciosem podbródkowym.
Lista walk w boksie zawodowym.
7 zwycięstw - 0 porażek - 0 remisów

</doc>
<doc id="1759185" url="https://pl.wikipedia.org/wiki?curid=1759185" title="Dangwai">
Dangwai

Ruch dangwai (dosłownie „poza partią”) – ruch polityczny w Republice Chińskiej (Tajwanie) w drugiej połowie lat 1970. i pierwszej lat 1980. Grupował (formalnie niezależnych) polityków opozycyjnych względem rządzącego Kuomintangu (KMT).
Geneza i historia.
Po porażkach na arenie międzynarodowej (utrata miejsca w ONZ w 1971, zerwanie stosunków dyplomatycznych przez USA w 1979) kuomintangowski rząd Republiki Chińskiej starał się zyskać większą popularność wewnątrz kraju, dopuszczając szerszą grupę obywateli do udziału w polityce, nie ryzykując jednak oddania władzy. W Yuanie Ustawodawczym i Zgromadzeniu Narodowym zasiadali wciąż posłowie wybrani jeszcze w wyniku klęski w wojnie domowej z komunistami (1945–1949), po której rząd Republiki wycofał się na Tajwan. Miało to potwierdzać, że rząd w Tajpej jest legalnym reprezentantem całych Chin. Jedynie w przypadku śmierci posła, urządzano wybory uzupełniające wśród lokalnych kandydatów. W latach 70. XX w. dopuszczono do tych wyborów kandydatów spoza ("wai") rządzącej partii ("dang"). 
Kampanie polityczne aktywiści "dangwai" prowadzili przez bezpośredni kontakt z wyborcami np. podczas wieców. Wymuszał to brak dostępu do mediów, kontrolowanych przez władze i oddanych na użytek kampanii kandydatom partyjnym (KMT). 
W 1979 działacze "dangwai" zorganizowali marsz z okazji Światowego Dnia Praw Człowieka w Kaohsiungu. Brutalne stłumienie demonstracji (tzw. Incydent w Kaohsiung) i następne prześladowania osłabiły ruch, ale równocześnie zwróciły uwagę opinii światowej, w szczególności USA, na autorytarne rządy na Tajwanie.
W 1986 aktywiści założyli Demokratyczną Partię Postępową i od tego czasu działali w ramach regularnej partii politycznej.
Znaczenie.
Działacze "dangwai" byli mniejszością parlamentarną bez szansy na przejęcie władzy, ale jako posłowie mogli wszczynać dysputy, kwestionować posunięcia rządu, żądać wyjaśnień itp. Zmuszało to rząd KMT do większej przejrzystości. Poznawali też sposób pracy parlamentarzystów. Aktywiści ruchu uczestniczyli również w wyborach do parlamentu prowincji Tajwan i do władz lokalnych. W kolejnych wyborach zwiększali swój udział w ciałach ustawodawczych różnego poziomu – dając poczucie uczestnictwa większościowej grupy "benshengren" (dawnych przybyszy z kontynentu), dotąd odsuniętej od władzy przez mniejszość "waishengren" (przybyszy z kontynentu po 1945).
Działania aktywistów "dangwai" przełamywały monopol KMT działalności politycznej, pozostając równocześnie w ramach obowiązującego prawa. Był to pierwszy krok na drodze stopniowej transformacji systemu politycznego wyspy, zakończonej pełną demokratyzacją na przełomie lat 1990/2000. Wielu czołowych polityków Republiki Chińskiej wywodziło się z ruchu "dangwai" np. Chen Shui-bian, Annette Lu, Frank Hsieh, Shih Ming-teh, Yu Shyi-kun i inni.
Kandydaci "dangwai" często używali języka minnan, najpopularniejszego, ale nieoficjalnego języka na wyspie, rodzimego dla największej grupy etnicznej na wyspie (Hoklo), stanowiącej większość wśród "benshengren", przyczyniając się do renesansu tego języka.

</doc>
<doc id="1759186" url="https://pl.wikipedia.org/wiki?curid=1759186" title="Zamek w Melsztynie">
Zamek w Melsztynie

Zamek w Melsztynie – ruiny zamku na wzgórzu Zamczysko nad Dunajcem we wsi Melsztyn w powiecie tarnowskim w województwie małopolskim.
Historia.
Faza gotycka
Budowę zamku w Melsztynie rozpoczął w 1347 roku kasztelan krakowski Spicymir herbu Leliwa. W 1362 roku biskup krakowski Jan Bodzenta erygował kaplicę zamkową pod wezwaniem św. Ducha. Najstarsza część zamku wznosiła się we wschodniej części założenia. Od XIV wieku do początku XVI wieku zamek był rezydencją potężnego rodu Leliwitów Melsztyńskich, w tym Spytka z Melsztyna (zm. 1399) i Spytka Melsztyńskiego (1398–1439). W tym czasie na przełomie XIV / XV wieku powstał w zachodniej części wielki gotycki donżon, z którego zachowały się do dzisiaj dwie ściany. Zamek w XV wieku był ośrodkiem ruchu husyckiego w Polsce. W 1511 roku Jan Melsztyński sprzedał zamek wraz z otaczającymi go dobrami kasztelanowi wiślickiemu Mikołajowi Jordanowi z Myślenic. 
Faza renesansowa
Około 1546 roku Spytek Wawrzyniec Jordan polecił przebudować dawny gotycki zamek w stylu renesansowym. W tym też okresie powstał zachowany do dzisiaj renesansowy mur ze strzelnicami w środkowej części zamku. W wyniku małżeństw jego dwóch córek, zamek stał się własnością dwóch rodzin – Andrzeja Zborowskiego i Stanisława Sobka z Sulejowa. Córki obu właścicieli wyszły za przedstawicieli rodu Tarłów – w 1601 roku z Zygmuntem Scypionem Tarłą, a w 1639 roku z Janem Aleksandrem Tarłem, w związku z czym zamek posiada jeden ród, ale z dwóch różnych linii. W 1744 roku po śmierci Adama Tarły w pojedynku z Kazimierzem Poniatowskim zamek przeszedł na własność jego siostrzeńców Stanisława i Macieja Lanckorońskich. 
Zniszczenie
Zamek uległ zniszczeniu w czasie konfederacji barskiej, gdy w 1770 roku został najpierw zajęty przez konfederatów, a później splądrowany i spalony przez wojska rosyjskie. Od tamtej pory pozostawał w ruinie. W latach 1789–1796 zamek częściowo rozebrano w celu uzyskania materiału budowlanego na budowę kościoła w Domosławicach. W 1846 roku zawalił się częściowo gotycki donżon. W 1848 roku władze austriackie zakazały dalszej rozbiórki murów zamkowych przez okolicznych chłopów. W latach 1879-85 pozostałości zamku zostały zabezpieczone jako trwała ruina dzięki staraniom Karola Lanckorońskiego, który zbudował na dziedzińcu niewielkie schronisko turystyczne. W 1886 roku zamek przestał być własnością rodu Lanckorońskich.
Do 2022 roku formalnym właścicielem zamku były Lasy Państwowe, jednak w 2008 roku z inicjatywy gminy Zakliczyn zamek został przekazany gminie w użytkowanie, co umożliwiło rozpoczęcie zabezpieczenia ruin. W 2017 roku prowadzono na zamku prace archeologiczne, które nadzorował mgr Eligiusz Dworaczyński. Prace przy zabezpieczaniu ruin zamku i jego częściowej odbudowie trwają od 2018 roku m.in. odgruzowano przyziemie i odkopano fundamenty ścian i wykonano wszystkie niezbędne zabezpieczenia, a następnie zaczęto wznosić mury wieży wraz ze schodami oraz wykonano strop nad parterem obiektu. W 2020 roku odbudowano mury wieży do wysokości 7,2 m, a także wykonano strop drewniany na poziomie drugiego piętra (wysokość 6,6 m). Na 2021 rok zaplanowano IV etap prac z zabezpieczeniem ruin zamku na poziomie trzeciego piętra (wys. 10,4 m), w tym odbudowę muru wieży do wys. 11,6 m. Realizację planów umożliwia dofinansowanie z Ministerstwa Kultury i Dziedzictwa Narodowego. Wartość robót w ramach IV etapu odbudowy wieży w Melsztynie wyniosła ponad 400 tys. zł. Oprócz otrzymanej rządowej dotacji w wysokości 270 tys. zł. na ten cel z budżetu gminy trafiło ok. 150 tys. zł.
Na odbudowę zamku w Melsztynie gmina Zakliczyn w pierwszych trzech etapach w latach 2018–2020 otrzymała z Ministerstwa Kultury i Dziedzictwa Narodowego kwotę blisko 850 tys. zł. Ze swoich środków gmina dołożyła ok. 350 tys. zł.
26 listopada 2021 roku rozpoczął się proces nabycia przez gminę Zakliczyn nieruchomości gruntowej, na której stoją ruiny zamku. Na wieży zamkowej w Melsztynie podpisany został list intencyjny pomiędzy gminą Zakliczyn a Regionalną Dyrekcją Lasów Państwowych w Krakowie. Podpisanie listu intencyjnego rozpoczęło procedurę zamiany nieruchomości. 24 maja 2022 r. Gmina Zakliczyn stała się właścicielem przeszło hektarowego terenu z odbudowywanym średniowiecznym zamkiem w Melsztynie. Burmistrz Miasta i Gminy Zakliczyn Dawid Chrobak podpisał akt notarialny o zamianie nieruchomości z nadleśniczymi Nadleśnictw Brzesko i Gromnik – Pawłem Dzięgielowskim i Grzegorzem Wojtanowskim. Stało się to w obecności wicewojewody małopolskiego Ryszarda Pagacza i dyrektora Regionalnej Dyrekcji Lasów Państwowych w Krakowie Pawła Szczygła.
W grudniu 2022 roku zakończył się piąty etap prac związanych z odbudową wieży średniowiecznego zamku w Melsztynie o wartości blisko 1,4 mln zł. Gmina Zakliczyn na to zadanie otrzymała 1 mln 115 tys. zł z Ministerstwa Kultury i Dziedzictwa Narodowego, a wkład własny samorządu wyniósł 279 tys. zł. Zamkowa wieża została domknięta pod względem konstrukcyjnym. Pozwoliły na to wykonane w ubiegłym roku prace na dwóch kolejnych kondygnacjach – na poziomie III i IV piętra. Budowla podniesiona została już do 18 metrów. Gmina Zakliczyn w 2022 roku rozpoczęła również wznoszenie przypory zabytkowej wieży zamku, która będzie miała trzy kondygnacje z klatką schodową, a na jej szczycie znajdzie się także taras widokowy. Wydano na ten cel 260 tys. zł, a 100 tys. zł to była dotacja z budżetu Województwa Małopolskiego.
Kalendarium dziejów zamku melsztyńskiego.
Melsztyńscy
1347 – Kazimierz Wielki potwierdził nabycie przez Spycimira herbu Leliwa, kasztelana krakowskiego Charzewic i kilku sąsiednich wsi. Prawdopodobnie jakiś czas potem przystąpił on do budowy w Charzewicach zamku o nazwie "Melsztyn".
1352 – 1380/1381 – zamek Melsztyn stanowił własność syna Spycimira, Jana z Melsztyna, kasztelana i starosty krakowskiego. W 1362 r. po raz pierwszy została wymieniona kaplica zamkowa przy okazji erygowania w niej przez biskupa krakowskiego Bodzantę ołtarza pw. Ducha Świętego. W 1364 r. w sali niższej przed izbą w zamku melsztyńskim odbyła się uroczystość potwierdzenia zapisów dla kościoła parafialnego na przedzamczu.
1380/1381 – 1399 – zamek stanowił własność Spytka z Melsztyna (syna poprzedniego właściciela), wojewody i starosty krakowskiego oraz kniazia podolskiego, najwybitniejszego z Leliwitów Melsztyńskich. Wiadomo o jego dwóch pobytach w zamku melsztyńskim: w czerwcu 1392 r. i listopadzie 1393 r. Część badaczy przypisuje mu budowę czworobocznej wieży mieszkalno-obronnej, tzw. donżonu.
1399 – 1406/1408 – po śmierci Spytka zamek pozostał w rękach jego żony – Elżbiety z Melsztyna, nad którą prawną opiekę sprawowali Jan z Tarnowa i Spytek z Jarosławia, bracia stryjeczni jej męża.
1406/1408 – 1413 – po drugim zamążpójściu Elżbiety i jej przeprowadzeniu się na Śląsk opiekę nad jej nieletnimi synami oraz ich majątkiem sprawowali wspomniani Spytek z Jarosławia i Jan z Tarnowa, wojewoda krakowski, a po śmierci tego drugiego w 1409 r., jego syn Jan Tarnowski, który w latach 1410–1413 oddał zamek w dzierżawę niejakiemu Pełce z Melsztyna.
1413–1421 – zamek należy do Jana i Spytka, synów Spytka z Melsztyna, wojewody krakowskiego.
1421–1439 – po podziale majątku zamek stanowił wyłączną własność Spytka z Melsztyna, kasztelana bieckiego. W 1430 r. Spytek zapisał zamek w testamencie swoim krewniakom Janowi Tarnowskiemu i Spytkowi z Jarosławia. Jesienią 1438 r. kasztelan biecki gościł w swoich dobrach ks. Fiodora Ostrogskiego, słynnego wodza taboryckiego, w przymierzu z którym spustoszył klucz majątkowy biskupów krakowskich w Uszwi. Część badaczy uważa, że obecność na zamku taborytów (skrajnego odłamu husytów) wiązać się mogła także z jakimiś pracami fortyfikacyjnymi. Na początku maja 1439 r. po śmierci Spytka w bratobójczej bitwie pod Grotnikami zamek melsztyński oblegany był przez wojska królewskie w obecności Władysława III Jagiellona. Wkrótce potem oddany został jednak Beacie z Szamotuł, wdowie po Spytku.
1439–1464(?) – zamek stanowił wspólną własność Jana i Spytka Melsztyńskich, synów kasztelana bieckiego. W latach 1453–1457 Jan Botenwalder, mieszczanin i kupiec krakowski, który wszedł na służbę Jana Melsztyńskiego, wykorzystywał zamek jako miejsce gromadzenia towarów, które rabował kupcom węgierskim. Od lipca 1461 r. przez półtora roku bracia Melsztyńscy udzielali na zamku schronienia Jakubowi Sienieńskiemu, biskupowi nominatowi i towarzyszącym mu osobom, w tym Janowi Długoszowi, kanonikowi krakowskiemu, ściganym gniewem królewskim i wyrokiem banicji. W lipcu 1461 r. schronił się w nim także Mikołaj Kreidler, rajca krakowski, obawiający się sądu w związku z zabójstwem Andrzeja Tęczyńskiego.
1464–1502 – po wstąpieniu Jana Melsztyńskiego do zakonu bernardynów jedynym właścicielem zamku pozostał jego młodszy brat – Spytek Melsztyński (zm. ok. 1503), kasztelan zawichojski.
1502–1511 – zamek stanowił własność Jana Melsztyńskiego, starszego z synów Spytka, kasztelana zawichojskiego. W 1511 r. sprzedał on Melsztyn Mikołajowi Jordanowi, kasztelanowi wojnickiemu, aby uzyskać środki na pielgrzymkę do Ziemi Świętej.
Jordanowie
1511–1525 – zamek był własnością Mikołaja Jordana, kasztelana wojnickiego i wielkorządcy krakowskiego – organizatora renesansowej przebudowy zamku wawelskiego. Bliskie prawdy wydaje się przypuszczenie, że po 1515 r. rozpoczął on przebudowę średniowiecznego zamku melsztyńskiego zgodnie z gustami nowej epoki.
1525–1536 – zamek stanowił własność Jana Jordana, syna Mikołaja Jordana z pierwszego małżeństwa, i wdowy po nim Anny z Jarosławskich wraz z jej małoletnim synem Wawrzyńcem Spytkiem. Jan Jordan przeprowadził przebudowę zamku lub dokonał odnowienia jego budynków.
1536–1548 – zamek stanowił własność braci przyrodnich Jana i Wawrzyńca Spytka Jordanów. 3 lutego 1536 r. podzielili oni zamek między sobą. Według zapisanego wtedy działu w skład zamku wchodziły: wieża nowa i dom stary zwany „Tanecznicą”, dom nowy, kaplica, wieża wielka na przedzamczu, wielka brama, stajnia zwana „Tłok” i dwa mury osłaniające założenie z dwóch stron.
1537 – Wawrzyniec Spytek Jordan sprzedał z prawem odkupu część zamku wójtowi bocheńskiemu Mikołajowi Cikowskiemu z Wojsławic.
1548–1568 – zamek stanowił własność Wawrzyńca Spytka Jordana, kasztelana krakowskiego, który w 1558 r. lokował w jego pobliżu miasto Zakliczyn. Według W. Łuszczkiewicza, Jordan około 1546 r. sprowadził z Włoch znanego włoskiego architekta i sztukatora Bartłomieja Ridolfiego z synem, który, jak można przypuszczać, prowadził jakieś prace na zamku melsztyńskim.
1568–1597 – zamek stanowił dożywotnią własność Anny Jordanowej z Sieniawskich, wdowy po kasztelanie krakowskim, która w 1588 r. odnowiła kaplicę zamkową pw. Ducha Świętego i św. Jana Ewangelisty.
1597–1680 – zamek stanowił własność dwóch rodzin Zborowskich i Tarłów (od 1639 r. dwóch linii rodziny Tarłów: szczekarzowickiej i tenczyńskiej). 23 czerwca 1597 r. zamek dzieliły między sobą Magdalena i Barbara, córki Anny Jordanowej. Według działu w jego skład wchodziły wtedy: wielki dom o trzech kondygnacjach nadziemnych, kaplica, wieża przeciwna o czterech kondygnacjach nadziemnych, wieża wysoka, wieża niżnia – bramna, cysterna, piekarnia z izbą Lipskiego, „dom drzewiany”, budynek łaźni (drewniany), dwa mury osłaniające założenie z dwóch stron, przed zamkiem drewniane budynki kościoła, stajni i browaru oraz sadzawka koło drogi, z której za pomocą rury doprowadzano wodę do cysterny.
Zborowscy i linia tenczyńska Tarłów
1605–1639 – połowa zamku stanowiła własność dzieci Andrzeja Zborowskiego i Barbary z Jordanów.
1639–1646 – połowa zamku stanowiła własność Krystyny, córki Andrzeja i Barbary Zborowskich, małżonki Jana Aleksandra Tarły z linii tenczyńskiej, która zapisała je swojemu mężowi w dożywocie (zmarł w 1680 r.).
Tarłowie – linia melsztyńsko-szczekarzewicka
1616/1619 – 1628 – połowa zamku była własnością Zygmunta Tarły, kasztelana sądeckiego i Barbary z Sobków.
1628–1654 – połowa zamku stanowiła własność Zygmunta Aleksandra Tarły, kasztelana przemyskiego i Elżbiety z Kostków. Prawdopodobnie w tym czasie do kaplicy zamkowej wstawiono nowy ołtarz z czarnego marmuru, znajdujący się obecnie w bocznej kaplicy kościoła św. Idziego w Zakliczynie.
1654 – ok. 1695 – zamek stanowił własność (do 1680 r. prawdopodobnie jego połowa) Adama Tarły, wojewody smoleńskiego i Franciszki Teodory z Opalińskich. Panami i dziedzicami Melsztyna pisało się także czterech ich synów: Stanisław, Piotr, Michał i Jan. Około 1695 r. Adam Tarło ze względów osobistych przeniósł się z żoną i dworem do zamku w Dębnie.
Ok. 1695 – 1739 – zamek stanowił własność Jana Tarły, syna wojewody smoleńskiego. Brat jego Stanisław, kuchmistrz koronny, choć pisał się w 1703 r. hrabią na Melsztynie do śmierci w 1722 r. mieszkał w zamku w Dębnie. W 1731 r. Jan Tarło odnowił kaplicę zamkową.
1739–1744 – zamek stanowił wspólną własność Adama Tarły, wojewody lubelskiego i Antoniego Tarły, kasztelana lubaczowskiego, synów Stanisława, kuchmistrza koronnego.
1744–1759 – zamek stanowił wyłączną własność Antoniego Tarły, kasztelana lubaczowskiego, ostatniego z melsztyńsko-szczekarzewickiej linii Tarłów. W 1748 r. podpisał on akt przekazania dóbr zakliczyńskich wraz z zamkiem Stanisławowi i Maciejowi hrabiom Lanckorońskim, synom swojej siostry Franciszki, które mieli przejąć po jego bezdzietnej śmierci.
Lanckorońscy
1759 – do opuszczenia po 1770 – po śmierci Stanisława Lanckorońskiego w 1760 r., zamek stanowił własność Macieja Lanckorońskiego, kasztelana kijowskiego. 7 kwietnia 1770 r. zamek przeszukał oddział konfederatów barskich. Wkrótce (22 kwietnia) mocna kompanija, według słów ówczesnego proboszcza melsztyńskiego, zdewastowała i obrabowała kaplicę i prawdopodobnie cały zamek. Według relacji z 1832 r. zamek został przewrócony do góry nogami przez oddział kozaków, którzy przyjechali w ślad za konfederatami.
1774 – ze względu na uprzednią dewastację kaplicy, która uniemożliwiła sprawowanie w niej liturgii, biskup krakowski Kajetan Sołtyk pozwolił przenieść jeden z obrazów z kaplicy do kościoła parafialnego w Zakliczynie. W ciągu następnych lat zamek ulega dalszym zniszczeniom z powodu poszukiwania w jego murach skarbów, a w końcu rozbiórce na materiał budowlany.
Melsztyn w sztuce i literaturze.
Ruiny zamku w Melsztynie są tematem rysunków Jana Matejki, Napoleona Ordy i Macieja Bogusza Stęczyńskiego. Opis zamku w Melsztynie znajduje się także w "" (1832) poety romantycznego Seweryna Goszczyńskiego.
Legendy.
Według legendy lochy zamku miały się ciągnąć pod Dunajcem aż do odległego o 3 kilometry klasztoru w Zakliczynie; w lochach tych znajdowały się ponoć „stajnie podziemne”, służące jako kryjówki przed nieprzyjacielem, i ukryto w nich ogromne skarby. Inna legenda głosi, że na drodze prowadzącej do zamku czasem pojawia się widmowa postać rycerza w zbroi, jadącego wolno z rozwianym proporcem, i daje się słyszeć przybliżający się tętent kopyt oddziału jeźdźców; jest to duch Spytka III z Melsztyna, poległego w 1439 roku w bitwie pod Grotnikami.

</doc>
<doc id="1759187" url="https://pl.wikipedia.org/wiki?curid=1759187" title="Rękopis królowodworski">
Rękopis królowodworski

Rękopis królowodworski () – rzekomy rękopis dotyczący najstarszych dziejów Czech, w rzeczywistości XIX-wieczna mistyfikacja Václava Hanki i Josefa Lindy.
Rękopis został rzekomo odnaleziony przez Hankę w 1817 roku w kościele w Dvoře Králové nad Łabą ("Dwór królowej", stąd nazwa) w północno-wschodnich Czechach i ogłoszony drukiem rok później. Zdaniem odkrywcy pochodził on z XIII wieku. Składa się na niego 12 całych, zapisanych obustronnie kart pergaminowych i 4 karty pocięte na części. Wszystkie karty mają wymiary 12×7/8 cm i od 31 do 33 linijek tekstu.
Rękopis zawiera sześć pieśni epickich opiewających zwycięstwa odniesione przez Czechów nad różnymi najeźdźcami ("Ludissa i Lubor albo o sławnym turnieju", "Czestmir", "Zabój albo O wielkiej klęsce", "Oldrzych", "Benesz Harmanów", "Jarosław, czyli o wielkich bojach chrześcijan z Tatarami"), dwie pieśni liryczno-epickie ("Jelen", "Zbychoń") i sześć pieśni czysto lirycznych ("Wianek", "Jagody", "Róża", "Zazulka", "Opuszczona", "Skowronek").
Rękopis królowodworski, wraz z odkrytym niedługo po nim rękopisem zielonogórskim stał się wielkim wydarzeniem w ówczesnych Czechach i innych krajach słowiańskich, przyczyniając się do budzenia świadomości narodowej. Jego polski przekład autorstwa Lucjana Siemieńskiego ukazał się w 1836 roku. Informacje zawarte w rękopisie były powszechnie wykorzystywane przez XIX-wiecznych historyków do rekonstrukcji najstarszych dziejów Czech; jako jeden z nielicznych krytyczne stanowisko zajął wówczas czeski językoznawca Josef Dobrovský, zarzucając jego „odkrywcy” fałszerstwo.
W II połowie XIX wieku badacze wykazali fałszerstwo obu rękopisów, które okazały się zręczną mistyfikacją Hanki oraz Lindy. Zasługi w odkryciu mistyfikacji miał m.in. Tomáš Garrigue Masaryk, historyk literatury, a także zasłużony działacz niepodległościowy i późniejszy prezydent Czech.

</doc>
<doc id="1759188" url="https://pl.wikipedia.org/wiki?curid=1759188" title="August Underground’s Penance">
August Underground’s Penance

August Underground’s Penance - trzecia i ostatnia część serii brutalnych filmów pseudo snuff. Została wydana w 2007 roku. Jej poprzednik to August Underground’s Mordum, pochodzący z 2003 roku.
Fabuła.
Trzecia część szokującej trylogii Freda Vogla rozpoczyna się w momencie gdy jeden z psychopatycznych bohaterów poprzednich filmów mocuje się ze swoją kolejną, już martwą, ofiarą. Ten tajemniczy początek znajduje wyjaśnienie w dalszej części filmu, którego fabuła krąży wokół jednej z kaset na której bohaterowie serii zarejestrowali swe wynaturzone ekscesy.

</doc>
<doc id="1759189" url="https://pl.wikipedia.org/wiki?curid=1759189" title="Zaleszcze">
Zaleszcze

Zaleszcze (niem. "Bienenfuhrt") – nieistniejąca miejscowość w Polsce położona w województwie zachodniopomorskim, w powiecie stargardzkim, w gminie Stargard, 9 km na północny zachód od Stargardu. W latach 1975–1998 miejscowość administracyjnie należała do województwa szczecińskiego. Wchodziła w skład sołectwa Grzędzice.
W 1854 miejscowość należała do powiatu nowogardzkiego. Osadę stanowił jeden budynek, określany jako dom strażnika leśnego, zamieszkały przez 8 osób. Właściwa miejscowo parafia ewangelicka znajdowała się w Podlesiu.
W 1910 miejscowość określana jako gospoda (karczma), zamieszkiwana przez 6 osób.
W 1949 roku rozporządzeniem ministra administracji publicznej ustalono polską nazwę miejscowości "Zaleszcze".

</doc>
<doc id="1759190" url="https://pl.wikipedia.org/wiki?curid=1759190" title="Grzybno (powiat stargardzki)">
Grzybno (powiat stargardzki)

Grzybno (niem. "Augusthof") – nieistniejąca miejscowość w Polsce położona w województwie zachodniopomorskim, w powiecie stargardzkim, w gminie Stargard, 17 km na wschód od Stargardu. W latach 1975–1998 miejscowość administracyjnie należała do województwa szczecińskiego. Wchodziła w skład sołectwa Barzkowice.
Nazwa jest wymieniana w zestawieniu PRNG obiekty fizjograficzne jako część lasu.

</doc>
<doc id="1759191" url="https://pl.wikipedia.org/wiki?curid=1759191" title="Młodolice">
Młodolice

Młodolice (niem. "Margarethenhof", "Margaretenhof") – nieistniejąca miejscowość, dawniej folwark należący do wsi Koszewo w Polsce położona w województwie zachodniopomorskim, w powiecie stargardzkim, w gminie Stargard, 9,5 km na południowy zachód od Stargardu.
W latach 1975–1998 miejscowość administracyjnie należała do województwa szczecińskiego.
Miejscowość wchodziła w skład sołectwa Koszewo.
W 1910 należący do wsi Koszewo ("Gross Küssow") folwark był zamieszkiwany przez 11 mieszkańców.
Obecnie w miejscu dawnego folwarku znajdują się ruiny dawnej zabudowy.

</doc>
<doc id="1759195" url="https://pl.wikipedia.org/wiki?curid=1759195" title="Two Feet Stand">
Two Feet Stand

Two Feet Stand – pierwszy album deathmetalowej grupy Gardenian.

</doc>
<doc id="1759198" url="https://pl.wikipedia.org/wiki?curid=1759198" title="Gozdowo (województwo zachodniopomorskie)">
Gozdowo (województwo zachodniopomorskie)

Gozdowo (niem. "Postbaum Försterei") – nieistniejąca miejscowość w Polsce położona w województwie zachodniopomorskim, w powiecie stargardzkim, w gminie Stargard, 8,5 km na północny zachód od Stargardu. Wchodziła w skład sołectwa Grzędzice.

</doc>
<doc id="1759200" url="https://pl.wikipedia.org/wiki?curid=1759200" title="Laiaküla">
Laiaküla

Laiaküla – wieś w Estonii, w prowincji Harju, w gminie Viimsi.

</doc>
<doc id="1759202" url="https://pl.wikipedia.org/wiki?curid=1759202" title="Poducha">
Poducha



</doc>
<doc id="1759203" url="https://pl.wikipedia.org/wiki?curid=1759203" title="Pierze">
Pierze



</doc>
<doc id="1759204" url="https://pl.wikipedia.org/wiki?curid=1759204" title="Leppneeme">
Leppneeme

Leppneeme – wieś w Estonii, w prowincji Harju, w gminie Viimsi.

</doc>
<doc id="1759205" url="https://pl.wikipedia.org/wiki?curid=1759205" title="Wyżni Wielicki Ogród">
Wyżni Wielicki Ogród

Wyżni Wielicki Ogród (słow. "Vyšná Kvetnica", niem. "Oberer Blumengarten", węg. "Felső Virágoskert") – położony na wysokości ok. 1890 m n.p.m. duży trawiasty taras w Dolinie Wielickiej w słowackich Tatrach Wysokich. Znajduje się na środkowym piętrze tej doliny, po wschodniej stronie jej dna, poniżej Suchej Kopy, Staroleśnego Szczytu i Długiego Stawu. Na północny wschód z Wyżniego Wielickiego Ogrodu pnie się pośród turni Granatów Wielickich Kwietnikowy Żleb.
Wyżni Wielicki Ogród porastają bujne zespoły ziołorośli ("Adenostylion"), w których m.in. występują takie gatunki roślin, jak: omieg górski, miłosna górska, starzec gajowy, ciemiężyca zielona, jaskier platanolistny, tojad mocny, rdest wężownik. U podnóży Rogatej Turni znajdują się tu niewielkie Górne Kwietnicowe Stawki.
W Dolinie Wielickiej istnieją jeszcze dwa inne ogrody: Niżni Wielicki Ogród i Wielicki Ogród (Pośredni Wielicki Ogród). Bogata flora tych łąk od dawna fascynowała botaników. Już w 1793 i 1796 i wielokrotnie potem badał ją Thomas Mauksch. Był też tutaj Göran Wahlenberg, który uzupełniał zielnik Karola Linneusza i w 1814 napisał dzieło "Flora Carpaticum principalium", które do dzisiaj ma wartość naukową.

</doc>
<doc id="1759208" url="https://pl.wikipedia.org/wiki?curid=1759208" title="Nkomo">
Nkomo



</doc>
<doc id="1759209" url="https://pl.wikipedia.org/wiki?curid=1759209" title="Rękopis zielonogórski">
Rękopis zielonogórski

Rękopis zielonogórski () – rzekomy rękopis dotyczący najstarszych dziejów Czech, w rzeczywistości XIX-wieczna mistyfikacja Václava Hanki i Josefa Lindy.
Pochodzący rzekomo z IX wieku rękopis miał zostać odnaleziony pod koniec 1818 roku na zamku Zelená Hora koło Nepomuka. Został opublikowany drukiem w 1822 roku.
Rękopis składa się z czterech kart o wymiarach 22,4×18,0 cm. Zawiera dwa utwory pisane wierszem: 19-wersowy "Sejm" i 121-wersowy "Sąd Libuszy".
Rękopis zielonogórski, wraz z innymi znanym fałszerstwem, rękopisem królowodworskim, stał się wielkim wydarzeniem w ówczesnych Czechach i innych krajach słowiańskich, przyczyniając się do budzenia świadomości narodowej. W drugiej połowie XIX wieku badacze wykazali fałszerstwo obu rękopisów, które okazały się zręczną mistyfikacją Václava Hanki i Josefa Lindy. Zasługi w odkryciu mistyfikacji miał m.in. Tomáš Garrigue Masaryk, historyk literatury, a także zasłużony działacz niepodległościowy i późniejszy prezydent Czech.

</doc>
<doc id="1759213" url="https://pl.wikipedia.org/wiki?curid=1759213" title="Lubja">
Lubja

Lubja – wieś w Estonii, w prowincji Harju, w gminie Viimsi.

</doc>
<doc id="1759214" url="https://pl.wikipedia.org/wiki?curid=1759214" title="Soulburner">
Soulburner

Soulburner – drugi album melodic deathmetalowej grupy Gardenian. Wydawnictwo ukazało się 23 sierpnia 1999 roku nakładem wytwórni muzycznej Nuclear Blast.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1759215" url="https://pl.wikipedia.org/wiki?curid=1759215" title="Pośredni Wielicki Ogród">
Pośredni Wielicki Ogród



</doc>
<doc id="1759216" url="https://pl.wikipedia.org/wiki?curid=1759216" title="Lääneotsa">
Lääneotsa

Lääneotsa – wieś w Estonii, w prowincji Harju, w gminie Viimsi, w zachodniej części wyspy Prangli.

</doc>
<doc id="1759218" url="https://pl.wikipedia.org/wiki?curid=1759218" title="Bartoszewice (powiat kolski)">
Bartoszewice (powiat kolski)

Bartoszewice – część wsi Elizanów w Polsce położona w województwie wielkopolskim, w powiecie kolskim, w gminie Chodów, należąca do wsi Elizanów.
W latach 1975–1998 miejscowość administracyjnie należała do województwa konińskiego.

</doc>
<doc id="1759219" url="https://pl.wikipedia.org/wiki?curid=1759219" title="Wielka odaliska">
Wielka odaliska

Wielka odaliska lub "Odaliska" (fr. "La Grande Odalisque", "Odalisque") – obraz olejny Jean-Auguste-Dominique’a Ingres’a z 1814, obecnie przechowywany w Luwrze.
Bezpośrednio po wystawieniu, dzieło zostało ostro skrytykowane za dobór tematu (postacią przedstawioną na obrazie jest kobieta z haremu) oraz za wydłużone, nierealistyczne proporcje jej ciała. Współcześni Ingresowi twórcy uznali natomiast jego dzieło za wyraz zerwania z klasycyzmem na rzecz romantyzmu i fascynacji Bliskim Wschodem.
Okoliczności powstania obrazu.
Obraz powstał na zamówienie Karoliny Murat, siostry Napoleona Bonapartego i królowej Neapolu. Tworząc postać leżącej, zwracającej się ku widzowi odaliski, Ingres inspirował się postaciami z leżących aktów Giorgiona ("Śpiąca Wenus") i Tycjana ("Wenus z Urbino"). Z kolei prawdopodobną inspiracją dla namalowania kobiety w pozycji odwróconej, zwracającej ku widzowi jedynie twarz, był pochodzący z 1800 "Portret pani Récamier" Davida. Wreszcie celowo zaburzone proporcje ciała (mała głowa, wydłużony lędźwiowy odcinek kręgosłupa) zdradzają wpływ malarstwa manierystycznego.
Opis.
"Wielka odaliska" stanowi połączenie klasycystycznej formy z tematyką bliską romantyzmowi, podobnie jak w przypadku późniejszych obrazów Ingres’a o tematyce orientalnej (jak "Łaźnia turecka"). Przedstawiona na obrazie ciemnowłosa kobieta z haremu leży na pościeli szerokiego, ozdobnego łoża z ciemnoniebieską kotarą. Jest naga, posiada jedynie ozdobne nakrycie głowy i biżuterię na prawej ręce. W tej samej ręce trzyma opuszczony w dół wachlarz z pawich piór. Postać leży na lewym boku, zakładając jedną nogę na drugą. Twarzą zwraca się w kierunku widza.
Analizy anatomiczne "Wielkiej odaliski" wykazały, że postać przedstawiona na obrazie posiada co najmniej dwa lub trzy kręgi więcej, niż powinna. W momencie wystawienia obrazu krytycy uznali ten fakt za dowód niedostatecznej znajomości anatomii człowieka przez malarza. Dokładna analiza dzieła pozwoliła jednak stwierdzić, że dysproporcje ciała modelki zostały przez Ingres’a wprowadzone celowo. Kobieta przedstawiona na obrazie ułożona jest w niemożliwej do dokładnego powtórzenia w rzeczywistości pozycji (zbyt duża krzywizna kręgosłupa i odchylenie miednicy). Również jej lewe ramię, na którym się wspiera, jest krótsze od prawego. Z uwagi na tematykę dzieła, celowe wydłużenie miednicy kobiety może zatem sugerować jej rolę na dworze sułtana, jaka ograniczała się do spełniania jego potrzeb seksualnych. Wyeksponowanie zmysłowości namalowanej kobiety pozostaje w kontraście ze spokojnym, wręcz obojętnym wyrazem jej oczu, co może wyrażać kontrast między jej ciałem a psychiką.
Wystawienie i opinie krytyki.
Obraz został po raz pierwszy wystawiony w 1814, a w 1819 pojawił się na Salonie. Zebrał zdecydowanie negatywne opinie krytyków sztuki, którzy uznali dzieło za wyraz buntu przeciw przyjętym kanonom malarskim. Skrytykowana została zarówno tematyka, jak i forma dzieła, zwłaszcza nierealistyczne proporcje ciała postaci. Obraz uważany był za dzieło nieudane aż do końca lat 20. XIX wieku.

</doc>
<doc id="1759220" url="https://pl.wikipedia.org/wiki?curid=1759220" title="Harold Blokland">
Harold Blokland

Harold Blokland (ur. 28 października 1974 w Parmibirze) - surinamski piłkarz, bramkarz reprezentacji Surinamu i SV Leo Victor Parmaribo.

</doc>
<doc id="1759225" url="https://pl.wikipedia.org/wiki?curid=1759225" title="Metsakasti">
Metsakasti

Metsakasti – wieś w Estonii, w prowincji Harju, w gminie Viimsi.

</doc>
<doc id="1759226" url="https://pl.wikipedia.org/wiki?curid=1759226" title="Predrag Sikimić">
Predrag Sikimić

Predrag Sikimić (ur. 29 sierpnia 1982 roku) – serbski piłkarz, występujący na pozycji napastnika, zawodnik FK Crvena zvezda.
Kariera.
Predrag Sikimić swoją profesjonalną karierę zaczynał w swoim rodzinnym mieście, w klubie FK Smederevo grając tam przez jeden rok. W następnym sezonie występował w barwach Lierse SK. 2 lata później występował znów w Serbii, a dokładnie w FK Rad. Później przeniósł się do UT Arad. Po 2 latach gry w tym klubie, wrócił do Serbii. Trafił do Vojvodiny Nowy Sad, po 1 sezonie został sprzedany do Amkara Perm. W latach 2010–2011 grał w Uralu Jekaterynburg. Następnie występował w takich klubach jak: Radnički Kragujevac, FK Smederevo, Aiginiakos F.C., AO Kerkira, Singhtarua i FK Voždovac. W 2015 trafił do FK Crvena zvezda.

</doc>
<doc id="1759230" url="https://pl.wikipedia.org/wiki?curid=1759230" title="Metropolia Brisbane">
Metropolia Brisbane

Metropolia Brisbane – metropolia Kościoła rzymskokatolickiego w Australii, o granicach pokrywających się ze stanem Queensland. Powstała 10 maja 1887. Na jej czele stoi arcybiskup metropolita Brisbane, którym od 2012 jest Mark Coleridge. Najważniejszą świątynią metropolii jest Katedra św. Szczepana w Brisbane.

</doc>
<doc id="1759231" url="https://pl.wikipedia.org/wiki?curid=1759231" title="Miiduranna">
Miiduranna

Miiduranna – wieś w Estonii, w prowincji Harju, w gminie Viimsi.

</doc>
<doc id="1759233" url="https://pl.wikipedia.org/wiki?curid=1759233" title="Sindustries">
Sindustries

Sindustries - ostatni album deathmetalowej grupy Gardenian.

</doc>
<doc id="1759237" url="https://pl.wikipedia.org/wiki?curid=1759237" title="Koncert potrójny (Beethoven)">
Koncert potrójny (Beethoven)



</doc>
<doc id="1759240" url="https://pl.wikipedia.org/wiki?curid=1759240" title="Muuga (Viimsi)">
Muuga (Viimsi)

Muuga – wieś w Estonii, w prowincji Harju, w gminie Viimsi, wzdłuż Zatoki Muuga.

</doc>
<doc id="1759242" url="https://pl.wikipedia.org/wiki?curid=1759242" title="Tehrik-e-Taliban">
Tehrik-e-Taliban



</doc>
<doc id="1759244" url="https://pl.wikipedia.org/wiki?curid=1759244" title="Wybory prezydenckie w Polsce (wyniki)">
Wybory prezydenckie w Polsce (wyniki)

Zestawienie zawiera wyniki wyborów prezydenckich w Polsce od 1922 roku.
II Rzeczpospolita.
Prezydent wybierany przez Zgromadzenie Narodowe
Rzeczpospolita Polska i Polska Rzeczpospolita Ludowa.
Prezydent wybierany przez Sejm Ustawodawczy, a później przez Zgromadzenie Narodowe
III Rzeczpospolita.
Prezydent wybierany w wyborach powszechnych
Wybory 2005.
Wyniki

</doc>
<doc id="1759245" url="https://pl.wikipedia.org/wiki?curid=1759245" title="Avard Moncur">
Avard Moncur

Avard Moncur (ur. 2 listopada 1978 w Nassau) – bahamski lekkoatleta, sprinter, wicemistrz olimpijski w sztafecie 4 x 400 m z Pekinu. Jest wielokrotnym medalistą mistrzostw świata. W 2001 roku na mistrzostwach świata w Edmonton zdobył złote medale na dystansie 400 m i w sztafecie 4 x 400 metrów. Na kolejnych mistrzostwach świata w Paryżu wywalczył brązowy medal w sztafecie 4 x 400 m. Na mistrzostwach świata w 2005 roku w Helsinkach i Mistrzostwach świata w Osace wywalczył wicemistrzostwo świata w sztafecie.
W swoim dorobku ma również medale innych wielkich imprez sportowych, m.in.:

</doc>
<doc id="1759246" url="https://pl.wikipedia.org/wiki?curid=1759246" title="Kurczak">
Kurczak



</doc>
<doc id="1759253" url="https://pl.wikipedia.org/wiki?curid=1759253" title="Matka Boża Jazłowiecka">
Matka Boża Jazłowiecka

Matka Boża Jazłowiecka, zwana Panią Jazłowiecką – neoklasycystyczny posąg Najświętszej Maryi Panny o wysokości 170 cm postaci i 24 cm podstawy z białego kararyjskiego marmuru. 
Historia.
Posąg został wykonany w 1884 w Rzymie przez polskiego rzeźbiarza, Oskara Sosnowskiego, na prośbę błogosławionej matki Marii Marceliny od Niepokalanego Poczęcia N.M.P. Darowskiej dla kaplicy domu macierzystego zgromadzenia sióstr niepokalanek w Jazłowcu. 
10 sierpnia 1883 święty arcybiskup warszawski Zygmunt Szczęsny Feliński poświęcił figurę. 
Żołnierze polskiego pułku ułanów uwolnili klasztor od zagrożenia w czasie okupacji tego rejonu, a w dniach od 11 do 13 lipca 1913 walczyli w bitwie pod Jazłowcem
Sformowany potem 14 Pułk Ułanów Jazłowieckich obrał sobie figurę Niepokalanej za patronkę (Hetmankę). Postać Matki Bożej Jazłowieckiej umieszczono też na sztandarze pułku, ufundowanym przez wychowanki klasztoru.
27 września 1927 por. Władysław Nowacki zapoczątkował tradycję, przybywając konno ze Lwowa w mundurze ułana, w którym walczył w 1919 pod Jazłowcem. Złożył Najświętszej Pannie swój dawny proporzec jako wotum i oświadczył, że pułk ułanów Jazłowieckich żywi gorące nabożeństwo do Marii i pragnie corocznie w dzień Jej Niepokalanego Poczęcia wysyłać do klasztoru delegację. Odtąd w co roku przybywały z pułku delegacje.
Powstała Modlitwa Ułana Jazłowieckiego, określana też jako Pieśń do Najświętszej Marii Panny Jazłowieckiej, którą stworzył w 1927 por. Nowacki, który 8 grudnia tego roku w uroczystość Uroczystość Niepokalanego Poczęcia Najświętszej Maryi Panny osobiście udał się do Jazłowca, przekazując tam swój utwór i składając u stóp figury Najświętszej Marii Panny Jazłowieckiej lancę wraz z proporczykiem pułku. Tekst modlitwy:
W niedzielę 9 lipca 1939 figura została uroczyście koronowana przez kardynała Augusta Hlonda szczerozłotą koroną, ozdobioną drogocennymi kamieniami. Podczas uroczystości płk Edward Godlewski odczytał akt poświęcenia się pułku Jazłowieckiego opiece Matki Boskiej. 
7 sierpnia 1939 do Jazłowca przybyli 9 pułku ułanów Małopolskich z Trembowli z dowódcą, pułkownikiem Klemensem Rudnickim, i złożyli u stóp Pani Jazłowieckiej odznakę pułkową jako wotum.
Mjr Władysław Nowacki poległ w wojnie obronnej 1939.
W maju 1946 siostry zmuszone opuścić Jazłowiec przewiozły cudowny posąg do Szymanowa, gdzie odbiera cześć. Obecnie w Jazłowcu znajduje się wierna kopia posągu Matki Bożej Jazłowieckiej.

</doc>
<doc id="1759258" url="https://pl.wikipedia.org/wiki?curid=1759258" title="Yuliya Zarudneva">
Yuliya Zarudneva



</doc>
<doc id="1759261" url="https://pl.wikipedia.org/wiki?curid=1759261" title="Ross Collinge">
Ross Collinge

Ross Hounsell Collinge (ur. 21 listopada 1944 w Lower Hutt) – nowozelandzki wioślarz, dwukrotny medalista olimpijski.
Pierwszy medal, złoty, zdobył w Meksyku w 1968 jako członek czwórki ze sternikiem. Cztery lata później sięgnął po srebro, tym razem w czwórce bez sternika. W ósemce był brązowym medalistą mistrzostw świata (1975). Zdobywał tytuły mistrza Nowej Zelandii w czwórce (1967, 1968, 1969) oraz dwójce (1970, wspólnie z Dickiem Joyce'em) .

</doc>
<doc id="1759262" url="https://pl.wikipedia.org/wiki?curid=1759262" title="Árpád Milinte">
Árpád Milinte

Árpád Milinte (ur. 4 maja 1976 roku w Marcali) – węgierski piłkarz, grający na pozycji bramkarza.

</doc>
<doc id="1759263" url="https://pl.wikipedia.org/wiki?curid=1759263" title="Arpad Milinte">
Arpad Milinte



</doc>
<doc id="1759266" url="https://pl.wikipedia.org/wiki?curid=1759266" title="(10250) Hellahaasse">
(10250) Hellahaasse

(10250) Hellahaasse – planetoida z pasa głównego asteroid okrążająca Słońce w ciągu 3 lat i 208 dni w średniej odległości 2,34 j.a. Została odkryta 25 marca 1971 roku przez Cornelisa i Ingrid van Houtenów na płytach "Palomar Schmidt" wykonanych przez Toma Gehrelsa. Nazwa planetoidy pochodzi od Helli Haasse (ur. 1918), holenderskiej pisarki. Przed nadaniem nazwy planetoida nosiła oznaczenie tymczasowe (10250) 1252 T-1.

</doc>
<doc id="1759267" url="https://pl.wikipedia.org/wiki?curid=1759267" title="Eulinognathus hilli">
Eulinognathus hilli

Eulinognathus hilli – gatunek wszy z rodziny Polyplacidae, pasożytujący na "Cryptomys hottentotus". Powoduje wszawicę.
Samica wielkości 1,5 mm, samiec wielkości 1,25 mm. Wszy te mają ciało silnie spłaszczone grzbietowo-brzusznie, wydłużone. Przednia para nóg jest wyraźnie mniejsza i słabsza, zakończona słabym pazurem. Samica składa jaja zwane gnidami, które są mocowane specjalnym "cementem" u nasady włosa nosiciela. Rozwój osobniczy po wykluciu się z jaja około trwa 14 dni i występują w nim 3 stadia larwalne; larwy od osobników dorosłych różnią się tylko wielkością.
Wesz ta pasożytuje na skórze. Żywi się krwią, którą ssie 2–3 razy dziennie. Występuje na terenie Afryki.

</doc>
<doc id="1759272" url="https://pl.wikipedia.org/wiki?curid=1759272" title="Aleksiej Wojewodin">
Aleksiej Wojewodin

Aleksiej Nikołajewicz Wojewodin (rosyjski: Алексей Николаевич Воеводин) (ur. 9 sierpnia 1970 w Marat koło Penzy) – rosyjski chodziarz. W 2004 roku na igrzyskach olimpijskich w Atenach zdobył brązowy medal na dystansie 50 km. W 2005 roku na mistrzostwach świata w Helsinkach zdobył srebrny medal na dystansie 50 km, na tym samym dystansie sięgnął po srebro mistrzostw Europy (Monachium 2002).
Dwukrotny triumfator pucharu świata w chodzie (chód na 50 km, Turyn 2002 &amp; Naumburg 2004).
Na Wojewodina nałożono karę dwuletniej dyskwalifikacji za stosowanie niedozwolonych środków dopingowych (9.9.2008 – 8.9.2010) a także anulowano jego rezultaty uzyskane od 20 kwietnia 2008.

</doc>
