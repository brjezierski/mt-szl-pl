<doc id="1769621" url="https://pl.wikipedia.org/wiki?curid=1769621" title="Lisów (stacja kolejowa)">
Lisów (stacja kolejowa)

Lisów – stacja kolejowa w Lisowie, na linii nr 61. Obecnie zatrzymują się tu tylko pociągi osobowe spółki Koleje Śląskie. Istnieje budynek dworca, brak natomiast kas biletowych.
W roku 2017 stacja obsługiwała 0–9 pasażerów na dobę.

</doc>
<doc id="1769622" url="https://pl.wikipedia.org/wiki?curid=1769622" title="Cupcakes Taste like Violence">
Cupcakes Taste like Violence



</doc>
<doc id="1769624" url="https://pl.wikipedia.org/wiki?curid=1769624" title="Przysięga Ciriona">
Przysięga Ciriona



</doc>
<doc id="1769625" url="https://pl.wikipedia.org/wiki?curid=1769625" title="Przysięga Kiriona">
Przysięga Kiriona



</doc>
<doc id="1769626" url="https://pl.wikipedia.org/wiki?curid=1769626" title="Mikołaj Pac (ujednoznacznienie)">
Mikołaj Pac (ujednoznacznienie)



</doc>
<doc id="1769628" url="https://pl.wikipedia.org/wiki?curid=1769628" title="Amula">
Amula

Amula – wieś w Estonii, w prowincji Virumaa Wschodnia, w gminie Kohtla.

</doc>
<doc id="1769633" url="https://pl.wikipedia.org/wiki?curid=1769633" title="Robert &quot;Roy&quot; Urquhart">
Robert &quot;Roy&quot; Urquhart



</doc>
<doc id="1769634" url="https://pl.wikipedia.org/wiki?curid=1769634" title="UD Příbram">
UD Příbram



</doc>
<doc id="1769635" url="https://pl.wikipedia.org/wiki?curid=1769635" title="Järve (Kohtla)">
Järve (Kohtla)

Järve – wieś w Estonii, w prowincji Virumaa Wschodnia, w gminie Kohtla.

</doc>
<doc id="1769636" url="https://pl.wikipedia.org/wiki?curid=1769636" title="Dermasilk">
Dermasilk

Dermasilk to bielizna i odzież lecznicza, uszyta z modyfikowanej przędzy jedwabnej (pozostawiono czystą fibroinę, usuwając serycynę), trwale związanej ze środkiem przeciwdrobnoustrojowym AEM 5772/5.
Mechanizm działania.
Jedwab jest naturalnym białkiem zwierzęcym o strukturze przypominającej włos ludzki. Posiada on właściwości termoregulacyjne, dzięki czemu osoby ubrane w odzież jedwabną odczuwają ciepło w chłodnym klimacie i chłód przy ciepłej pogodzie. Jest to szczególnie istotne u pacjentów z wypryskiem, gdyż pozwala na zachowanie względnie stałej temperatury skóry. Jedwab jest w stanie absorbować wilgoć do 30% własnego ciężaru, zanim staje się odczuwalnie wilgotny. Jest to kolejna właściwość jedwabiu istotna dla pacjentów z wypryskiem, ponieważ pomaga on kontrolować utratę wilgoci działając jak druga skóra o własnej barierze wilgoci. Włókna czystego jedwabiu mają długość przekraczającą 1000 metrów. Ich końcówki nie odstają więc od tkaniny np. przy zmianie temperatury lub wilgotności otoczenia, każde włókno jest gładkie i ma cylindryczny kształt, co eliminuje ryzyko podrażnień.
W Dermasilk dzianinę jedwabną trwale związano metodą silanową z molekułą AEM 5772/5 - niemigrującym środkiem przeciwdrobnoustrojowym zapewniającym czystość mikrobiologiczną materiału a tym samym ograniczającą kolonizacje skóry przez bakterie (np. Staphylococcus Aureus) i grzyby (np. Candida)
Profil bezpieczeństwa.
W ciągu 30 lat stosowania środka AEM 5772/5 nie zgłaszano reakcji niepożądanych.
AEM 5772/5 jest niemigrującym, nietoksycznym, niedrażniącym i nieuczulającym dla ludzkiej skóry czynnikiem. Jest to wniosek z szeroko zakrojonych badań toksyczności cząsteczki przeciwdrobnoustrojowej AEM 5772/5. Ponadto tkaniny z dodatkiem AEM 5772/5 były poddawane laboratoryjnym badaniom przedklinicznym wskazanym dla produktów medycznych mających kontakt ze skórą (m.in. badania na hodowlach tkankowych, ostra toksyczność ogólnoustrojowa, podrażnienie śródskórne, podrażnienie oczu, hemoliza, powtarzany
skórny test płatkowy, badania wypłukiwania w środowisku śliny fizjologicznej, wody i sztucznego potu ludzkiego).
Czynnik AEM 5772/5 eliminuje drobnoustroje mechanicznie (przerywając błonę komórkową), a nie chemicznie (wpływając na metabolizm drobnoustrojów), dzięki czemu nie wytwarza oporności mikroorganizmów. Nie wypłukuje się z materiału, co zostało udowodnione w badaniach in vitro porównujących materiały z różnymi innymi czynnikami przeciwdrobnoustrojowymi.

</doc>
<doc id="1769637" url="https://pl.wikipedia.org/wiki?curid=1769637" title="Dallas (serial telewizyjny 1978)">
Dallas (serial telewizyjny 1978)

Dallas – amerykański serial telewizyjny emitowany na kanale CBS od 1978 do 1991 roku. Jego akcja skupiała się na zamożnej rodzinie "Ewingów". Wyemitowano 357 odcinków. Twórcą programu był David Jacobs. "Dallas" osiągnął duży sukces na całym świecie.
27 grudnia 1979 serial doczekał się spin-offu, pt. "Knots Landing".
W Polsce serial miał premierę 31 lipca 1988 roku na TVP2 (wyświetlono pierwsze pięć odcinków), następnie emitowała go telewizja Polsat od 2 lutego 1994 do 23 sierpnia 1996 roku (wyświetlono 146 odcinków) i telewizja Wizja 1 w latach 1998–1999.
Obsada.
W pozostałych rolach i epizodach wystąpili m.in.: Priscilla Presley, George Kennedy, Jack Scalia, Bárbara Carrera, Lesley-Anne Down, Barry Corbin, Brad Pitt, Mitch Pileggi, James Cromwell, Janine Turner, Mel Ferrer, Brian Dennehy, Kate Mulgrew, Michael Dudikoff, Chazz Palminteri, Lou Diamond Phillips, Kellie Martin.

</doc>
<doc id="1769638" url="https://pl.wikipedia.org/wiki?curid=1769638" title="Kaasikaia">
Kaasikaia

Kaasikaia – wieś w Estonii, w prowincji Virumaa Wschodnia, w gminie Kohtla.

</doc>
<doc id="1769640" url="https://pl.wikipedia.org/wiki?curid=1769640" title="Tętnica błędnika">
Tętnica błędnika

Tętnica błędnika (łac. "arteria labyrinthi") – w anatomii człowieka, parzysta gałąź tętnicy dolnej przedniej móżdżku lub tętnicy podstawnej. Jest główną tętnicą ucha wewnętrznego.
Przebieg.
Tętnica błędnika jest naczyniem parzystym, cienkim, odchodzącym zwykle od tętnicy dolnej przedniej móżdżku lub od tętnicy podstawnej. Biegnie bocznie razem z nerwem przedsionkowo-ślimakowym i wstępuje do przewodu słuchowego wewnętrznego, gdzie dzieli się na gałęzie zaopatrujące ucho wewnętrzne oraz początkowy odcinek nerwu twarzowego (do jego wejścia do kanału nerwu twarzowego).
Gałęzie.
Tętnica błędnika w trakcie przebiegu przez przewód słuchowy wewnętrzny oddaje (w kolejności odejścia):
Odmiany.
Tętnica błędnika najczęściej odchodzi od tętnicy dolnej przedniej móżdżku, nieco rzadziej od tętnicy podstawnej, wyjątkowo - od tętnicy kręgowej.
Podział tętnicy na trzy główne gałęzie występuje w ok. 80% przypadków. W pozostałych przypadkach dzieli się tylko na dwie gałęzie, tętnicę przedsionkową i tętnicę przedsionkowo-ślimakową.
Synonim.
Nazwą wcześniej używaną była tętnica słuchowa wewnętrzna (łac. "arteria auditiva interna").

</doc>
<doc id="1769643" url="https://pl.wikipedia.org/wiki?curid=1769643" title="Arteria labyrinthi">
Arteria labyrinthi



</doc>
<doc id="1769644" url="https://pl.wikipedia.org/wiki?curid=1769644" title="Tętnica przedsionkowa">
Tętnica przedsionkowa



</doc>
<doc id="1769645" url="https://pl.wikipedia.org/wiki?curid=1769645" title="Arteria vestibularis">
Arteria vestibularis



</doc>
<doc id="1769646" url="https://pl.wikipedia.org/wiki?curid=1769646" title="Tętnica przedsionkowo-ślimakowa">
Tętnica przedsionkowo-ślimakowa



</doc>
<doc id="1769647" url="https://pl.wikipedia.org/wiki?curid=1769647" title="Arteria vestibulo-cochlearis">
Arteria vestibulo-cochlearis



</doc>
<doc id="1769648" url="https://pl.wikipedia.org/wiki?curid=1769648" title="Tętnica słuchowa wewnętrzna">
Tętnica słuchowa wewnętrzna



</doc>
<doc id="1769649" url="https://pl.wikipedia.org/wiki?curid=1769649" title="Arteria auditiva interna">
Arteria auditiva interna



</doc>
<doc id="1769651" url="https://pl.wikipedia.org/wiki?curid=1769651" title="Tętnica wspólna ślimaka">
Tętnica wspólna ślimaka



</doc>
<doc id="1769652" url="https://pl.wikipedia.org/wiki?curid=1769652" title="Arteria cochleae communis">
Arteria cochleae communis



</doc>
<doc id="1769654" url="https://pl.wikipedia.org/wiki?curid=1769654" title="Knots Landing">
Knots Landing

Knots Landing – spin-off serialu "Dallas", emitowany od 27 grudnia 1979 do 13 maja 1993 roku. Centrum akcji były fikcyjne przedmieścia Los Angeles. Za stworzenie programu odpowiadał David Jacobs. Serial doczekał się 344 odcinków. Był emitowany na kanale CBS.

</doc>
<doc id="1769655" url="https://pl.wikipedia.org/wiki?curid=1769655" title="Dębska Kuźnia (przystanek kolejowy)">
Dębska Kuźnia (przystanek kolejowy)

Dębska Kuźnia (dodatkowa nazwa w j. niem. Dembiohammer) – przystanek kolejowy w Dębskiej Kuźni, w województwie opolskim, w Polsce. Na stacji znajduje się jeden peron z jedną krawędzią, budynek stacyjny nie jest obecnie wykorzystywany do pierwotnych celów.
W roku 2017 przystanek obsługiwał 20–49 pasażerów na dobę.
Od października 2012 roku na przystanku znajdują się dwujęzyczne tablice z nazwą stacji (miejscowości) – w języku polskim i niemieckim.

</doc>
<doc id="1769658" url="https://pl.wikipedia.org/wiki?curid=1769658" title="The Restless Years">
The Restless Years

The Restless Years - australijska opera mydlana emitowana od 6 grudnia 1977 r. do 1982 r. Doczekała się 857 około 25-minutowych odcinków. Serial opowiadał o losach absolwentów szkoły w Sydney oraz młodych dorosłych.
Powiązania.
Na programie bazuje holenderska opera mydlana "Goede tijden, slechte tijden" (premiera w 1990 r.), oraz niemiecka "Gute Zeiten, schlechte Zeiten" (premiera w 1992 r.). Oba seriale są emitowane do dziś.

</doc>
<doc id="1769659" url="https://pl.wikipedia.org/wiki?curid=1769659" title="Puchar MACEC">
Puchar MACEC

Puchar MACEC – międzynarodowe zawody organizowane corocznie przez Stowarzyszenie Motocyklowe Krajów Europy Środkowej (MACEC).
Zawody organizowane są w następujących dyscyplinach:

</doc>
<doc id="1769660" url="https://pl.wikipedia.org/wiki?curid=1769660" title="Chrząstowice (stacja kolejowa)">
Chrząstowice (stacja kolejowa)

Chrząstowice (dodatkowa nazwa w j. niem. Chronstau) – stacja kolejowa w Chrząstowicach, w województwie opolskim, w Polsce.
W roku 2017 stacja obsługiwała 20–49 pasażerów na dobę.
Na stacji znajdują się dwa perony z dwiema krawędziami peronowymi, budynek stacyjny nie jest obecnie wykorzystywany do pierwotnych celów.
Od października 2012 roku na przystanku znajdują się dwujęzyczne tablice z nazwą stacji (miejscowości) – w języku polskim i niemieckim.

</doc>
<doc id="1769666" url="https://pl.wikipedia.org/wiki?curid=1769666" title="Suchy Bór Opolski">
Suchy Bór Opolski

Suchy Bór Opolski (dodatkowa nazwa w j. niem. Derschau) - przystanek kolejowy w Suchym Borze, w województwie opolskim, w Polsce. Na stacji znajduje się jeden peron z jedną krawędzią peronową, budynek stacyjny nie jest obecnie wykorzystywany do pierwotnych celów.
W roku 2017 przystanek obsługiwał 100–149 pasażerów na dobę.

</doc>
<doc id="1769676" url="https://pl.wikipedia.org/wiki?curid=1769676" title="Zaczarowane podwórko">
Zaczarowane podwórko

Zaczarowane podwórko – polski familijny muzyczny film kostiumowy z 1974 roku w reżyserii Marii Kaniewskiej i Ludmiły Niedbalskiej.
Fabuła.
Dzieci z warszawskiego osiedla na Mokotowie spędzają lato w mieście. Gdy spotykają tajemniczą „deszczową dziewczynkę”, Manię Lazurek, przenoszą się w czasie do przeszłości, poznając różne postacie historyczne, takie jak królowa Anna Jagiellonka, król Zygmunt III Waza, francuski pionier aeronautyki Jean-Pierre Blanchard, król Stanisław August Poniatowski, młody Tadeusz Kościuszko, młody Fryderyk Chopin, książę Karol Stanisław Radziwiłł „Panie Kochanku”; a także sędziego Drosselmajera z powieści "Dziadek do Orzechów" oraz autora powieści E.T.A. Hoffmanna.
Piosenki.
Autorami piosenek wykorzystanych w filmie są Jerzy Milian (muzyka) i Hanna Januszewska (słowa):

</doc>
<doc id="1769679" url="https://pl.wikipedia.org/wiki?curid=1769679" title="Nokia N-gage">
Nokia N-gage



</doc>
<doc id="1769681" url="https://pl.wikipedia.org/wiki?curid=1769681" title="Sick’s Stadium">
Sick’s Stadium

Sick’s Stadium znany także jako Sick’s Seattle Stadium – nieistniejący stadion baseballowy w Seattle (USA). Odbyło się tu wiele koncertów, występowali tu: Elvis Presley (1957), Jimi Hendrix (26.07.1970). Został otwarty w 1938, zamknięty w 1976 i zburzony w 1979 roku.

</doc>
<doc id="1769684" url="https://pl.wikipedia.org/wiki?curid=1769684" title="Towarzystwo Owocodajne">
Towarzystwo Owocodajne

Towarzystwo Owocodajne (niem. "Fruchtbringende Gesellschaft," łac". societas fructifera), zwane też" Palmenorden "(Zakon Palmowy)" – działające w latach 1617–1680 niemieckie barokowe towarzystwo literackie i językowe. 
Założenie.
Towarzystwo Owocodajne było elitarnym zrzeszeniem literatów i gramatyków założonym 24 sierpnia 1617 w Weimarze pod patronatem księcia . Stawiało sobie za cel utrzymanie wysokiego poziomu niemieckiej literatury, języka i cnót patriotycznych, zwłaszcza w trudnym okresie wojny trzydziestoletniej. Za emblemat Towarzystwo miało indiańskie drzewo palmowe, stąd też druga nazwa: "Palmenorden". Organizacja była największym towarzystwem literackim i językowym w epoce baroku i liczyła sobie ok. 890 członków, wśród nich był m.in. znany poeta Martin Opitz, a także inni znani niemieccy pisarze i gramatycy, jak , , , . Nie wolno było do Towarzystwa przyjmować kobiet. Podobnie jak we florenckiej „Accademia della Crusca” członkowie Towarzystwa nosili przydomki:  Martin Opitz to „Koronowany” („Der Gekrönte”), Andreas Gryphius miał pseudonim „Nieśmiertelny” („Der Unsterbliche”),  Justus Georg Schottelius  to „Poszukujący” („Der Suchende”), Georg Harsdörffer – „Bawiący się/Grający(?)” („Der Spielende”), Christian Gueintz „Porządkujący” („Der Ordnende”), a Philipp von Zesen to „Dobrze Układający” („Der Wohlsetzende”).
Działalność.
Towarzystwo Owocodajne w trosce o czystość języka niemieckiego zajmowało się tłumaczeniami, doskonaleniem stylu i poprawności gramatycznej. Dla wyrazów obcych starano się znaleźć rodzime odpowiedniki. Niektóre z propozycji (zniemczeń) przyjęły się w języku niemieckim i występują współcześnie, jak np. "beobachten" (w miejsce "observieren"), "Buchstaben" (zamiast "Lettren"), "Geschlecht" (Genus), "Entwurf" (Projekt). Inne zaś stały się obiektem ironicznych drwin i symbolem przesadnego puryzmu językowego, jak np. próba zastąpienia wyrazu Nase (nos) przez "Gesichtserker" (występ/wykusz twarzowy). Nie mamy tu jednak jeszcze do czynienia z nacjonalistycznym puryzmem językowym, który szczególnie w XIX wieku doprowadził do masowego powstawania słowników zniemczających. Większość językoznawców ocenia pozytywnie działalność stowarzyszenia. Pozytywne zdanie o działalności Towarzystwa Owocodajnego wyraziła – krytyczna wobec współczesnego Stowarzyszenia Języka Niemieckiego – brytyjska lingwistka Claudia Law.
Kontynuacja tradycji.
W XIX w. powstają w Niemczech nowe towarzystwa językowe. W 1815 powstało Berlińskie Towarzystwo Języka Niemieckiego założone przez Christiana Wolke. W Heidelbergu w latach 1848–1865 rozwijał swoją działalność Verein zur Beförderung der Deutschen Reinsprache (Stowarzyszenie na rzecz wspierania czystego języka niemieckiego). W 1885 roku powstaje Powszechne Niemieckie Stowarzyszenie Językowe.
W 2007 zostało założone w Köthen w Niemczech ("Neue Fruchtbringende Gesellschaft)," którego celem jest kontynuowanie tradycji 17-wiecznego towarzystwa językowego.
Bibliografia.
Law, Claudia (2002): "Das sprachliche Ringen um die nationale und kulturelle Identität Deutschlands, Puristische Reaktionen im 17. Jahrhundert und Ende des 20. Jahrhunderts", [w:] Muttersprache 1, s. 67–83.
Lipczuk, Ryszard (2007): "Geschichte und Gegenwart des Fremdwortpurismus in Deutschland und Polen". Frankfurt a. Main: Peter Lang, s. 27–32. ISBN 978-3-631-573884.
Lipczuk, Ryszard (2014): "Walka z wyrazami obcymi w Niemczech – Historia i współczesność". Kraków: Universitas, s. 46-54. ISBN 97883-242-2332-9.

</doc>
<doc id="1769687" url="https://pl.wikipedia.org/wiki?curid=1769687" title="Search for Tomorrow">
Search for Tomorrow

Search for Tomorrow – amerykańska opera mydlana, emitowana od 3 września 1951 do 26 grudnia 1986 r.
Krótki opis.
W latach 1951–1982 nadawana w telewizji CBS, a od 1982 do 1986 r. w NBC. Doczekała się łącznie 9130 odcinków. Twórcą programu był Roy Winsor (zm. w 1987). W swoich czasach była to druga najdłużej nadawana opera mydlana (wyprzedzał ją jedynie "Guiding Light", który zadebiutował w 1937 r.) i najdłużej emitowana w telewizji ("Guiding Light" zadebiutował w niej dopiero w 1952 r.).
Obsada.
Zestawienia oparto na informacjach portalu filmowego IMDb.com:

</doc>
<doc id="1769689" url="https://pl.wikipedia.org/wiki?curid=1769689" title="Boston Garden">
Boston Garden

Boston Garden była halą sportową, została otwarta w 1928 roku, zamknięta w 1995 i zburzona w 1997 roku. Jej oryginalna pełna nazwa to Boston Madison Square Garden. Występowały tu między innymi drużyny Boston Celtics (NBA) i Boston Bruins (NHL). Była pierwszą halą która gościła w tym samym roku (1957) Finał NBA i Finał Pucharu Stanleya. Koncertowali tu Zespół Queen (16.11.1968 i 27.06.1970), The Beatles, The Who, James Brown, Elvis Presley (10.11.1971) i wielu innych. W listopadzie 1960 roku przemawiał tu John F. Kennedy.

</doc>
<doc id="1769690" url="https://pl.wikipedia.org/wiki?curid=1769690" title="One Day at a Time (Em’s Version)">
One Day at a Time (Em’s Version)

One Day At A Time – drugi singel amerykańskiego rapera 2Paca pochodząca ze do filmu . W oryginalnej wersji występuje raper Spice 1.

</doc>
<doc id="1769692" url="https://pl.wikipedia.org/wiki?curid=1769692" title="Emil Czech">
Emil Czech

Emil Czech (ur. 8 sierpnia 1908 w Bobowej, w pow. gorlickim, zm. 26 marca 1978) – plutonowy Wojska Polskiego, trębacz.
Młodość.
Był synem Józefa i Marii z domu Szubrawskiej. Ukończył 6 klas gimnazjum i trzyletnią szkołę przemysłową. Do wybuchu II wojny światowej był pracownikiem umysłowym. W 1927 powołany został do służby wojskowej w 1 Pułku Saperów Kolejowych w Krakowie. Przed wybuchem wojny miał przydział do orkiestry 1 Batalionu Mostów Kolejowych w Krakowie, w której często grywał też i hejnał mariacki.
Udział w II wojnie światowej.
W kampanii wrześniowej walczył na odcinku Stryj, Krupsko, Skulsko i Wodjatycze. 20 września wraz ze swoją jednostką przekroczył granicę węgierską, następnie do 1940 r. przebywał w obozie dla internowanych żołnierzy polskich. W ramach organizowanych przerzutów, przez Jugosławię, Grecję, Turcję i Syrię, przedostał się do Palestyny i został wcielony do Samodzielnej Brygady Strzelców Karpackich. Szlak bojowy Emila Czecha prowadził przez Aleksandrię, Tobruk, aż na wzgórze pod Gazalą. Na przełomie lat 1943 i 1944, „Karpatczyków” przerzucono do Włoch nad rzekę Sangro, gdzie mieli wziąć udział w przełamaniu Linii Gustawa. W kwietniu 1944 r. nastąpiła koncentracja jednostek pod Monte Cassino.
Hejnał Mariacki na Monte Cassino.
18 maja 1944, gdy do jego jednostki, 3 Karpackiego Batalionu Saperów, dotarł meldunek, że Polacy zajęli wzgórze 593, kluczowe dla obrony góry klasztornej i potem, gdy nad Monte Cassino pojawił się proporczyk 12 pułku Ułanów Podolskich i biało-czerwona flaga, z rozkazu generała Bronisława Ducha i przekazującego mu rozkaz dowódcy płk Władysława Rakowskiego, odegrał w południe hejnał mariacki na dopiero co zdobytych ruinach klasztoru Monte Cassino.
By wykonać rozkaz, musiał pokonać w niespełna dwie godziny kilkunastokilometrowy dystans, w górach i pod niemieckim ostrzałem. Czech dostał kornet C i wraz z kierowcą ruszyli pod górę samochodem, jednak w połowie drogi pojazd zatrzymał się, a kierowca oznajmił, że dalej nie jedzie, bo chce żyć. Na szczęście Czech zobaczył nadjeżdżającego znajomego lekarza Stanisława Szczepanka, który podwiózł Czecha tak blisko klasztoru, jak się dało. Ostatnim odcinkiem drogi była wspinaczka po skałach. Na szczyt wzgórza wszedł tuż przed godziną 1200. Zdenerwowany i wzruszony E. Czech podszedł pod falującą na wietrze polską flagę. Choć grał hejnał już nie raz, tym razem bał się, żeby się nie pomylić. Wokół zebrali się żołnierze i fotoreporterzy. Pod masztem z polską flagą, w towarzystwie plutonowego Chomy oraz w obecności angielskich i amerykańskich korespondentów wojennych, ponad złomami ruin i skał, w samo południe odegrał na kornecie powszechnie znane pięć dźwięków rozłożonego trójdźwięku durowego.
Po wojnie.
Emil Czech wrócił do kraju z Anglii w 1947 r. i osiedlił się w Kłodzku, podejmując pracę w PKP, gdzie pracował ponad dwadzieścia lat m.in. jako rewident wagonów na stacji Kłodzko Główne, prowadził zajęcia praktycznej nauki zawodu dla młodzieży, ostatnio jako kierowca sanitarki w Przychodni Obwodowej PKP w Kłodzku, aż do przejścia na emeryturę. Występował w kilkuosobowym chórze męskim, który działał przy kłodzkim Domu Kultury „Kolejorz”. Był także członkiem dętej orkiestry kolejowej, ławnikiem sądowym, członkiem zarządu oddziału ZBoWiD w Kłodzku. Był prelegentem w szkołach kłodzkich opowiadając młodzieży o swym wojennych doświadczeniach, w szczególności o bitwie pod Monte Cassino. Czech spoczywa na cmentarzu w Kłodzku, jego grobem opiekują się uczniowie Szkoły Podstawowej nr 2 im. Żołnierzy z Monte Cassino z Polanicy-Zdroju. Grób ten został wpisany do Ewidencji Grobów Weteranów Walk o Wolność i Niepodległość Polski IPN.
Upamiętnienie.
W listopadzie 2019 Rada Miejska w Kłodzku podjęła uchwałę o wzniesieniu pomnika upamiętniającego plut. Emila Czecha w Kłodzku. Projekt oraz postawienie pomnika zostały sfinansowane przez społeczny komitet organizacyjny z dotacji władz Kłodzka, starostwa powiatowego i ze zbiórki publicznej. Autorem projektu pomnika, opartym na słynnym zdjęciu Emila Czecha spod Monte Cassino, jest artysta-rzeźbiarz Wojciech Batko. Instytut Pamięci Narodowej sfinansował wykonanie modelu i odlewu rzeźby w brązie. W 78. rocznicę zdobycia Monte Cassino i odegrania przez Czecha hejnału, 18 maja 2022, pomnik uroczyście odsłonięto w Parku Przyjaźni Wojsk Górskich w Kłodzku.
Telewizyjny Wielki Test z historii.
W III edycji Wielkiego Testu z historii pt. „1939. Zaczęło się w Polsce”, zorganizowanego przez Telewizję Polską, odbywającego się i emitowanego w dniu 31 sierpnia 2009 r., dotyczyło epizodu odegrania hejnału na Monte Cassino. Brzmiało ono: "Jaki utwór na trąbce zagrał polski żołnierz na szczycie Monte Cassino?" W pytaniu był błąd merytoryczny, bowiem Czech grał na kornecie, a nie trąbce.

</doc>
<doc id="1769693" url="https://pl.wikipedia.org/wiki?curid=1769693" title="One Day at a Time">
One Day at a Time



</doc>
<doc id="1769694" url="https://pl.wikipedia.org/wiki?curid=1769694" title="Fosfofruktokinaza I">
Fosfofruktokinaza I

Fosfofruktokinaza I (EC 2.7.1.11), w skrócie PFK-1, jest enzymem z klasy transferaz. Bierze udział w glikolizie. Przy pomocy ATP dokonuje nieodwracalnej fosforylacji fruktozo-6-fosforanu, tworząc fruktozo-1,6-bisfosforan oraz ADP.
Reakcja.
 + ATP + ADP
Struktura.
Aktywna biologicznie fosfofruktokinaza I występuje pod postacią tetrameru. Posiada ona dwa izozymy:
Istnieje 5 kombinacji organizacji tych izozymów, tzn. istnieje 5 form tetramerów: M4, M3L, M2L2, ML3 oraz L4. Forma M4 występuje w mięśniach, L4.
U ludzi, występują trzy izozymy:
W każdej z tkanek różna jest ekspresja tych izozymów. 
Regulacja.
Reakcja katalizowana przez fosfofruktokinazę I jest najważniejszym punktem kontrolnym w glikolizie. Istnieją różne sposoby jej regulacji:

</doc>
<doc id="1769696" url="https://pl.wikipedia.org/wiki?curid=1769696" title="Bogdan Gawroński">
Bogdan Gawroński

Bogdan Gawroński (ur. 3 stycznia 1928 w Poznaniu, zm. 17 marca 2004) – polski polityk, poseł na Sejm PRL VIII kadencji.
Życiorys.
Syn Franciszka i Marii. Posiadał wykształcenie wyższe prawnicze (w 1952 ukończył studia na Uniwersytecie Poznańskim). W 1956 wstąpił do Polskiej Zjednoczonej Partii Robotniczej. Od 13 grudnia 1977 do 7 października 1980 był kierownikiem Wydziału Kultury Komitetu Centralnego PZPR. Następnie – od 13 października 1980 do 17 lutego 1982 – pełnił funkcję I sekretarza Komitetu Wojewódzkiego PZPR w Kaliszu. Ponadto od 15 lutego 1980 do 20 lipca 1981 był zastępcą członka KC PZPR.
W latach 1980–1985 pełnił mandat posła na Sejm PRL VIII kadencji, reprezentując okręg Rzeszów. Zasiadał w Komisji Kultury i Sztuki, Komisji Planu Gospodarczego, Budżetu i Finansów, Komisji Skarg i Wniosków oraz w Komisji Kultury.
Pochowany 24 marca 2004 na cmentarzu na Junikowie w Poznaniu (kwatera 6-5-H-14).

</doc>
<doc id="1769698" url="https://pl.wikipedia.org/wiki?curid=1769698" title="Pechanga Arena">
Pechanga Arena

Pechanga Arena (w latach 2004–2007 iPayOne Center) – wielofunkcyjna hala sportowa w San Diego, otwarta w 1966. Występowały tu między innymi drużyny NBA – San Diego Rockets (1967–1971) i San Diego Clippers (1978–1984) a także drużyna Kazimierza Deyny San Diego Sockers. Dwukrotnie koncertował tu Jimi Hendrix (24.05.1969 i 25.07.1970). Występowali tu też Chuck Berry, James Brown, Elton John, The Rolling Stones czy ABBA. W 1991 odbył się tu koncert grup Slayer, Megadeth, Anthrax oraz Alice in Chains, w ramach trasy Clash of the Titans. Podczas koncertów hala może pomieścić 14,8 tys. ludzi.
Linki zewnętrzne.
Oficjalna strona

</doc>
<doc id="1769699" url="https://pl.wikipedia.org/wiki?curid=1769699" title="Kosagrha">
Kosagrha



</doc>
<doc id="1769700" url="https://pl.wikipedia.org/wiki?curid=1769700" title="Thomas Winnington">
Thomas Winnington

Thomas Winnington (ur. 31 grudnia 1696, zm. 23 kwietnia 1746) – brytyjski polityk, płacmistrz armii w rządzie Henry’ego Pelhama.
Był synem Salweya Winningtona, deputowanego do Izby Gmin z okręgu Bewdley. Wykształcenie odebrał w Westminster School oraz w Christ Church na Uniwersytecie Oksfordzkim. W 1714 r. został przyjęty do Middle Temple.
W 1726 r. został wybrany do Izby Gmin jako reprezentant okręgu Droitwich. Od 1741 r. reprezentował okręg wyborczy Worcester. Był stronnikiem premiera Roberta Walpole’a i w 1730 r. został mianowany lordem Admiralicji. W latach 1736–1742 był lordem Skarbu. W 1741 r. został członkiem Tajnej Rady. W 1743 r. został płacmistrzem armii i pozostał na tym stanowisku aż do swojej śmierci.
Od 1719 r. Winnington był żonaty z Love Reade, córką sir Jamesa Reade’a, 2. baroneta. Małżonkowie nie mieli razem dzieci. Po jego śmierci posiadłość Stanford Court przypadła jego kuzynowi, Edwardowi.

</doc>
<doc id="1769703" url="https://pl.wikipedia.org/wiki?curid=1769703" title="Aleksander Gertz">
Aleksander Gertz

Aleksander Jan Gertz (ur. 6 listopada 1928 w Inowrocławiu, zm. 21 maja 2018) – polski robotnik i polityk, poseł na Sejm PRL VII i VIII kadencji.
Życiorys.
Syn Andrzeja i Wiktorii. Uzyskał wykształcenie podstawowe. Pracował początkowo jako brygadzista, a następnie jako mistrz w Inowrocławskich Zakładach Chemicznych. W 1947 wstąpił do Polskiej Partii Robotniczej, a w następnym roku wraz z nią do Polskiej Zjednoczonej Partii Robotniczej. W latach 1950–1955 był członkiem Związku Młodzieży Polskiej. Od 1971 był członkiem Komitetu Wojewódzkiego PZPR w Bydgoszczy, a od 1975 członkiem jego egzekutywy. W 1976 uzyskał mandat posła na Sejm PRL VII kadencji w okręgu Inowrocław. Zasiadał w Komisji Górnictwa, Energetyki i Chemii oraz w Komisji Mandatowo-Regulaminowej. W 1980 uzyskał reelekcję. W Sejmie VIII kadencji zasiadał w Komisji Górnictwa, Energetyki i Chemii, Komisji Mandatowo-Regulaminowej, Komisji Odpowiedzialności Konstytucyjnej, Komisji Nadzwyczajnej do rozpatrzenia projektu ustawy Konstytucyjnej o Przedłużeniu Kadencji oraz w Komisji Przemysłu.
Pochowany na cmentarzu Św. Mikołaja przy ul. Marulewskiej w Inowrocławiu.

</doc>
<doc id="1769704" url="https://pl.wikipedia.org/wiki?curid=1769704" title="Philipp von Jolly">
Philipp von Jolly

Philipp von Jolly (ur. 26 września 1809 w Mannheim, zm. 24 grudnia 1884 w Monachium) – niemiecki fizyk i matematyk; ojciec Friedricha Jolly'ego. 
Jego uczniem był Max Planck.

</doc>
<doc id="1769705" url="https://pl.wikipedia.org/wiki?curid=1769705" title="Fruktozo-6-fosforan">
Fruktozo-6-fosforan

Fruktozo-6-fosforan – organiczny związek chemiczny, pochodna fruktozy, w której grupa hydroksylowa przy atomie węgla nr 6 została zestryfikowana kwasem fosforowym. Forma zawierająca resztę cukrową w konfiguracji β- jest bardzo rozpowszechniona w komórkach.
Historia.
W 1918 Carl Neuberg odkrył, że związek ten (nazwany później jako fruktozo-6-fosforan) może być otrzymywany na drodze łagodnej hydrolizy kwasowej estru Hardena-Younga (fruktozo-2,6-bisfosforanu).
Fruktozo-6-fosforan w glikolizie.
Cukier ten jest intermediatem w procesie glikolizy. Powstaje na drodze izomeryzacji z glukozo-6-fosforanu. Reakcję tę katalizuje enzym – izomeraza glukozo-6-fosforanowa. Dalej fruktozo-6-fosforan jest przekształcany na drodze fosforylacji do fruktozo-1,6-bisfosforanu – reakcję przeprowadza fosfofruktokinaza I, lub też do fruktozo-2,6-bisfosforanu – reakcję katalizuje fosfofruktokinaza II.
Fruktozo-6-fosforan w szlaku pentozofosforanowym.
Fruktozo-6-fosforan jest również metabolitem szlaku pentozofosforanowego powstającym obok erytrozo-4-fosforanu z aldehydu 3-fosfoglicerynowego pod działaniem enzymu – transaldolazy.
Fruktozo-6-fosforan powstaje również z erytrozo-4-fosforanu pod wpływem transketolazy w tej samej fazie nieoksydacyjnej szlaku pentozofosforanowego.

</doc>
<doc id="1769706" url="https://pl.wikipedia.org/wiki?curid=1769706" title="Antoni Tworek">
Antoni Tworek

Antoni Tworek (ur. 5 stycznia 1897 w Łoniowie, zm. 24 grudnia 1942 w Dachau) – polski duchowny katolicki, Sługa Boży Kościoła katolickiego.
Życiorys.
Pochodził z wielodzietnej rodziny Wojciecha i Jadwigi z Hołodych. Antoni został ochrzczony pięć dni po urodzinach. Uczęszczał do miejscowej szkoły powszechnej i do gimnazjum w Sandomierzu, gdzie później kontynuował edukację w Seminarium Duchownym. Ukończeniu nauki towarzyszyło przyjęcie święceń kapłańskich w 1920 roku.
Pracę zawodową rozpoczął jako wikariusz w Ćmielowie, ale po dwóch latach otrzymał pozwolenie na podjęcie dalszej nauki. Studia na wydziale prawa kanonicznego Katolickiego Uniwersytetu Lubelskiego zakończył w 1926 roku, obroną pracy doktorskiej. W odpowiedzi na apel bp. M. J. Ryxa poprosił o pozwolenie podjęcia posługi duszpasterskiej wśród emigracji polskiej we Francji. Pracował początkowo jako kapelan w Montceau-les-Mines i Barlin, a następnie w Oignies. Ze względu na zły stan zdrowia, w listopadzie 1930 roku powrócił do kraju. Mianowany został notariuszem sądu biskupiego i rektorem kościoła św. Jakuba w Sandomierzu. Do wybuchu II wojny światowej ks. Antoni Tworek był spowiednikiem studentów seminarium duchownego, a od 1934 roku sekretarzem redakcji czasopisma „Prawda Katolicka”. W latach 1934–1939 był kuratorem Domu Księży Emerytów, a także patronował Stowarzyszeniu Robotników Chrześcijańskich. Lata 1934–1936 to także jego kościelna asystentura Katolickiego Stowarzyszenia Mężów oraz Katolickiego Stowarzyszenia Kobiet. W 1937 roku sfinalizował powstanie Chrześcijańskiej Kasy Bezprocentowej, której wiceprezesował. 12 marca 1940 roku został wiceoficjałem Sądu Biskupiego, a dwa dni później kanonikiem honorowym Kapituły Katedralnej w Sandomierzu.
Aresztowany został przez gestapo 16 marca 1942 roku o godz. 6.00 i początkowo przetrzymywany w więzieniu na Zamku w Sandomierzu, gdzie poddawany był torturom. W grupie więźniów, razem z bł. Antonim Rewerą przewieziony został do hitlerowskiego obozu koncentracyjnego Auschwitz-Birkenau, a następnie Dachau. Bity i katowany zmarł z wyczerpania, a jego ciało spalono w obozowym krematorium 28 grudnia 1942.
W kościele parafialnym w rodzinnym Łoniowie w 1992 roku odsłonięto tablicę upamiętniającą męczeńską śmierć ks. Antoniego Tworka.
Jest jednym z 122 Sług Bożych, wobec których 17 września 2003 roku rozpoczął się proces beatyfikacyjny drugiej grupy męczenników z okresu II wojny światowej.

</doc>
<doc id="1769711" url="https://pl.wikipedia.org/wiki?curid=1769711" title="Heinkel He 176">
Heinkel He 176

Heinkel He 176 – niemiecki samolot eksperymentalny, pierwszy na świecie samolot napędzany silnikiem rakietowym na paliwo ciekłe. Zbudowano tylko jeden egzemplarz tego samolotu w wytwórni Heinkel w ramach prywatnych prac Ernsta Heinkela.
Oblatany 20 czerwca 1939 przez Ericha Warsitza, co dowiodło możliwości wykorzystania silnika rakietowego na paliwo ciekłe na bazie nadtlenku wodoru do lotów z dużymi prędkościami. Po zakończeniu prób został on przeniesiony do berlińskiego muzeum lotnictwa, w którym uległ zniszczeniu podczas alianckiego bombardowania w 1943.
W latach 20. XX wieku niemieccy kaskaderzy eksperymentowali z silnikami na stały materiał pędny montowanymi do samochodów, motocykli i sani. Przykładem takich konstrukcji są Ente Alexandra Lippsicha i RAK.1 Fritza von Opela. Silniki takie miały jednak wiele wad, m.in. brak regulowanego ciągu i niemożność wyłączenia już odpalonego silnika.
Pod koniec lat 30. Wernher von Braun badał możliwość instalowania silników rakietowych na paliwo ciekłe w samolotach. Heinkel stał się entuzjastą takiego rozwiązania i dostarczał do ośrodka doświadczalnego w Peenemünde swoje konstrukcje do badań, m.in. He 72 i dwa egzemplarze He 112. W 1937 jeden z takich samolotów odbył lot mieszany: samolot wystartował używając silnika spalinowego, a potem leciał napędzany tylko silnikiem rakietowym. W tym samym czasie Hellmuth Walter eksperymentował z silnikami rakietowymi wykorzystującymi nadtlenek wodoru. Konstrukcje takie okazały się lekkie, proste i nadające się do instalacji w aerodynach. He 176 powstał w celu sprawdzenia jednego z jego silników.
He 176 był małym, prostym, niemal całkowicie drewnianym samolotem. Do jego zalet należał nowoczesny, całkowicie zamknięty kokpit; jednoelementowy przezroczysty nos bez łączeń, przez który było widać orczyk. Podwozie o konstrukcji mieszanej, klasyczno-trzypunktowe. Koła główne i ogonowe, chowane.
Samolot miał unikatową wówczas funkcję katapultowania. Nos samolotu mógł zostać odrzucony za pomocą siły sprężonego powietrza. Siła potrzebna do odrzucenia redukowana była przez spadochron pomocniczy. Po odrzuceniu nosa pilot wraz z kokpitem wysuwał się z samolotu i opadał na spadochronie głównym.
Heinkel zademonstrował samolot ministerstwu lotnictwa Rzeszy, ale brak zainteresowania z jego strony doprowadził w efekcie do zaniechania prac Heinkela nad napędem rakietowym.
Jeszcze przed zaniechaniem prac plany przewidywały budowę bardziej zaawansowanej konstrukcji, również oznaczanej jako He 176. Nie została jednak ona zrealizowana. Z powodu powtórzenia oznaczenia wiele publikacji używa ilustracji obu samolotów wymiennie.
Pierwszym wojskowym samolotem rakietowym stał się myśliwiec Me 163 Komet, zbudowany przez konkurencyjną firmę Messerschmitt. Silnik Kometa stanowił dalsze rozwinięcie silnika napędzającego He 176.

</doc>
<doc id="1769712" url="https://pl.wikipedia.org/wiki?curid=1769712" title="Autostrada A388 (Niemcy)">
Autostrada A388 (Niemcy)

Autostrada A388 (niem. "Bundesautobahn 388 (BAB 388)" także "Autobahn 388 (A388)") – dawna autostrada w Niemczech, która pełniła funkcję obwodnicy Getyngi. Trasa została zdegradowana do klasy drogi krajowej. Obecnie przebiega tam droga krajowa nr B27. A388 była częścią A38 i odgałęzieniem A7 na północy Getyngi. Obecnie droga krajowa nr B27 krzyżuje się z A7 w miejscowości Friedland.

</doc>
<doc id="1769715" url="https://pl.wikipedia.org/wiki?curid=1769715" title="August Thalheimer">
August Thalheimer

August Thalheimer (ur. 18 marca 1884 w Obersulm, ówcześnie Affaltrach, zm. 19 września 1948 w Hawanie) – niemiecki polityk komunistyczny, teoretyk marksizmu. 
Życiorys.
Urodził się w żydowskiej rodzinie kupieckiej. Ukończył studia etnologiczne i lingwistyczne; w 1907 obronił na uniwersytecie w Strasburgu pracę doktorską dotyczącą języków mikronezyjskich. Następnie udał się do Berlina, gdzie studiował ekonomię i nauki polityczne. W czasie studiów wstąpił do Socjaldemokratycznej Partii Niemiec, z której ideami zetknął się w rodzinnym domu. Pracował kolejno w wydawanych przez nią czasopismach "Leipziger Volkszeitung", "Göppinger Freien Volkszeitung" (1911-1912) i "Braunschweiger Volksfreund" (1914-1916). W dwóch ostatnich tytułach pełnił funkcję redaktora naczelnego. Od początku związany z lewym skrzydłem partii, dołączył do Związku Spartakusa w proteście przeciw poparciu przez SPD udzielenia przez Reichstag rządowi Cesarstwa Niemieckiego kredytów wojennych u progu I wojny światowej w sierpniu 1914 r. Pozostawał pod wpływem Róży Luksemburg i Karola Liebknechta, współtworzył Komunistyczną Partię Niemiec. W listopadzie 1918 razem z Fritzem Rückiem przewodził komórce Związku Spartakusa w Stuttgarcie, następnie przeniósł się do Berlina, by dołączyć do redakcji komunistycznego dziennika (niem.) "Die Rote Fahne" (pol."Czerwony sztandar"). Wybrany do komitetu centralnego KPD, pozostawał w nim do 1924. W latach 1923-1924, razem z Heinrichem Brandlerem, był głównym przywódcą partii. Przeciwstawił się organizacji powstania zbrojnego jesienią 1923, przez co stracił poparcie lewicowego skrzydła partii z Arkadijem Masłowem i Ruth Fischer na czele. Oskarżony o stracenie szansy na dojście przez KPD do władzy, był zmuszony do wyjazdu z Niemiec. 
Thalheimer udał się do Moskwy, gdzie podjął pracę naukową w Instytucie Marksa i Engelsa, wykładając filozofię i prowadząc w tym zakresie kursy na Uniwersytecie im. Sun Jat-sena. W 1928, wbrew poleceniu kierownictwa Kominternu, wrócił do Niemiec. Protestował przeciw zainspirowanej przez Międzynarodówkę Komunistyczną wymianie liderów KPD, uznając jednak ZSRR za właściwie się rozwijające państwo socjalistyczne i krytykując działającą w nim Lewicową Opozycję. Razem z Brandlerem tworzył Partię Komunistyczną - Opozycję (KPO). W obliczu rosnących wpływów nazistów bezskutecznie apelował o jedność wszystkich organizacji lewicowych. Po dojściu NSDAP do władzy w Niemczech (30 stycznia 1933) wyjechał do Francji, zaś po upadku Francji w czerwcu 1940 zdołał uciec na Kubę, gdzie przebywał do swojej śmierci. 
Pozostawił liczne teksty teoretyczne z zakresu marksizmu, jak również analizy przyczyn sukcesu politycznego niemieckich nazistów. Rozwijał marksistowską teorię bonapartyzmu, zawartą w pracy Karola Marksa "18 brumaire'a Ludwika Bonaparte". W ostatnich latach życia analizował również skutki II wojny światowej dla międzynarodowego ruchu robotniczego, ze szczególnym wskazaniem na sytuację w Europie Wschodniej. 

</doc>
<doc id="1769717" url="https://pl.wikipedia.org/wiki?curid=1769717" title="Dzień wielkiej ryby">
Dzień wielkiej ryby

Dzień wielkiej ryby – polski film psychologiczny z 1996 roku w reżyserii Andrzeja Barańskiego. Scenariusz powstał w oparciu o zbiór opowiadań Kornela Filipowicza.
Zdjęcia plenerowe nakręcone zostały w województwie lubelskim w następujących lokacjach: Mięćmierz, okolice Wilkowa, Końskowola (kościół św. Anny), Wisła w rejonie Kazimierza Dolnego, Wąwolnica, Klementowice (stacja PKP), Wyspa Krowia na Wiśle pod wsią Podgórz.
Opis fabuły.
Po 30 latach nieobecności Jan, mężczyzna w średnim wieku przyjeżdża do miasteczka, żeby łowić ryby. Okazuje się, że tam przed laty poznał Irenę, która mogła odmienić jego życie, a Jan do tego nie dopuścił. Dopiero teraz uświadamia sobie, że gdyby wtedy uległ, to wszystko byłoby inaczej.

</doc>
<doc id="1769718" url="https://pl.wikipedia.org/wiki?curid=1769718" title="Autostrada A85 (Niemcy)">
Autostrada A85 (Niemcy)

Autostrada A85 (niem. "Bundesautobahn 85 (BAB 85)" także "Autobahn 85 (A85)") – planowana, lecz nigdy niewybudowana autostrada w Niemczech mająca łączyć miasto Schwäbisch Hall z Backnang, przez Stuttgart, Metzingen, Riedlingen.

</doc>
<doc id="1769723" url="https://pl.wikipedia.org/wiki?curid=1769723" title="Dehydrogenaza aldehydu 3-fosfoglicerynowego">
Dehydrogenaza aldehydu 3-fosfoglicerynowego

Dehydrogenaza aldehydu 3-fosfoglicerynowego (EC 1.2.1.12) jest enzymem z klasy oksydoreduktaz. Bierze udział w glikolizie. Przekształca aldehyd 3-fosfoglicerynowy w 1,3-bisfosfoglicerynian.
Reakcja.
Reakcja jest dwuetapowa:
Ogólny schemat reakcji:
 + NAD+ + Pi ⇌ + NADH + H+

</doc>
<doc id="1769725" url="https://pl.wikipedia.org/wiki?curid=1769725" title="Lord strażnik Wielkiej Pieczęci Szkocji">
Lord strażnik Wielkiej Pieczęci Szkocji

Lord strażnik Wielkiej Pieczęci (en. "Lord Keeper of the Great Seal") – szkocki urzędnik państwowy, jeden z wielkich urzędników Korony, opiekun Wielkiej Pieczęci Szkocji (en. "Great Seal of Scotland", ga. "Seala Mòr na h-Alba").

</doc>
<doc id="1769730" url="https://pl.wikipedia.org/wiki?curid=1769730" title="Ryżawka (obwód winnicki)">
Ryżawka (obwód winnicki)

Ryżawka – wieś na Ukrainie, położona w rejonie żmeryńskim, obwodu winnickiego.
Opis.
Pod koniec XIX wieku wieś liczyła 86 osad i 510 mieszkańców oraz 598 dziesięcin włościańskich i 1203 dworskie, podzielone na cztery fermy. We wsi była cerkiew. Właścicielami wsi byli Urbanowscy, a wcześniej Potoccy. W odległości 12 wiorst znajdowała się stacja kolejowa Żmerynka. Obok wsi znajdowało się ujście Kudaszówki do Barana (prawy dopływ Bohu).

</doc>
<doc id="1769734" url="https://pl.wikipedia.org/wiki?curid=1769734" title="Las Arkoński">
Las Arkoński



</doc>
<doc id="1769735" url="https://pl.wikipedia.org/wiki?curid=1769735" title="Fruktozo-1,6-bisfosforan">
Fruktozo-1,6-bisfosforan

Fruktozo-1,6-bisfosforan – fruktoza ufosforylowana na dwóch pozycjach – obecność dwóch grup fosforanowych przy węglu 1 oraz 6. Intermediat glikolizy. Powstaje na drodze fosforylacji z fruktozo-6-fosforanu (działanie fosfofruktokinazy I). W kolejnym etapie glikolizy, jest on rozkładany przez aldolazę do fosfodihydroksyacetonu oraz aldehydu 3-fosfoglicerynowego.
Jest także allosterycznym aktywatorem kinazy pirogronianowej.

</doc>
<doc id="1769740" url="https://pl.wikipedia.org/wiki?curid=1769740" title="Parafia św. Marcina w Kłobucku">
Parafia św. Marcina w Kłobucku

Parafia Świętego Marcina – rzymskokatolicka parafia znajdująca się w Kłobucku. Należy do Dekanatu Kłobuck archidiecezji częstochowskiej.
Została utworzona w pierwszej połowie XII w. Kościół parafialny murowany, gotycki, zbudowany być może w 1135 r. z fundacji Piotra Dunina, powiększony w 1454 r. staraniem ks. Jana Długosza i jego bratanka – tutejszych proboszczów, konsekrowany przez kardynała Zbigniewa Oleśnickiego w tymże roku.

</doc>
<doc id="1769741" url="https://pl.wikipedia.org/wiki?curid=1769741" title="Pasmo Kalwaryjskie">
Pasmo Kalwaryjskie

Pasmo Kalwaryjskie - pasmo górskie na terenie Pogórza Przemyskiego, o przebiegu prawie południkowym, na swoim północnym odcinku stanowi północną granicę Karpat.
Rozciąga się ono od doliny Wiaru koło Huwnik, a kończy nad doliną rzeki Wyrwa koło Dobromila. Długość pasma wynosi około 15 km. Głównymi szczytami są: "Magdalenka" (393 m n.p.m.), "Ostre" (415 m n.p.m.), Wysoka Góra (509 m n.p.m.), "Glinianka" (505 m n.p.m.).
Na południu Przełęcz pod Kiczerą (445 m n.p.m.) oddziela pasmo od Masywu Suchego Obycza.

</doc>
<doc id="1769743" url="https://pl.wikipedia.org/wiki?curid=1769743" title="Przystuły">
Przystuły

Przystuły – skórzane pasy będące elementem siodła, do których zapinane są klamry popręgu. Jeżeli występują trzy przystuły, to są one po to, aby dopasować dopięcie siodła, tak aby leżało ono w równowadze i się nie przesuwało. Zapinamy wtedy zależnie od potrzeby na dwie pierwsze, lub drugą i trzecią, lub pierwszą i trzecią. 

</doc>
<doc id="1769747" url="https://pl.wikipedia.org/wiki?curid=1769747" title="Michael Franks">
Michael Franks

Michael Franks (ur. 18 września 1944 w La Jolla w stanie Kalifornia) – amerykański wokalista i twórca piosenek.
Życiorys.
Wychował się w południowej Kalifornii. Nikt w jego rodzinie nie grał na żadnym instrumencie muzycznym, ale słuchano swingowych artystów. Michael kupił swoją pierwszą gitarę, gdy miał 14 lat. Wziął wówczas 6 lekcji gry. Była to jego jedyna edukacja muzyczna.
W szkole średniej śpiewał piosenki folkrockowe. Podczas studiów na UCLA zainteresował się jazzem (takimi artystami, jak Dave Brubeck, Patti Page, Stan Getz, João Gilberto, Antônio Carlos Jobim czy Miles Davis). Uzyskał licencjat na UCLA z porównawczego literaturoznawstwa w 1966, a magisterium na Uniwersytecie Oregonu w 1968. Później pracował jako asystent, ucząc literatury amerykańskiej na Uniwersytecie Montrealu, a także na UCLA.
W tym czasie zaczął pisać piosenki i inne utwory muzyczne, zaczynając od antywojennego musicalu "Anthems in E-flat", w którym wystąpił Mark Hamill. Skomponował również muzykę do filmów "Count Your Bullets", "Cockfighter" i "Zandy’s Bride". Sonny Terry i Brownie McGhee nagrali trzy utwory Franksa na swym albumie "Sonny &amp; Brownie". Franks grał na tej płycie na gitarze akustyczne, banjo i mandolinie. W 1973 nagrał swój pierwszy album, zatytułowany po prostu "Michael Franks" (wznowiony w 1983 jako "Previously Unavailable"), który zawierał przebój "Can’t Seem to Shake this Rock 'n Roll".
W 1976 wydał swoją drugą płytę "The Art of Tea", na której wystąpili Joe Sample, Larry Carlton i Wilton Felder z The Crusaders. Znalazł się na nim jeden z najbardziej znanych utworów Franksa "Popsicle Toes", który później wykonywała m.in. Diana Krall. Trzeci album "Sleeping Gypsy", zawierający piosenkę "The Lady Wants to Know", był częściowo nagrany w Brazylii. W tym czasie Franks zaczął występować na scenie z instrumentem cabasa w utworach, w których nie akompaniował sobie na gitarze. Kolejny album "Burchfield Nines", z którego pochodzi utwór "When the Cookie Jar is Empty", odzwierciedla przeprowadzkę do Nowego Jorku. Później Franks nagrał jeszcze kilkanaście albumów. Jego największym przebojem było "When Sly Calls (Don’t Touch That Phone)" z płyty "Passionfruit" (1983).
Utwory Franksa wykonywali m.in. The Manhattan Transfer, Patti LaBelle, Carmen McRae, Diana Krall, Kurt Elling i The Carpenters.

</doc>
<doc id="1769749" url="https://pl.wikipedia.org/wiki?curid=1769749" title="Zbigniew Głowacki (polityk)">
Zbigniew Głowacki (polityk)

Zbigniew Jan Głowacki (ur. 10 listopada 1931 w Tarnowskich Górach) – polski polityk, poseł na Sejm PRL VIII kadencji, docent doktor nauk humanistycznych.
Życiorys.
Syn Józefa i Salomei. W 1959 wstąpił do Polskiej Zjednoczonej Partii Robotniczej. Ukończył Wyższą Szkołę Nauk Społecznych przy KC PZPR w Warszawie (Wydział Historyczno-Socjologiczny). W Komitecie Wojewódzkim partii w Koszalinie w latach 1963–1971 pełnił funkcję najpierw instruktora, a następnie zastępcy kierownika Wydziału oraz kierownika Wydziału Propagandy. Od 1973 do 1975 był sekretarzem KW do spraw propagandy. Od 6 czerwca 1975 do 1977 był sekretarzem, a od 21 grudnia 1977 do 14 listopada 1980 I sekretarzem KW PZPR w Słupsku. W latach 1980–1985 pełnił mandat posła na Sejm PRL VIII kadencji, reprezentując okręg Słupsk. Zasiadał w Komisji Oświaty i Wychowania, Komisji Kultury oraz w Komisji Oświaty, Wychowania, Nauki i Postępu Technicznego. Otrzymał Krzyż Oficerski Orderu Odrodzenia Polski.

</doc>
<doc id="1769750" url="https://pl.wikipedia.org/wiki?curid=1769750" title="Parafia Najświętszego Ciała i Krwi Chrystusa w Kłobucku">
Parafia Najświętszego Ciała i Krwi Chrystusa w Kłobucku

Parafia Najświętszego Ciała i Krwi Chrystusa – rzymskokatolicka parafia znajdująca się w Kłobucku, w dzielnicy Zagórze. Należy do dekanatu Kłobuck archidiecezji częstochowskiej.
Została utworzona 17 sierpnia 1988 r. Pierwszym proboszczem parafii był ks. Kazimierz Świerdza. Pierwsze nabożeństwa odbywały w tymczasowym budynku znajdującym się obok budowanego kościoła. Kościół parafialny został wybudowany w latach 1989-1999 według projektu architekt Iwony Moroz.

</doc>
<doc id="1769751" url="https://pl.wikipedia.org/wiki?curid=1769751" title="Való Világ">
Való Világ



</doc>
<doc id="1769753" url="https://pl.wikipedia.org/wiki?curid=1769753" title="Leon Gmur">
Leon Gmur

Leon Gmur (ur. 11 kwietnia 1933 w Ganie) – polski polityk, poseł na Sejm PRL VIII kadencji.
Życiorys.
Uzyskał wykształcenie średnie zawodowe. Pracował jako starszy mistrz w Zakładach Sprzętu Motoryzacyjnego „Polmo” w Praszce. W 1965 wstąpił do Polskiej Zjednoczonej Partii Robotniczej. W latach 1980–1985 pełnił mandat posła na Sejm PRL VIII kadencji w okręgu Częstochowa. zasiadając w Komisji Przemysłu Ciężkiego, Maszynowego i Hutnictwa oraz w Komisji Spraw Wewnętrznych i Wymiaru Sprawiedliwości. Otrzymał Medal 30-lecia Polski Ludowej.

</doc>
<doc id="1769755" url="https://pl.wikipedia.org/wiki?curid=1769755" title="Diopsidae">
Diopsidae

Diopsidae – rodzina muchówek. Charakterystyczną cechą tych owadów jest osadzenie oczu na długich szypułkach (stylikach ocznych); podobne struktury występują u niektórych przedstawicieli Drosophilidae, Platystomatidae i Tephritidae, ale u Diopsidae styliki występują u obu płci u niemal wszystkich gatunków, a wzdłuż szypułek przebiegają czułki. Do rodziny należy około 160 gatunków zgrupowanych w dwóch podrodzinach (Centrioncinae i Diopsinae) i w jedenastu rodzajach, najwięcej znanych jest z tropików Starego Świata. Dwa gatunki występują w Ameryce Północnej, a z Europy znany jest jeden gatunek ("Sphyracephala europaea"), opisany z Węgier dopiero w 1997 roku. Osobniki dorosłe spotykane są na niskiej roślinności w wilgotnych biotopach, często w pobliżu strumieni i rzek. 
U Diopsidae występuje wyraźny dymorfizm płciowy w długości szypułek, co jest często przywoływane jako przykład doboru płciowego. U jednego z najlepiej poznanych gatunków, "Teleopsis dalmanni" (znany też jako "Cyrtodiopsis dalmanni" i "Diopsis dalmanni") samice dobierają się w pary z samcami o najdłuższych szypułkach, czemu towarzyszy skomplikowany rytuał. 
Pierwsze badania nad biologią Diopsidae skupiały się na funkcji stylików ocznych, ze szczególnym uwzględnieniem ich wpływu na pole widzenia owada oraz jego zdolność do szacowania odległości. Obecnie, Diopsidae są ważnymi organizmami modelowymi w doświadczeniach sprawdzających teorie ewolucji wtórnych cech płciowych. Badania takie są prowadzone m.in. na University of Maryland i w University College London. Badania te pozwoliły częściowo odpowiedzieć na istotne pytania w biologii ewolucyjnej, przede wszystkim dlaczego wyewoluowała preferencja samic wobec najwyraźniej przypadkowej cechy. Dowiedziono, że długość szypułek Diopsidae jest ściśle zależna od warunków środowiskowych, co oznacza, że najlepiej przystosowane samce są w stanie osiągnąć znaczną długość szypułek nawet w niesprzyjających warunkach. Samice kopulujące z takimi samcami osiągałyby tym samym korzyść dla swojego potomstwa, w postaci korzystnych alleli genów. Ponadto, w niektórych populacjach "T. dalmanni" samice są nosicielkami genu odchylenia mejotycznego (ang. meiotic drive) na chromosomie X, co przyczynia się do przewagi płci żeńskiej u potomstwa. W tych populacjach samce posiadające gen supresorowy odchylenia mejotycznego mają dłuższe szypułki, co oznacza, że samice kopulujące z tymi samcami osiągną dodatkową korzyść, w postaci licznego potomstwa płci męskiej w zdominowanej przez samice populacji. Gen warunkujący długie szypułki jest położony w bliskości genu pozwalającego spłodzić samcowi więcej potomstwa płci męskiej.
Systematyka.
Do rodziny należy kilkanaście rodzajów:

</doc>
<doc id="1769759" url="https://pl.wikipedia.org/wiki?curid=1769759" title="29 Korpus Zmechanizowany (ZSRR)">
29 Korpus Zmechanizowany (ZSRR)

29 Korpus Zmechanizowany () – wyższy związek taktyczny wojsk zmechanizowanych Armii Czerwonej okresu II wojny światowej.
Formowanie.
Korpus został sformowany w marcu 1941 r. na terenie Mongolii przez oddziały wchodzące w skład Zabajkalskiego Okręgu Wojskowego w składzie 17 Armii.
Rozformowanie.
Zgodnie z postanowieniem KC NIK(b) i SNK ZSRR „O nowych formowaniu w składzie Czerwonej Armii” korpus został rozwiązany 7 maja 1941 r.
Dywizje korpusu zostały stały się samodzielnymi jednostkami w ramach 17 Armii.
30 Pułk Motocyklowy został rozmieszczony w Bajan-Tumienie. Uczestniczył w wojnie z Japonią w 1945 r. w składzie konno-zmechanizowanej grupy generała pułkownika Issy Plijewa.

</doc>
<doc id="1769760" url="https://pl.wikipedia.org/wiki?curid=1769760" title="Roman Góral">
Roman Góral

Roman Tadeusz Góral (ur. 2 lipca 1925 w Lisikierzu, zm. 16 kwietnia 1989 w Poznaniu) – polski lekarz i polityk, poseł na Sejm PRL VII i VIII kadencji, profesor doktor nauk medycznych, żołnierz Armii Krajowej, doktor honoris causa wielu uczelni (m.in. w Halle i w Wilnie).
Życiorys.
W 1950 ukończył w Poznaniu studia medyczne. W 1960 został doktorem medycyny, w 1964 habilitował się, uzyskując tytuł docenta chirurgii, w 1972 uzyskał tytuł profesora nadzwyczajnego, a w 1979 profesora zwyczajnego. Był prekursorem i ojcem ruchu stomijnego w Polsce. Przez 13 lat kierował Kliniką Chirurgii Ogólnej i Gastroenterologicznej Akademii Medycznej w Poznaniu. Od 1972 do 1981 był rektorem Uniwersytetu Medycznego im. Karola Marcinkowskiego w Poznaniu.
W 1967 wstąpił do Polskiej Zjednoczonej Partii Robotniczej. Był w niej I sekretarzem Komitetu Uczelnianego. W 1976 uzyskał mandat posła na Sejm PRL VII kadencji w okręgu Poznań. Zasiadał w Komisji Spraw Zagranicznych oraz w Komisji Zdrowia i Kultury Fizycznej. W 1980 uzyskał reelekcję. W Sejmie VIII kadencji zasiadał w Komisji Spraw Zagranicznych, Komisji Zdrowia i Kultury Fizycznej, Komisji Odpowiedzialności Konstytucyjnej oraz w Komisji Polityki Społecznej, Zdrowia i Kultury Fizycznej. Po zakończeniu kadencji (1985) był pierwszym przewodniczącym Polskiego Towarzystwa Opieki Nad Chorymi ze Stomią Pol-Ilko (założonego w 1987). Z jego inicjatywy powstał także Polski Klub Koloproktologii. Ponadto pełnił m.in. funkcje prezesa Towarzystwa Chirurgów Polskich, wiceprezesa Polskiego Towarzystwa Gastroenterologii (którego był współzałożycielem) i prezesa Unii Polskich Towarzystw Chirurgicznych (której również był współzałożycielem).
Pochowany na Cmentarzu Junikowskim w Poznaniu.

</doc>
<doc id="1769761" url="https://pl.wikipedia.org/wiki?curid=1769761" title="Parafia Najświętszej Maryi Panny Fatimskiej w Kłobucku">
Parafia Najświętszej Maryi Panny Fatimskiej w Kłobucku

Parafia Najświętszej Maryi Panny Fatimskiej – rzymskokatolicka parafia znajdująca się w Kłobucku. Należy do dekanatu Kłobuck archidiecezji częstochowskiej.
Została utworzona 24 czerwca 1998 roku. Budowa kościoła parafialnego według projektu magistra inżyniera architekta Witolda Dominika rozpoczęła się w 2000. Nabożeństwa sprawowane są w nowo wybudowanym kościele, tymczasowa kaplica została zdemontowana w 2020.
Przy parafii swoją działalność prowadzą: Liturgiczna Służba Ołtarza oraz Żywy Różaniec.

</doc>
<doc id="1769762" url="https://pl.wikipedia.org/wiki?curid=1769762" title="Afyonkarahisar (prowincja)">
Afyonkarahisar (prowincja)

Afyonkarahisar („Czarna twierdza opium”; Afyon) – prowincja ("il") w Turcji.
Sąsiadujące prowincje to: Kütahya (na północny zachód), Uşak (zachód), Denizli (południowy zachód), Burdur (południe), Isparta (południowy wschód), Konya (wschód), and Eskişehir (północ). Stolicą prowincji jest Afyonkarahisar. Prowincja zajmuje 14 230 km², zamieszkuje ją około 744 tys osób (stan na 2021 rok).
Dystrykty.
Prowincja Afyonkarahisar dzieli się na 18 dystryktów:

</doc>
<doc id="1769767" url="https://pl.wikipedia.org/wiki?curid=1769767" title="Alfakalcydol">
Alfakalcydol

Alfakalcydol, "alfacalcidol" – prekursor czynnego metabolitu witaminy D3 – kalcytriolu. Jest stosowany jako lek, w celu uzupełniania niedoborów kalcytriolu, szczególnie w przypadku niewydolności nerek. Skutkiem zastosowania alfakalcydolu jest wzrost wchłaniania wapnia z przewodu pokarmowego, zwiększenie stężenia wapnia we krwi i wydalania z moczem. Wpływ leczniczy dotyczy przede wszystkim poprawy struktury i funkcji układu kostnego.
Metabolizm.
Alfakalcydol zawiera grupę hydroksylową (-OH) w pozycji α przy atomie węgla C1. Nie wymaga z tego względu hydroksylacji w tej pozycji, która przebiega w nerkach, a po zachodzącej w wątrobie hydroksylacji przy węglu C25 powstaje 1,25-dihydroksycholekalcyferol, czyli kalcytriol. Około 50% podanej dawki leku ulega przemianie do postaci aktywnej.
Farmakokinetyka.
Po podaniu doustnym lek wchłania się całkowicie, metabolizm zachodzi w ciągu 12 godzin. Biologiczny okres półtrwania wynosi 3–5 godzin, a okres połowicznej eliminacji około 36 godzin. Alfakalcydol wydalany jest z moczem i kałem w postaci nieczynnych metabolitów.
Preparaty.
Dostępny w formie kapsułek pod nazwami "Alfadiol" i "Alfakalcydol".
Dawkowanie.
Dawkę oraz częstotliwość podawania leku ustala lekarz, zwykle dorośli 0,5–1 μg na dobę. Wielkość dawki zależy od wyników badań gospodarki wapniowo-fosforanowej i czynności nerek.
Uwagi.
Podczas leczenia należy kontrolować stężenie wapnia, fosforanów, magnezu i kreatyniny oraz aktywność fosfatazy alkalicznej we krwi i stężenie wapnia w moczu. W osteodystrofii nerkowej należy monitorować stężenie parathormonu.
Odpowiedź na leczenie może nie wystąpić u pacjentów chorujących na osteodystrofię nerkową, u których jest duże stężenie wapnia w surowicy i autonomiczna nadczynność przytarczyc.
Stosowanie leku u kobiet w ciąży jest wskazane w przypadku zdecydowanej konieczności (Kategoria C). Nie stosować w okresie karmienia piersią.

</doc>
<doc id="1769769" url="https://pl.wikipedia.org/wiki?curid=1769769" title="Royal Rumble (1996)">
Royal Rumble (1996)

Royal Rumble (1996) – 9. edycja gali wrestlingu Royal Rumble wyprodukowana przez federację World Wrestling Federation (WWF), która odbyła się 21 stycznia 1996 w hali Selland Arena we Fresno w stanie Kalifornia.
Gala oferowała sześć walk w tym jedną nagraną do programu "WWE Free for All" - było to również pierwsze pay-per-view, na którym nagrano walkę do programu "Free for All". Walką wieczoru oprócz 30-osobowego battle royal Royal Rumble matchu, było starcie The Undertakera z Bretem Hartem o tytuł WWF Championship. The Undertaker zwyciężył w pojedynku poprzez dyskwalifikację (jednak nie zdobył mistrzostwa), po tym jak Diesel interweniował w walce. W pozostałych ważnych starciach: 1) The Smoking Gunns (Billy Gunn i Bart Gunn) obronili mistrzostwo drużynowe WWF Tag Team Championship pokonując The Bodydonnas (Skip i Zip); 2) Goldust pokonał Razor Ramona o mistrzostwo interkontynentalne WWF Intercontinental Championship; 3) W Royal Rumble matchu zwyciężył Shawn Michaels, który wygrał Royal Rumble match po raz drugi z rzędu eliminując jako ostatniego przeciwnika Diesela i otrzymując walkę na gali WrestleMania XII o mistrzostwo WWF Championship. 
Rezultaty.
Royal Rumble match.
Nowy zawodnik wchodził co ok. 2 minuty do ringu.

</doc>
<doc id="1769771" url="https://pl.wikipedia.org/wiki?curid=1769771" title="Pałac w Drogoszach">
Pałac w Drogoszach

Pałac rodu von Dönhoff w Drogoszach (niem. "Schloss Dönhofstädt") – pałac wraz z zespołem parkowym i zabudowaniami gospodarczymi znajdujący się we wsi Drogosze w gminie Barciany w powiecie kętrzyńskim w województwie warmińsko-mazurskim. Wybudowany w latach 1710–1714, jako siedziba pruskiego rodu szlacheckiego von Dönhoff, w stylu barokowym. Jeden z trzech największych, tzw. królewskich, pałaców Prus Wschodnich.
Położenie.
Pałac położony jest we wsi Drogosze około 9 km na północny wschód od węzła kolejowego w Korszach, 8 km na zachód od Barcian i 25 km na północny zachód od Kętrzyna. Znajduje się niedaleko drogi wojewódzkiej nr 590 na odcinku Korsze-Barciany.
Historia.
Pierwotnie dobra, gdzie dzisiaj ulokowana jest wieś Drogosze, należały do niemieckich kolonizatorów wywodzących się ze starej, zasłużonej saksońskiej rodziny Wolffersdorffów. Na ziemi otrzymanej od Zakonu, jej przedstawiciel Konrad von Wolffersdorff, w 1361 założył osadę "Groß Wolfsdorf" (pol. Wilkowo Wielkie). 
Następnie od 1477 dobra przeszły w ręce rodu von Rautter, z których Ludwik von Rautter (1542–1614) w latach 1596-1606 wzniósł pierwszą rodową rezydencję. Już wówczas otoczona była parkiem krajobrazowym, w którym na terenie lasu o powierzchni 76 ha znajdowała się hodowla danieli, które były prezentem od polskiego króla Jana II Kazimierza Wazy. 
W 1690 pałac doszczętnie spłonął od uderzenia pioruna, a w 1711 rozebrano resztki pogorzeliska.
W tym samym czasie majątek, poprzez ślub hrabiego Bogusława Fryderyka von Dönhoffa z córką rodziny von Rautter, przeszedł w ręce pruskiego rodu szlacheckiego von Dönhoff. Bogusław Fryderyk polecił wybudowanie nowego założenia pałacowego, a sam zmienił nazwę majątku na Döhnofstadt, natomiast nazwę wsi pozostawił niezmienioną – Wilkowo. 
W latach 1710–1714 wzniesiono pałac, wzorowany na słynącej z piękna i rozmachu głównej rezydencji Donhoffów (niezachowanej) we Friedrichstein koło Królewca. Przypuszczalnie obie budowle realizował architekt Johann von Collas (1678–1753), natomiast pierwotną koncepcję architektoniczną pałacu we Friedrichstein wykonał francuski architekt Jean de Bodt (1670–1745).
Ukończona barokowa budowla, była bardzo imponująca i stała się największą rodową rezydencją na Mazurach oraz jedną z największych w całych Prusach Wschodnich. Splendoru dodawała jej także funkcja tzw. pałacu królewskiego, gdzie podróżujący monarchowie mogli bezpiecznie i wygodnie się zatrzymać.
W roku 1725 na lewo od głównego wejścia do pałacu oddano do użytku kaplicę, która w późniejszych latach była kilkukrotnie przebudowywana. 
Natomiast pierwsze poważne przebudowy założenia pałacowego czekały budowlę już pod koniec XVIII wieku. W 1766 roku, według planów Gottholda Wilhelma Mauracha, nieco wydłużając korpus głównej bryły pałacu o dwa symetryczne boczne skrzydła, dobudowano oficyny. Nieco później, w 1785 w miejscu istniejących dotychczas lustrzanych schodów, wybudowano wiodący pod główne wejście, zdobiony fontannami, donicami i rzeźbami, szeroki reprezentacyjny podjazd dla karet. Przebudowy te sprawiły, iż budowla miała niemal 100 metrów długości, 365 okien, 52 pokoje oraz była największą rezydencją w całej prowincji. Imponujące wrażenie jakie sprawiała oraz liczne dzieła sztuki kolekcjonowane przez lata przez Dönhoffów, sprawiły, iż pałac zaczął być nazywany "Wschodniopruskim Wersalem". 
Wystrój wnętrz pałacu w głównej mierze pochodził z lat 20. i 30. XVIII wieku, lecz już w początkach XIX wieku przeszedł metamorfozę i nabrał bardziej klasycystycznego charakteru. W lewym skrzydle pałacu, obok kaplicy, od strony ogrodu założono oranżerię, która pełniła także funkcję ogrodu zimowego. Natomiast w prawym skrzydle umiejscowiono apartamenty dla gości oraz teatr. Ponadto pałac słynął z bezcennych dzieł sztuki i rozmaitych kolekcji, wśród których znajdowały się m.in. flamandzkie arrasy, chińskie wazy, duża kolekcja egzotycznych motyli czy zawierająca kilka tysięcy woluminów biblioteka. 
W tym samym czasie wzniesiono liczne budynki gospodarcze oraz założono przypałacowy park krajobrazowy, który otaczał znajdujący się w jego centralnej części pałac i dochodził do przepływającej w pobliżu rzeki Guber. Sam park bogaty był w elementy tzw. małej, ogrodowej architektury, jak mostki czy kładki. Znajdowały się w nim także liczne stawy, w tym największy o powierzchni ponad 47 ha z dwoma niewielkimi sztucznymi wyspami. 
W 1816 roku w pojedynku ze studentem Friedrichem von Saldernem, zginął nie pozostawiając dziedzica, ostatni męski potomek rodu, linii z Drogosz, 20-letni Stanisław Otton von Dönhoff (1795–1816). Po jego śmierci, zgodnie z zasadami majoratu, w majątku przez około pół wieku rządziła kobieta – hrabina Angelika zu Dohna. Hrabina Angelika miała duży wkład w rozwój majątku m.in. upiększyła wnętrza, zmieniając ich styl, rozbudowała znacznie park krajobrazowy, rozwinęła zabudowania folwarczne. W 1830 roku na jej polecenie przebudowano przypałacową kaplicę na styl neogotycki.
Po śmierci Angeliki zu Dohny, majątek przejęła jej siostrzenica hrabina Marianna Stolberg-Wernigrode, a ród Stolberg-Wernigrode nieznacznie powiększył dobra, jakie otrzymał po Dönhoffach. W połowie XIX wieku zarządzał terenami znajdującymi się na ziemiach ówczesnych powiatów kętrzyńskiego i mrągowskiego, o łącznej powierzchni równej 5866 ha. 
Natomiast w samym pałacu, poza dobudowaniem pod koniec XIX wieku do przypałacowej kaplicy rodowego mauzoleum, nie dokonali znaczących zmian. Dobra pozostawały w ich rękach aż do zakończenia II wojny światowej, a ostatnim właścicielem majątku był Albrecht Graf zu Stolberg-Wernigerode (1886–1948).
W 1945 w pałacowych budynkach mieściły się biura NKWD. Natomiast podczas wojny, jak również w okresie powojennym, większość ze zbiorów dzieł sztuki oraz mebli i przedmiotów codziennego użytku, które przedstawiały jakąkolwiek wartość, zrabowano i rozkradziono. Nieliczne ocalałe eksponaty, jak portrety czy meble, zostały przekazane do Muzeum Warmii i Mazur w Olsztynie, a cenne zbiory biblioteki rodowej von Dönhoffów przetransportowano na Uniwersytet w Toruniu. 
Założenie pałacowe wojnę przetrwało w całkiem dobrym stanie, lecz z powodu braku właściciela aż do lat 50., jego stan systematycznie się pogarszał. Od 1954 do 1991 w pałacu mieścił się, zarządzany przez Wojewódzki Ośrodek Postępu Rolniczego w Bęsi, Ośrodek Szkolenia Rolniczego, który szkolił traktorzystów. W miarę możliwości dbano także o zabytek, m.in. przeprowadzając w 1975 jego konserwację. Natomiast w budynkach folwarcznych znajdowały się pomieszczenia użytkowane przez tutejszy PGR, który prowadził w nich mieszalnię pasz.
Od 1991 roku majątek wystawiony był na sprzedaż i od 1993 pozostaje w rękach osób fizycznych. Od tego czasu w budynku przeprowadzono tylko drobne remonty wnętrz. Natomiast reszta, zarówno sam pałac, otaczający go ogród jak i zabudowania gospodarcze pozostają w bardzo złym stanie i systematycznie niszczeją. Park krajobrazowy już niemal całkowicie zatracił swoje walory, a znajdujące się w nim stawy są zaniedbane, mają niższy poziom wody oraz poważnie uszkodzone groble. Obecnie obiekt pałacu głównego wraz z przylegającym do niego ogrodem otoczone są płotem.
Architektura.
Zespół pałacowo-parkowy w Drogoszach składa się z pałacu głównego wzniesionego w stylu barokowym, przyzamkowego ogrodu, który przechodzi w park krajobrazowy wraz ze stawami oraz licznych zabudowań gospodarczych położonych głównie w południowo-wschodniej części założenia. Całość usytuowana jest nieco na uboczu od wioski, co było przyczyną funkcjonowania oddzielnych nazw majątku – Döhnoffstadt oraz wsi – Wilkowo.
Sam pałac główny usytuowany jest w części centralnej rozciągającego się na powierzchni 35 arów majątku. Mając 95 m długości oraz kubaturę o powierzchni łącznej pomieszczeń pałacowych 22 tys. m3 jest największym pałacem na Mazurach i jednym z największych, jakie kiedykolwiek były wzniesione w Prusach Wschodnich. Strona frontowa założenia skierowana jest w kierunku północno-wschodnim, natomiast założenie parkowe w południowo-zachodnim.
Wzniesiony w stylu barokowym pałac przetrwał w niezmienionej formie niemal 300 lat. Jest to budowla założona na planie prostokąta, a za sprawą przebudowanych i wyciągniętych w późniejszym czasie bocznych skrzydeł, jest kilkukrotnie dłuższa niż szersza. Na całej swojej długości jest jednolitej, dwukondygnacyjnej wysokości.
Elewację główną zdobi dekorowany trójosiowy ryzalit wejściowy, który dodatkowo jest wsparty na ustawionym w porządku jońskim, cztero-kolumnowym portyku. Nad wejściem znajduje się kolorowy i bogato dekorowany kartusz herbowy rodu Stolberg-Wernigerode wraz z datą 1902. Dach korpusu głównego budynku jest konstrukcji mansardowej, natomiast dobudowane w 1766 roku skrzydła boczne nakrywa dach dwuspadowy. W lewym skrzydle znajduje się, kilkukrotnie przebudowywana, neogotycka kaplica, która pełniła jednocześni funkcję rodzinnego mauzoleum. Ulokowany był tam także ogród zimowy, będący jednocześnie oranżerią. Natomiast w prawym skrzydle znajdowały się apartamenty gościnne oraz pałacowy teatr. 
Wnętrza pałacu mają charakter otwarty, co oznacza, iż z jednego pokoju można przechodzić do drugiego. Tuż za wejściem głównym znajduje się obszerny hol, z którego szerokie schody prowadzą na piętro pałacu, a sam sięga dużego salonu znajdującego się od strony ogrodu. Pozostałościami po latach świetności wnętrz pałacu są także przetrwałe do chwili obecnej liczne sztukaterie, polichromie, kominki czy piece kaflowe. W piwnicach pałacu znajdowała się kuchnia oraz własne ujęcie czystej wody ze studni.
Do pałacu prowadzi stara, długa na ponad 100 metrów brukowana aleja, która jest wysadzana wiekowymi drzewami. Kończy ją owalny reprezentacyjny podjazd, na którym widnieją pozostałości fontann oraz donice z charakterystycznymi wizerunkami białych baranich głów.
Założenie otacza park krajobrazowy, który aktualnie utracił już swą pierwotną kompozycję i który łagodnie przechodzi w las. Na jego terenie znajduje się kilka stawów ze sztucznymi wyspami, a w nieco dalszej okolicy w lesie od 1690 prowadzona była hodowla jeleni, z której w późniejszym czasie utworzono rezerwat. W parku w najbliższym otoczeniu pałacu, od strony ogrodu, znajduje się duża płyta upamiętniająca wiernych służących majątku oraz pomnik rodziny Stolberg-Wernigrode.
W części wschodniej i południowo-wschodniej całego założenia znajdują się liczne budynki folwarczno-gospodarcze. Wybudowane w większości w II połowie XIX wieku w stylu neogotyckim są aktualnie w bardzo złym stanie. Wśród popadających w ruinę zabudowań znajduje się spichlerz, stodoła z licznymi witrażami zdobiącymi ściany szczytowe czy stajnie i zdobiona żelaznymi elementami kryta ujeżdżalnia koni. Wiele z nich jest pokryta unikalnymi krążynowymi dachami. 
Symbolika architektury.
Majątek w Drogoszach jak każdy większy pałac czy zamek posiada liczne legendy związane z jego założeniem. Niemniej jednak, ta dotycząca symboliki architektury pałacu, w zdecydowanej większości jest prawdziwa. 100 metrowej długości budowla posiada 4 kolumny – symbolizujące cztery pory roku, 12 kominów – tyle ile jest miesięcy, 52 pokoje – tyle ile tygodniu w ciągu roku, 365 okien – tyle co dni w roku i 7 balkonów – tyle co dni w tygodniu. 
Kaplica i mauzoleum.
W 1725 roku, w celu zaznaczenia przez Dönhoffów swej przynależność do kościoła protestanckiego, założono w lewym skrzydle pałacu zdobioną sztukaterią i posiadającą gwieździste sklepienie kaplicę. 
Prawdopodobnie około roku 1840, hrabina Angelika zu Dohna inspirując się zakrystią św. Gerona w Kolonii, zleciła przebudowę kaplicy w stylu neogotyckim. W 1858 w Rzymie, u Augusta Wittiga zamówiony został biały marmurowy ołtarz, przedstawiający na płaskorzeźbach chrzest i zmartwychwstanie Jezusa. Obecnie jest on jednym z ołtarzy znajdujących się w kościele św. Jana Ewangelisty i Matki Boskiej Częstochowskiej w Bartoszycach. Kaplica wyposażona była także w wykonane w 1730 roku w manufakturze w Królewcu organy, których mechaniczne dmuchawy zostały wymienione na nowsze elektryczne w 1935. 
Przebudowa kaplicy była efektem kontaktów rodu von Dönhoff z cesarzem Wilhelmem IV, który gościł także w ówczesnych dobrach Döhnoffstadt. Majątek ten był także jednym z głównym miejsc duchownych w Prusach Wschodnich, do którego bardzo licznie przybywali wierzący, głównie kobiety. 
Po przejęciu majątku przez ród Stolberg-Wernigrode, jego przedstawiciel Udo, zamówił u berlińskiego rzeźbiarza Edwarda Augusta Lürssena wykonanie dwóch cenotafów dla hrabiny Angeliki oraz dla ostatniego, zabitego w 1816, męskiego potomka Dönhoffów – Stanisława. Bogato zdobione symboliczne grobowce z białego marmuru, przedstawiające zmarłych naturalnej wielkości zostały ustawione w kaplicy prawdopodobnie w 1889 roku. Razem z wykonanymi z białego marmuru epitafiami członków rodziny Stolberg-Wernigrode umieszczonymi na ścianach tworzą jedyną tzw. memoratywną kaplicę w prowincji.
Biblioteka Dönhofstädt.
Biblioteka rodu von Dönhoff (niem. "Bibliothek von Dönhofstädt") znajdująca się w pałacu kompletowana była z pokolenia na pokolenie, a wśród kilku tysięcy woluminów, posiadała także kilka bardzo cennych egzemplarzy. Po II wojnie światowej podczas przekazywania pozostałości po pałacowym księgozbiorze Uniwersytetowi w Toruniu zebrano dwie pełne ciężarówki książek. Znalazły się wśród nich m.in. dwa oryginalne zwoje egipskich papirusów oraz księga gości pałacu z wpisami Napoleona Bonaparte oraz cesarza Wilhelma II Hohenzollerna. 
Pozostałości po bibliotece, takie jak obrazki, portrety czy meble, przekazano także częściowo Muzeum Warmii i Mazur w Olsztynie oraz do pałacu Dohnów w Morągu.
Fryderyk Wilhelm IV.
Król Prus Fryderyk Wilhelm IV utrzymywał ścisłe kontakty z dworem w Drogoszach, a w szczególności z hrabiną Angeliką zu Dohną, która była jego bliską przyjaciółką. Fryderyk Wilhelm, po raz pierwszy majątek Dönhofstadt odwiedził jeszcze jako książę w czerwcu 1838 roku. Natomiast pewnym jest, iż w Drogoszach bywał jeszcze kilkukrotnie już jako król Prus. Prawdopodobnie podczas jednej z wizyt w 1842, 1851 czy 1856 król osobiście przywiózł i podarował hrabinie Angelice swój portret. Był to obraz Wilhelma Wacha (1787–1845) – nadwornego malarza Fryderyka Wilhelma IV oraz jego poprzednika Fryderyka Wilhelma III. 
Portret oprawiony w ramę, autorstwa Karola Fryderyka Schinkla przechowywany był jako pamiątka rodzinna i wisiał w sieni pałacu w Drogoszach aż do zakończenia wojny w 1945. Następnie, przedziurawiony bagnetem przez sowieckiego żołnierza, zniszczony oraz pozbawiony ramy obraz, nie wiedząc jaką przedstawia wartość, zrolowano i przechowywano w Muzeum Krajoznawczym w Rastemborku (dzisiejszym Kętrzynie). 
Dopiero w ostatnich latach, podczas konserwacji i katalogowania obrazu w ramach prac dyplomowych w Zakładzie Konserwacji Malarstwa i Rzeźby Polichromowanej Uniwersytetu Mikołaja Kopernika w Toruniu odkryto, iż odrestaurowywane anonimowe dzieło to w rzeczywistości zaginiony na ponad 50 lat portret króla Fryderyka Wilhelma IV. Rekonstrukcji obrazu dokonano na podstawie zdjęcia z 1938 oraz dosztukowano do niego złoconą ramę. Jedyny zachowany portret Fryderyka Wilhelma IV, autorstwa Wilhelma Wacha, wrócił do Kętrzyna i jest wystawiany w sali reprezentacyjnej Sztuki Dawnej Muzeum w Kętrzynie.
Zabytek.
W skład zespołu pałacowego w Drogoszach wchodzą obiekty wpisane do rejestru zabytków nieruchomych:

</doc>
<doc id="1769774" url="https://pl.wikipedia.org/wiki?curid=1769774" title="Werbiż">
Werbiż

Werbiż (ukr. Вербіж) – wieś na Ukrainie, na terenie obwodu lwowskiego, w rejonie mikołajowskim. Liczy ok. 780 mieszkańców.
Za II RP w powiecie lwowskim (województwo lwowskie). Od 1 sierpnia 1934 należała do gminy Czerkasy.

</doc>
<doc id="1769775" url="https://pl.wikipedia.org/wiki?curid=1769775" title="Kahujów">
Kahujów

Kahujów (ukr. Кагуїв) – wieś na Ukrainie, na terenie obwodu lwowskiego, w rejonie mikołajowskim. Liczy ok. 385 mieszk.
W II Rzeczypospolitej w powiecie lwowskim (województwo lwowskie). Od 1 sierpnia 1934 należała do gminy Czerkasy.

</doc>
<doc id="1769777" url="https://pl.wikipedia.org/wiki?curid=1769777" title="Honiatycze (Ukraina)">
Honiatycze (Ukraina)

Honiatycze (ukr. "Гонятичі") – wieś na Ukrainie, na terenie obwodu lwowskiego, w rejonie mikołajowskim.
Wieś prawa wołoskiego, położona była w pierwszej połowie XV wieku w ziemi lwowskiej województwa ruskiego. Wieś jest wzmiankowana w 1502 roku, kiedy król Aleksander Jagiellończyk zwalnia mieszkańców ze wszystkich obowiązków na rzecz grodu lwowskiego.
Pod koniec XVII wieku ks. Konstanty Mrozowicki, archidiakon lwowski w Honiatyczach, swoich dobrach prestymonialnych, wybudował pałac, jako rezydencję prałacką „... wystawioną "ad commodum" prałatów.”  Wedle opisu z 1722 r. miał on charakter obronny, stał „..na kępie, wodą stawową oblewany”, do niego „mostów trzy drewnianych, z dylów, z poręczami, osobliwie most od Bramy; na tym moście zwód z łańcuchami żelaznymi i kółko żelazne na środku w górze, o ogniwach kilku.” „Na bramie Baszteczka, w której znajduje się: śmigowic starych nro 4, hakownic nro 3, strzelby ręcznej, staroświeckiej, lontowej, sztuk nro 12, szufla do armaty. W Bramie armatka żelazna, z łożem i kołkami; do Baszteczki drzwi dębiowe, z Wrzeciążem i skoblem.” Uzbrojony był również strych, gdzie „...harmatka jedna była mosiężna, którą Jmć P. Mrozowicki, synowiec nieboszczyka Jmci ks. Archidiakona, nie wiedzieć "quo praetextu" wziął.”
Za II RP w powiecie lwowskim (województwo lwowskie). Od 1 sierpnia 1934 należała do gminy Czerkasy.
Obecnie Honiatycze liczą ok. 220 mieszkańców.

</doc>
<doc id="1769778" url="https://pl.wikipedia.org/wiki?curid=1769778" title="Park Narodowy Kellerwald-Edersee">
Park Narodowy Kellerwald-Edersee

Park Narodowy Kellerwald-Edersee (niem. "Nationalpark Kellerwald-Edersee") – park narodowy w Niemczech. Jest jednym z najbardziej znanych w tym kraju.
Park Narodowy Kellerwald-Edersee zajmuje powierzchnię 57,24 km².

</doc>
<doc id="1769779" url="https://pl.wikipedia.org/wiki?curid=1769779" title="Józef Górniak">
Józef Górniak

Józef Górniak (ur. 19 marca 1926 w Białutach) – polski inżynier mechanik, polityk, poseł na Sejm PRL VIII kadencji.
Życiorys.
W 1949 wstąpił do Związku Młodzieży Polskiej, w latach 1950–1954 był przewodniczącym Zarządu Zakładowego ZMP. Do Polskiej Zjednoczonej Partii Robotniczej wstąpił w 1951. Od 1949 pracował w fabryce „Ursus”. W 1966 uzyskał tytuł zawodowy inżyniera mechanika na Politechnice Warszawskiej. W latach 1980–1985 pełnił mandat posła na Sejm PRL VIII kadencji w okręgu Warszawa Ochota z ramienia PZPR. Zasiadał w Komisji Handlu Zagranicznego, Komisji Rolnictwa i Przemysłu Spożywczego, Komisji Górnictwa, Energetyki i Wykorzystania Zasobów Naturalnych, Komisji Współpracy Gospodarczej z Zagranicą i Gospodarki Morskiej.

</doc>
<doc id="1769780" url="https://pl.wikipedia.org/wiki?curid=1769780" title="Dmytrze">
Dmytrze

Dmytrze (ukr. Дмитре) – wieś na Ukrainie, na terenie obwodu lwowskiego, w rejonie pustomyckim. Liczy ok. 680 mieszkańców.
Za II RP w powiecie lwowskim (województwo lwowskie). Od 1 sierpnia 1934 należała do gminy Czerkasy.

</doc>
<doc id="1769781" url="https://pl.wikipedia.org/wiki?curid=1769781" title="Horbacze (rejon pustomycki)">
Horbacze (rejon pustomycki)

Horbacze (ukr. Горбачі) – wieś na Ukrainie, w rejonie pustomyckim obwodu lwowskiego.
Historia.
Pod koniec XIX orne pola i pastwiska nosiły nazwę Kopanie.
Za II Rzeczypospolitej w powiecie lwowskim województwa lwowskiego. Od 1 sierpnia 1934 należała do gminy Czerkasy.

</doc>
<doc id="1769782" url="https://pl.wikipedia.org/wiki?curid=1769782" title="Popielany (Ukraina)">
Popielany (Ukraina)

Popielany (ukr. Попеляни) – wieś na Ukrainie, na terenie obwodu lwowskiego, w rejonie pustomyckim. Liczy ok. 350 mieszkańców.
W II RP w powiecie lwowskim (województwo lwowskie). Od 1 sierpnia 1934 należała do gminy Czerkasy.

</doc>
<doc id="1769785" url="https://pl.wikipedia.org/wiki?curid=1769785" title="Chaszczów">
Chaszczów

Chaszczów (ukr. Хащів) – wieś na Ukrainie, na terenie obwodu lwowskiego, w rejonie turczańskim, nad Chaszczówką. Liczy około 467 mieszkańców.
W 1921 r. liczyła około 764 mieszkańców. Za II RP w powiecie turczańskim (do 1931 województwo stanisławowskie, następnie województwo lwowskie). Od 1 sierpnia 1934 należała do gminy Łomna.

</doc>
<doc id="1769787" url="https://pl.wikipedia.org/wiki?curid=1769787" title="Pediculus setosus">
Pediculus setosus



</doc>
<doc id="1769788" url="https://pl.wikipedia.org/wiki?curid=1769788" title="Parafia Chrystusa Króla i Zwiastowania Najświętszej Maryi Panny w Rawiczu">
Parafia Chrystusa Króla i Zwiastowania Najświętszej Maryi Panny w Rawiczu

Parafia Chrystusa Króla i Zwiastowania Najświętszej Maryi Panny w Rawiczu – rzymskokatolicka parafia w Rawiczu, należy do dekanatu rawickiego archidiecezji poznańskiej. Została utworzona 21 marca 1867 jako pierwsza katolicka w mieście - stąd zwana parafią "farną". Kościół parafialny został wybudowany w stylu neogotyckim w latach 1900-1902 (proj. Alexis Langer).
Zasięg parafii.
Do parafii należą wierni z miejscowości: Rawicz, Sierakowo (ulice: Akacjowa, Armii Krajowej, Bączkiewicza, Bobrowskiego, Brzozowa, Cechowa, Ceglana, Cicha, Cypurskiego, Dożynkowa, Dworcowa, Wały J. Dąbrowskiego, Dzieciuchowicza, Englerta, Głowackiego, Grota-Roweckiego, Hallera, Jasna, Jesienna, Kadecka, Kalickiego, Kamińskiego (nry nieparzyste), Kopernika (1-11, 2-12), Kosynierów Gdyńskich, Kościelna, Wały Kościuszki (13-41, 12-14), Kramarska, Królowej Jadwigi, Kowalskiego, Krótka, Kwiatowa, Leśna, Letnia, 11 Listopada, Łabędzia, Łaszczyńska, 3 Maja, Mały Plac Ćwiczeń, Mickiewicza (1-15, 2-8), Miła, Młyńska, Myśliwska, Nowa, Piaskowa, Piłsudskiego (nry parzyste), Plater, Podgórna, Podzamcze, Wały Powstańców Wlkp. (1, 3, 23, 26. 4, 4a, 6), Przyjmy-Przyjemskiego, Rolnicza, Różana, Rynek (3-9), Rzemieślnicza, Saperska, Sarnowska, Sierakowska, Sikorskiego, Simoniego, ks. Skargi, Skromna, Słoneczna, Spacerowa, Sportowa, Spółdzielcza, Stawowa, 17 Stycznia (nry nieparzyste), Staszica, Sucharskiego, Średnia, Środkowa, Świętojańska, Świerkowa, Tęczowa, Transportowców, XXX-Lecia, Tysiąclecia, Bohaterów Westerplatte, Wiosenna, Witosa, Wojska Polskiego (nry nieparzyste), Widna, Wzgórze, kard. Wyszyńskiego, Zielona i Zimowa), Dębno - leśniczówka, Kowaliki i Szymanowo.

</doc>
<doc id="1769789" url="https://pl.wikipedia.org/wiki?curid=1769789" title="Żukotyn">
Żukotyn

Żukotyn (ukr. Жукотин) – wieś na Ukrainie, na terenie obwodu lwowskiego, w rejonie turczańskim nad Dniestrem. Liczy około 656 mieszkańców. Istniała już w 1683 r.
W 1921 r. wieś liczyła około 883 mieszkańców. Za II RP w powiecie turczańskim (do 1931 województwo stanisławowskie, następnie województwo lwowskie). Od 1 sierpnia 1934 należała do gminy Łomna.

</doc>
<doc id="1769790" url="https://pl.wikipedia.org/wiki?curid=1769790" title="Pediculus piliferus">
Pediculus piliferus



</doc>
<doc id="1769792" url="https://pl.wikipedia.org/wiki?curid=1769792" title="Akiko Iwamoto">
Akiko Iwamoto

 – japońska wioślarka.

</doc>
<doc id="1769793" url="https://pl.wikipedia.org/wiki?curid=1769793" title="Haematopinus piliferus">
Haematopinus piliferus



</doc>
<doc id="1769795" url="https://pl.wikipedia.org/wiki?curid=1769795" title="Bereżek">
Bereżek

Bereżek (ukr. Бережок) – wieś nad Dniestrem na Ukrainie, na terenie obwodu lwowskiego, w rejonie turczańskim. Liczy ok. 234 mieszkańców.
W 1921 r. liczyła 273 mieszkańców. W okresie międzywojennym w powiecie turczańskim (do 1931 województwo stanisławowskie, następnie województwo lwowskie). Od 1 sierpnia 1934 należała do gminy Łomna.

</doc>
<doc id="1769796" url="https://pl.wikipedia.org/wiki?curid=1769796" title="Haematopinus bicolor">
Haematopinus bicolor



</doc>
<doc id="1769797" url="https://pl.wikipedia.org/wiki?curid=1769797" title="Pediculus isopus">
Pediculus isopus



</doc>
<doc id="1769800" url="https://pl.wikipedia.org/wiki?curid=1769800" title="Pediculus flavidus">
Pediculus flavidus



</doc>
<doc id="1769801" url="https://pl.wikipedia.org/wiki?curid=1769801" title="Monster Hunter">
Monster Hunter

Monster Hunter – gra komputerowa, stworzona i wydana przez firmę Capcom 11 marca 2004 roku w Japonii. Gra zaliczana jest do gatunku fabularnych gier akcji, pozwala na zabawę w trybie singleplayer oraz multiplayer dla maksymalnie czterech osób.
Fabuła.
Monster Hunter rozgrywa się w fikcyjnych, prehistorycznych czasach, w których małe plemiona ludzi o dość zaawansowanej technologii żyją ze sobą w pokoju. Wyjątkiem są tu potwory (stylizowane na dinozaury), niepokojące lokalną ludność.
Gracz musi zacząć od stworzenia swojej postaci nim rozpocznie swoją przygodę jako łowca potworów. Grę rozpoczynamy od przeniesienia się do wioski, która jest równocześnie centrum wszystkich działań offline. W tym miejscu można zakupić, stworzyć od zera (wykorzystując zebrane materiały) lub ulepszyć swoją broń oraz zbroję. Gra zachęca do korzystania z rozbudowanego systemu rzemieślniczego do tworzenia i ulepszania sprzętu, zamiast kupowania go w sklepie. Po rozmowie z wodzem, który przedstawia graczowi listę zadań do podpięcia, można rozpocząć przygodę i wyruszyć w dzicz.
W grze istnieją dwa podstawowe typy zadań:
Drugim ważnym punktem na mapie gry jest miasto, które w przeciwieństwie do wioski stanowi onlinowe centrum spotkań graczy.
Rozgrywka.
Potwory.
W grze występuje 40 gatunków potworów – 11 małych i 29 dużych.
Broń.
Do dyspozycji graczy jest siedem typów broni:
Produkcja i rozwój.
Gra została po raz pierwszy zaprezentowana podczas Capcom Media Day w Las Vegas w 2003 roku, wzbudzając duże zainteresowanie graczy. Premiera odbyła się 11 marca 2004 roku w Japonii, 21 września 2004 roku w Ameryce Północnej, 27 maja 2005 roku w Europie oraz 1 czerwca 2005 roku w Australii i Oceanii. Gra nie spotkała się z najlepszym odbiorem, zarówno ze strony graczy jak i krytyków, głównie jej wersja dla jednego gracza. Niemniej gra została zaprojektowana przede wszystkim z myślą o lokalnej grze sieciowej. Gracz miał do wyboru rozgrywkę na jednym z dwóch serwerów – zielony i czerwony, gdzie do gry mogło wejść maksymalnie ośmiu graczy, tworząc dwie 4-osobowe drużyny.
20 stycznia 2005 w Japonii ukazało się rozszerzenie gry zatytułowane "Monster Hunter G," które wprowadziło ulepszenia dla graczy oraz nowe podgatunki potworów.
1 stycznia 2008 roku serwery internetowe gry zostały zamknięte, co doprowadziło do znacznego spadku zainteresowania grą oraz zmniejszeniem ilości fanów odsłony.
Odbiór gry.
Pierwsza część serii nie spełniła oczekiwań krytyków. Otrzymała również najniższe oceny ze wszystkich części serii (68,97% na GameRankings oraz 68% na Metacritic). Gra krytykowana była przede wszystkim za mało interesującą część jednoosobową rozgrywki, brak czatu głosowego w trybie wieloosobowym oraz małą różnorodność oferowanych zadań. Dobrze oceniony został sieciowy tryb wieloosobowy, grafika oraz bogate możliwości rozbudowy broni oraz zbroi postaci.
Oceny krytyków są niższe niż oceny społeczności. Przykładowo, ocena krytyków na 1UP.com wynosi B+, natomiast ocena społeczności to A. Polscy gracze ocenili grę na GRYOnline.pl na 7.1 oraz na PPE.pl na 8.2.

</doc>
<doc id="1769802" url="https://pl.wikipedia.org/wiki?curid=1769802" title="Trichaulus piliferus">
Trichaulus piliferus



</doc>
<doc id="1769804" url="https://pl.wikipedia.org/wiki?curid=1769804" title="Lila Pérez-Rul">
Lila Pérez-Rul

Lila Pérez-Rul (ur. 17 sierpnia 1977 w Torreón) – meksykańska wioślarka.

</doc>
<doc id="1769807" url="https://pl.wikipedia.org/wiki?curid=1769807" title="Linognathus piliferus">
Linognathus piliferus



</doc>
<doc id="1769809" url="https://pl.wikipedia.org/wiki?curid=1769809" title="Linia kolejowa nr 232">
Linia kolejowa nr 232

Linia kolejowa nr 232 – nieczynna, całkowicie rozebrana (w latach 2005 – 2006), wybudowana w 1899 roku linia kolejowa łącząca Jabłonowo Pomorskie z Prabutami. Ruch pasażerski zawieszony w 1990, w kolejnych latach odbywał się jeszcze ruch towarowy na odcinku Prabuty – Kisielice. Odcinek Jabłonowo Pomorskie – Kisielice został całkowicie zamknięty z powodu osiadania podtorza na odcinku Szarnoś – Łasin Pomorski.

</doc>
<doc id="1769811" url="https://pl.wikipedia.org/wiki?curid=1769811" title="Parafia św. Andrzeja Boboli w Rawiczu">
Parafia św. Andrzeja Boboli w Rawiczu

Parafia pw. Świętego Andrzeja Boboli w Rawiczu – parafia rzymskokatolicka w Rawiczu, należąca do dekanatu rawickiego archidiecezji poznańskiej. Została utworzona 1 kwietnia 1976. Kościół parafialny (wzniesiony jako świątynia ewangelicka) w stylu klasycystycznym zbudowany 1803-1808 według projektu Karla Georga Langhansa (twórcy m.in. Bramy Brandenburskiej w Berlinie), odbudowany po pożarze 1915. 
Zasięg parafii.
Do parafii należą wierni z południowej części Rawicza oraz z miejscowości: Masłowo, Dębno Polskie, Kąty, Załęcze, Warszewko i Folwark. 

</doc>
<doc id="1769813" url="https://pl.wikipedia.org/wiki?curid=1769813" title="Odruch Heringa-Breuera">
Odruch Heringa-Breuera

Odruch Heringa-Breuera – odruch z wolno adaptujących receptorów SAR ("Slow Adapting Receptors", zwane także "receptorami inflacyjnymi"), znajdujących się w mięśniówce gładkiej tchawicy i dużych oskrzeli, pobudzany przez rozciągnięcie płuc. Hamuje ośrodek wdechowy i pobudza wydechowy. Wpływa na ruchy oddechowe.
Mechanizm.
Rozciągnięcie tkanki płucnej podczas wdechu powoduje pobudzenie obecnych w niej mechanoreceptorów SAR. Następnie informacja jest przekazywana nerwem błędnym do neuronów wdechowych rdzenia przedłużonego. Dochodzi do skrócenia wdechu i inicjowania wydechu co prowadzi do zmniejszenia objętości płuc i hamowania pobudzenia mechanoreceptorów. Neurony wdechowe powracają do aktywności. Następuje wdech. 
Kontrola.
Odruch kontrolowany jest na zasadzie ujemnego sprzężenia zwrotnego. Reguluje on intensywność wdechu, czas trwania wdechu, zapobiega nadmiernemu rozciąganiu tkanki płucnej.
Nazwa.
Odruch został nazwany na cześć jego odkrywców – Josefa Breuera i Ewalda Heringa.

</doc>
<doc id="1769816" url="https://pl.wikipedia.org/wiki?curid=1769816" title="Elaine Johnstone">
Elaine Johnstone

Elaine Johnstone (ur. 9 października 1983 r. w Ashington) – brytyjska wioślarka.

</doc>
<doc id="1769817" url="https://pl.wikipedia.org/wiki?curid=1769817" title="Wędrowny Festiwal Filharmonii Łódzkiej „Kolory Polski”">
Wędrowny Festiwal Filharmonii Łódzkiej „Kolory Polski”



</doc>
<doc id="1769818" url="https://pl.wikipedia.org/wiki?curid=1769818" title="Justyna Kozdryk">
Justyna Kozdryk

Justyna Kozdryk (ur. 4 marca 1980 w Grójcu) – polska sztangistka, medalistka igrzysk paraolimpijskich, mistrzostw świata i Europy.
Życiorys.
Zdiagnozowano u niej achondroplazję, mierzy 116 cm. Ukończyła studia z zakresu surdopedagogiki na Akademii Pedagogiki Specjalnej im. Marii Grzegorzewskiej w Warszawie. Została pracownikiem cywilnym policji w Grójcu.
Została zawodniczką Gminnego Klubu Sportowego Kraska Jasieniec oraz RSSiRON „START” Radom. W podnoszeniu ciężarów startuje w kategoriach do 44 lub do 45 kg. Jej trenerami zostali Mirosław Malec i na poziomie kadry narodowej Mariusz Oliwa.
Pierwszy sukces międzynarodowy osiągnęła w 2005 podczas mistrzostw Europy w Kawali, gdzie zdobyła srebrny medal. Rok później zdobyła pierwszy srebrny medal na mistrzostwach świata w Pusan, osiągając wynik 85 kilogramów i tracąc do zwyciężczyni 7,5 kilograma.
W 2008 na Letnich Igrzyskach Paraolimpijskich w Pekinie również zajęła drugie miejsce. W kolejnych latach wywalczyła m.in. dwa tytuły mistrzyni Europy. W 2021 po raz drugi w karierze została medalistką igrzysk paraolimpijskich, zdobywając w Tokio brązowy medal.
Odznaczenia.
Odznaczona Złotym Krzyżem Zasługi (2008)

</doc>
<doc id="1769819" url="https://pl.wikipedia.org/wiki?curid=1769819" title="Brodnica Wąskotorowa">
Brodnica Wąskotorowa

Brodnica Wąskotorowa – dawna stacja kolejowa w Brodnicy w województwie kujawsko-pomorskim. Znajdowała się kilkaset metrów od stacji normalnotorowej. 
Wraz z otwarciem 25 czerwca 2016 roku tzw. dużej obwodnicy Brodnicy resztki dawnej stacji kolei wąskotorowej definitywnie przestały istnieć, obecnie znajduje się tu nowo wybudowana estakada nad ul. Wiejską (drogi nr 15).

</doc>
<doc id="1769820" url="https://pl.wikipedia.org/wiki?curid=1769820" title="Powszechna Deklaracja Praw Seksualnych">
Powszechna Deklaracja Praw Seksualnych

Deklaracja Praw Seksualnych – dokument zawierający 11 praw seksualnych, stanowiących fundamentalne i uniwersalne prawa człowieka, przyczyniające się do wolności, równości i godności wszystkich ludzi. Został stworzony w celu zaspokojenia potrzeb społecznych i osobistych, niezbędnych w pełnym rozwoju jednostki.
Historia powstania.
Deklaracja praw seksualnych została utworzona na XIII Światowym Kongresie Seksuologii w 1997 roku w Walencji. W 26 września 1999 roku, na XIV Światowym Kongresie Seksuologów, zgromadzenie generalne Światowego Towarzystwa Seksuologicznego przyjęło Powszechną Deklarację Praw Seksualnych w ostatecznej formie. W maju 2002 roku deklaracja została opublikowana przez profesora Marca Gana, prezydenta Światowego Towarzystwa Seksuologicznego, a kilka tygodni później została przyjęta i zarekomendowana przez Światową Organizację Zdrowia.
Treść deklaracji.
Według Deklaracji Praw Seksualnych (WAS – sierpień 2002)
Wolność seksualna obejmuje indywidualną możliwość jednostki do wyrażania pełni potencjału seksualnego, wyklucza jednak wszelkie formy seksualnego przymusu, wykorzystywania i nadużyć w jakimkolwiek czasie i sytuacji życiowej.
Prawo to pozwala człowiekowi podejmować niezależne decyzje dotyczące własnego życia seksualnego, zgodne z własną moralnością i obowiązującą etyką społeczną. Obejmuje ono również możliwość sprawowania kontroli nad własnym ciałem i czerpanie z niego zadowolenia oraz wolność od torturowania, okaleczania i jakiejkolwiek przemocy.
Obejmuje możliwość podejmowania indywidualnych decyzji i zachowań w sferze intymnej, w stopniu, w jakim nie naruszają one praw seksualnych innych osób.
Odwołuje się do wolności od wszelkich form dyskryminacji, niezależnie od płci, orientacji seksualnej, wieku, rasy, klasy społecznej, religii oraz fizycznej lub emocjonalnej niepełnosprawności.
Przyjemność seksualna, włączając zachowania autoerotyczne, jest źródłem fizycznego, psychologicznego, intelektualnego i duchowego dobrostanu.
Wyrażanie seksualności obejmuje więcej niż przyjemność erotyczną lub zachowanie seksualne. Ludzie mają prawo do wyrażania swojej seksualności poprzez komunikowanie się, dotyk, wyrażanie uczuć i miłość.
Oznacza możliwość zawarcia związku małżeńskiego lub niezawierania go, przeprowadzenia rozwodu i ustanawiania innych form związków seksualnych opartych na odpowiedzialności.
Obejmuje możliwość podejmowania decyzji o posiadaniu lub nieposiadaniu potomstwa, jego liczbie, różnicy wieku między potomstwem oraz prawo do pełnego dostępu do środków regulacji płodności.
Prawo to mówi, że poszukiwanie informacji dotyczących seksualności człowieka musi być realizowane na drodze rzetelnych i nienaruszających zasad etycznych badań naukowych, a odpowiednie rozpowszechnianie informacji będzie następować na wszystkich poziomach społecznych.
Edukacja seksualna jest procesem trwającym od momentu narodzin przez całe życie i powinny być w nią zaangażowane wszystkie instytucje społeczne.
Opieka w zakresie zdrowa seksualnego powinna być dostępna i służyć zapobieganiu oraz leczeniu wszelkich problemów, chorób i zaburzeń seksualnych.

</doc>
<doc id="1769821" url="https://pl.wikipedia.org/wiki?curid=1769821" title="Felsztyn (ujednoznacznienie)">
Felsztyn (ujednoznacznienie)



</doc>
<doc id="1769822" url="https://pl.wikipedia.org/wiki?curid=1769822" title="The Baseballs">
The Baseballs

The Baseballs – niemiecki cover band wykonujący znane współcześnie przeboje pop w stylu rockabilly oraz rock and roll, założony w Berlinie w 2007 roku. Popularność przyniosły zespołowi wydane w 2009 roku single "Umbrella" (cover piosenki Rihanny) oraz "Hot n Cold" (cover piosenki Katy Perry) promujące debiutancki album grupy pt. "Strike!".
Debiutancka płyta "Strike!" miała swoją premierę 15 maja 2009 i szybko wspięła się na szczyty list przebojów, zajmując ostatecznie 6. miejsce w niemieckich, 15. miejsce w austriackich, 2. miejsce w szwajcarskich rankingach sprzedaży za maj. "Strike!" był także najlepiej sprzedającą się płytą w Finlandii, Norwegii i Szwecji. W Wielkiej Brytanii został wydany 17 maja 2010 przez wytwórnię Rhino Records.
W 2010 zespół postanowił wydać dwupłytową reedycję debiutanckiej płyty, zatytułowaną "Strike! Back", zamieszczając na niej covery takich piosenek jak "Chasing Cars" Snow Patrol czy "Pokerface" Lady Gagi. Płyta zawiera także materiał z kulis trasy koncertowej zespołu po Finlandii.
W 2011 roku The Baseballs wydali swoją kolejną płytę, zatytułowaną "String 'n' Stripes", zawierającą covery przebojów artystów takich jak 50 Cent ("Candy Shop"), Katy Perry ("California Gurlz"), Kesha ("Tik Tok"), czy też Martin Solveig ("Hello"). Na drugiej płycie ukazał się także jeden autorski singiel zespołu - "Hard not to cry".
W 2014 roku wydali swoją czwartą płytę nazwaną Game Day. Zawiera ona w większości autorskie utwory grupy takie jak "Mo Hotta Mo Betta" czy "Goodbye Peggy Sue". Możemy również usłyszeć covery takich piosenek jak: "Video Games" (Lana Del Ray) czy "Diamonds" (Rihanna).
Dyskografia.
Albumy
Single

</doc>
<doc id="1769823" url="https://pl.wikipedia.org/wiki?curid=1769823" title="Wsiesław Iziasławicz">
Wsiesław Iziasławicz

Wsiesław Iziasławicz (st.rus. Всѣслав) – kniaź połocki w latach 1001-1003, prawdopodobnie starszy syn Iziasława Włodzimierzowicza, wnuk Włodzimierza Wielkiego.
Dane biograficzne.
Brak informacji o dacie urodzenia Wsiesława Iziasławicza. Jedyna wzmianka o nim pochodzi z "Powieści lat minionych" i dotyczy jego śmierci w roku 1003.

</doc>
<doc id="1769825" url="https://pl.wikipedia.org/wiki?curid=1769825" title="Parafia św. Andrzeja Apostoła w Rawiczu-Sarnowie">
Parafia św. Andrzeja Apostoła w Rawiczu-Sarnowie

Parafia pw. Świętego Andrzeja Apostoła w Rawiczu-Sarnowie – rzymskokatolicka parafia w Rawiczu, należy do dekanatu rawickiego archidiecezji poznańskiej. Została utworzona w 1421. Obejmuje wschodnią część miasta - Sarnowę. Kościół parafialny barokowy zbudowany 1718, wieża z 1769, otoczony murem z barokową bramą z 1741.

</doc>
<doc id="1769827" url="https://pl.wikipedia.org/wiki?curid=1769827" title="Milka (czekolada)">
Milka (czekolada)

Milka – marka czekolady cukiernika Philippe Sucharda. Jest jedną z najlepiej rozpoznawalnych marek wyrobów czekoladowych w Europie, należy do koncernu Mondelēz. 
Nazwa powstała od kombinacji słów Milch" i Kakao" (niem. mleko i kakao).
Czekolada produkowana jest w zakładach: Lörrach (Niemcy), Bludenz (Austria), Belgrad (Serbia), Swoge (Bułgaria), Bratysława (Słowacja), Braszów (Rumunia), Paraná (Brazylia), Jankowice (Polska) i Trostianeć (Ukraina).
Legenda głosi, że nazwa pochodzi od imienia słynnej chorwackiej śpiewaczki operowej – Milki Trniny. Milka Trnina wyjechała do Austrii, gdzie poznała szwajcarskiego biznesmena, Philippe Sucharda. Ten, zachwycony urodą i pięknym głosem Milki, na jej cześć nazwał produkowaną przez niego czekoladę Milka.
Symbole i ikony.
Logo firmy przedstawia fioletowo-białą krowę rasy simentalskiej na tle Alp.
Jedną z najlepiej rozpoznawalnych twarzy reklamowych marki jest niemiecki skoczek narciarski – Martin Schmitt. Po zakończeniu kariery przez tego skoczka twarzą reklamową Milki został Andreas Wellinger, który również jest skoczkiem narciarskim z Niemiec.

</doc>
<doc id="1769832" url="https://pl.wikipedia.org/wiki?curid=1769832" title="Marzena Łazarz">
Marzena Łazarz

Marzena Łazarz (ur. 1990 w Tarnowie) – polska sztangistka, paraolimpijka, srebrna medalistka mistrzostw europy.
Zawodniczka klubu Start Tarnów startująca w kategorii wagowej poniżej 60 kilogramów. Jej trenerami są Bogusław Szczepański i Jerzy Mysłakowski.
Na Mistrzostwach Europy w 2007 roku w Kawali zdobyła srebrny medal.
Wystartowała w igrzyskach paraolimpijskich 2008 w Pekinie. Jej wynik to 82,5 kilograma. Wystarczyło to jedynie do zajęcia 6 miejsca.

</doc>
<doc id="1769834" url="https://pl.wikipedia.org/wiki?curid=1769834" title="Włóczęga (film 1915)">
Włóczęga (film 1915)

Włóczęga (ang. "The Tramp") - amerykański film niemy z 1915 z Charlie Chaplinem w roli głównej. Film jest też w Polsce znany pod tytułem "Charlie włóczęga", często więc mylony jest z filmem "Charlie włóczęga" ("The Vagabond") z 1916.
Fabuła.
Wędrujący włóczęga ratuje z rąk bandytów piękną córkę farmera. Ojciec dziewczyny daje mu za to pracę w swoim gospodarstwie. Włóczęga jest pod wielkim urokiem córki swojego nowego pracodawcy. Tymczasem bandyci postanawiają napaść na farmę.

</doc>
<doc id="1769837" url="https://pl.wikipedia.org/wiki?curid=1769837" title="Andrzej Jerzy Owczarek">
Andrzej Jerzy Owczarek



</doc>
<doc id="1769841" url="https://pl.wikipedia.org/wiki?curid=1769841" title="Andrzej Owczarek (malarz)">
Andrzej Owczarek (malarz)

Andrzej Jerzy Jan Owczarek (ur. 9 lutego 1944 w Piotrkowie Trybunalskim) – polski malarz, reżyser i scenograf, architekt wnętrz, komisarz artystyczny międzynarodowych plenerów malarskich.
Życiorys.
W latach 1967–1972 dziennikarz w gazetach wrocławskich, inicjator utworzenia Teatru Lalki w Lubinie (1977), 1977–1980 dyrektor Domu Kultury „Żuraw” w Lubinie, od 1983 juror na konkursach malarskich i graficznych oraz pomysłodawca i organizator biennale w technikach wklęsłodrukowych „Cuprum”, 1983–1985 kierownik Galerii Zamkowej w Lubinie, 1983–1987 wiceprzewodniczący SPAMiG woj. legnickiego, od 1983 komisarz artystyczny, pomysłodawca i organizator Triennale Sztuki „Where are you” (1991), 1998–2000 wykładowca w Studium Sztuk Plastycznych w Głogowie, założyciel Międzynarodowych Plenerów Malarskich „Gardens” oraz organizator i komisarz Międzynarodowego Biennale Grafiki „Jednego Serca Tak Mało” (1999).
Twórczość.
Studia w Państwowej Wyższej Szkole Sztuk Plastycznych we Wrocławiu. Dyplom na Wydziale Ceramiki i Szkła w pracowni prof. Eugeniusza Gepperta (1968).
Członek Związku Polskich Artystów Plastyków i Członek Narodowego Związku Artystów
w Londynie (Member of National Artists Association).
Andrzej Owczarek tworzył w duchu nowej figuracji polskiej, a także kompozycje abstrakcyjne o symbolicznej wymowie. Uprawia także malarstwo plenerowe: pejzaże, kwiaty i portrety.
W 1984 roku powstała "Mirabell Oliva", spółka, którą stworzyli wraz z Ewą Śliwą. Wspólnie reprezentowali Polskę na wystawie współczesnego malarstwa i rzeźby w Utrechcie oraz w Klubie Polskim w High Wycombe.
Kolekcje.
Galerie „De Ossekop” Utrecht, „Kultur Laholm” Szwecja, „Centrum Sztuki” Stara Zagora Bułgaria, „Padels Muhle”, Eissenhuttenstadt, Niemcy, BWA Piotrków Trybunalski, Muzeum Narodowe w Kuala Lumpur, BWA Legnica, BWA Wałbrzych, BWA Włocławek, SOW Wrocław, Muzeum Głogów.

</doc>
<doc id="1769844" url="https://pl.wikipedia.org/wiki?curid=1769844" title="Bexbach">
Bexbach

Bexbach – miasto w Niemczech, w kraju związkowym Saara. w powiecie Saarpfalz, nad rzeką Blies, na wysokości 249 m n.p.m.
Leży ok. 6 km na wschód od Neunkirchen i ok. 25 km na północny wschód od Saarbrücken. Powierzchnia wynosi 31,08 km², zamieszkane przez 18 086 osób (według danych z 31 grudnia 2010).
Współpraca.
Miejscowości partnerskie:

</doc>
<doc id="1769846" url="https://pl.wikipedia.org/wiki?curid=1769846" title="Skeliwka (obwód lwowski)">
Skeliwka (obwód lwowski)

Skeliwka (ukr. Скелівка, "Skeliwka"; do 1946 roku Felsztyn, "Фельштин") – wieś na Ukrainie, w obwodzie lwowskim, w rejonie starosamborskim. W 2001 roku liczyła ok. 1 tys. mieszkańców.
Położenie.
Wieś położona jest ok. 2 km od Starego Sambora i ok. 20 km od przejścia granicznego w Krościenku. Leży w dolinie Strwiąża, u podnóża wyniesienia Węgrzeliska 375 m n.p.m. Felsztyn położony był przy dawnym szlaku handlowym do Sambora i Lwowa. W 1417 roku przez Felsztyn do Lwowa podróżował król Władysław Jagiełło. Dojazd do wsi z Polski poprzez drogowe przejście graniczne w Krościenku.
Historia.
Dawniejsze nazwy: Fulsztyn, Folsteyn, Felstin, Fullensteyn, Fulsthine, Fulstin (1593). Pochodzenia nazwy miejscowości wywodzi się od rodowej siedziby Herburtów na Morawach, twierdzy Fulsztyn. Miejscowość ta istnieje do dziś, położona jest nad rzeką Osobłogą i jest zwana Bohušov (Füllstein, część wsi Bohušov).
Herburtowie to niemiecki ród rycerzy Vulm korzeniami z Westfalii – Dolna Saksonia, pierwotna osada Fülme w pobliżu miejscowości Rinteln. W tym miejscu należy dodać, że już wcześniej bo w roku 1253 razem z księciem Władysławem opolskim wyruszył na wyprawę na Ruś Halicką przeciw księciu Danielowi Halickiemu założyciel Fulsztajnu na Morawach – Herbort z Fulmu.
Pierwsza wzmianka o Felsztynie pochodzi z roku 1374. Z XIV w. pochodzą pierwsze wzmianki o Żydach osiedlających się w mieście. Po roku 1370 doszło do podziału rodziny Herburtów na dwie linie – pierwsza pozostała nadal na Śląsku w Sośnicowicach i Fulsztajnie, natomiast druga po powrocie ziemi sanockiej (województwo ruskie) do Korony 1340 otrzymała liczne nadania i przywileje od Władysława Opolczyka nad Sanem, Wiarem i Strwiążem. Miasto zostało lokowane na prawie magdeburskim w roku 1380. Herburtowie dbali o miasto i jego rozwój, do połowy XVI wieku ściągali ze Śląska i Moraw licznych osadników o różnych specjalnościach, tkaczy, murarzy, ogrodników itd. Kolejne przywileje dla miasta potwierdzali następnie królowie Polski – Kazimierz IV Jagiellończyk (1488) oraz Zygmunt August (1551).
Po Herburtach właścicielami Felsztyna był ród Danillewiczów (1641). W Felsztynie na początku XVI w. urodził się Jan Herburt, kasztelan sanocki oraz starosta przemyski, autor wielu dzieł o tematyce dyplomatycznej oraz Sebastian Herburt autor wielu utworów muzycznych, pierwszy nauczyciel muzyki na Uniwersytecie Jagiellońskim. W kościele parafialnym pw. św. Marcina Biskupa (obecnie cerkiew) spoczywają zwłoki Walentego Herburta, biskupa przemyskiego, posła Zygmunta Augusta na sobór trydencki w roku 1572, znajduje się tu również płyta nagrobkowa chorążyny Herburtowej z roku 1495 oraz pomniki Jana Herburta z żoną oraz ich syna Krzysztofa Herburta zm. w 1558. Felsztyn uzyskał prawo składu w 1641 roku. W roku 1649 podczas nawały kozackiej zamek został zniszczony. Na początku XVIII wieku dochody miastu przynosiły kotły piwne i gorzałczane, których było w Felsztynie trzy.
Do 1772 województwo ruskie, ziemia przemyska, powiat przemyski. W okresie zaborów miasto należało do austriackiego powiatu staromiejskiego i było położone na granicy dawnego powiatu samborskiego. W mieście znajdowały się parafie greckokatolicka oraz rzymskokatolicka oraz drewniana synagoga. Od 1872 przez Felsztyn przebiega linia Kolei Dniestrzańskiej. W 1880 r. Felsztyn liczył 1154 mieszkańców z czego 590 Żydów, a w 1900 r. 1326 z czego 690 Żydów. Podczas I wojny światowej miejscowość została poważnie zniszczona w 1914 roku. Boje o Felsztyn w roku 1918 opisane zostały przez Stanisława Maczka w jego pamiętnikach. 
W okresie międzywojennym znajdował się w województwie lwowskim, powiecie starosamborskim. Burmistrzami byli Marcin Korcz i Jan Kucharski. W roku 1921 miasteczko liczyło około 1195 mieszkańców z czego 534 Żydów. W mieście funkcjonowała straż ogniowa, stowarzyszenia kupców katolickich, oraz kasy kredytowe. Targi miejskie odbywały się w każdy wtorek.
1 kwietnia 1928 do Felsztyna włączono Posadę Felsztyńską. 
W latach 1939–1941 okupacja radziecka. W latach 1941–1944 okupacja niemiecka. W lipcu 1941 r., po agresji Niemiec na ZSRR doszło do pogromu ludności żydowskiej. W marcu 1942 r. Niemcy deportowali felsztyńskich Żydów do Sambora, a stamtąd w sierpniu 1942 r. do obozu zagłady w Bełżcu. W 1944 wcielona w struktury administracyjne Ukraińskiej SRR. Od 1991 w granicach Ukrainy.
Ważniejsze obiekty i turystyka.
Przez Skeliwkę i okolice prowadzi Szlak śladami dobrego wojaka Szwejka.
Osadnictwo.
W okresie I Rzeczypospolitej istniało również drugie miasto założone przez Herburtów o tej samej nazwie Felsztyn (ob. Hwardijśke) ok. 20 km od miasta Chmielnicki (dawniej "Płoskirów"). Dalej na wschód nad samym Zbruczem położona była jedna z największych twierdz polskich, wybudowana przez Herburtów na początku XVI wieku w Kudryńcach.
Linki zewnętrzne.
 

</doc>
<doc id="1769847" url="https://pl.wikipedia.org/wiki?curid=1769847" title="Friedlieb Ferdinand Runge">
Friedlieb Ferdinand Runge

Friedlieb (Friedrich, Friedlob) Ferdinand Runge (ur. 8 lutego 1794 w Billwerder koło Hamburga, zm. 25 marca 1867 w Oranienburgu) – niemiecki chemik analityk, odkrywca kofeiny.
Przyszedł na świat w rodzinie pastora protestanckiego, jako trzeci z siedmiorga rodzeństwa. Od młodości prowadził liczne eksperymenty chemiczne, m.in. przypadkowo odkrył wpływ pokrzyku wilczej jagody (belladonny) na rozszerzanie źrenicy oka (zjawisko mydriasis). W 1819 roku, na skutek spotkania z Johannem Wolfgangiem Goethem, podjął się analizy chemicznej składników kawy i kilka miesięcy później jako pierwszy odkrył kofeinę.
Runge ukończył studia na Uniwersytecie w Jenie (1819), po czym na Uniwersytecie Berlińskim w 1822 uzyskał doktorat z chemii. Po ukończeniu trzyletniej podróży po Europie wykładał technologię chemiczną jako profesor na Śląskim Uniwersytecie im. Fryderyka Wilhelma (obecnie Uniwersytet Wrocławski) aż do roku 1831. Od tego czasu pracował na kierowniczym stanowisku w fabryce chemicznej w Oranienburgu, jednak w 1852 otrzymał wypowiedzenie z powodu konfliktu z przełożonym. Umarł we względnym ubóstwie piętnaście lat później, pod koniec życia utrzymując się z pisania artykułów do gazet i czasopism.
Okoliczności odkrycia kofeiny.
W momencie spotkania z Goethem Runge miał 25 lat i wciąż studiował pod okiem swojego mistrza, chemika Johanna Wolfganga Döbereinera (1780-1849), którego ważne prace teoretyczne przyczyniły się do stworzenia układu okresowego pierwiastków. Döbereiner był darzony dużym szacunkiem przez Goethego, który w późniejszym okresie swojego życia żywo interesował się rozwojem nauk ścisłych i pozostawał z nim w bliskim kontakcie, służąc radą w zagadnieniach związanych z chemią. To on wspomniał poecie o dokonaniach swego ucznia, który wówczas zajmował się badaniami nad związkami pochodzenia roślinnego. Zaintrygowany szczególnie właściwościami wilczej jagody, Goethe zaprosił do siebie Rungego w celu obejrzenia demonstracji omawianych zjawisk. Wizyta w Weimarze u najsławniejszego pisarza tego okresu była olbrzymim zaszczytem dla młodego naukowca. Pokaz przeprowadzony przez Rungego wywarł zamierzone wrażenie na gospodarzu, który na koniec podarował mu małe opakowanie szlachetnej odmiany kawy, sugerując jej analizę pod kątem czynnych substancji chemicznych. Możliwe, że dzięki temu bodźcowi Runge zdążył ukończyć swoje prace jeszcze w 1819, o rok lub dwa wyprzedzając swoich konkurentów: Pierre’a-Jeana Robiqueta, Pierre’a Pelletiera z Josephem Caventou oraz Friedricha Sertürnera.
Osiągnięcia.
Jego dorobek obejmuje prace z zakresu chemii puryn, wyizolowanie kilku znaczących substancji z surowców roślinnych: kofeiny, chininy, purpuryny i atropiny, a ze smoły węglowej – choliny, pirolu, fenolu, aniliny oraz auryny (kwasu rozolowego), nie był jednak zainteresowany dalszymi badaniami nad właściwościami otrzymanych związków. Wydzielony fenol został przez Rungego nazwany kwasem karbolowym i błędnie opisany jako ciecz będąca kwasem, ponieważ nie wydzielił on czystego związku. Oczyszczenia, krystalizacji, opisu właściwości i budowy fenolu dokonał Auguste Laurent. Runge był jednym z pionierów techniki chromatografii bibułowej, o której napisał dwie książki, obie wydane w 1850. Rozwinął także metodę uzyskiwania cukru z buraków cukrowych.

</doc>
<doc id="1769849" url="https://pl.wikipedia.org/wiki?curid=1769849" title="Friedrich Ferdinand Runge">
Friedrich Ferdinand Runge



</doc>
<doc id="1769850" url="https://pl.wikipedia.org/wiki?curid=1769850" title="Anna Filipczak-Kocur">
Anna Filipczak-Kocur

Anna Filipczak-Kocur (ur. 1 listopada 1944 w Olchowcach) – polska historyk, specjalizująca się w historii nowożytnej, historii parlamentaryzmu, nauczyciel akademicki związana z Uniwersytetem Opolskim.
Życiorys.
Po ukończeniu szkoły średniej podjęła studia historyczne na Wydziale Historycznym Uniwersytetu Warszawskiego (ukończone w 1967), na którym uzyskiwała kolejno stopnie naukowe: doktora i doktora habilitowanego. W 1991 otrzymała tytuł profesora nadzwyczajnego, a w 1995 profesora zwyczajnego na Uniwersytecie Opolskim.
Specjalizuje się w historii nowożytnej. Od 1990 roku jest kierownikiem Katedry Historii Nowożytnej UO, a od 1995 kierownikiem Studium Doktoranckiego z Historii. Została członkiem Komitetu Nauk Historycznych Polskiej Akademii Nauk.

</doc>
<doc id="1769851" url="https://pl.wikipedia.org/wiki?curid=1769851" title="Charlie włóczęga (film 1916)">
Charlie włóczęga (film 1916)

Charlie włóczęga (ang. "The Vagabond") – amerykański film niemy z 1916 roku z Charlie Chaplinem w roli głównej. Film znany jest też w Polsce pod tytułem "Wędrowny skrzypek".
Treść.
Ubogi skrzypek traci pewnego dnia pracę. Wędrując bez celu trafia w pobliże cygańskiego taboru. Zakochuje się w pięknej dziewczynie, czym naraża się na gniew herszta bandy. Oboje wyruszają na wędrówkę skradzionym wozem. Po drodze spotykają wędrownego malarza...

</doc>
<doc id="1769852" url="https://pl.wikipedia.org/wiki?curid=1769852" title="Friedlob Ferdinand Runge">
Friedlob Ferdinand Runge



</doc>
<doc id="1769853" url="https://pl.wikipedia.org/wiki?curid=1769853" title="Murowane (rejon lwowski)">
Murowane (rejon lwowski)

Murowane, Laszki Murowane () – wieś na Ukrainie, w obwodzie lwowskim, w rejonie lwowskim, siedziba hromady. Liczy około 4400 mieszkańców.
Za II RP w powiecie lwowskim (województwo lwowskie). Od 1 sierpnia 1934 Laszki Murowane należały do gminy Malechów.
We wsi znajdował się murowany dwór wybudowany w XVIII w. o ścianach grubych na 1,5 m. Obiekt, otoczony parkiem o powierzchni 25 ha, posiadał sklepione stropy w piwnicach i pokojach.

</doc>
<doc id="1769855" url="https://pl.wikipedia.org/wiki?curid=1769855" title="Laszki Murowane">
Laszki Murowane



</doc>
<doc id="1769860" url="https://pl.wikipedia.org/wiki?curid=1769860" title="Charlie włóczęga (film 1915)">
Charlie włóczęga (film 1915)



</doc>
<doc id="1769861" url="https://pl.wikipedia.org/wiki?curid=1769861" title="Flöha (rzeka)">
Flöha (rzeka)

Flöha (cz. "Flájsky potok") to rzeka przepływająca przez Niemcy oraz Republikę Czeską, będąca dopływem Zschopau. 

</doc>
<doc id="1769867" url="https://pl.wikipedia.org/wiki?curid=1769867" title="Płaszczowina skolska">
Płaszczowina skolska

Płaszczowina skolska - płaszczowina budująca Karpaty fliszowych (Beskidów) na obszarze Pogórza Przemyskiego i Gór Sanocko-Turczańskich.
Zbudowana ze skał fliszu karpackiego (łupków, piaskowców i margli), o różnej twardości i miąższości. Tektonicznie składa się z długich antyklin o silnie zredukowanym skrzydle północnym, nazywanych "fałdami skibowymi". Tworzą one rusztowy układ grzbietów, przebiegających z północnego zachodu na południowy wschód. W północnej części Pogórza Przemyskiego, gdzie przeważają skały mniej twarde, rusztowy układ grzbietów zanika. Jest to płaszczowina o największej miąższości spośród płaszczowin budujących polskie Karpaty.
Na południu na płaszczowinę skolską nasunięta jest płaszczowina śląska.

</doc>
<doc id="1769869" url="https://pl.wikipedia.org/wiki?curid=1769869" title="Affectivum">
Affectivum

Affectivum – wyraz lub gramatyczna forma, która jest oparta na uczuciowym zabarwieniu poprzez zdrobnienie, spieszczenie danego wyrazu. Użyte w tym przypadku formy przymiotnika lub imiesłowa wyrażają stosunek emocjonalny do danego przedmiotu, np. "interesujący", "fascynujący" lub "okropny", "odpychający". W innym przypadku wyrażana jest poprzez wykrzykniki, np. "Och!, Ach!"

</doc>
<doc id="1769877" url="https://pl.wikipedia.org/wiki?curid=1769877" title="Tarczyn (stacja kolejowa)">
Tarczyn (stacja kolejowa)

Tarczyn – stacja kolejowa w Tarczynie, w województwie mazowieckim, w Polsce.

</doc>
<doc id="1769880" url="https://pl.wikipedia.org/wiki?curid=1769880" title="Wiersz akromonograficzny">
Wiersz akromonograficzny



</doc>
<doc id="1769885" url="https://pl.wikipedia.org/wiki?curid=1769885" title="Tarczyn Wąskotorowy">
Tarczyn Wąskotorowy

Tarczyn Wąskotorowy – wąskotorowa stacja kolejowa w Rudzie, w gminie Tarczyn, w powiecie piaseczyńskim, w województwie mazowieckim, w Polsce. Nazwa stacji pochodzi od miasta Tarczyn położonego 2,8 km na zachód od stacji.
Stację kolejową oddano do użytku 10 kwietnia 1914 pod nazwą "Tarczyn", wraz z odcinkiem linii wąskotorowej pomiędzy Gołkowem a Grójcem. Budynek dworcowy został wybudowany w 1913 roku po zachodniej stronie torów kolejowych według projektu Konstantego Jakimowicza. W obrębie stacji znajdowała się stacja wodna z wieżą ciśnień, warsztat do naprawy wagonów towarowych oraz mijanka. W 1954 roku zmieniono nazwę stacji na "Tarczyn Wąskotorowy" po otwarciu nowej stacji "Tarczyn" na normalnotorowej linii kolejowej nr 12.
Do 1 lipca 1991 stacja obsługiwała rozkładowy ruch pasażerski,
zaś od 2002 roku jest wykorzystywana w obsłudze ruchu turystycznego jako stacja końcowa dla pociągów kursujących z Piaseczna. Po zamknięciu ruchu rozkładowego budynek dworca pełni funkcje mieszkaniowe. 

</doc>
<doc id="1769887" url="https://pl.wikipedia.org/wiki?curid=1769887" title="Klaudiusz Granzotto">
Klaudiusz Granzotto

Klaudiusz Granzotto, wł. "Claudio Riccardo Granzotto" wł. (ur. 23 sierpnia 1900 w Santa Lucia di Piave, zm. 15 sierpnia 1947 w Chiampo) – rzeźbiarz i malarz, franciszkanin (OFM), błogosławiony Kościoła rzymskokatolickiego.
Po odbyciu służby wojskowej, mając 29 lata ukończył Akademię Sztuk Pięknych w Wenecji. Był rzeźbiarzem. Do Zakonu Braci Mniejszych wstąpił w 1933 r. przyjmując imię Klaudiusz. Śluby wieczyste złożył 8 grudnia 1941 r. w Vittorio Veneto. Powołanie realizował przez pomoc ubogim i przez sztukę.
Wybudował Grotę Lourdzką w Chiampo.
Zmarł na nowotwór mózgu.
Beatyfikował go papież Jan Paweł II 20 listopada 1994.
Błogosławiony czczony jest głównie w okolicach Wenecji. Kult rozwija się w klasztorach franciszkańskich prowincji lombardzkiej. W Kościele katolickim wspominany jest w "dies natalis" (15 sierpnia).

</doc>
<doc id="1769890" url="https://pl.wikipedia.org/wiki?curid=1769890" title="Czołgaj się">
Czołgaj się

Czołgaj się – wydany w 2004 roku wspólny album Cezarego Ostrowskiego i Marcina Świetlickiego nakładem wydawnictwa Music Corner.

</doc>
<doc id="1769891" url="https://pl.wikipedia.org/wiki?curid=1769891" title="Stary Ratusz w Szombierkach">
Stary Ratusz w Szombierkach

Stary Ratusz w Szombierkach – dawna siedziba urzędu gminy Szombierki, znajdująca się przy ulicy Tatrzańskiej 2 w Bytomiu, budynek wpisany do gminnej ewidencji zabytków miasta Bytomia.
Historia.
Gmach został wybudowany w 1913 roku jako siedziba władz gminnych. Pełnił tę rolę do 1951 roku, kiedy gmina Chruszczów została włączona na statusie dzielnicy do Bytomia. Następnym właścicielem budynku zostało Przedsiębiorstwo Handlu Opałem i Materiałami Budowlanymi, które odsprzedało go prywatnej firmie Capital Consulting w 2007 roku.
Remont budynku trwał od marca do września 2009 roku, podczas którego gmach został m.in. ocieplony, pomalowany oraz gruntowanie zmodernizowany wewnątrz. W Starym Ratuszu znajdują się m.in.: oddział ING Bank Śląskiego, placówka Kasy Stefczyka i Euro Banku, apteka, szkoła języków obcych oraz ośrodek szkolenia kierowców. Budynek został wpisany do gminnej ewidencji zabytków miasta Bytomia.
Pomnik ofiar I wojny światowej.
Przed ratuszem znajdował się wybudowany w 1935 roku pomnik ku czci 158 mieszkańców Szombierek poległych podczas I wojny światowej. Na okrągłym cokole znajdował się moździerz rosyjski zdobyty pod Kownem. Pomnik został zburzony w 1945 roku natomiast cokół usunięto podczas zagospodarowywania terenu przed Starym Ratuszem w 2009 roku.

</doc>
<doc id="1769892" url="https://pl.wikipedia.org/wiki?curid=1769892" title="Edenkoben">
Edenkoben

Edenkoben – miasto w Niemczech, w kraju związkowym Nadrenia-Palatynat, w powiecie Südliche Weinstraße, siedziba gminy związkowej Edenkoben.
Powierzchnia miasta wynosi 17,90 km², położone jest ono na wysokości 149 m n.p.m., a zamieszkane przez 6704 osób (31 grudnia 2012).
Współpraca.
Miejscowości partnerskie:

</doc>
<doc id="1769893" url="https://pl.wikipedia.org/wiki?curid=1769893" title="Saviour Machine">
Saviour Machine

Saviour Machine to zespół muzyczny pochodzący z Kalifornii (USA), założony w 1989 roku. Zespół wykonuje mieszankę metalu gotyckiego, progresywnego i symfonicznego, łącząc to wszystko z chrześcijańskimi tekstami. Zespół zdobył dużą popularność w Niemczech, gdzie w 1997 roku gościł na festiwalu Wacken Open Air. Później głównym źródłem sławy dla zespołu stała się trylogia "Legend" doceniana przez znawców.

</doc>
<doc id="1769894" url="https://pl.wikipedia.org/wiki?curid=1769894" title="Nowe Miasto nad Pilicą (stacja kolejowa)">
Nowe Miasto nad Pilicą (stacja kolejowa)

Nowe Miasto nad Pilicą – dawna wąskotorowa stacja kolejowa w Nowym Mieście nad Pilicą, w województwie mazowieckim, w Polsce. Stacja-kraniec linii Warszawa Mokotów - Nowe Miasto nad Pilicą.
Otwarcie linii 30 października 1898 na trasie Warszawa Mokotów - Piaseczno Miasto Wąskotorowe, z 1 torem o prześwicie: 1000 mm. 20 września 1924 otwarto ostatni zbudowany odcinek Brzostowiec – Nowe Miasto nad Pilicą z 1 torem, prześwit: 1000 mm. Największa długość linii - przed 1937 (po 1924): 83,710 km.
Od 1937 skracanie linii, rozebranie odcinka Warszawa Mokotów - Warszawa Południowa(skrócenie linii na ul. Puławskiej). 1968-10-01 zamknięcie dla ruchu pasażerskiego odcinka Warszawa Południowa - Warszawa Dąbrówka Wąskotorowa. 1 grudnia 1969 rozebranie linii Warszawa Południowa – Warszawa Dąbrówka Wąskotorowa.
1 sierpnia 1971 koniec kursowania do Warszawy, rozebranie Warszawa Dąbrówka Wąskotorowa – Piaseczno Miasto Wąskotorowe. Kolejne zamknięcie dla ruchu pasażerskiego 1 stycznia 1988, odcinek Grójec – Nowe Miasto nad Pilicą. Reszta linii - zamknięcie dla ruchu pasażerskiego w 1 lipca 1991 (odcinek Piaseczno Miasto Wąskotorowe - Grójec). Koniec (zamknięcie) dla ruchu towarowego w 1 września 1996(definitywny koniec stacji na kursach komercyjnych) Piaseczno Miasto Wąskotorowe – Nowe Miasto nad Pilicą.

</doc>
<doc id="1769896" url="https://pl.wikipedia.org/wiki?curid=1769896" title="Bystry Rów">
Bystry Rów

Bystry Rów – ciek o długości ok. 1,5 km w północno-zachodniej Polsce, w województwie zachodniopomorskim w granicach administracyjnych miasta Szczecina.
Bystry Rów wypływa w centralnej części osiedla Warszewo, na południe od ul.Szczecińskiej.
Ciek płynie od źródeł w kierunku południowym, w początkowym biegu tworzy niewielkie oczko wodne. Większa część biegu Bystrego Rowu jest równoległa do ulicy Duńskiej, z której okolic przyjmuje on wodę deszczową. Koryto uregulowane poniżej ulicy Jemiołowej. W połowie długości cieku w wąskiej dolinie między wzgórzami (na wysokości ulicy Belgijskiej) zbiorniki retencyjne wód deszczowych. Poniżej zbiorników ciek dopływa do północnej granicy ogródków działkowych zlokalizowanych przy końcu ul. Krasińskiego, a następnie wpływa do zakrytego kanału, płynie nim do wysokości ul. Łuczniczej, a następnie uchodzi do kanalizacji miejskiej.

</doc>
<doc id="1769900" url="https://pl.wikipedia.org/wiki?curid=1769900" title="Czarnoksiężnik z krainy Oz">
Czarnoksiężnik z krainy Oz



</doc>
<doc id="1769901" url="https://pl.wikipedia.org/wiki?curid=1769901" title="Pasmo Jamnej">
Pasmo Jamnej

Pasmo Jamnej - pasmo górskie na południu Pogórza Przemyskiego, o przebiegu z północnego zachodu na południowy wschód.
Rozciąga się ono od doliny Wiaru koło Trójcy, a kończy przy dolinie Wyrwy. Długość pasma wynosi około 15 km. Głównymi szczytami są: "Kiczera" (566 m n.p.m.), "Cień" (531 m n.p.m.), "Jamna" (598 m n.p.m.).

</doc>
<doc id="1769903" url="https://pl.wikipedia.org/wiki?curid=1769903" title="Siergiej Szklar">
Siergiej Szklar

Siergiej Siergiejewicz Szklar (ros. Сергей Сергеевич Шкляр; ur. 5 września 1942 w Armawirze) – rosyjski piłkarz, grający na pozycji obrońcy lub pomocnika.
Kariera piłkarska.
Kariera klubowa.
Wychowanek Szkoły Piłkarskiej w Armawirze. W 1962 rozpoczął karierę piłkarską w zespole SKA Rostów nad Donem, dokąd zaprosił go trener Wiktor Masłow. W 1965 przeniósł się do Zorii Ługańsk, skąd w 1968 przeszedł do Dynama Kijów, dokąd zaprosił go trener Wiktor Masłow. Po niepełnych dwóch sezonach w Dynamie powrócił do Zorii. W międzyczasie występował również w drużynie Szachtar Kadijewka. Kończył karierę piłkarską w Szachtarze Donieck.
Kariera trenerska.
Po zakończeniu kariery piłkarskiej rozpoczął karierę trenerską. Trenował kluby Atommasz Wołgodońsk, Cemient Noworosyjsk, Kubań Krasnodar, Zoria-MAŁS Ługańsk. Obecnie pracuje z młodzieżową reprezentacją obwodu Rostowskiego.

</doc>
<doc id="1769906" url="https://pl.wikipedia.org/wiki?curid=1769906" title="L115A1">
L115A1



</doc>
<doc id="1769908" url="https://pl.wikipedia.org/wiki?curid=1769908" title="Karabin L115A1">
Karabin L115A1



</doc>
<doc id="1769909" url="https://pl.wikipedia.org/wiki?curid=1769909" title="Glinojeck (stacja kolejowa)">
Glinojeck (stacja kolejowa)

Glinojeck – kolejowa stacja towarowa w Zygmuntowie, w województwie mazowieckim, w Polsce.

</doc>
<doc id="1769912" url="https://pl.wikipedia.org/wiki?curid=1769912" title="Humieniec (rejon pustomycki)">
Humieniec (rejon pustomycki)

Humieniec (ukr. Гуменець) – wieś na Ukrainie, na terenie obwodu lwowskiego, w rejonie pustomyckim. Liczy ok. 340 mieszkańców.
Za II RP w powiecie lwowskim (województwo lwowskie). Od 1 sierpnia 1934 należała do gminy Ostrów.

</doc>
<doc id="1769913" url="https://pl.wikipedia.org/wiki?curid=1769913" title="Humieniec">
Humieniec



</doc>
<doc id="1769916" url="https://pl.wikipedia.org/wiki?curid=1769916" title="Myszyniec (stacja kolejowa)">
Myszyniec (stacja kolejowa)

Myszyniec – zlikwidowana wąskotorowa stacja kolejowa w Myszyńcu, w województwie mazowieckim, w Polsce.

</doc>
<doc id="1769917" url="https://pl.wikipedia.org/wiki?curid=1769917" title="Dimetylomocznik">
Dimetylomocznik

Dimetylomocznik (DMU) – organiczny związek chemiczny, będący pochodną mocznika. Produkt pośredni w wielu syntezach chemicznych. Ma postać bezbarwnego, krystalicznego proszku o wyczuwalnym zapachu amoniaku. Wykazuje niską toksyczność.
Zastosowania.
1,3-dimetylomocznik jest używany do produkcji kofeiny, teofiliny, różnych farmaceutyków, herbicydów itp. W przemyśle tekstylnym DMU otrzymuje się jako produkt pośredni przy wytwarzaniu niezawierających formaldehydu środków do apretowania tekstyliów. Szacowana roczna produkcja DMU nie przekracza 25 000 ton.

</doc>
<doc id="1769922" url="https://pl.wikipedia.org/wiki?curid=1769922" title="Troje Szlachetnych Dzieci">
Troje Szlachetnych Dzieci

 – w mitologii japońskiej troje bogów, którzy powstali, gdy Izanagi wróciwszy z Yomi obmywał z siebie brud tamtego świata. Nazywani są także .

</doc>
<doc id="1769924" url="https://pl.wikipedia.org/wiki?curid=1769924" title="Kazimierz Karolczak (historyk)">
Kazimierz Karolczak (historyk)

Kazimierz Karolczak (ur. 27 lutego 1954 w Bożacinie) – polski historyk, profesor nauk humanistycznych, dziekan Wydziału Humanistycznego Uniwersytetu Pedagogicznego w Krakowie, następnie prorektor, a w kadencji 2016–2020 rektor uczelni.
Życiorys.
W 1977 ukończył studia z zakresu historii w Wyższej Szkole Pedagogicznej w Krakowie. Na tej samej uczelni w 1986 uzyskał stopień doktora nauk humanistycznych na podstawie pracy pt. "Właściciele domów w Krakowie 1890–1914 w świetle akt hipoteczno-notarialnych", a w 2001 habilitował się w oparciu o rozprawę zatytułowaną "Dzieduszyccy. Dzieje rodu. Linia poturzycko-zarzecka". 2 kwietnia 2014 otrzymał tytuł profesora nauk humanistycznych.
Od ukończenia studiów zawodowo związany z krakowską WSP, przekształcaną kolejno w Akademię Pedagogiczną i Uniwersytet Pedagogiczny, dochodząc w 2002 do stanowiska profesora tej uczelni. Był również pracownikiem naukowym Instytutu Historii Polskiej Akademii Nauk. Na macierzystej uczelni od 2005 do 2012 był dziekanem Wydziału Humanistycznego. W 2009 został kierownikiem Katedry Historii XIX wieku. W 2012 objął stanowisko prorektora ds. nauki i współpracy międzynarodowej. 20 kwietnia 2016 został wybrany na stanowisko rektora Uniwersytetu Pedagogicznego w Krakowie na czteroletnią kadencję (od 1 września 2016).
Powoływany w skład Komitetu Nauk Historycznych Polskiej Akademii Nauk, w latach 90. był przewodniczącym uczelnianej struktury Związku Nauczycielstwa Polskiego.
Swoje zainteresowania badawcze koncentruje na strukturach społecznych XIX wieku i I połowy XX wieku, ze szczególnym uwzględnieniem ziemiaństwa i mieszczaństwa. Zajmuje się również tematyką arystokracji galicyjskiej, genealogii, dziejami Lwowa i Krakowa, kulturą mieszczaństwa i ziemiaństwa, parlamentaryzmem, problemami narodowościowymi i wyznaniowymi w wiekach XIX i XX. Współautor koncepcji otwartego w 2008 Muzeum Dzieduszyckich w Zarzeczu.
Odznaczenia i wyróżnienia.
W 1992 za współautorstwo książki "Żydzi w Małopolsce" otrzymał Nagrodę Ministra Edukacji Narodowej.

</doc>
<doc id="1769925" url="https://pl.wikipedia.org/wiki?curid=1769925" title="Wyszogród (stacja kolejowa)">
Wyszogród (stacja kolejowa)

Wyszogród – dawna wąskotorowa stacja kolejowa we wsi Kamion w województwie mazowieckim, w Polsce.

</doc>
<doc id="1769926" url="https://pl.wikipedia.org/wiki?curid=1769926" title="Diecezja Bridgeport">
Diecezja Bridgeport

Diecezja Bridgeport (łac. "Dioecesis Bridgeportensis", ang. "Diocese of Bridgeport") jest diecezją Kościoła rzymskokatolickiego w Bridgeport, region Nowa Anglia, Stany Zjednoczone.
Terytorialnie obejmuje hrabstwo Fairfield w stanie Connecticut.
Historia.
Diecezja została ustanowiona 6 sierpnia 1953 z Diecezji Hartford
Skandal 2006.
Proboszcz parafii św. Jana w Darien, ks. Michael Jude Fay, wziął 1,4 milionów dolarów z funduszów kościoła w ciągu sześciu lat, na pokrycie luksusowego życia, według raportu przygotowanego przez zewnętrznych audytorów sądowych zatrudnionych przez diecezję.
Zobacz też.
Polonijne parafie rzymskokatolickie w Nowej Anglii

</doc>
<doc id="1769927" url="https://pl.wikipedia.org/wiki?curid=1769927" title="Złamanie marszowe">
Złamanie marszowe



</doc>
<doc id="1769930" url="https://pl.wikipedia.org/wiki?curid=1769930" title="Kucie półswobodne">
Kucie półswobodne

Kucie półswobodne - polega na częściowym ograniczaniu swobodnego płynięcia metalu podczas wywierania nacisku narzędziem na część powierzchni przedkuwki.
Zalety kucia półswobodnego:
Kucie półswobodne wykorzystuje się przy produkcji jednostkowej oraz małoseryjnej. 

</doc>
<doc id="1769932" url="https://pl.wikipedia.org/wiki?curid=1769932" title="Iolu Abil">
Iolu Abil

Iolu Johnson Abbil (ur. 1942 w Lauaneai) – vanuacki polityk, prezydent Vanuatu od 2 września 2009 do 2 września 2014.
Życiorys.
Iolu Abbil urodził się w 1942 w wiosce Lauaneai na wyspie Tanna. Jego ojciec, George Yavinian, prowadził własny sklep. Początkowo kształcił się w miejscowej szkole w Lenakel na wyspie Tanna. W latach 1965-1958 uczęszczał do "Lenakel Senior Primary School". Następnie studiował w "Onesua High School".
Po zakończeniu nauki, w 1964 rozpoczął pracę w Departamencie Współpracy British National Service, w którym spędził 16 lat. Rozpoczął w tym czasie dodatkowe szkolenia zawodowe na Fidżi oraz w Papui-Nowej Gwinei, a następnie dwuletnie studia na Loughborough International Cooperative College w Wielkiej Brytanii. W 1973 ukończył trzymiesięczne studium administracji i zarządzania na University of South Pacific w Suvie na Fidżi.
W 1980 Abbil wszedł w skład gabinetu premiera Waltera Liniego, pierwszego krajowego rządu po ogłoszeniu niepodległości. Od listopada 2004 do kwietnia 2005 pełnił funkcję Rzecznika Praw Obywatelskich Vanuatu.
Prezydent.
W sierpniu 2009 Iolu Abbil został jednym z 11 kandydatów do urzędu prezydenta w wyborach we wrześniu 2009. Na stanowisko szefa państwa został wybrany w trzecim głosowaniu 2 września 2009. Uzyskał 41 głosów, o dwa więcej niż wymaga większość. Jego główny rywal, były prezydent Kalkot Mataskelekele, otrzymał 16 głosów poparcia. W dwóch wcześniejszych rundach głosowania żaden z kandydatów nie uzyskał wymaganej liczby głosów. W pierwszej rundzie 1 września 2009, Abbil otrzymał 11 głosów, a w drugiej 2 września - 26 głosów. Rozstrzygnięcie przyniosło dopiero trzecie głosowanie po tym, jak cała koalicja rządowa opowiedziała się za kandydaturą Abbila.
2 września 2009 Iolu Abbil został oficjalnie zaprzysiężony na stanowisku prezydenta Vanuatu.

</doc>
<doc id="1769934" url="https://pl.wikipedia.org/wiki?curid=1769934" title="Innerste">
Innerste

 
Innerste – rzeka o długości 95 km, prawy dopływ Leine w Dolnej Saksonii w Niemczech. 
Etymologia nazwy.
Nazwa "Innerste", której poprzednie formy to "Inste" (1805), "Inderste" (1567), "Indistria" (1313), "Entrista" (1065) i "Indrista" (1013), wywodzi się prawdopodobnie od indoeuropejskiego rdzenia "oid" – "silny". Możliwe, że od tej rzeki wywodzi się nazwa pola bitwy pod Idistaviso – "Idista"viso. 
Bieg rzeki.
Innerste ma źródło na wysokości ok. 615 m n.p.m., w górnym Harzu, na południowy wschód od Clausthal-Zellerfeld koło B242. Kilka metrów od źródła wpływa do "Entensumpf" (pol. "kacze bagno"), jednego z wielu małych stawów zaporowych na północny wschód od Buntenbock założonych w XVI wieku przez górali z Clausthal. Staw ten początkowo służył jako źródło wody pitnej dla ludności Clausthal. Jest on pierwszym z sześciu spiętrzeń Innerste.
Rzeka opuszcza Harz w pobliżu Langelsheim, w tych okolicach wpływa do niej Grane. Między Langelsheim, a Baddeckenstedt część wody z rzeki płynie podziemnymi korytarzami krasowymi, 30 do 100 m pod ziemią, nawet do 3 km od właściwego koryta rzecznego. Następnie przepływa przez południowo-zachodnią część Salzgitter – przez park wokół pałacu Ringelheim w dzielnicy Salzgitter-Ringelheim. Za Salzgitter rzeka osiąga Holle, gdzie wpada do niej Nette. Następnie przepływa przez obszar miasta Bad Salzdetfurth, gdzie przy dzielnicy Groß Düngen wpada do niej Lamme. 
Za Hildesheim, sztucznie spiętrzone wody Innerste nadają rzece bardziej naturalny charakter. W północnej części powiatu Hildesheim, przy Ruthe, rzeka wpada do Leine.
Gospodarka wodna i geologia.
W początkowym odcinku cieku, Innerste jest rzeką o małym obciążeniu zanieczyszczeniami (klasa czystości I–II), w dalszym biegu osiąga jednak krytyczne obciążenie (klasa II–III).
W osadach rzeki znajduje się spora koncentracja kadmu, ołowiu i cynku. Te metale ciężkie pochodzą z hałd po górnictwie metalowym w Harzu oraz z gazów powstałych podczas procesów hutniczych. W celu ochrony obszarów zalewowych przed metalami ciężkimi obwałowano brzegi rzeki od Langelsheim w dół. Wprowadzanie do rzeki słabo lub wcale nie oczyszczonych ścieków powoduje już powyżej Hildesheim nadmierne pienienie się wody, nadając jej nieprzyjemny zapach. Istniejące małe oczyszczalnie nie są w stanie zażegnać tego problemu. 
Wzdłuż brzegów rzeki na odcinku od jej górnego biegu aż po Holle występują rzadkie gatunki roślin odpornych na działanie metali ciężkich.
Zapora wodna na Innerste (niem. "Innerstetalsperre").
Koło Lautenthal w górnym Harzu Innerste została przegrodzona zaporą – Innerstetalsperre, wybudowaną w latach 1963–1966. Zapora ziemna ma 40 m wysokości i 750 długości. Zbiornik zaporowy gromadzi 20 mln m³ wody. Głównym zadaniem zbiornika jest wyrównywanie poziomu wody w rzece przy jej zbyt wysokim lub zbyt niskim stanie. W roku 2003 woda ze zbiornika została spuszczona w celu przeprowadzenia prac budowlanych przy głównej zaporze i innych elementach, które trwały aż do 2005. Zbiornikiem administruje firma Harzwasserwerke. Jezioro zaporowe o obszarze 139 ha jest wykorzystywane do sportów wodnych i wędkarstwa, a jego brzegi dają możliwość organizowania kempingów. 
Dopływy.
Ważnymi dopływami Innerste są, patrząc z biegiem rzeki, m.in. Grane, która wpada do Innerste od wschodu, w okolicach Langelsheim; Neile, wpływająca od południa między Salzgitter-Ringelheim i Sehlde; Nette dochodząca od południa, na zachód od Holle i Lamme, która zasila rzekę od południa, w okolicach Bad Salzdetfurth- Groß Düngen.
Powódź w 2007.
29 września 2007, po obfitych ulewach w Harzu i na przedgórzu, wody Innerste przerwały wały w kilku miejscach w okolicach Bad Salzdetfurth. W Giesen i Ahrbergen zalane zostały autobusy szynowe i teren przemysłowy. W powiecie Hildesheim ogłoszono alarm powodziowy. Najwyższy zmierzony poziom rzeki wynosił 6,75 m, najwięcej od rozpoczęcia pomiarów w 1952. Zalany został także Baddeckenstedt w powiecie Wolfenbüttel. Wstrzymano ruch na trasie kolejowej Hildesheim–Goslar. Powódź wyrządziła szkody także w wielu innych miejscowościach wzdłuż rzeki, wśród ludności nie było rannych ani zabitych.
Innerste w sztuce.
"Die Innerste" to tytuł powieści Wilhelma Raabe.

</doc>
<doc id="1769936" url="https://pl.wikipedia.org/wiki?curid=1769936" title="Różan (stacja kolejowa)">
Różan (stacja kolejowa)

Różan – dawna wąskotorowa towarowa stacja kolejowa w mieście Różan w województwie mazowieckim, w Polsce.

</doc>
<doc id="1769942" url="https://pl.wikipedia.org/wiki?curid=1769942" title="Christian Kane">
Christian Kane

Christian Kane (ur. 27 czerwca 1974 w Dallas) – amerykański aktor, wokalista, muzyk i twórca piosenek.
Najbardziej znany jest z ról w serialach "Anioł ciemności" i "Uczciwy przekręt" oraz z występów z zespołem KANE.
Życiorys.
Kane urodził się w Dallas w stanie Teksas, jednak jego rodzina mieszkała w wielu miejscach, aż w końcu osiedliła się w Norman w stanie Oklahoma. Kane studiował historię sztuki na University of Oklahoma, ale zainteresował się aktorstwem i wyjechał do Los Angeles nie ukończywszy studiów.
Pierwszą rolę otrzymał w 1997 w serialu "Droga do sławy". W 1998 wraz z dwoma przyjaciółmi założył countryrockowy zespół KANE. Zespół wydał własnym sumptem dwa albumy: "KANE" (2000) oraz "Live in London" (2004). W 1999 roku nastąpił przełom w karierze aktorskiej Kane'a. Otrzymał wtedy role w serialu "Rescue 77" i filmie "Edtv". W tym samym roku otrzymał też angaż do serialu "Anioł ciemności". Rola Lindseya przyniosła mu popularność i rozpoznawalność. Od 2008 roku występował w serialu "Uczciwy przekręt".

</doc>
<doc id="1769946" url="https://pl.wikipedia.org/wiki?curid=1769946" title="Mogielnica (stacja kolejowa)">
Mogielnica (stacja kolejowa)

Mogielnica – dawna wąskotorowa stacja kolejowa w Górkach-Izabelinie, w gminie Mogielnica, w województwie mazowieckim, w Polsce. Jest położona na trasie Grójeckiej Kolei Dojazdowej, około 5 km od Mogielnicy. Takie umiejscowienie stacji wynikało z wąskiej zabudowy centrum Mogielnicy podczas budowy linii kolejowej oraz z położenia Mogielnicy w głębokiej dolinie Mogielanki. 
Po raz pierwszy tymczasową wąskotorową linię kolejową doprowadzono z Grójca do Mogielnicy w maju 1915 roku. Została ona wybudowana przez wojsko rosyjskie w celu zaopatrzenia oddziałów stacjonujących na rosyjsko-niemieckiej linii frontu przebiegającej wtedy wzdłuż Pilicy. Planowano przedłużenie linii kolejowej do samego frontu, jednak niemiecka ofensywa w lecie 1915 roku zmusiła wojska rosyjskie do wycofania. W drugiej połowie lipca 1915 roku tymczasowa linia wojskowa została rozebrana przez wycofujące się oddziały rosyjskie.
Odbudowa linii kolejowej z Grójca do Mogielnicy rozpoczęła się w lipcu 1916 roku. 25 października 1917 roku oddano do użytku odcinek spomiędzy Kozietułami a Mogielnicą wraz ze stacją, która pełniła przez trzy lata funkcję stacji końcowej Kolei Grójeckiej. 9 października 1920 roku oddano do użytku budowany pd 1919 roku odcinek do Brzostowca, stanowiący przedłużenie linii z Mogielnicy na południe. 
W obrębie stacji znajdował się zachowany budynek dworcowy, który pełnił w 2021 roku funkcje mieszkaniowe, mijanka, ładownia z kilkoma bocznicami do rozładunku towarów, waga wagonowa o nośności 25 ton i długości 6 metrów, a także wieża ciśnień z pompami napędzanymi maszyną parową oraz silnikiem elektrycznym.
Stacja obsługiwała rozkładowy ruch pasażerski do 1 stycznia 1988 roku, zaś ruch towarowy został zamknięty 1 września 1996 roku. Ruch pociągów turystycznych został wstrzymany w maju 2001 roku, zaś ostatni pociąg techniczny dojechał na stację w lipcu 2002 roku. Od tego czasu stacja nie obsługiwała ruchu kolejowego.

</doc>
<doc id="1769947" url="https://pl.wikipedia.org/wiki?curid=1769947" title="Hans Krieg">
Hans Krieg



</doc>
<doc id="1769950" url="https://pl.wikipedia.org/wiki?curid=1769950" title="Europejska Federacja Lacrosse">
Europejska Federacja Lacrosse

Europejska Federacja Lacrosse (ang. "European Lacrosse Federation") jest to organ organizacyjny męskiego i żeńskiego lacrosse w Europie. Siedziba EFL mieści się w Londynie. Obecnie w strukturach EFL są 26 kraje. EFL jest organizatorem m.in. mistrzostw Europy w lacrosse oraz turnieju halowego lacrosse Aleš Hrebeský Memorial rozgrywanego co roku w Pradze. Prezydentem EFL obecnie jest Andreas Rossband.

</doc>
<doc id="1769954" url="https://pl.wikipedia.org/wiki?curid=1769954" title="Kosów Lacki (stacja kolejowa)">
Kosów Lacki (stacja kolejowa)



</doc>
<doc id="1769956" url="https://pl.wikipedia.org/wiki?curid=1769956" title="Wojciech Materski">
Wojciech Materski

Wojciech Jerzy Materski (ur. 18 kwietnia 1944 w Warszawie) – polski historyk, politolog, badacz najnowszej historii powszechnej Polski, były dyrektor Instytutu Studiów Politycznych Polskiej Akademii Nauk, profesor nauk humanistycznych.
Życiorys.
W 1968 ukończył studia na Wydziale Historycznym Uniwersytetu Warszawskiego. W 1974 uzyskał stopień naukowy doktora, a w 1981 w Instytucie Historii UAM stopień doktora habilitowanego na podstawie rozprawy "Narodziny ONZ. Idea międzynarodowej organizacji bezpieczeństwa w polityce zagranicznej ZSRR 1941–1945". W 1991 uzyskał tytuł profesora nauk humanistycznych.
Pracował m.in. w Instytucie Historii Uniwersytetu Łódzkiego. Zasiada w Polsko-Rosyjskiej Grupie do Spraw Trudnych. Specjalizuje się w historii ZSRR i stosunków polsko-radzieckich, a także dziejach Gruzji i Zakaukazia oraz historii instytucji bezpieczeństwa zbiorowego.
Jest autorem i współautorem około 400 prac, w tym 20 książek.
Nagrody i odznaczenia.
Za książkę pt. "Na widecie. II Rzeczpospolita wobec Sowietów 1918-1943" otrzymał Nagrodę im. Jerzego Łojka w 2006. Odznaczony Krzyżem Komandorskim Orderu Odrodzenia Polski (2007). 23 maja 2009 Rada Polskiej Fundacji Katyńskiej nadała mu Medal Dnia Pamięci Ofiar Zbrodni Katyńskiej. W 2010 otrzymał medal „10 lat Instytutu Pamięci Narodowej”.
W styczniu 2010 Klub Jagielloński im. Św. Kazimierza przyznał mu wyróżnienie dla historyków, zajmujących się dziejami najnowszymi w ostatnim 20-leciu. W 2011 r. został odznaczony gruzińskim Orderem Honoru.

</doc>
<doc id="1769957" url="https://pl.wikipedia.org/wiki?curid=1769957" title="Alzey">
Alzey

Alzey – miasto powiatowe w Niemczech, w kraju związkowym Nadrenia-Palatynat, siedziba powiatu Alzey-Worms oraz gminy związkowej Alzey-Land. Alzey zaliczane jest do miast Nibelungów, ponieważ jest wymienione w Pieśni o Nibelungach.
Współpraca.
Miejscowości partnerskie:

</doc>
<doc id="1769962" url="https://pl.wikipedia.org/wiki?curid=1769962" title="Zschopau">
Zschopau

Zschopau (wym. ) – miasto w Niemczech, w kraju związkowym Saksonia, w okręgu administracyjnym Chemnitz, w powiecie Erzgebirgskreis, nad rzeką Zschopau, siedziba wspólnoty administracyjnej Zschopau. Liczy ok. 9,7 tys. mieszkańców (według danych z roku 2013).
Historia.
Miasto założone zostało w XII wieku; przebiegała wówczas tędy „solna droga” łącząca Pragę z Lipskiem i Halle (Saale).
Od połowy XV wieku znajdowało się we władaniu Wettynów; w wieku XVI Maurycy Saski wybudował tu swój pałac myśliwski, nazywany "Jagdeck".
W latach 1697-1706 i 1709-1763 miasto znajdowało się w granicach unijnego państwa polsko-saskiego.
Przemysł.
Miasto znane jest m.in. ze znajdującej się tu fabryki "MZ Motorrad- und Zweiradwerk" produkującej motocykle marki MZ oraz założonej w 1958 roku (w czasach NRD) fabryki zabawek "VEB Plasticart".
Współpraca.
Miejscowości partnerskie:

</doc>
<doc id="1769963" url="https://pl.wikipedia.org/wiki?curid=1769963" title="Aimé-Victor-François Guilbert">
Aimé-Victor-François Guilbert

Aimé-Victor-François Guilbert (ur. 15 listopada 1812 w Cerisy-la-Forêt, zm. 16 sierpnia 1889 w Gap) – francuski duchowny katolicki, arcybiskup Bordeaux, kardynał.
Życiorys.
Ukończył seminarium w rodzinnej diecezji Coutances. Święcenia kapłańskie otrzymał 17 grudnia 1836. Przez wiele lat wykładał retorykę w niższym seminarium diecezjalnym. Przez dwanaście lat był proboszczem w Valognes.
20 września 1867 otrzymał nominację na biskupa diecezji Gap. Konsekrowany w kościele parafialnym w Valognes, gdzie przez wiele lat był proboszczem. Sakry udzielił arcybiskup Auch François-Augustine Delamare. W 1879 został biskupem Amiens, a od 1883 pełnił funkcję arcybiskupa Bordeaux. Na konsystorzu z maja 1889 kreowany kardynałem, zmarł jednak przed przyjęciem kapelusza i zanim otrzymał kościół tytularny. Pochowany został w katedrze w Bordeaux.

</doc>
<doc id="1769965" url="https://pl.wikipedia.org/wiki?curid=1769965" title="Nasielsk Wąskotorowy">
Nasielsk Wąskotorowy

Nasielsk Wąskotorowy – zlikwidowana wąskotorowa stacja kolejowa w Mogowie, w województwie mazowieckim, w Polsce.

</doc>
<doc id="1769967" url="https://pl.wikipedia.org/wiki?curid=1769967" title="Zamek w Lanckoronie">
Zamek w Lanckoronie

Zamek w Lanckoronie – ruiny średniowiecznego zamku na Lanckorońskiej Górze, na północ od Lanckorony w województwie małopolskim.
Zamek królewski położony był w drugiej połowie XVI wieku w powiecie szczyrzyckim województwa krakowskiego. 
Historia.
Ze źródeł pisanych wynika, że zamek w Lanckoronie, zwany również zamkiem lanckorońskim, został zbudowany przez Kazimierza Wielkiego w połowie XIV wieku; strzegł granicy między ziemią krakowską a Księstwem Oświęcimskim, którego władca Jan I Scholastyk w 1327 roku złożył hołd lenny królowi czeskiemu Janowi Luksemburskiemu. Granica ta przebiegała wówczas u stóp Lanckorońskiej Góry, na zachód od wzniesienia.
Dokumenty źródłowe nie podają dokładnej daty budowy zamku; pierwsza wzmianka pochodzi z 1366 roku, gdy wymieniony jest burgrabia o imieniu Orzeszko. W późniejszym okresie zamek stanowił rezydencję starostów lanckorońskich i kilkakrotnie zmieniał właścicieli. W 1579 roku, za panowania Stefana Batorego, znalazł się na krótko w posiadaniu Kaspra Biekiesza, pretendenta do tronu w Siedmiogrodzie i dowódcy wojsk węgierskich w służbie Rzeczypospolitej, po czym w latach 80. XVI wieku przeszedł w ręce Mikołaja Zebrzydowskiego, późniejszego marszałka wielkiego koronnego i wojewody krakowskiego, który przygotował tu tzw. rokosz Zebrzydowskiego, wzniecony w 1606 roku przeciwko Zygmuntowi III Wazie.
Zamek znajdował się w rękach Zebrzydowskich do XVIII wieku, gdy starostwo lanckorońskie przeszło na Czartoryskich, a następnie Wielopolskich. Ostatnim starostą lanckorońskim przed zajęciem zamku przez wojska austriackie 6 czerwca 1772 roku w wyniku I rozbioru Polski był hrabia Józef Wielopolski.
Najbardziej znana karta w dziejach zamku w Lanckoronie przypada na okres konfederacji barskiej. W 1768 roku zamek został zajęty przez konfederatów pod wodzą Maurycego Beniowskiego i stał się jednym z ich najważniejszych punktów wypadowych w Małopolsce. W listopadzie 1769 roku przywódca konfederatów Kazimierz Pułaski, stoczył w rejonie zamku zwycięską potyczkę z wojskami rosyjskimi. Na początku 1771 roku francuski inżynier, pułkownik de la Serre rozpoczął wokół zamku zespół fortyfikacji bastionowych. 20 lutego 1771 roku doszło do nieudanej próby zdobycia zamku przez korpus rosyjski pod wodzą Aleksandra Suworowa, który poniósł ciężkie straty i musiał się wycofać (starcie zwane obroną Lanckorony). 21 maja 1771 roku pod murami zamku rozegrała się bitwa pod Lanckoroną, zakończona porażką konfederatów, jednak zamek nie został zdobyty przez wojska rosyjskie.
Zamek lanckoroński został początkowo zaadaptowany przez władze Galicji na więzienie dla przestępców kryminalnych, a następnie, po przeniesieniu go do Wadowic, wysadzony w powietrze. W 1880 roku stała jeszcze ściana południowa i część zawalonej wieży wschodniej. W 1884 roku rozpoczęto rozbiórkę ruin, co doprowadziło do dalszego zniszczenia resztek zamku. Obecnie zachowały się jedynie fundamenty wież i pozostałości muru tarczowego.
Plan zamku.
Pierwotna warownia z okresu średniowiecza miała kształt zbliżony do prostokąta i posiadała dwie czworoboczne wieże narożne. Prostokątny dziedziniec wewnętrzny był zamknięty od północnego zachodu przez część mieszkalną. W XVIII wieku, po przebudowach, w narożach zamku znajdowały się bastiony armatnie; do głównej bramy prowadził most zwodzony. W 1770 roku konfederaci barscy dokonali napraw i wzmocnienia zamku; przy pomocy inżynierów francuskich zbudowano wówczas zewnętrzne fortyfikacje ziemne, w tym fort o narysie kleszczowym.
Szlaki turystyczne.
Szczyt Lanckorońskiej Góry stanowi węzeł szlaków turystycznych; koło ruin zamku biegnie niebieski szlak z Brzeźnicy do Kacwina oraz żółty szlak Myślenic do Chełmu Wschodniego.

</doc>
<doc id="1769968" url="https://pl.wikipedia.org/wiki?curid=1769968" title="Next Friday">
Next Friday



</doc>
<doc id="1769972" url="https://pl.wikipedia.org/wiki?curid=1769972" title="Friedrich Schulz">
Friedrich Schulz

Karl Friedrich Wilhelm Schulz (ur. 15 października 1897 w Nietkowie, zm. 30 listopada 1976 we Freudenstadt) – niemiecki oficer Wehrmachtu w randze generała piechoty. Służył w czasie I i II wojny światowej. Za swoją służbę został odznaczony Krzyżem Rycerskim z Liśćmi Dębu i Mieczami.
Przestał być jeńcem Amerykanów dość wcześnie (jak na bardzo wysokie stanowisko) – w 1946 (był nim od 6 maja 1945 roku). Dowodził do 25 marca 1945 17 armią

</doc>
<doc id="1769976" url="https://pl.wikipedia.org/wiki?curid=1769976" title="Herb Skeliwki">
Herb Skeliwki



</doc>
<doc id="1769977" url="https://pl.wikipedia.org/wiki?curid=1769977" title="Autech">
Autech

, w skrócie jako Autech – japońskie przedsiębiorstwo branży motoryzacyjnej zajmujące się głównie tuningiem i fabrycznym modyfikowaniem samochodów Nissan, założone w 1986 roku. Jego siedziba mieści się w prefekturze Kanagawa. W latach 1987–1993 firma miała epizod produkcji samochodów pod własną marką we współpracy z włoskim studiem Zagato, później znów koncentrując się na pierwotnej działalności. Od 2022 wchodzi podlega dywizji Nissan Motorsports &amp; Customizing.

</doc>
<doc id="1769979" url="https://pl.wikipedia.org/wiki?curid=1769979" title="Cerkiew Zaśnięcia Matki Bożej w Jewiach">
Cerkiew Zaśnięcia Matki Bożej w Jewiach

Cerkiew Zaśnięcia Matki Bożej – parafialna cerkiew prawosławna w Jewiach. 
Historia.
W Jewiach między XIV a 1805 działał prawosławny monaster, zlikwidowany z nakazu cara Aleksandra I. Jego cerkiew została w 1810 uczyniona siedzibą parafii. Dwa lata później obiekt został zajęty przez wojska francuskie, a w czasie odwrotu Wielkiej Armii z Rosji zdewastowany i spalony. Przez kolejne blisko 30 lat nabożeństwa w Jewiach odbywały się tylko w pomieszczeniach prywatnych. Budowę nowej cerkwi zainspirował przełożony wileńskiego monasteru Świętego Ducha Platon (Gorodiecki). On też poświęcił w 1843 ukończoną nową cerkiew, której nadano to samo wezwanie, jakie nosił dawniej monaster w Jewiach. 
W czasie I wojny światowej cerkiew została zbombardowana i poważnie ucierpiała, zaś z braku środków na sfinansowanie remontu prace rekonstrukcyjne trwały przez pięć lat po zakończeniu konfliktu. Po ich zakończeniu obiekt poświęcił na nowo biskup wileński i litewski Eleuteriusz (Bogojawlenski). W 1933 do budynku dobudowano kaplicę ku czci świętych męczenników wileńskich, trzy lata później proboszcz parafii własnym sumptem nakazał wybudować wolnostojącą kaplicę Wszystkich Świętych. W czasie II wojny światowej w cerkwi nie były odprawiane nabożeństwa. 
Cerkiew działała po zarejestrowaniu w 1948 przez cały okres przynależności obszaru Litwy do ZSRR. Po rozpadzie Związku Radzieckiego została gruntownie odremontowana.
Architektura.
Cerkiew jest wzniesiona w tradycyjnym stylu ruskim. Wejście do obiektu prowadzi przez przedsionek. Trójkondygnacyjna, zakończona niewielką kopułką dzwonnica jest połączona z główną bryłą łącznikiem. Ponad nawą główną wznosi się złocona cebulasta kopuła na okrągłym bębnie z rzędem półkolistych okien. Podobne otwory okienne, otoczone ozdobnymi obramowaniami z motywami kolumn, znajdują się na dwóch najwyższych piętrach dzwonnicy. Poniżej poziomu dachu cały budynek otacza fryz. Ponad wejściem do obiektu znajduje się płaskorzeźba z krzyżem. 
We wnętrzu cerkwi zachował się dziewiętnastowieczny dwurzędowy ikonostas oraz kilka innych ikon w zabytkowych kiotach wykonanych w stylu staroruskim.

</doc>
<doc id="1769980" url="https://pl.wikipedia.org/wiki?curid=1769980" title="Benedykt Paweł Boym">
Benedykt Paweł Boym

Benedykt Paweł Boym (ur. 1629 we Lwowie, zm. 28 lutego 1670 w Wilnie) – polski duchowny katolicki, jezuita, autor prac teologicznych.
Był synem Pawła Jerzego Boyma, lekarza i rajcy lwowskiego, a młodszym bratem misjonarza w Chinach Michała. Innemu ze starszych braci przekazał swoje dziedzictwo po zmarłym w 1641 ojcu, by wejść w szeregi jezuitów; do nowicjatu w Wilnie wstąpił 31 lipca 1646. Po dwuletnim nowicjacie kontynuował naukę w Wilnie, gdzie do 1649 kształcił się w dziedzinie retoryki, potem odbył kurs filozoficzny w Połocku (1649–1652). Przez pewien czas był nauczycielem w szkołach jezuickich w Nowogródku i Nieświeżu. W okresie wojen szwedzkich i rosyjskich wyjechał na studia zagraniczne i zgłębiał filozofię w belgijskim Lowanium. Zetknął się tamże z bollandystami, m.in. Danielem Papenbrochem, i nawiązał współpracę z dziełem hagiograficznym "Acta sanctorum".
Zamierzał śladami brata pracować na misji jezuickiej w Chinach, nie uzyskał jednak zgody władz zakonnych. Zajął się wówczas duszpasterstwem ludu oraz publicystyką polemiczną ze schizmatykami; w pracach swoich odnosił się do schizmatyków z wielkim szacunkiem, pisząc o nich "braciszkowie nasi kochani". Od około 1661 był nauczycielem poetyki w domu zakonnym w Pułtusku, potem działał jako kaznodzieja przy kościele św. Kazimierza w Wilnie. Zmarł w tamtejszym domu profesów 28 lutego 1670.
Dla "Acta sanctorum" przetłumaczył życiorys świętego Jana Kantego autorstwa Adama Opatowiusza ("Żywot i cuda wielebnego Jana Kantego", tom 57). Jako polemista opracował popularne dziełko teologiczne "Stara wiara abo jasne pokazanie, iż ci co w dizuniej trwają starej wiary nie mają" (Wilno 1668), w którym na podstawie prac Ojców Kościoła wykazywał prymat papieża oraz pochodzenia Ducha Świętego od Ojca i Syna. Kilka edycji miała praca Boyma "Wóz do nieba na duchową przejażdżkę", pierwszy raz wydana jako dodatek do dzieła "Theologia chrześcijańska albo nauka o tajemnicach wiary chrześcijańskiej" Malinesa (Wilno 1670).

</doc>
<doc id="1769982" url="https://pl.wikipedia.org/wiki?curid=1769982" title="Katastrofa lotu Crossair 3597">
Katastrofa lotu Crossair 3597

Wypadek lotu Crossair 3597 – wypadek samolotu pasażerskiego Avro RJ100 linii Crossair, nr rejestracji HB-IXM, obsługującego lot rejsowy CRX 3597, który miał miejsce 24 listopada 2001 w okolicach miasta Bassersdorf w Szwajcarii. W wyniku wypadku śmierć poniosły 24 osoby z 33 przebywających na pokładzie.
Przebieg lotu.
Samolot wystartował z lotniska Berlin Tegel o 20:01 w lot do Zurychu. Około godziny 21:00 samolot zbliżał się do lotniska Zurych-Kloten. Podczas zbliżania kontrola lotów skierowała załogę z pasa 14 na gorzej oprzyrządowany pas 28 (lądowania VOR/DME zamiast ILS). Załoga rozpoczęła procedurę podchodzenia do lądowania zgodnie z wytycznymi. W okolicach lotniska panowała zła widoczność z powodu niskich chmur i opadów deszczu. O godzinie 21:06 samolot zahaczył o czubki drzew i rozbił się na gęsto zalesionym wzgórzu na północ od miasta Bassersdorf, 4 kilometry przed progiem drogi startowej 28 portu lotniczego Zurych-Kloten, a następnie stanął w płomieniach.
W wyniku wypadku z 33 osób na pokładzie śmierć poniosły 24 osoby, w tym piosenkarki: Melanie Thornton oraz Maria Serrano Serrano i Nathaly van het Ende. Ciężko rannych zostało 9 osób.
Przyczyny wypadku.
Śledztwo wykazało, że kapitan maszyny podczas podejścia w warunkach nieprecyzyjnych nie kontrolował wysokości i odległości (wskazań VOR/DME), umyślnie obniżył wysokość lotu (łamiąc dozwoloną minimalną wysokość zniżania) w celu wyjścia z gęstych chmur i uzyskania wzrokowej widoczności ziemi. Drugi pilot zaś, w tak zaistniałej sytuacji, nie wyraził sprzeciwu. Samolot na niskim pułapie lotu zahaczył o drzewa i rozbił się o ziemię. W trakcie śledztwa odkryto, że kapitan nie miał zdanych egzaminów z nawigacji i obsługi niektórych instrumentów pokładowych. Błąd zarzucono również kontrolerowi lotów, który za późno zareagował na zbyt niski poziom lotu maszyny.
Pasażerowie i załoga.
Feralnego dnia, kapitanem samolotu był Hans Lutz, a drugim pilotem był Stefan Löhrer. Wśród pasażerów na pokładzie znajdowały się: piosenkarka Melanie Thornton oraz członkinie żeńskiego tria Passion Fruit – Maria Serrano Serrano, Nathaly van het Ende i Debby St. Maarten.

</doc>
<doc id="1769984" url="https://pl.wikipedia.org/wiki?curid=1769984" title="Plastic Surgery Slumber Party">
Plastic Surgery Slumber Party

Plastic Surgery Slumber Party – to debiutancki minialbum hollywoodzkiego piosenkarza Jeffreego Stara, wydany 13 marca 2007 roku na platformie ITunes.
Pozycje na listach.
Album zadebiutował na ITunes 20 marca 2007 roku osiągając pierwszą pozycję w kategorii dance. W lipcu 2007 "Plastic Surgery Slumber Party" osiągnął 25 milionów odsłuchań w serwisie MySpace.

</doc>
<doc id="1769986" url="https://pl.wikipedia.org/wiki?curid=1769986" title="Polskie Towarzystwo Muzyki Współczesnej">
Polskie Towarzystwo Muzyki Współczesnej

Polskie Towarzystwo Muzyki Współczesnej działa od 1923 roku i zajmuje się upowszechnianiem twórczości żyjących kompozytorów.
PTMW jest polską sekcją Międzynarodowego Towarzystwa Muzyki Współczesnej (ISCM – International Society for Contemporary Music) założonego w Salzburgu w 1922 roku. Działają w nim kompozytorzy, muzykolodzy, muzycy i wielbiciele muzyki współczesnej. Pierwszym prezesem był Karol Szymanowski i jego utwory nominowano do wykonania na festiwalu ISCM w Wenecji w 1925 roku. W okresie międzywojennym dzięki nominacji PTMW wykonano na Światowych Dniach Muzyki 11 kompozycji polskich kompozytorów: Jerzego Fitelberga, Józefa Kofflera, Romana Palestra, Karola Rathausa, Bolesława Woytowicza, Aleksandra Tansmana i Jana Maklakiewicza.
Po wojnie funkcję prezesa Towarzystwa pełnili inni wybitni polscy kompozytorzy, tacy jak Włodzimierz Kotoński, Zygmunt Krauze, Witold Lutosławski, Artur Malawski, Jacek Rogala, Adam Sławiński.
Wśród honorowych członków stowarzyszenia są m.in. Elżbieta Chojnacka, Henryk Mikołaj Górecki, Włodzimierz Kotoński, Wojciech Kilar, Jan Krenz, Józef Patkowski, Krzysztof Penderecki, Bogusław Schaeffer.
Towarzystwo jest organizatorem szeregu kursów i konkursów kompozytorskich, m.in. im. K. Serockiego (od 1984), Audio Art w Centrum Sztuki Współczesnej Zamek Ujazdowski (od 1993), Konkursu Muzyki XX Wieku dla Młodych Wykonawców (od 1992), Wakacyjnych Kursów dla Młodych Kompozytorów w Kazimierzu Dolnym i Radziejowicach (od 1980 r.), Festiwalów Passage – Panorama Muzyki XX Wieku (od 1997), Mistrzowie Muzyki XX Wieku (od 1992). W ramach ISCM organizowało również trzykrotnie Światowe Dni Muzyki (ISCM World Music Days) w 1939, 1968 oraz w 1992 roku.
Od 2010 r. prezesem stowarzyszenia jest Maciej Żółtowski.

</doc>
<doc id="1769988" url="https://pl.wikipedia.org/wiki?curid=1769988" title="Nikomedes IV">
Nikomedes IV

Nikomedes IV Filopator (gr. "Νικομήδης ", "Nikomḗdēs") (zm. 74 p.n.e.) – ostatni król Bitynii w latach 94-91 p.n.e., 90-88 p.n.e. i od 85 p.n.e. do swej śmierci. Syn króla Bitynii Nikomedesa III Euergetesa i królowej Nysy I.
Konflikt z bratem.
Początki panowania Nikomedesa przypadły na okres względnego pokoju w regionie. Jednakże ze względu na kłopotliwe sąsiedztwo z królestwem Pontu, zaczął mieć kłopoty z jej królem Mitrydatesem VI Eupatorem Dionizosem. Ten, jeden z największych nieprzyjaciół Rzymu, zaczął niepokoić granice Bitynii. Wspierał jego młodszego brata Sokratesa Chrestosa w walce o tron bityński. W 91 r. wysłał go na Bitynię, dając mu pomoc wojskową. Walka o władzę nad ojczyzną między nimi zakończyła się porażką Nikomedesa. Ten postanowił udać się na wygnanie do Rzymu.
Odzyskanie tronu.
W 90 r. Rzymianie jednak podjęli decyzję o udzieleniu pomocy jemu oraz usuniętemu z Kapadocji królowi Ariobarzanesowi I Filomajosowi. Wysłali w tym celu posłów pod przewodnictwem Maniusza Akwiliusza oraz wydali polecenie Gajuszowi Kasjuszowi Longinusowi, namiestnikowi prowincji Azji, aby pomógł im militarnie. Ci z pomocą Galatów i Frygów ponownie wprowadzili Nikomedesa na tron bityński a Ariobarzanesa I na tron kapadocki.
Wojna z Mitrydatesem.
Po tym Rzymianie namawiali obu do napadu na kraj Mitrydatesa VI, ich wroga, by sprowokować go do wojny. Obaj wahali się, bowiem obawiali się potęgi sąsiada. Nikomedes, mając długi u Rzymian, wbrew swej woli spustoszył Pont aż do miasta Amastris. Mitrydates unikał wydania bitwy, by mieć więcej powodów do wszczęcia wojny. Gdy Nikomedes wrócił z dużymi łupami do domu, król Pontu wysłał posła Pelopidasa do Rzymian, by się poskarżyć. Poseł przypominając o więzach przyjaźni i przymierza łączących oba kraje, zarzucał Rzymianom zabranie Frygii i Kapadocji, oba zawsze należące do Pontu. Krytykował ich, że patrzyli spokojnie na najazd Nikomedesa na jego kraj. Powiedział, że król Mitrydates wzywa ich do pomocy w ukróceniu gwałtom Nikomedesa. Posłowie króla Bitynii, którzy tam byli, odpierali te zarzuty. Mówili, że Mitrydates stale knuł przeciw Nikomedesowi, bowiem wysłał pomoc wojskową jego bratu Sokratesowi w walce o tron. Wspomnieli, że zawarł powinowactwo z królem Armenii Tigranesem II, próbuje pozyskać przyjaźń królów Egiptu i Syrii, posiada 300 okrętów i następne buduje. Uważali, że te zbrojenia są skierowane przeciwko Rzymianom, a nie przeciw Nikomedesowi. Rzymianie na słowa posła pontyjskiego Pelopidasa, który ponownie zażądał udzielenia pomocy Mitrydatesowi, że nie podejmą wojny przeciw Nikomedesowi.
W 88 r. Mitrydates VI postanowił rozpocząć wojnę. Wysłał syna Ariaratesa IX do Kapadocji, by zajął tron. Wysłał ponownie posła Pelopidasa do wodzów rzymskich, by poinformować o ich odpowiedzialności za obecne wydarzenia. Oskarżał ich o wszczynanie wojny z Mitrydatesem, nasyłając na niego Nikomedesa i Ariobarzanesa. Kazał im powściągnąć Nikomedesa albo zerwać rzekomą przyjaźń między obydwoma krajami. Rzymianie jednak kazali Mitrydatesowi zostawić w spokoju Nikomedesa, wyjść z Kapadocji, a posłowi usunąć się z obozu.
Wodzowie rzymscy nie czekali na decyzję senatu. Zgromadzili wojsko z Bitynii, Kapadocji, Paflagonii i Galacji. Podzielili wojsko na trzy części. Każda z nich miała 4 tys. jazdy i ok. 40 tys. piechoty. Połączył się ponadto z nimi Nikomedes IV na czele 50 tys. piechoty i 6 tys. jazdy. Na równinie nad rzeką Amnias, dopływem rzeki Halys w Paflagonii, doszło między Nikomedesem a Archelaosem i jego bratem Neoptolemosem, wodzami Mitrydatesa, do walki. Nikomedes wyprowadził całe swe wojsko, a bracia tylko lekkozbrojnych, jazdę pod wodzą Arkatiasa oraz część wozów bojowych. Aby ich nie otoczyli liczniejsi Bitynowie, postanowili zająć skaliste wzniesienie. Kiedy się to nie udawało Neoptolemos przybył z pomocą, wzywając Arkatiasa. Nikomedes widząc to ruszył na nich i wywiązała się między nimi walka. Bitynowie mając większą siłę zmusili wrogów do ucieczki, dopóki nie udzielił im pomocy Archelaos, który stawił czoło ścigającym. Po taktycznym wycofywaniu, ponownie uderzył na Bitynów z wozami uzbrojonymi w kosy. Wojsko Nikomedesa na widok spustoszenia poczynionego przez kosy przestraszyło się. Wówczas uderzyli na nich z frontu Archelaos, a z tyłu Neoptolemos i Arkatias. Walka trwała zaciekle. Wielu Bitynów poległo, a król Nikomedes uciekł z resztkami do Paflagonii. W ten sposób Bitynia weszła w skład Pontu.
Niebawem Lucjusz Korneliusz Sulla, mianowany wodzem w wojnie z Mitrydatesem, walczył z wrogiem przez następne trzy lata. W 86 r. Sulla założył obóz pod Orchomenos naprzeciw Archelaosa. Jesienią br. doszło między nimi do bitwy, zwycięskiej dla Rzymian. Kiedy król Pontu dowiedział się o porażce, kazał Archelaosowi uzyskać pokój na honorowych warunkach. Ten spotkał się w tym celu z Sullą w Delion w Beocji, który mając braki wojskowe i finansowe zgodził się na rozmowy. Po wstępnych rozmowach i wysłaniu gońców do króla, zaczął ściągać żołnierzy z różnych stron. Mitrydates VI Eupator zgodził się na warunki pokojowe. W sierpniu 85 r. doszło między królem a Sullą do spotkania w Dardanos nad Hellespontem. Na mocy tego pokoju Nikomedes mógł ponownie objąć władzę w swoim królestwie.
Ostatnie lata.
Panowanie Nikomedesa od tego czasu przebiegało bez większych zakłóceń. W Bitynii coraz bardziej pogłębiały się wpływy Rzymu. W 80 r. młody Gajusz Juliusz Cezar przybył na dwór Nikomedesa. Cezar był tam wysłany na polecenie pretora Marka Termusa z Azji, by ściągnąć flotę bityńską. Jednak on zabawił się tam nieco dłużej u boku króla.
Jednym z ostatnich posunięć Nikomedesa IV było zapisanie w testamencie królestwa Bitynii republice rzymskiej w r. 74 p.n.e. Senat rzymski przekształcił ją w prowincję rzymską. Śmierć Nikomedesa pod koniec 74 r. była bezpośrednią przyczyną najazdu króla Pontu Mitrydatesa VI na Bitynię i rozpoczęcia trzeciej wojny między Rzymem a nim. Wiosną 73 r. Mitrydates zmusił Marka Aureliusza Kottę, rzymskiego konsula 74 r., namiestnika Bitynii i naczelnego dowódcy floty do ucieczki do Chalkedonu. W ten sposób kraj ponownie stał się częścią Pontu.
Małżeństwa i potomstwo.
Nikomedes IV był dwukrotnie żonaty. Pierwszą z nich była nieznana z imienia ciotka, siostra ojca. Małżeństwo ich było bezdzietne. Z drugą żoną Nysą II, córką Ariaratesa VI Epifanesa Filopatora, króla Kapadocji, miał zapewne dwoje dzieci (córkę i prawdopodobnie syna):

</doc>
<doc id="1769990" url="https://pl.wikipedia.org/wiki?curid=1769990" title="Gjorgje Ivanov">
Gjorgje Ivanov



</doc>
<doc id="1769991" url="https://pl.wikipedia.org/wiki?curid=1769991" title="Na pierwszy znak">
Na pierwszy znak

Na pierwszy znak (czasem zapisywane jako „Pierwszy znak”) – szlagier lat 30. XX wieku zaśpiewany przez Hankę Ordonównę, stanowiący utwór ze ścieżki dźwiękowej filmu "Szpieg w masce" z 1933 roku.
Muzykę skomponował Henryk Wars, a słowa piosenki napisał „Oldlen” – Julian Tuwim. Utwór został wydany na płycie gramofonowej w 1933 przez wytwórnię „Syrena-Electra” (nr katalog. 9113). Hanka Ordonówna śpiewała z akompaniamentem orkiestry Towarzystwa „Syrena-Rekord”.

</doc>
<doc id="1769993" url="https://pl.wikipedia.org/wiki?curid=1769993" title="Góra Pasia">
Góra Pasia

Góra Pasia lub Pasia (527 m) – szczyt w Paśmie Brzanki, na Pogórzu Ciężkowickim, 6 km na południe od Ryglic. Czasami nazywany jest także Ostrym Kamieniem. Nazwę tę zawdzięcza znajdującej się w pobliżu wierzchołka wychodni skalnej Ostry Kamień w kształcie wysokiej pochylonej grzędy, zbudowanej z piaskowca istebniańskiego. Miejsce to objęte jest ochroną jako pomnik przyrody nieożywionej.
Wzniesienie pokryte jest żyznym lasem wyżynnym, z przewagą buku i jodły (buczyna). Jego grzbietem przebiega leśna droga gruntowa, łącząca Ryglice z Żurową. 
Szlaki turystyczne.
Przez szczyt przebiegają dwa piesze szlaki turystyczne:
Obydwa szlaki pozostają pod opieką tarnowskiego oddziału PTTK.

</doc>
<doc id="1769996" url="https://pl.wikipedia.org/wiki?curid=1769996" title="Katedra Mariacka w Hamburgu">
Katedra Mariacka w Hamburgu

Katedra Mariacka w Hamburgu () – hamburski kościół wyburzony w 1806.
Katedra Mariacka była pierwotnie siedzibą arcybiskupa Hamburga. Po najeździe wikingów w 845 i splądrowaniu miasta przeniesiono siedzibę arcybiskupa do Bremy, a archidiecezję hamburską połączono z diecezją bremeńską, tworząc archidiecezję bremeńsko-hamburską. W Hamburgu pozostała tylko kapituła, a dotychczasowy kościół otrzymał status katedry. Istniejącą budowlę przebudowano w XIII wieku na potężną katedrę w stylu gotyckim. Po nadejściu reformacji w 1529 archidiecezja została całkowicie zniszczona, a katolicka dotychczas katedra stała się od tej chwili luterańską, będąc swoistą enklawą na terenie Hamburga. W wyniku pokoju westfalskiego w 1648 archidiecezję oficjalnie zniesiono, a nikomu niepotrzebna katedra zaczęła powoli popadać w ruinę. Z nadejściem XIX wieku częściowo się zawaliła. W 1806 została zburzona.
Lokalizacja.
Katedra była położona na obszarze najstarszego osadnictwa w Hamburgu, na morenowo-sandrowym terenie pomiędzy rzekami Alster i Łabą, na południe kościoła św. Piotra, w obrębie dzisiejszych ulic: am Speersort, Schmiedestraße i Domstraße; nazwa tej ostatniej jest właśnie wspomnieniem po nieistniejącej katedrze, podobnie jak przylegający do niej plac – Domplatz (plac Katedralny).
Historia.
Czasy przedreformacyjne.
Pierwszy kościół powstał ok. 831 jako kościół misyjny dla północnych Niemiec i Skandynawii. Ok. 843 kościół ten został zniszczony przez najazd wikingów, w związku z czym w 845 siedziba biskupa została przeniesiona do Bremy. W Hamburgu pozostała tylko kapituła katedralna jako lokalne przedstawicielstwo biskupa. Kościół był w ciągu następnych dwóch stuleci dwukrotnie zniszczony i odbudowany; za panowania biskupa Adalbranda (1035-1043) po raz pierwszy z kamienia. Ślady budowli z tamtego okresu nie są jednak poświadczone archeologicznie. Do czasu rozpoczęcia budowy pobliskiego kościoła św. Piotra katedra Mariacka była jedynym kościołem w całej okolicy.
Kapituła katedralna sprawowała nadzór nad Hamburgiem i lokalnym, kościelnym okręgiem administracyjnym składającym się z Dithmarschen oraz księstw Stormarn i Holsztyn. Mogła ona wybierać proboszczów kościołów miejskich i miała uprawnienia sądownicze w sprawach dotyczących duchownych. Sami członkowie kapituły cieszyli się od 834 immunitetem kościelnym. Katedra i kapituła katedralna były uposażone licznymi prebendami z okolicznych dworów i wsi, przeważnie ze Stormarn. Członkowie kapituły wywodzili się przeważnie z holsztyńskiej szlachty lub z hamburskich warstw rządzących.
W 964 przybył do hamburskiej katedry zdetronizowany, zdegradowany do rangi diakona i zesłany na tu wygnanie papież Benedykt V. Papież zmarł wkrótce w katedrze, a w 988 jego doczesne szczątki zostały zabrane do Rzymu. W katedrze znajdował się jednak aż do jej wyburzenia jego cenotaf.
Po 1245 wzniesiono trzynawową bazylikę, którą konsekrowano 18 czerwca 1329. Pod koniec stulecia poszerzono katedrę o dwie dodatkowe nawy i zmieniono założenie na gotycki kościół halowy. Ta budowla przetrwała zasadniczo aż do jej wyburzenia w 1806. W 1443 wieża katedralna została zwieńczona szpiczastym hełmem. Na początku XVI w. doszła do tego szersza hala. Zamykała ona krużganek od północy i została po raz pierwszy wymieniona w 1520 jako "Nige Gebuwte" (niem. "Neues Gebäude – nowy budynek"). Służyła prawdopodobnie jako sala do wygłaszania kazań. Później budowla ta otrzymała nazwę "Schappendom" – dosł. szafiasta katedra, od szaf (dolnoniem. Schappen), które hamburscy stolarze w niej wystawiali; odbywały się w niej także bożonarodzeniowe jarmarki. To z tamtych czasów wywodzi się współczesna nazwa organizowanego w hamburskiej dzielnicy Heiligengeistfeld (część St. Pauli) jarmarku "Hamburger Dom".
Okres reformacji.
Po 1522 zawitała do Hamburga reformacja. Począwszy od 1526 niemal całe mieszczaństwo a od 1528 również rada miasta przyjęły zasady nauki luterańskiej. Marcin Luter na prośbę senatu Hamburga przysłał swojego współpracownika Jana Bugenhagena, który do 1529 wypracował ewangelickie ustawy kościelne (evangelische Kirchenordnung) dla miasta. Chciał on pierwotnie przejąć dochody katedry i kapituły katedralnej i włączyć je do kasy miasta by opłacać z nich kaznodziejów i nauczycieli. Nie mógł jednak osiągnąć w tej sprawie porozumienia z członkami kapituły, którzy w 1529 jeszcze nie byli zwolennikami reformacji. Z tego też powodu wielu z nich opuściło potem Hamburg, a sama katedra była nawet czasowo zamknięta. Sam zaś spór, który toczył się również przed Sądem Kameralnym Rzeszy, mógł być zażegnany dopiero po pierwszej wojnie szmalkaldzkiej (1546-1547) i pokoju augsburskim (1555). W międzyczasie członkowie kapituły przyjęli protestantyzm.
Za pośrednictwem cesarza Ferdynanda I została zawarta Ugoda bremeńska (Bremer Vergleich): kapituła katedralna zrezygnowała w dużej mierze ze swego wpływu na kościół miejski w Hamburgu, zachowała jednak swoje zwierzchnictwo nad katedrą oraz własne dochody i jurysdykcję nad swoimi członkami. Od tego czasu katedra stanowiła swoistą enklawę w Hamburgu, podporządkowaną władzy zewnętrznej – do 1648 podlegała luterańskiemu biskupowi-administratorowi Bremy, natomiast po pokoju westfalskim w 1648 dostała się, podobnie jak i arcybiskupstwo bremeńskie, pod zwierzchnictwo najpierw Szwecji (Księstwo Bremy), a od 1715 księstwa Hanoweru.
Ok. 1772 został przyjęty przez miasto pierwszy plan zakupu nieruchomości katedralnej, nie udało się go jednak zrealizować. Dopiero pod koniec stulecia kapituła katedralna pod naciskiem rządu hanowerskiego sprzedała swoją bibliotekę.
Wyburzenie katedry.
Po przyjęciu w 1803 państwowej ustawy mediatyzacyjnej, tzw. Reichsdeputationshauptschluss katedra hamburska została zsekularyzowana i stała się własnością miasta Hamburga.
Immunitet katedralny w centrum miasta, który leżał w interesie arcybiskupa Bremy, względnie jego politycznych następców, czynił jednak z katedry swego rodzaju obce ciało pośrodku miasta, nie dające się pogodzić z miejsko-republikańską ustawą kościelną i jej prawnymi podstawami. Upadła zatem racja dalszego bytu katedry. W 1806 zapadła decyzja o jej rozbiórce. W oficjalnym uzasadnieniu powoływano się na ogromne obciążenie budowlane katedry oraz na znikome znaczenie małej parafii katedralnej. Również artystyczno-historyczne znaczenie katedry i jej drogocenne wyposażenie nie wzbudzało wówczas żadnego zainteresowania. Wartościowe dzieła sztuki składające się wyposażenie katedry dzięki zaangażowaniu malarza Philippa Otto Runge zostało jednak uratowane i sprzedane, m.in. późnośredniowieczny ołtarz, pochodzący z warsztatu hamburskich mistrzów Absolona Stumme i Hinrika Bornemanna. Część okien ze średniowiecznymi XV-wiecznymi witrażami została przeniesiona do nowo zbudowanego katolickiego kościoła św. Heleny i Andrzeja w Ludwigslust.
Pomiędzy 1838 und 1840 na terenie po wyburzonej katedrze powstała klasycystyczna budowla gimnazjum humanistycznego Gelehrtenschule des Johanneums, przeniesiona na to miejsce z wyburzonego średniowiecznego klasztoru św. Jana, znajdującego się na terenie dzisiejszego Rathausmarkt. Budowla ta, dzieło architektów Carla Ludwiga Wimmela i Franza Gustava Forsmanna, wyszła obronną ręką z wielkiego hamburskiego pożaru w 1842, została jednak zniszczona podczas drugiej wojny światowej wraz z mieszczącą się w niej Państwową i Uniwersytecką Biblioteką Hamburga (Staats- und Universitätsbibliothek Hamburg).
Nowa katedra Mariacka.
W 1893 została oddana do użytku nowa rzymskokatolicka katedra Mariacka, zbudowana w dzielnicy St. Georg, poza hamburskim Starym Miastem. W 1995, po reaktywowaniu archidiecezji hamburskiej, stała się ona siedzibą arcybiskupa.
Plac Katedralny.
Do 1955 wyburzono ostatecznie zachowane skrzydło gmachu Johanneum i położone przy Speersort arkady, żeby zyskać miejsce do poszerzenia ulicy. Wytyczono wówczas całkowicie nową ulicę Domstraße prowadzącą od Speersort poprzez teren dawnej katedry do ulicy Ost-West-Straße (obecnie Willy-Brandt-Straße).
Pozostały teren przekształcono z czasem w park miejski. Dyskutowano nad docelowym przeznaczeniem tego terenu, na którym od czasu do czasu przeprowadzano prace wykopaliskowe (1947-1957, 1980-1987 i 2005-2007). Efektem tego były pojedyncze znaleziska, w tym części cenotafu papieskiego. Później postanowiono na tym terenie wybudować nowoczesny, przeszklony budynek, co wywołało protesty mieszkańców. Władze miasta wycofały się więc z tego projektu i przeprowadziły w 2007 za pośrednictwem internetu obywatelską debatę nt. przyszłości tego terenu.
Efektem dyskusji była podjęta w grudniu 2007 decyzja ustanowienia na terenie dawnej katedry parku archeologicznego. Koszt przedsięwzięcia oszacowano na 1,2 mln euro, łącznie ze sporządzeniem planu. Projekt autorstwa spółki architektów Breimann &amp; Bruun zakładał zbudowanie 39 białych kamiennych ław o wymiarach 1,5 × 1,5 m i umieszczonych w pobliżu nich wykopów, zabezpieczonych szybami, ukazującymi resztki filarów dawnej katedry.
Gotowy plac oddano oficjalnie do użytku w maju 2009, po 15 miesiącach budowy. Określono go jako zieloną oazę w centrum miasta, a zarazem jego najcenniejszy historycznie fragment, gdzie zaczęła się jego historia (jako legendarnego Hammaburga). W nocy cały teren parku jest podświetlony.

</doc>
<doc id="1769999" url="https://pl.wikipedia.org/wiki?curid=1769999" title="Ihram">
Ihram

Ihram (arab. إحرام) to w islamie stan uświęcony, który muzułmanin musi przyjąć przed wejściem na teren „haram” Mekki i Medyny, w punkcie zwanym mikat, w celu odprawienia obrzędów hadżdżu lub umry, zwanych niekiedy – niezbyt szczęśliwie – „wielką” i „mniejszą pielgrzymką”.
Przyjmując ihram wierny dokonuje określonych tradycją zabiegów higienicznych, przywdziewa specjalny na tę okazję strój i bierze na siebie, na okres tych obrzędów, określony kodeks reguł. Tradycja reguluje liczbę dni, podczas której wierny jest zobowiązany pozostawać w stanie „ihram”, odpowiednio, w czasie hadżdżu i umry.
Specjalna odzież.
Odzież „ihram” w czasie hadżdżu lub umry składa się, w przypadku mężczyzn z dwóch płatów materii w kolorze białym: jeden jest udrapowany na ramionach zasłaniając tułów, drugi – umocowany w talii. Do tego wierni zakładają sandały. W ten sposób wszyscy uczestnicy hadżdżu, bez względu na przynależność etniczną, polityczną, czy religijną, wreszcie status majątkowy, stają jednakowo odziani na terenie „haramu” mekkańskiego, przed Domem Bożym (arab. bajt allah). W stosunku do kobiet dopuszcza się rozmaitość w ubiorze, z zachowaniem specyfiki regionalnej czy przynależności do danego odłamu islamu, oraz nakazu zakrycia całego ciała z wyjątkiem twarzy. Ten ostatni przepis dyktują chyba normy przyjęte na terenie państwa saudyjskiego, oparte na autorytecie wahhabitów. W stanie „ihram” zakazane jest wykonywanie węzłów (więc wykluczone jest używanie sznurówek) oraz odzieży ze szwami. Sandały również nie mogą mieć nigdzie szwów, i mają zostawiać odsłonięte kostki i pięty; niektóre autorytety religijne nakazują odsunięcie również przedniej części stóp. W stanie „ihram” muzułmanin nie może używać jakiegokolwiek rodzaju wonności na ciało, ani na ubranie. W przypadku zbrukania odzieży „ihramowej”, np. ekskrementami lub po wejściu tej odzieży w kontakt z wonnościami (celowo), należy założyć nowy „ihram”, w przeciwnym razie umra lub hadżdż mogą zostać uznane za nieważne.
Zabiegi higieniczne i zakazy.
Na zabiegi higieniczne wprowadzające w stan „ihram” składa się oprócz „standardowej” ablucji (al-wudu), takiej, jaką się wykonuje przed każdą modlitwą, mężczyzn obowiązuje zakaz obcinania paznokci oraz przycinania czy podgalania zarostu na twarzy. Wielu mężczyzn zupełnie goli głowy. W czasie obrzędów hadżdżu zakazane jest dodatkowo odbywanie stosunków płciowych, palenie tytoniu, oraz przeklinanie, składanie przysiąg, używanie obelżywego języka, kłótnie i bójki. Ponadto zakazane jest zabijanie zwierząt lub spożywanie mięsa (z wyjątkiem zwierząt ofiarnych, zabijanych w święto id al-adha). Nie można zabić nawet dającego się bardzo we znaki insekta. Wiernym obu płci zakazuje się wykonywanie jakichkolwiek zabiegów kosmetycznych oraz kierowanie myśli ku płci przeciwnej. Ponieważ zakazane jest używanie pachnideł, na miejscu sprzedaje się specjalne mydełka bezzapachowe.
Tzw. mikat.
Tradycja różnych szkół i odłamów islamu zawiera wskazówki, w którym miejscu przed przystąpieniem do hadżdżu lub umry należy przyjąć stan „ihram”. Chodzi o tzw. mikat. Jeden z hadisów Proroka twierdzi, że „mieszkańcy Medyny powinni przyjąć ‘ihram’ w Zu al-Chulajfa, mieszkańcy Szamu (Syro-Palestyny) w Al-Dżuhfa, mieszkańcy Nadżdu w Karn”, a Jemenici w Jalamlam. Współcześnie, pielgrzymi z USA np. przyjmują stan „ihram” w samolocie, czego tradycja muzułmańska nie przewidziała.

</doc>
<doc id="1770003" url="https://pl.wikipedia.org/wiki?curid=1770003" title="Leopold Berlinerblau">
Leopold Berlinerblau

Leopold Berlinerblau (ur. 27 grudnia 1901 w Warszawie, zm. 1940 w Katyniu) – polski lekarz laryngolog żydowskiego pochodzenia, porucznik Wojska Polskiego, zamordowany w Katyniu.
Życiorys.
Syn Szai Izaaka i Malki Kirszencwejg. Ukończył Szkołę Handlową Zgromadzenia Kupców w Warszawie, świadectwo dojrzałości uzyskał w 1921. Uczestnik wojny polsko-bolszewickiej. Ukończył studia na Wydziale Lekarskim Uniwersytetu Wileńskiego, po uzyskaniu tytułu doktora wszechnauk lekarskich był hospitantem w klinice otorynolaryngologii USB (do sierpnia 1929), a od czerwca 1930 socjalizował się w niej pod kierunkiem Jana Szmurły. Badania Berlinerblaua dotyczyły głównie twardzieli nosa. Zmobilizowany w sierpniu 1939, dostał się do niewoli radzieckiej w nieznanych okolicznościach; wiadomo, że przebywał w obozie w Kozielsku. Zamordowany w Katyniu.
Minister Obrony Narodowej decyzją Nr 439/MON z 5 października 2007 awansował go pośmiertnie do stopnia podpułkownika. Awans został ogłoszony w 9 listopada 2007 w Warszawie, w trakcie uroczystości "Katyń Pamiętamy – Uczcijmy Pamięć Bohaterów".

</doc>
<doc id="1770006" url="https://pl.wikipedia.org/wiki?curid=1770006" title="Bad Colberg-Heldburg">
Bad Colberg-Heldburg

Bad Colberg-Heldburg – dzielnica uzdrowiskowa miasta Heldburg w Niemczech, w południowej części kraju związkowego Turyngia, w powiecie Hildburghausen. Do 31 grudnia 2018 miasto, siedziba wspólnoty administracyjnej Heldburger Unterland.
Geografia.
Na terenie dzielnicy w rzekę Kreck łączą się Gompershauser Kreck, Gellerhauser Kreck, Westhauser Kreck i Streufdorfer Kreck, przez wschodnią część Bad Colberg przepływa rzeka Roddach. 
Podział administracyjny.
Części "(Ortsteil)":
Sąsiednie gminy.
Bad Colberg-Heldburg graniczył łącznie z siedmioma gminami. Zaczynając od północy są to: Bad Rodach (Bawaria), Ummerstadt, Seßlach (Bawaria), Hellingen, Gompertshausen, Westhausen i Straufhain. 
Historia.
W 837 wieś Heldburg została podarowana klasztorowi we Fuldzie. Pierwsze wzmianki o zamku Veste Heldburg pochodzą z 1323. W tych czasach zamek i okoliczne tereny posiadali graffowie Hennebergu, następnie od 1374 burgrabiowie Norymbergi i w 1374 Wettynowie. Heldburg otrzymał prawa miejskie 2 grudnia 1394. Miasto zostało obwarowane w XVI wieku.
Kościół św. Marii "(St. Marien)" podlegał w średniowieczu pod archidiakona Coburga w biskupstwie Würzburg. W 1833 miasto liczyło 1 185 mieszkańców, jednak w tym czasie wiele rodzin wyemigrowało do Ameryki Północnej. 
W 1888 otworzono dla ruchu linię kolejową Hildburghausen–Lindenau-Friedrichshall, rozebrano ją w 1946 w ramach reparacji wojennych dla ZSRR. W 1948 na mocy rozkazu nr 209 (9 września 1947) Sowieckiej Administracji Wojskowej w Niemczech zburzono pierwszy budynek w miejscowości Billmuthausen. Rodziny zostały wysiedlone, zburzono wszystkie budynki w tym kościół i młyn. Billmuthausen ostatecznie zniszczono w 1978.
Przez Heldburg przebiegała granica między RFN a DDR. 
Jako miasto powstało w 1993 w wyniku połączenia siedmiu gmin, które są jego dzielnicami. Rok później Bad Colberg-Heldburg włączono do wspólnoty administracyjnej Heldburger Unterland. 1 stycznia 2019 z połączenia z dwoma gminami tworzy miasto Heldburg.
Polityka.
Burmistrzem miasta od 4 kwietnia 1988 była Anita Schwarz. Rada miasta składała się z 14 osób.
Transport.
W latach 1888-1949 miała tu swój początek 20 km linia kolejowa do Hildburghausen. Obecnie terenu dzielnicy nie przecinają żadne ważniejsze szlaki komunikacyjne. Najbliższa droga krajowa (B 303) znajduje się w odległości ok. 10 km od Heldburga, najbliższa czynna stacja kolejowa znajduje się zaś w Bad Rodach.

</doc>
<doc id="1770008" url="https://pl.wikipedia.org/wiki?curid=1770008" title="Juan Fabila Mendoza">
Juan Fabila Mendoza

Juan Fabila Mendoza (ur. 5 czerwca 1944 w Meksyku) – meksykański bokser kategorii koguciej, brązowy medalista letnich igrzysk olimpijskich w Tokio.

</doc>
<doc id="1770013" url="https://pl.wikipedia.org/wiki?curid=1770013" title="Planty nad Kanałem Bydgoskim">
Planty nad Kanałem Bydgoskim

Planty nad Kanałem Bydgoskim – jeden z najstarszych parków miejskich w Bydgoszczy, liczący 47 hektarów powierzchni. Nazywany jest również „parkiem nad śluzami”.
Lokalizacja.
Park jest usytuowany w zachodniej części miasta w odległości 2 km od ścisłego centrum Bydgoszczy. Rozciąga się on dość wąskim pasem (ok. 100–300 m) o długości 3 km wzdłuż unikatowego zabytku hydrotechniki, jakim jest stary Kanał Bydgoski. Za wschodni kraniec parku uznaje się rondo Grunwaldzkie, a zachodnim jest wlot nowego Kanału Bydgoskiego opodal zabytkowej śluzy VI. Południową granicą jest ul. Nakielska, a północną tory kolejowe Bydgoszcz – Piła – Szczecin.
Poza zachodnią granicą parku, wzdłuż Kanału Bydgoskiego znajdują się kolejne tereny parkowe, ze ścieżkami spacerowymi, ławkami i placami zabaw dla dzieci, które są kontynuacją Plant nad Kanałem Bydgoskim, ich częścią w szerszym znaczeniu. Są to następujące obszary:
Planty znajdują się w obrębie jednostek urbanistycznych: Okole, Wilczak, Jary, a zachodnie rubieże na Flisach i Miedzyniu.
Historia.
Początki.
Powstanie parku wiąże się z budową Kanału Bydgoskiego – najstarszej w Polsce, w pełni ukończonej drodze wodnej, która połączyła Noteć z Brdą, a pośrednio Odrę i Wisłą, spinając tym samym dorzecza Europy Zachodniej i Wschodniej.
Kanał Bydgoski ukończono w 1774 r. Początkowo jego otoczenie nie było zadrzewione. Trasa kanału przebiegała dnem pradoliny Toruńsko-Eberswaldzkiej, której typowym krajobrazem były torfowiska i łąki. Na odcinku bydgoskim, który charakteryzował się koniecznością pokonania 22 m różnicy poziomu – podłoże było piaszczyste, co nie sprzyjało eksploatacji kanału. Kilkanaście lat trwało utrwalanie nowej drogi wodnej w miejscowym środowisku. Jednym ze sposobów przyspieszenia tego procesu było zadrzewianie brzegów. Miało ono ograniczyć erozję oraz ustabilizować podłoże.
Pomysłodawcą tego rozwiązania był inspektor kanału Ernst Conrad Peterson. Systematyczne zadrzewianie brzegów kanału na odcinku bydgoskim rozpoczęto w 1802 r. Od strony ul. Nakielskiej zasadzono topole czarne, olsze czarne, kasztanowce i lipy. Powstały wówczas aleje: lipowa i topolowa. W latach 1804-1808 posadzono drzewa po obu stronach kanału od ul. Wrocławskiej na zachód: topole czarne, kasztanowce, wiązy, buki i lipy.
W czasach Księstwa Warszawskiego (1807-1815) napoleoński adiutant – generał Wincenty Aksamitowski zasadził na plantach szpalery drzew, które dzisiaj zwane „topolami Wilhelma” są pomnikami przyrody. W tym czasie powstała też pierwsza aleja spacerowa, obsadzona lipami i czarnymi topolami.
Zadrzewianie przez Towarzystwo Upiększania Miasta i Okolic.
W 1832 r. powstało w Bydgoszczy pionierskie Towarzystwo Upiększania Miasta, będące wzorcem dla podobnych organizacji w innych miejscowościach pod zaborem pruskim. Zaczęto wówczas realizować na dużą skalę planowe działania konserwatorskie. W latach 1833-1835 na długości 3,5 km od śluzy II (ul. Grottgera) do śluzy VI (ul. Bronikowskiego) zasadzono kilkaset drzew, z których większość przetrwała do czasów dzisiejszych. Szczególnie piękna aleja wiodła południową stroną kanału. Rozpoczynała się w centrum miasta u wrót Wyspy Młyńskiej i śluzy miejskiej, a kończyła ok. 3 km dalej na zachodnich rubieżach miasta, przy śluzie VI.
Wizytówka zielonej Bydgoszczy.
W II połowie XIX w. planty nad kanałem stały się ogólnomiejskim terenem wypoczynku i rozrywki. Pierwszą dużą pawilonową restaurację z salą taneczną i restauracją ogrodową wybudowano w 1838 r. przy V śluzie. Była to tzw. "Śluza Kwiatowa" (niem. "Blumenschleuse").
W kolejnych latach prywatni przedsiębiorcy otwierali tam obiekty gastronomiczne oraz organizowali atrakcje: łódki, potańcówki, wystawy, teatr letni, lodowiska itp. Przez wszystkie lata, aż do XX wieku stale zadrzewiano i zakrzewiano tereny nad kanałem. Przybywały lipy, kasztanowce, dęby, buki, wiązy, topole, graby, wierzby. W latach 60. XIX wieku urządzono aleję lipową, która wiodła od śluzy miejskiej do ul. Grunwaldzkiej. W połowie tej alei w 1894 r. ustawiono pomnik współtwórcy kanału Franza von Brenckenhoffa.
Wielkość powierzchni plant podawano różnie: od 10 ha do 74 ha, w zależności od tego, czy wliczano jedynie wąski pas wzdłuż kanału, czy też również tereny parkowo-leśne wzdłuż ul. Nakielskiej. Dla bogacącej się i rozrastającej społeczności bydgoszczan park nad kanałem stał się salonem miasta – miejscem spacerów i spotkań towarzyskich. Jednocześnie na Kanale, który stanowił oś założenia parkowego, odbywał się intensywny ruch: spławiano niezliczone tratwy na zachód, śluzowano barki i statki, w tym parowce.
W 1911 r. zbudowano nad brzegiem kanału okazały gmach Szkoły Rzemiosł i Przemysłu Artystycznego. Sylweta budowli odbijała się w tafli wody kanału, otoczona była parkiem, a zbudowano ją z myślą o siedzibie przyszłych wydziałów artystycznych Uniwersytetu. W 1915 r. szkoła ta otrzymała uprawnienia uczelni wyższej.
Tzw. Stary Kanał Bydgoski.
W latach 1906-1915 r. dokonano gruntownej przebudowy Kanału Bydgoskiego. Wykopano wówczas nowy odcinek Kanału o długości 1,63 km, wybudowano dwie nowe śluzy, a pozostałe przebudowano. W wyniku tych prac około 3-kilometrowy odcinek Kanału, który przebiegał w otoczeniu parkowym, wyłączono z użytkowania, przeznaczając go dla celów rekreacyjnych. Innym, ubocznym efektem tych działań było powstanie tzw. Wyspy Kanałowej – dzielnicy Okole, otoczonej ze wszystkich stron ciekami wodnymi (Brdą oraz starym i nowym Kanałem Bydgoskim).
Nieużywany odcinek kanału, z pięcioma śluzami zaczęto wtedy nazywać Starym Kanałem Bydgoskim. Nie stracił on swojej funkcjonalności, bo chociaż cały ruch towarowy odbywał się nowym odcinkiem, wyposażonym w większe i nowocześniejsze śluzy, to stary odcinek pozostawał w pełni sprawny jako droga rezerwowa.
Centrum rozrywki w okresie międzywojennym.
W okresie międzywojennym planty nad kanałem były największym w mieście parkiem i centrum rozrywkowym. Stał się on wyróżnikiem Bydgoszczy w przewodnikach turystycznych i nieodzownym punktem programu zwiedzania miasta przez turystów.
Marszałek Piłsudski właśnie od kanału i plant rozpoczął w 1921 r. prywatną część swego objazdu miasta.
Generalną przebudowę plant oraz ich upiększenie wykonano w 1936 r. Urządzono wówczas kwietniki, zwłaszcza w okolicach II-V śluzy. Na terenie parku istniało kilkanaście restauracji, kawiarni, restauracji ogrodowych, miejsc zabaw dla dzieci, a także dużych sal zabawowych, jak np. przy ul. Bronikowskiego i Wrocławskiej. Były tam również korty tenisowe, kompleks rekreacyjny o pow. 9 ha założony w 1928 r. przez Idziego Świtałę, lunapark i szereg innych atrakcji. W okolicy V i VI śluzy co niedzielę koncertowały orkiestry wojskowe. Po Kanale pływały statki spacerowe i łodzie, którymi panowie wozili panie.
Tereny nawodne były pełne ptactwa i bujnej roślinności. Przez 150 lat uznawano planty za miejsce drugiej co do wielkości kolonii słowika szarego w Europie. Do osobliwości przyrodniczych należały olbrzymie topole czarne o wysokości 36 m i obwodzie pnia 300–500 cm. W 1938 r. było takich drzew ok. 60. Rósł tu także starodrzew lip, dębów, wierzb, buków, kasztanowców, grabów, klonów i sosen.
Degradacja parku w okresie powojennym.
Rolę miejskiego parku rozrywki Planty nad Kanałem pełniły z powodzeniem do lat 60. XX wieku. Postępująca rozbudowa osiedli odległych od centrum miasta, zaniedbanie zieleni oraz niesprzyjający klimat społeczno-gospodarczy spowodowały jednak stopniowy spadek zainteresowania parkiem. Stary fragment Kanału stał się odbiornikiem wód opadowych i ścieków z zachodniej części miasta. 
Katastrofą dla plant stała się decyzja władz miejskich o zasypaniu odcinka Kanału o długości 624 m od ul. Grottgera do ul. Wrocławskiej wraz z dwoma śluzami i mostem. Władze uznały, że fragment Kanału musi ulec zniszczeniu wobec konieczności poszerzenia arterii komunikacyjnej w ciągu wschód-zachód. W 1971 r. na dawnej trasie Kanału powstała sześciopasmowa ul. Focha (dawniej ul. Czerwonej Armii) oraz torowisko tramwajowe, otoczone szpalerem okazałych drzew, będących reliktami dawnych zadrzewień.
W wyniku tych prac powierzchnia plant zmniejszyła się o jedną trzecią: z 74 do 47 ha, a Stary Kanał stał się ślepą odnogą, skróconą i oderwaną od Wyspy Młyńskiej. W kolejnych latach park zaniedbano, a zabytkowe śluzy niszczały.
Rewitalizacja parku.
W latach 80. XX w. ważyły się losy zachowanego odcinka Starego Kanału – od śluzy IV do VI. Rozważano wówczas kilka rozwiązań, w tym także całkowitą likwidację cieku. Na początku lat 90. wybrano jednak do realizacji wariant rekonstrukcji śluz oraz oczyszczenia kanału z osadów.
Wyrazem dążenia do lepszego wykorzystania systemu hydrotechnicznego jakim jest Kanał Bydgoski oraz funkcjonalnego zagospodarowania terenów nadbrzeżnych było opracowanie i stopniowa realizacja programu zagospodarowania Starego Kanału Bydgoskiego. Przewidywał on remont i ekspozycję urządzeń hydrotechnicznych, odbudowę alejek spacerowych, ustawienie ławek, budowę placów zabaw, konserwację zieleni.
Pierwsze prace polegające na remoncie śluz: IV i V przeprowadzono w latach 1992-1994. Kolejną śluzę VI wyremontowano w 1995 r. W tych latach oczyszczono również Kanał z osadów i zanieczyszczeń oraz przeprowadzono remont brzegów na odcinku od ul. Wrocławskiej do ul. Czarna Droga. W 1995 r. powstało Stowarzyszenie Miłośników Kanału Bydgoskiego, które prowadziło dalsze prace nad rewaloryzacją Starego Kanału.
Od 2000 jednym z głównych strategicznych zamierzeń rozwoju Bydgoszczy uznano wykorzystanie miejscowych walorów przyrodniczo-krajobrazowych. Ekspozycja rzek i kanałów, wraz z zielenią nadrzeczną tworzy niepowtarzalny, pozytywny wyróżnik Bydgoszczy w Polsce, jako miasta zielonego, związanego z Brdą, Wisłą i Kanałem Bydgoskim. W tym kontekście co roku upiększano i uatrakcyjniano planty nad Kanałem Bydgoskim, wykorzystując jego walory przyrodnicze. Systematycznie odcinano spusty ścieków, założono fontanny tryskające z nurtu, ustawiono ławki, zbudowano ścieżkę rowerową o długości 4 km i ekologiczną ścieżkę edukacyjną.
W 2004 na terenie Liceum Ogólnokształcącego nr III, którego gmach znajduje się w sąsiedztwie parku, powstało Muzeum Kanału Bydgoskiego, natomiast od 8 grudnia 2005 r. cały zespół Kanału Bydgoskiego (Nowego i Starego) wraz z towarzyszącą zabudową został wpisany do rejestru zabytków. Od tego czasu władze Bydgoszczy podjęły również starania o wpisanie go na listę Światowego Dziedzictwa Kultury i Przyrody UNESCO ze względu na unikatowy w skali europejskiej przykład XVIII-wiecznej myśli technicznej i wielkie znaczenie dla rozwoju miasta.
W latach 2008-2011 kosztem 3,8 mln zł zrealizowano unijny projekt Reuris, dotyczący zaaranżowania rekreacyjnego części zasypanego odcinka Kanału na wschód od śluzy IV. W jego ramach dokonano nasadzeń nowych roślin, dobudowano nowe schody i tarasy, a nad nurtem przerzucono trzy niewielkie kładki, których balustrady wypełniono początkowo hartowanym szkłem (po dewastacjach zastąpiono je metalową siatką).
Planowana jest rewaloryzacja dalszej części parku o powierzchni 65 ha, w ramach której nastąpi przebudowa ciągów pieszych, wyposażenie plantów w elementy małej architektury oraz realizacja tematycznych placów zabaw dla dzieci. Przewiduje się również powstanie nowych kładek dla pieszych.
W latach 2015-2016 między ul. Wrocławską a Cmentarzem Starofarnym powstał nowy budynek mieszkalny. W 2017 rozpoczęto realizację 2 kolejnych, położonych na południe od IV śluzy. Ośmiokondygnacyjne budynki (w tym 2 podziemne kondygnacje garażowe), wyróżniać się mają dużymi balkonami i tarasami oraz elewacją z materiałów imitujących cegłę i szkło, tynkowaną w odcieniach bieli i szarości. Mniejszy budynek od strony zachodniej będzie zwężać się w kierunku parku, natomiast budynek od strony Wrocławskiej powstaje na planie litery „L”. Planowany termin zakończenia inwestycji to rok 2020. W 2019 zaczęto ralizować kolejną inwestycję mieszkaniową, tym razem między parkiem a ul. Nakielską. 
W 2018 rewitalizacja nabrzeża Starego Kanału Bydgoskiego pomiędzy śluzą nr 4 a śluzą nr 5 (na odcinku pomiędzy ul. Wrocławską a ul. Czarna Droga) uzyskała najwięcej głosów (blisko 4,3 tysiąca) spośród projektów ponadosiedlowych zgłoszonych do głosowania w Bydgoskim Budżecie Obywatelskim. Zwycięski projekt zakładał m.in. wykonanie nowej nawierzchni ścieżki spacerowej oraz wytyczenie i wykonanie ścieżki rowerowej wzdłuż kanału, nasadzenie nowych drzew i krzewów, wzmocnienie nabrzeża, stworzenie wypożyczalni kajaków i rowerów wodnych, oraz zaprojektowanie i wykonanie trzech nowych fontann na wodzie. Rozpoczęcie umacniania obu brzegów pomiędzy ulicami Wrocławską i Czarna Droga drewnianą palisadą, niezależnie od wyników głosowania budżetu obywatelskiego, już wcześniej planowane było w roku 2019. W marcu 2020 kosztem 1,652 mln zł przystąpiono do realizacji planowanych od dawna ciągów spacerowych pomiędzy śluzami przy ul. Wrocławskiej i Czarnej Drodze po obydwu stronach kanału (po południowej stronie kanału o szerokości 2 m, a po stronie północnej, gdzie dopuszczony zostanie ruch rowerowy, o szerokości 3,5 metra).
Plany.
Zamierzeniem władz miasta jest przekształcenie Plant nad Kanałem w Bydgoski Central Park. Zgodnie z Programem Rozwoju Lokalnego Bydgoszczy na Okolu ma powstać miasteczko naukowe z interaktywnymi wystawami. Natomiast w obrębie plant mają powstać przystanie dla łodzi, kajaków, nowe ścieżki rowerowe, punkty gastronomii oraz hotele.
Charakterystyka.
Park składa się z trzech części o różnym stopniu zagospodarowania, połączonych ze sobą w naturalny sposób poprzez zabytkowe śluzy.
Kolejnym obszarem zieleni parkowej, będącym kontynuacją Plant nad Kanałem Bydgoskim w kierunku zachodnim są pasy zieleni i starodrzewu na północnym i południowym nabrzeżu Kanału Bydgoskiego o długości 3 km. Wzdłuż obu brzegów kanału aż do rubieży miasta ciągną się aleje spacerowe i ścieżki rowerowe, zaś na brzegu północnym zlokalizowano ławki i plac zabaw dla dzieci.
Obiekty na terenie parku.
Stary kanał – zabytek hydrotechniki.
Najważniejszym obiektem w parku jest niewątpliwie najstarszy w Polsce sztuczny ciek żeglugowy z trzema zabytkowymi, odrestaurowanymi śluzami:
Śluzy posiadają oryginalne drewniane wrota oraz żelazne urządzenia służące do ich ręcznego otwierania i zamykania. Posiadają również upusty dla zrzutu wody, które umożliwiają naturalny jej spływ do Brdy. Każda ze śluz spiętrza wodę na wysokość ok. 2,5 m. Umożliwiają one śluzowanie barek o ładowności do 200 ton.
Stary Kanał Bydgoski jest skansenem i zabytkiem techniki rodem z XVIII wieku.
Funkcjonował prawie przez 150 lat, do roku 1915, kiedy to został zastąpiony nowym odcinkiem.
Tereny rekreacyjno-sportowe.
Na obszarze parku znajdują się m.in. alejki, plac zabaw dla dzieci, ścieżki rowerowe, korty tenisowe oraz stanowiska dla wędkarzy.
Część gastronomiczna i hotelowa.
W części wschodniej parku znajduje się trzygwiazdkowy „Park Hotel”. Został on urządzony w budynku historycznym, posiada salę restauracyjną z mozaiką przedstawiającą historię miasta. Do romantycznych tradycji przedwojennej Bydgoszczy nawiązuje restauracja „Przy IV śluzie” mieszcząca się w „Park Hotelu”.
Na północ od IV śluzy znajduje się dawny budynek restauracyjny z końca XIX wieku z zachowanymi wewnątrz secesyjnymi zdobieniami, sztukateriami i pomieszczeniami dawnych garderób. W 1972 obiekt zajęła i użytkowała na cele produkcyjne jako filię firma Pasamon, po czym funkcjonował tu komis meblowy. Od 2013 trwa przebudowa na prywatne centrum teatralno-kulturalne z salą o powierzchni 780 m kw. na 600-650 miejsc (po 150 na balkonach i przynajmniej 300 na dole). Budowa „Teatru Rozmaitości IV Śluza” miała się zakończyć w 2015 r., a następnie, ze względów finansowych, w 2018 roku. W nawiązaniu do XIX-wiecznej tradycji (w latach 1882-1910 funkcjonował tu teatr rewiowy), teatr ma mieć wodewilowy charakter.
Marina.
W 2009 r. w sąsiedztwie śluzy VI oraz śluzy Czyżkówko (połączenia starego i nowego odcinka kanału) zbudowano przystań z pełnym wyposażeniem dla jednostek pływających.
Przyroda.
Na terenie parku znajduje się bogaty starodrzew m.in. kilkanaście największych i najstarszych w mieście okazów topoli czarnej o obwodach w pierśnicy od 285 do 500 cm sadzonych głównie w okresie przynależności miasta do Księstwa Warszawskiego oraz sosny pospolitej, a także wiązy, kasztanowce i sędziwe dęby. W każdej porze roku park wygląda inaczej, ale najpiękniej jest wiosną oraz jesienią.
Na terenie parku można w miniaturze zobaczyć las iglasty z sosną zwyczajną, łęg z olszą, jesionem i wiązem oraz las liściasty z lipą, klonem i kasztanowcem. Każdy z nich rośnie na innej glebie i różni się roślinnością runa.
W części zachodniej kanału, przy brzegach, widać roślinność szuwarową z arcydzięglem litworem, tatarakiem zwyczajnym i trzciną pospolitą. Z brzegu kanału można wiosną obserwować zachowania godowe kaczek krzyżówek, kurek wodnych i łysek, a w późniejszym okresie również ich potomstwo. Na trawnikach spotyka się kosy, szpaki, drozdy, wronę siwą, gołębie grzywacze i gołębie miejskie. W 2020 nad Kanałem zaobserwowano obecność bąków.
Pomniki przyrody.
Planty nad Kanałem są miejscem występowania 26 drzew – pomników przyrody, co daje mu pierwsze miejsce wśród bydgoskich parków. Wzdłuż brzegów Kanału znajduje się kilkaset okazałych drzew, ale spośród nich opatrzone tabliczką „pomnika przyrody” są zwłaszcza topole czarne (4) i olsze czarne (14). Status pomnika przyrody topole uzyskały 8 lutego 1955 roku, było ich wtedy 40 sztuk, a olsze 10 grudnia 1987 roku. Są to drzewa 100-160 letnie o pierśnicach powyżej 400 cm. Ciekawe są również inne drzewa o rozmiarach kwalifikujących do objęcia ich ochroną pomnikową: wiąz szypułkowy, dęby szypułkowe, klony srebrzystolistne, lipa drobnolistna.
Pomniki przyrody w parku „nad starym Kanałem Bydgoskim” i jego najbliższym otoczeniu:
Dodatkowo w pasie zieleni parkowej, rozciągającej w kierunku zachodnim wzdłuż Kanału Bydgoskiego (kontynuacja Plant nad Kanałem) znajduje się 13 okazów pomników przyrody. Największe ich zgrupowanie występuje po stronie południowej kanału na osiedlu Prądy.
Pomniki przyrody wzdłuż Kanału Bydgoskiego:

</doc>
<doc id="1770015" url="https://pl.wikipedia.org/wiki?curid=1770015" title="Sanday (Orkady)">
Sanday (Orkady)

Sanday (gael. "Sanndaigh") jest jedną z wysp u północnych wybrzeży Szkocji należącą do archipelagu Orkadów. Jej powierzchnia to 50,43 km², co czyni ją trzecią co do wielkości wyspą w archipelagu. Główne skupiska ludności to Lady Village i Kettletoft. Na wyspę dostać się można promem lub samolotem. Obydwa środki transportu kursują z miejscowości Kirkwall położonej na największej z wysp Orkadów – Mainland.

</doc>
<doc id="1770016" url="https://pl.wikipedia.org/wiki?curid=1770016" title="Lista protoprezbiterów Kolegium Kardynalskiego">
Lista protoprezbiterów Kolegium Kardynalskiego

Lista protoprezbiterów Kolegium Kardynalskiego

</doc>
<doc id="1770023" url="https://pl.wikipedia.org/wiki?curid=1770023" title="Zschopau (rzeka)">
Zschopau (rzeka)

Zschopau (wym. ) – rzeka w Niemczech (lewy dopływ Freiberger Mulde, należącej do zlewiska Łaby), wypływająca ze źródeł na wysokości 1125 m n.p.m. na zboczu Fichtelberg w pobliżu granicy z Czechami.
Długość rzeki 128 km, powierzchnia zlewiska 1750 km². Przepływa przez miasta Schlettau, Wolkenstein, Zschopau, Flöha, Frankenberg/Sa., Mittweida i Waldheim, swoje ujście ma nieopodal wsi Schweta na zachód od Döbeln.

</doc>
<doc id="1770028" url="https://pl.wikipedia.org/wiki?curid=1770028" title="Adelbert Schulz">
Adelbert Schulz

Adelbert Schulz (ur. 20 grudnia 1903 w Berlinie, zm. 28 stycznia 1944 w okolicach miejscowości Szepetówka w obwodzie chmielnickim, Ukraina) – niemiecki wojskowy, generał major.
W 1925 roku wstąpił do policji, w 1935 roku rozpoczął karierę w Wehrmachcie w stopniu porucznika. W październiku 1939 roku rozpoczął służbę w 25 pułku pancernym 7 Dywizji Pancernej. W czasie kampanii francuskiej, 7 czerwca dowodził skutecznym atakiem i późniejszą obroną przed kontratakiem francuskich oddziałów pancernych w lesie koło Saumont, za co 29 września 1940 został odznaczony jednocześnie Krzyżem Żelaznym i Krzyżem Rycerskim oraz objął dowództwo 1 batalionu 25 pułku pancernego. 
W czasie inwazji na ZSRR w 1941 odniósł liczne sukcesy, m.in. w grudniu 1941 prowadził grupę bojową, która powstrzymała i zmusiła do odwrotu radzieckie natarcie w okolicach Klina, co pozwoliło na planowy odwrót z pozycji oraz ewakuację szpitala polowego z 4000 chorych. Za ten czyn 31 grudnia 1941 Schulz został odznaczony Liśćmi Dębu do Krzyża Rycerskiego. Od stycznia 1943 dowódca 25 pułku pancernego w składzie 7 Dywizji Pancernej. Za zasługi podczas bitwy kurskiej 6 sierpnia 1943 odznaczony Mieczami do Krzyża Rycerskiego. 
W listopadzie podczas walk w rejonie Żytomierza i Kijowa grupa bojowa pod jego dowództwem wykonała kontratak na flanki nacierających Rosjan i w ciągu 12 godzin zniszczyła ponad 150 czołgów wroga. Za ten czyn 14 grudnia 1943 Schulz jako drugi oficer wojsk lądowych (pierwszym był generał marszałek polny Erwin Rommel) otrzymał Diamenty do Krzyża Rycerskiego i tym samym stał się jednym z 27 kawalerów Krzyża Rycerskiego z Liśćmi Dębu, Mieczami i Diamentami. Pomimo otrzymania rozkazu przybycia do kwatery głównej Hitlera w celu odebrania odznaczenia odmówił przyjazdu do czasu ustabilizowania się sytuacji na froncie. 
26 stycznia 1944 objął dowództwo 7 Dywizji Pancernej. 28 stycznia 1944 w okolicach Szepetówki został ranny radzieckim odłamkiem artyleryjskim w głowę i umarł tego samego dnia w szpitalu polowym.

</doc>
<doc id="1770032" url="https://pl.wikipedia.org/wiki?curid=1770032" title="Moshi Moshi (Limited Edition)">
Moshi Moshi (Limited Edition)

Moshi Moshi Limited Edition - specjalne wydanie albumu "Moshi Moshi" zespołu Öszibarack, zawierające oprócz albumu tytułowego 2 uprzednio wydane single: "Skirts up!" oraz "Moshi Moshi".

</doc>
<doc id="1770036" url="https://pl.wikipedia.org/wiki?curid=1770036" title="Robert Rudiak">
Robert Rudiak

Robert Rudiak (ur. 24 lipca 1966 w Zielonej Górze) – polski poeta, prozaik, publicysta, prasoznawca, medioznawca, regionalista i krytyk literacki, doktor nauk humanistycznych.
Biografia.
Ukończył filologię polską w Wyższej Szkole Pedagogicznej im. Tadeusza Kotarbińskiego w Zielonej Górze oraz studia podyplomowe: zarządzanie kadrami i gospodarką finansową przedsiębiorstw na Wydziale Ekonomii Akademii Ekonomicznej w Poznaniu, administrację na Wydziale Prawa i Administracji Uniwersytetu Adama Mickiewicza w Poznaniu, informację naukową i bibliotekoznawstwo na Uniwersytecie Zielonogórskim oraz zarządzanie ochroną informacji niejawnych również na Uniwersytecie Zielonogórskim. Ukończył także studia menadżerskie Executive Master of Business Administration w Wyższej Szkole Bankowej we Wrocławiu. Pracę doktorską obronił na Wydziale Filologicznym Uniwersytetu Wrocławskiego.
Redaktor i zastępca redaktora naczelnego pisma studenckiego WSP „Faktor” (1986–1990), pisma młodej inteligencji „Enigma” na Uniwersytecie Warszawskim (1989–1990), miesięcznika społeczno-kulturalnego „Lubuskie Nadodrze” (2002–2003) i redaktor naczelny lubuskiego pisma samorządowego „Region” (2009–2010) Współpracuje z kwartalnikami „Pro Libris” (od 2016), „Pasje Literackie” (od 2019) i „ReWiry” (od 2020) w Poznaniu. Był także redaktorem Akademickiego Studia Radiowego „Maczek” i Studenckiego Studia Radiowego „WySPa” w latach 1987–1988.
Był członkiem Klubu Literackiego Lubuskiego Towarzystwa Kultury (1988–1991) i Grupy Działań Artystycznych „Budowa II” (1988–1990). Należy do Związku Literatów Polskich od 1992 roku. Od 1998 r. członek Zarządu Oddziału ZLP w Zielonej Górze, w latach 2015–2019 wiceprezes, a od 2019 prezes oddziału. Należał także do Lubuskiego Stowarzyszenia Twórców i Animatorów Kultury „Parnas” (2007–2008) w Zielonej Górze, Lubuskiego Stowarzyszenia Promocji Kultury „Pro Arte” w Zielonej Górze (2008–2009). Od 2008 r. jest członkiem Zarządu Lubuskiego Stowarzyszenia Miłośników Działań Kulturalnych „Debiut”, a w latach 2016–2018 był prezesem „Debiutu”, które organizuje Międzynarodowy Otwarty Konkurs na Rysunek Satyryczny (od 2008 r.) oraz współorganizuje Festiwale Filmu i Teatru „Kozzi Gangsta” (od 2012 r.), Festiwale Literackie „Proza Poetów” im. Anny Tokarskiej w Zielonej Górze, konkursy na debiut poetycki dla młodych, cykl produkcji filmowych o pisarzach lubuskich oraz wydaje książki i katalogi. Stowarzyszenie „Debiut” dwukrotnie uhonorowano nagrodą Ale Sztuka! (2013 i 2014).
Twórczość.
Debiutował felietonem w „Faktorze” w 1987 r. Wydał plakat poetycki "Poster ’88" (WSP, Zielona Góra 1988), arkusze poetycko-plastyczne: "Austeigen" (BWA, Zielona Góra 1988) i "Barwy grzechu" (WSP, Zielona Góra 1989) oraz tomiki, zbiory wierszy i szkice historycznoliterackie. Wiersze publikował m.in. w almanachu młodej poezji zielonogórskiej "Rozpoznani spośród" (Zielona Góra-Wrocław1997), w antologiach poezji lubuskiej "Mieszkam w wierszu" (Zielona Góra 2001) i Od "słowa do słowa" (Zielona Góra 2006) oraz ogólnopolskiej antologii poezji religijnej "Krzyż – Drzewo Kwitnące" (Warszawa 2000).
Artykuły publicystyczne, eseje, recenzje krytycznoliterackie, szkice historycznoliterackie i opracowania naukowe publikował m.in. w „Komunikatach Nadodrzańskich”, „Lubuskim Nadodrzu”, „Pegazie Lubuskim”, „Pro Libris”, „Studiach Zielonogórskich”, „Edukacji Humanistycznej”, „Slavii Orientalis”, „Germanistyce”, „Orbis Linguarum”, „Zielonogórskich Studiach Bibliotekoznawczych”, „Liry-Dram”, „Bibliotekarzu Lubuskim”, „Filologii Polskiej”, „Autografie”, „Na Winnicy”, „Odrze”, „Własnym Głosem”, „Inspiracjach”, „ReWirach”, „Pasjach Literackich”.
Laureat kilkudziesięciu ogólnopolskich i międzynarodowych konkursów literackich w kraju i za granicą m.in. w Wiedniu, Warszawie, Częstochowie, Szczecinie, Białymstoku, Olsztynie, Mikołowie, Wąglanach, Świdniku, Radomiu, Lęborku, Siedlcach, Gorzowie Wlkp., Lubinie, Konstantynowie Łódzkim.
W 1996 roku zbiór wierszy "Herodiada" nominowany był do nagrody Lubuski Wawrzyn Literacki w dziedzinie poezji, a w 1999 r. jego tomiki poetyckie "Martwy pejzaż osobisty" i "Europa po nocy" zostały wyróżnione w VI edycji Nagrody Literackiej przyznawanej przez redakcję tygodnika „Głos Nauczycielski”, natomiast wiersze z tomiku "Przeklęci &amp; święci" przez Wydawnictwo „Anagram” w Warszawie.
Wystawił instalacje plastyczne "Austeigen" w Galerii PO w Zielonej Górze w 1988 roku oraz "Barwy grzechu" w Galerii WSP w Zielonej Górze w 1989 roku oraz montaż poetycki "Po drugiej stronie unicestwienia" w Galerii PO w 1990 roku oraz oparte na jego wierszach przedstawienie "Misterium żydowskie" w Wojewódzkiej i Miejskiej Bibliotece Publicznej w Zielonej Górze oraz w Klubie Myśli Twórczej „Lamus” w Gorzowie Wielkopolskim w 1995 roku. Wraz z grupą Budowa II zorganizował m.in. happening "Cztery strony" w Krakowie (klub Forum) w 1988 r., performance "Traktat nihilistyczny" w Zielonej Górze (klub Gęba) w 1988 r., spektakl parateatralny "Miasto znów nas urodzi" w Warszawie (klub Stodoła) w 1989 r. oraz instalacje plastyczne "Piramida", "Płonąca żyrafa", "Sen konia trojańskiego", happeningi "Wypadek", "Agonia słowa", "Głód poezji?", performance "Narodziny wszechświata" i "Traktat nihilistyczny" w Świnoujściu podczas festiwalu FAMA w 1989 r. Był kuratorem wystawy "Janusz Koniusz. Twórca i działacz" (2018) oraz zrealizował film biograficzny o dr. Michale Kaziowie "Radość życia" (2017). Prowadził Salon Literacko-Naukowy w klubie „słodko-gOrzka”, w ramach którego odbywały się spotkania z pisarzami, wieczory autorskie i promocje książek. Był redaktorem serii debiutów poetyckich oraz tomików pokonkursowych wydawanych przez Kożuchowski Ośrodek Kultury i Sportu „Zamek” w latach 2004–2015. Jest organizatorem corocznych edycji Zielonogórskiego Slamu Poetyckiego od 2016 r.
Otrzymał dwukrotnie Nagrodę Kulturalną Prezydenta Miasta Zielona Góra (2007, 2019), Lubuską Nagrodę Literacką ZLP (2011), Zielonogórską Nagrodę Literacką „Winiarka” (2015) i Nagrodę Literacką im. Andrzeja K. Waśkiewicza (2016) oraz Małego Eryka – Nagrodę Stowarzyszenia Polskich Artystów Karykatury w Warszawie (2019). Otrzymał Złotą Odznaką Honorową Związku Literatów Polskich (2021) i Odznaką Honorową „Za Zasługi dla Województwa Lubuskiego” (2021) Otrzymał również Odznakę Honorową „Zasłużony dla Kultury Polskiej” (2017) i brązowy medal „Zasłużony Kulturze Gloria Artis” (2021) przyznane przez Ministra Kultury i Dziedzictwa Narodowego. Ponadto był nominowany do Lubuskiego Wawrzynu Literackiego (1995) i Nagrody Literackiej im. Jarosława Iwaszkiewicza (2021).
Publikacje.
Poezja
Proza
Prace naukowe, monografie i szkice historycznoliterackie
Powieść
Opracowania redakcyjne w ramach Biblioteki GDA „Budowa II”
Opracowania redakcyjne, wstępy, posłowia
Filmy dokumentalne
Wystawy
Realizacje sceniczne i widowiska
Udział w wydawnictwach zbiorowych
Audycje radiowe i telewizyjne
Ważniejsze artykuły naukowe, historycznoliterackie i prasoznawcze:
Wybrane recenzje naukowe, opracowania historycznoliterackie i szkice krytycznoliterackie:
Udział w międzynarodowych i krajowych konferencjach naukowych:

</doc>
<doc id="1770038" url="https://pl.wikipedia.org/wiki?curid=1770038" title="Hans Baur">
Hans Baur



</doc>
<doc id="1770039" url="https://pl.wikipedia.org/wiki?curid=1770039" title="The Mix-Up">
The Mix-Up

The Mix-Up – siódmy studyjny album Beastie Boys wydany w 2007 roku. Pierwszy album zespołu w całości instrumentalny. Jest to hołd złożony serialom o policjantach z lat 70., którym zazwyczaj towarzyszyły soulowo-funkowe soundtracki. Beastie Boys grali specjalne koncerty, gdzie prezentowali materiał z płyty i piosenki z The In Sound From The Way Out!.

</doc>
<doc id="1770040" url="https://pl.wikipedia.org/wiki?curid=1770040" title="Diecezja Norwich">
Diecezja Norwich

Diecezja Norwich, łac. "Dioecesis Norvicensis", ang. "Diocese of Norwich" – diecezja kościoła rzymskokatolickiego w Norwich, region Nowa Anglia, Stany Zjednoczone.
Terytorialnie obejmuje hrabstwa New London, Middlesex, Windham i Tolland w stanie Connecticut, oraz wyspę Fishers w hrabstwie Suffolk, NY.
Historia.
W 1781 roku w miasteczku Lebanon, na północny wschód od Norwich, została odprawiona pierwsza katolicka msza w granicach stanu Connecticut. Trwało to przez dłuższy czas.
Diecezja została ustanowiona 6 sierpnia 1953 z diecezji Hartford przez papieża Piusa XII.
Podział administracyjny diecezji.
W diecezji znajduje się 76 parafii zorganizowanych w 7 następujących dekanatów:

</doc>
<doc id="1770041" url="https://pl.wikipedia.org/wiki?curid=1770041" title="Źródła magii">
Źródła magii

Źródła magii (tytuł oryg. "The Source of Magic") – drugi tom cyklu "Xanth" amerykańskiego pisarza Piersa Anthony’ego. Po raz pierwszy ukazał się w 1979 roku, w Polsce przetłumaczony przez Nelę Szurek i wydany przez Dom Wydawniczy „Rebis” w 1992 roku.
Drugie wydanie, pt. "Źródło magii", w tłumaczeniu Pawła Kruka, ukazało się w 2012 r. w wydawnictwie Nasza Księgarnia.

</doc>
<doc id="1770042" url="https://pl.wikipedia.org/wiki?curid=1770042" title="Zamek Roogna">
Zamek Roogna

Zamek Roogna (tytuł oryg. "Castle Roogna") – trzeci tom cyklu "Xanth" amerykańskiego pisarza Piersa Anthony’ego. Po raz pierwszy ukazał się w 1979 roku, w Polsce przetłumaczony przez Nelę Szurek i wydany przez Dom Wydawniczy „Rebis” w 1992 roku.

</doc>
<doc id="1770043" url="https://pl.wikipedia.org/wiki?curid=1770043" title="Przesmyk centaura">
Przesmyk centaura

Przesmyk centaura (tytuł oryg. "Centaur Aisle") – czwarty tom cyklu "Xanth" amerykańskiego pisarza Piersa Anthony’ego. Po raz pierwszy ukazał się w 1982 roku, w Polsce przetłumaczony przez Lucynę Targosz i wydany przez Dom Wydawniczy „Rebis” w 1992 roku.

</doc>
<doc id="1770044" url="https://pl.wikipedia.org/wiki?curid=1770044" title="Ogrze, ogrze">
Ogrze, ogrze

Ogrze, ogrze (tytuł oryg. "Ogre, ogre") – piąty tom cyklu "Xanth" amerykańskiego pisarza Piersa Anthony’ego. Po raz pierwszy ukazał się w 1982 roku, w Polsce przetłumaczony przez Nelę Szurek i wydany przez Dom Wydawniczy „Rebis” w 1992 roku.

</doc>
<doc id="1770045" url="https://pl.wikipedia.org/wiki?curid=1770045" title="Nocna mara">
Nocna mara

Nocna mara (tytuł oryg. "Night Mare") – szósty tom cyklu "Xanth" amerykańskiego pisarza Piersa Anthony’ego. Po raz pierwszy ukazał się w 1983 roku, w Polsce przetłumaczony przez Annę Dobrowolską i wydany przez Dom Wydawniczy „Rebis” w 1993 roku.

</doc>
<doc id="1770048" url="https://pl.wikipedia.org/wiki?curid=1770048" title="Smok na piedestale">
Smok na piedestale

Smok na piedestale (tytuł oryg. "Dragon on a Pedestal") – siódmy tom cyklu "Xanth" amerykańskiego pisarza Piersa Anthony’ego. Po raz pierwszy ukazał się w 1983 roku, w Polsce przetłumaczony przez Zbigniewa A. Królickiego i wydany przez Dom Wydawniczy „Rebis” w 1993 roku.

</doc>
<doc id="1770049" url="https://pl.wikipedia.org/wiki?curid=1770049" title="Okrutne kłamstwo">
Okrutne kłamstwo

Okrutne kłamstwo (tytuł oryg. "Crewel Lye. A Caustic Yarn") – ósmy tom cyklu "Xanth" amerykańskiego pisarza Piersa Anthony’ego. Po raz pierwszy ukazał się w 1984 roku, w Polsce przetłumaczony przez Zbigniewa A. Królickiego i wydany przez Dom Wydawniczy „Rebis” w 1994 roku.

</doc>
<doc id="1770050" url="https://pl.wikipedia.org/wiki?curid=1770050" title="Zakochany golem">
Zakochany golem

Zakochany golem (tytuł oryg. "Golem in the Gears") – dziewiąty tom cyklu "Xanth" amerykańskiego pisarza Piersa Anthony’ego. Po raz pierwszy ukazał się w 1986 roku, w Polsce przetłumaczony przez Annę G. Dobrowolską oraz Zdobysława E. Parczyńskiego i wydany przez Dom Wydawniczy „Rebis” w 1993 roku.

</doc>
<doc id="1770052" url="https://pl.wikipedia.org/wiki?curid=1770052" title="Dolina kopaczy">
Dolina kopaczy

Dolina kopaczy (tytuł oryg. "Vale of the Vole") – dziesiąty tom cyklu "Xanth" amerykańskiego pisarza Piersa Anthony’ego. Po raz pierwszy ukazał się w 1987 roku, w Polsce przetłumaczony przez Nelę Szurek i wydany przez Dom Wydawniczy „Rebis” w 1994 roku.

</doc>
<doc id="1770053" url="https://pl.wikipedia.org/wiki?curid=1770053" title="Niebiański cent">
Niebiański cent

Niebiański cent (tytuł oryg. "Heaven Cent") – jedenasty tom cyklu "Xanth" amerykańskiego pisarza Piersa Anthony’ego. Po raz pierwszy ukazał się w 1988 roku, w Polsce przetłumaczony przez Annę Dobrowolską oraz Zdobysława E. Parczyńskiego i wydany przez Dom Wydawniczy „Rebis” w 1994 roku.

</doc>
<doc id="1770054" url="https://pl.wikipedia.org/wiki?curid=1770054" title="Młodzian z Mundanii">
Młodzian z Mundanii

Młodzian z Mundanii (tytuł oryg. "Man from Mundania") – dwunasty tom cyklu "Xanth" amerykańskiego pisarza Piersa Anthony’ego. Po raz pierwszy ukazał się w 1989 roku, w Polsce przetłumaczony przez Lucynę Targosz i wydany przez Dom Wydawniczy „Rebis” w 1994 roku.

</doc>
<doc id="1770055" url="https://pl.wikipedia.org/wiki?curid=1770055" title="Wyspa widoków">
Wyspa widoków

Wyspa widoków (tytuł oryg. "Isle of View") – trzynasty tom cyklu "Xanth" amerykańskiego pisarza Piersa Anthony’ego. Po raz pierwszy ukazał się w 1990 roku, w Polsce przetłumaczony przez Katarzynę Dorożała-van Daalen i wydany przez Dom Wydawniczy „Rebis” w 1995 roku.

</doc>
<doc id="1770056" url="https://pl.wikipedia.org/wiki?curid=1770056" title="W poszukiwaniu odpowiedzi">
W poszukiwaniu odpowiedzi

W poszukiwaniu odpowiedzi (tytuł oryg. "Question Quest") – czternasty tom cyklu "Xanth" amerykańskiego pisarza Piersa Anthony’ego. Po raz pierwszy ukazał się w 1991 roku, w Polsce przetłumaczony przez Przemysława Bandela i wydany przez Dom Wydawniczy „Rebis” w 1995 roku.

</doc>
<doc id="1770058" url="https://pl.wikipedia.org/wiki?curid=1770058" title="Zsolt Petry">
Zsolt Petry

Zsolt Petry (ur. 23 września 1966 roku w Budapeszcie) – węgierski piłkarz grający w trakcie swojej kariery na pozycji bramkarza. Od 2008 trener bramkarzy w reprezentacji Węgier, a od 2009 w TSG 1899 Hoffenheim.
Kariera klubowa.
Petry jest wychowankiem MTK Hungária. W klubie tym grał w latach 1985 - 1987, po czym przeszedł do Videotonu. W sezonie 1990/1991 grał w Honvédzie Budapeszt, po czym wyjechał do Belgii, by grać w KAA Gent. W gandawskim klubie grał cztery lata, po czym został zawodnikiem tureckiego Gençlerbirliği SK. W klubie tym grał jednak tylko rok, wracając następnie do Belgii, by tym razem grać w Royalu Charleroi. Swoją dobrą grą w tym klubie spowodował, iż zainteresował się nim Feyenoord. Jednakże w klubie tym nie zagrał ani jednego meczu, podobnie jak w dwóch następnych klubach: Eintrachcie Frankfurt i MTK. W 2000 roku przeszedł do fińskiego KTP Kotka. Następnie występował w Dunaferr SE. Pod koniec swojej kariery trafił do słabszych niemieckich klubów: SC Paderborn 07 oraz SV Babelsberg 03. Karierę zakończył w 2005 roku.
Kariera reprezentacyjna.
W 1984 roku był w składzie reprezentacji Węgier U-19, gdy wygrywała ona Mistrzostwa Europy. W reprezentacji seniorów zadebiutował w 1988 roku. Grał w niej w 38 meczach, do 1996 roku.
Kariera trenerska.
W 2004 roku Petry został grającym trenerem bramkarzy w SC Paderborn 07. Po zakończeniu kariery nadal trenował bramkarzy w tym klubie. 15 maja 2008 został trenerem bramkarzy w reprezentacji Węgier, której selekcjonerem był ówcześnie Erwin Koeman. W 2009 roku zaprzestał trenowania bramkarzy w Paderborn; od tamtego czasu jest trenerem bramkarzy w TSG 1899 Hoffenheim.
Linki zewnętrzne.
 

</doc>
<doc id="1770062" url="https://pl.wikipedia.org/wiki?curid=1770062" title="Nanczułka">
Nanczułka



</doc>
<doc id="1770063" url="https://pl.wikipedia.org/wiki?curid=1770063" title="William Farrer">
William Farrer

William Farrer (ur. 3 kwietnia 1845 w Docker w hrabstwie Cumbria, zm. 16 kwietnia 1906 w Tharwie) – australijski agronom i specjalista do spraw uprawy roślin. Jest powszechnie uważany za postać o kluczowym znaczeniu dla rozwoju uprawy pszenicy w Australii. Zboże to szybko stało się jednym z najważniejszych australijskich towarów eksportowych.
Życiorys.
Młodość.
Pochodził z rodziny o tradycjach rolniczych, co nie przeszkodziło mu w ukończeniu elitarnego University of Cambridge. Mając 25 lat wyemigrował do Australii. Uczynił to głównie ze względów zdrowotnych – był gruźlikiem i liczył, że w tamtejszym klimacie jego dolegliwości będą mniej dokuczliwe. Wkrótce po przyjeździe zaczął pracować jako instruktor podczas szkoleń dla pracujących w Nowej Południowej Walii farmerów. W 1873 opublikował pierwszą broszurę z tej dziedziny. W tym okresie swojej kariery zajmował się przede wszystkim zagadnieniami hodowli owiec, stanowiącej wówczas zdecydowanie dominującą gałąź australijskiego rolnictwa. Szczególnie interesowały go kwestie odnawialności pastwisk.
Badania pszenicy.
W 1875 uzyskał uprawnienia geodety i podjął pracę w Departamencie Ziem rządu kolonialnego. Został skierowany do pracy w części Nowej Południowej Walii, gdzie uprawiano pszenicę. W 1882 poślubił jedyną córkę Leopolda Fane’a de Salisa, zamożnego posiadacza ziemskiego i członka parlamentu kolonii. Cztery lata później otrzymał od teścia 97 hektarów ziemi. Początkowo próbował założyć tam winnicę, ale szybko uznał, że gleba na jego włościach bardziej sprzyja pszenicy.
Pszenica były wówczas w Australii masowo niszczona przez choroby wywoływane przez grzyby, co poważnie ograniczało skalę upraw. Farrer wykorzystał swoją wiedzę naukową, aby poprzez krzyżowanie różnych odmian wyhodować odmianę odporną na szkodliwe grzyby. Prowadził swoje badania i eksperymenty przez ok. 20 lat, stopniowo otrzymując odmiany odporne na różne negatywne czynniki występujące w Australii. Od 1898 jego prace finansowane były ze środków Departamentu Rolnictwa Nowej Południowej Walii. W 1903 najsłynniejsza z uzyskanych przez niego odmian – nazwana odmianą Federacji na cześć powstałego w 1901 Związku Australijskiego – została udostępniona wszystkim chętnym farmerom. Za jej sprawą w ciągu kolejnych 20 lat plony uzyskiwane z australijskich upraw pszenicy uległy potrojeniu.
Farrer zmarł w swoim domu w 1906 w wyniku doznanego ataku serca.
Upamiętnienie.
W 1911 rozpoczęto przyznawanie stypendiów jego imienia dla badaczy chcących prowadzić prace w dziedzinie nauk rolnych. Od 1936 wręczany jest noszący jego imię medal za szczególne zasługi dla tego obszaru wiedzy. Jego imieniem nazwano także kilka szkół oraz okręg wyborczy Farrer. W 1966 jego podobizna znalazła się na banknocie o nominale 2 dolarów australijskich (obecnie banknoty te zostały już wycofane z obiegu). W Queanbeyan, w okolicach którego znajdowała się jego posiadłość, wystawiono mu pomnik.

</doc>
<doc id="1770065" url="https://pl.wikipedia.org/wiki?curid=1770065" title="Paradoks Kano">
Paradoks Kano

Paradoks Kano – polega na tym, że w walce wręcz techniki mniej niebezpieczne dla zdrowia (na przykład chwyty) są w praktyce skuteczniejsze od technik bardziej destrukcyjnych czy brutalnych (na przykład wbijanie palców w oczy), ponieważ można je wielokrotnie przećwiczyć na żywym, stawiającym opór przeciwniku (sparingpartnerze), bez wyrządzenia mu krzywdy. Bardziej niebezpieczne techniki stwarzają natomiast zagrożenie dla ćwiczących, przez co wymuszają takie sposoby ich trenowania, które są mniej zbliżone do rzeczywistych warunków walki wręcz (np. markowanie ciosów czy wykonywanie technik z ograniczoną siłą lub szybkością). Ich doskonalenie jest więc bardziej czasochłonne i daje gorsze rezultaty niż analogiczny trening technik mniej niebezpiecznych.
Nazwa paradoksu pochodzi od nazwiska Jigoro Kano. Tworząc reguły i podstawy treningu judo, oparł się on na technikach tradycyjnego, przeznaczonego do użytku na polu walki jujutsu, eliminując jednak z nich elementy niebezpieczne dla zdrowia i życia. W 1886 roku w Tokio zorganizowano pod nadzorem policji turniej realnej walki wręcz, w którym uczniowie Kano zmierzyli się z mistrzami tradycyjnych stylów walki, m.in. reprezentantami Yoshin-ryu – wiodącej szkoły jujutsu. Z 16 walk judocy wygrali 13, udowodniając tym samym większą skuteczność technik judo oraz przyczyniając się do włączenia nauki tej dyscypliny do programu edukacji w japońskich szkołach. 

</doc>
<doc id="1770066" url="https://pl.wikipedia.org/wiki?curid=1770066" title="Lejtak">
Lejtak

Lejtak – tradycyjna rybacka drewniana łódź charakterystyczna dla środkowej Wisły. Nadal budowana przez ludowych szkutników i użytkowana rekreacyjnie. Wykonywana jest z desek głównie sosnowych z płaskim dnem i rozchylonymi burtami zbitymi z dwóch pasów/klepek połączonych z dnem przy pomocy krzywulców. Długość łodzi 5 do 8 metrów, szerokość ok. 1.2 metra. Dziób pełny zrobiony z kloca, rufa (tył łodzi) ma obecnie często małą pawęż z uwagi na stosowanie silników przyczepnych. Zwykle posiada gniazdo pod maszt chociaż używanie tradycyjnego żagla rozprzowego jest już rzadkością. Poruszana na pych (płetwą) bądź wiosłami.

</doc>
<doc id="1770067" url="https://pl.wikipedia.org/wiki?curid=1770067" title="Enolaza">
Enolaza

Enolaza (EC 4.2.1.11) jest enzymem z klasy liaz. Przeprowadza przedostatnią reakcję w glikolizie, katalizując dehydratację 2-fosfoglicerynianu (2PG) do fosfoenolopirogronianu (PEP).
Struktura.
W budowie enolazy można wyróżnić jedenaście motywów harmonijek beta oraz dwanaście helis alfa. Trzy harmonijki beta są zlokalizowane na N-końcu enzymu, tak samo jak cztery alfa helisy. Pozostałe harmonijki beta i alfa helisy formują się na kształt beczułki/cylindra, gdzie zlokalizowane jest centrum aktywne.
Miejsce aktywne zlokalizowane jest w regionach C-końca cylindra, gdzie znajdują się specyficzne miejsca przyłączania kofaktorów, w postaci jonów metalu, oraz substratów, takich jak 2-fosfoglicerynian albo fosfoenolopirogronian.
Reakcja.
 ⇌ + H2O
Mechanizm.
Asp246, Glu295 oraz Asp320 utrzymują i stabilizują kation metalu. Przyłączenie kationu metalu (Mg2+) powoduje zmiany konformacyjne, które aktywują enzym i umożliwiają powstanie kompleksu między 2-fosfoglicerynianem a enzymem. Gln167, Arg374 i Lys396 neutralizują i stabilizują negatywnie naładowaną grupę karboksylową 2-fosfoglicerynianu.
Po "zakleszczeniu się" 2-fosfoglicerynianu w miejscu aktywnym, jego grupa fosforanowa łączy się, za pomocą wiązania wodorowego ,z pierścieniem imidazolowym His159. Pętle eznymu, które tworzą reszty Val153-Phe169 oraz Ser250-Glu277, przesuwają się w skoordynowany sposób, umożliwiając His159 lepsze ułożenie względem grupy fosforanowej substratu w celu donacji protonu. Negatywny ładunek grupy fosforylowej jest dalej neutralizowany przez Arg374 oraz jon metalu.
Lys345 przysuwa się bliżej Arg374, powodując, że traci sama proton. W konsekwencji, Lys345 zabiera proton pochodzący z C-2 2-fosfoglicerynianu. Ostatecznie, proton (połączony wiązaniem wodorowym z grupą karboksylową 2-fosfoglicerynianu), który dzieliły jednocześnie Glu168 and Glu211 "przeskakuje" na grupę hydroksylową 2-PGA, która rozpada się i formuje wodę. Powstaje podwójne wiązanie między C-2 oraz C-3. Formuje się produkt - fosfoenolopirogronian.

</doc>
<doc id="1770068" url="https://pl.wikipedia.org/wiki?curid=1770068" title="Eleni Artimata">
Eleni Artimata

Eleni Artimata (grec. Ελένη Αρτυματά; ur. 16 maja 1986 w Paralimni) – cypryjska lekkoatletka, sprinterka.
Osiągnięcia.
Reprezentowała Cypr podczas igrzysk olimpijskich (Pekin 2008), gdzie odpadła w ćwierćfinale 200 metrów. Ostatecznie sklasyfikowano ją na 30. pozycji. Cztery lata później, w Londynie, na tym samym dystansie dotarła do półfinału. Podczas igrzysk olimpijskich w Rio de Janeiro (2016) nie awansowała do półfinału biegu na 200 metrów.
Rekordy życiowe.
Artimata jest także rekordzistką Cypru w sztafecie 4 x 100 metrów (43,87 w 2016).

</doc>
<doc id="1770070" url="https://pl.wikipedia.org/wiki?curid=1770070" title="Eléni Artymatá">
Eléni Artymatá



</doc>
<doc id="1770072" url="https://pl.wikipedia.org/wiki?curid=1770072" title="Ranunculus aquatilis">
Ranunculus aquatilis



</doc>
<doc id="1770073" url="https://pl.wikipedia.org/wiki?curid=1770073" title="Batrachium aquatile">
Batrachium aquatile



</doc>
<doc id="1770075" url="https://pl.wikipedia.org/wiki?curid=1770075" title="Katastrofa lotnicza na Radom Air Show 2007">
Katastrofa lotnicza na Radom Air Show 2007

Katastrofa lotnicza podczas Radom Air Show w 2007 – wypadek do którego doszło 1 września 2007 r., o godzinie 15.51 (czasu lokalnego) podczas pokazów lotniczych Radom Air Show.
Przebieg katastrofy.
Uczestnikami wypadku byli piloci grupy akrobacyjnej AZL Żelazny. Kolizja nastąpiła w trakcie wykonywania na trzech maszynach pętli z rozejściem u szczytu – tzw. "rozety" (inaczej też nazywanej "różyczką"). Samoloty miały minąć się w najniższym punkcie manewru w odległości około 10 metrów od siebie. Maszyny leciały z prędkością około 300 kilometrów na godzinę. W trakcie wykonywania manewru niespodziewanie samolot Lecha Marchelewskiego (Zlin 526F o znakach rejestracyjnych SP-CDF) zderzył się z samolotem Piotra Banachowicza (Zlin 526AFS o znakach SP-ELE). Oba samoloty uległy niemal całkowitemu zniszczeniu, a piloci zginęli w momencie kolizji. Szczątki samolotów spadły obok pobliskiego lasu na teren lotniska, na którym odbywał się pokaz. Trzeci samolot (Zlin 526AFS SP-CSU) pilotowany przez Krzysztofa Kossińskiego (znajdujący się w bezpośredniej bliskości punktu zderzenia) wylądował bezpiecznie na lotnisku. W związku z tragedią w Radomiu i Zielonej Górze wprowadzono trzydniową żałobę.
Pogrzeb.
Pożegnanie pilotów miało miejsce 7 września na lotnisku AZL w Przylepie koło Zielonej Góry. W ceremonii uczestniczyli gen. Gromosław Czempiński, a także dowódca Sił Powietrznych gen. Andrzej Błasik, zmarłych lotników pożegnali także członkowie grupy "Biało-Czerwone Iskry" z Dęblina. Piotr Banachowicz został pośmiertnie odznaczony Złotą odznaką pilota.
Następstwa katastrofy.
Przyczyny tragedii badały prokuratura i Państwowa Komisja Badania Wypadków Lotniczych. Jako najbardziej prawdopodobną przyjęły hipotezę o błędzie pilota, Lecha Marchelewskiego.
30 czerwca 2008 r. Państwowa Komisja Badania Wypadków Lotniczych opublikowała raport końcowy dotyczący wypadku, w którym stwierdza, że decydujący wpływ na błąd pilota i katastrofę mogło mieć słabe zdrowie lidera grupy, Lecha Marchelewskiego, który przyjmował leki na obniżenie ciśnienia tętniczego krwi, o czym nie informował w czasie obowiązkowych okresowych badań dla pilotów. Stwierdzono również, że drugi z uczestników kolizji, Piotr Banachowicz, mimo iż był dobrze przygotowany do wykonywanych zadań i nie popełnił błędów, nie posiadał upoważnienia do wykonywania pokazów lotniczych.
We wrześniu 2008 r. Prokuratura Okręgowa w Radomiu umorzyła śledztwo w sprawie katastrofy z powodu śmierci Lecha Marchelewskiego, który zdaniem prokuratury nieumyślnie spowodował zderzenie dwóch samolotów.

</doc>
<doc id="1770076" url="https://pl.wikipedia.org/wiki?curid=1770076" title="Fosfogliceromutaza">
Fosfogliceromutaza

Fosfogliceromutaza (EC 5.4.2.1) – enzym z klasy izomeraz. Bierze udział w glikolizie, przeprowadzając ósmą reakcję. Przekształca 3-fosfoglicerynian do 2-fosfoglicerynianu, na drodze transferu grupy fosforanowej z pozycji C-3 na C-2.

</doc>
<doc id="1770077" url="https://pl.wikipedia.org/wiki?curid=1770077" title="Ołeksandr Szpakow">
Ołeksandr Szpakow

Ołeksandr Ołeksandrowycz Szpakow, ukr. Олександр Олександрович Шпаков, ros. Александр Александрович Шпаков, "Aleksandr Aleksandrowicz Szpakow" (ur. 7 lutego 1946 w Kijowie) – ukraiński piłkarz, grający na pozycji obrońcy, trener piłkarski.
Kariera piłkarska.
Kariera klubowa.
W 1964 rozpoczął karierę piłkarską w drużynie rezerw Dynama Kijów, ale debiutował w podstawowej drużynie dopiero w 1967. W 1969 przeniósł się do Dnipra Dniepropetrowsk. W 1972 zakończył karierę piłkarską w zespole amatorskim Bilszowyk Kijów.
Kariera trenerska.
Po zakończeniu kariery piłkarskiej rozpoczął karierę trenerską. Trenował dzieci w Szkole Sportowej Dynama Kijów. To właśnie on odnalazł w jednej z podwórkowych drużyn przyszłą megagwiazdę Andrija Szewczenkę. Spośród jego wychowanków, m.in. Ihor Żabczenko, Ihor Kostiuk, Ołeksandr Hołokołosow, Wjaczesław Kernozenko, Ołeksandr Jacenko. Po rozpadzie ZSRR wyjechał zagranicę, trenować klub z Zjednoczonych Emiratów Arabskich. Obecnie pracuje na stanowisku starszego trenera grupy młodszej w DJuFSz Dynamo Kijów im. Walerego Łobanowskiego.

</doc>
<doc id="1770078" url="https://pl.wikipedia.org/wiki?curid=1770078" title="Ka Man Lee">
Ka Man Lee



</doc>
<doc id="1770081" url="https://pl.wikipedia.org/wiki?curid=1770081" title="Basil Bunting">
Basil Bunting

Basil Bunting (ur. 1 marca 1900 w Scotswood-on-Tyne − obecnie przedmieście Newcastle, zm. 17 kwietnia 1985 w Hexham) – poeta i tłumacz angielski, przedstawiciel brytyjskiego modernizmu.
Życie.
Pochodził z hrabstwa Northumberland, najdalej na północ wysuniętej części Anglii. Fakt ten dla jego poezji ważny. Do szkoły poszedł w wieku lat sześciu. Kiedy ukończył dwanaście, rodzice posłali go do kwakierskiej Ackworth School w Pontefract w Yorkshire, gdzie uczył się niemal przez cztery lata; potem przenieśli go do Leighton Park School w Berkshire. W 1918 otrzymał powołanie do wojska, zgodnie z zasadami kwakrów, odmówił udziału w wojnie. Trafił za to do więzienia, gdzie przesiedział około roku. Później zamieszkał w Londynie, studiował w London School of Economics, ale nauki nie ukończył. W 1923 wyjechał do Paryża, gdzie poznał Ezrę Pounda, który stał się jego poetyckim mistrzem. Pomagał tam też Fordowi Madoxowi Fordowi redagować pismo „Transatlantic Review”. Wrócił w rodzinne strony na wieść o ciężkiej chorobie ojca. Po jego śmierci udał się znów do Londynu, gdzie był przez pewien czas krytykiem muzycznym. Wyjechał do Niemiec, potem do Włoch. Ze swą pierwszą żoną, Amerykanką, mieszkał przez pewien czas w Stanach Zjednoczonych, potem znów we Włoszech i na Wyspach Kanaryjskich. Ukończył kurs w prywatnej szkole morskiej i krótko zarabiał na życie jako żeglarz w USA. Po wybuchu II wojny światowej wrócił do Wielkiej Brytanii i zgłosił się do wojska. Pod koniec 1940 trafił do wojsk lotniczych. Później został wysłany do Iranu jako tłumacz wojskowy, znał bowiem klasyczny perski. Był tam też agentem brytyjskiego wywiadu, również po wojnie. W 1952 został z Iranu wydalony. W Anglii przyjął niepełnoetatową pracę korektora gazety „Manchester Guardian”, potem zatrudnił go dziennik z Newcastle „Evening Chronicle”. Dopiero kiedy sukces odniosły jego utwory, mógł zrezygnować z tego zajęcia. Stał się ceniony, wydawany, od 1972 pełnił funkcję prezesa Poetry Society, od 1974 do 1977 prezesa Northern Arts, oddziału The Arts Council of Great Britain. Zapraszano go na uniwersytety, także amerykańskie i kanadyjskie, na spotkania autorskie, festiwale poetyckie i do jury konkursów poetyckich. Zmarł w rodzinnych stronach. Jego prochy złożono na cmentarzu w Briggflatts.
Dla Buntinga bardzo ważny był w poezji pierwiastek muzyczny, toteą wiele ze swych utworów nazywał sonatami.
Twórczość.
Debiutem książkowym Buntinga był wydany nakładem własnym tom pod łacińskim i dość awangardowym tytułem "Redimiculum matellarum" (czyli „naszyjnik z nocników”). Tom ukazał się w 1930 w Mediolanie. Kolejna książka wyszła dopiero dwadzieścia lat później, nosiła tytuł "Poems 1950" (Wiersze 1950) i wydana została dzięki staraniom Pounda w Stanach Zjednoczonych. W 1965 ukazała się książka o łacińskim tytule "Loquitur", zawierająca ody, poemat "Chomei at Toyama", jedenaście tłumaczeń i parafraz oraz cztery wczesne sonaty ("Villon", "Attis", "Aus Dem Zweiten Reich" i "The Well of Lycopolis"). W 1966 opublikowano pierwsze wydanie autobiograficznego poematu "Briggflatts", największego jego dzieła. W 1968 ukazały się wiersze zabrane ("Collected Poems"). Ich zmienione edycje wyszły w 1978 i 1985.
Recepcja polska.
Spory wybór utworów Buntinga, w tym poemat "Briggflatts", w tłumaczeniu Leszka Engelkinga ukazał się w „Literaturze na Świecie” w 2001 (nr 5-6).

</doc>
<doc id="1770085" url="https://pl.wikipedia.org/wiki?curid=1770085" title="Ji Yoo-jin">
Ji Yoo-jin

Ji Yoo-jin (ur. 6 lipca 1988) – koreańska wioślarka.

</doc>
<doc id="1770088" url="https://pl.wikipedia.org/wiki?curid=1770088" title="Yoo Jin Ji">
Yoo Jin Ji



</doc>
<doc id="1770090" url="https://pl.wikipedia.org/wiki?curid=1770090" title="Krążowniki typu Admirał Nachimow">
Krążowniki typu Admirał Nachimow

Krążowniki typu "Admirał Nachimow" – typ rosyjskich, następnie radzieckich krążowników lekkich. Budowę czterech okrętów tego typu rozpoczęto jeszcze przed I wojną światową dla marynarki wojennej Imperium Rosyjskiego, lecz z powodu wojny i sytuacji wewnętrznej w Rosji, dopiero w 1927 ukończono jeden okręt tego typu dla marynarki ZSRR jako krążownik lekki „Czerwona Ukraina”. Drugi okręt ukończono w 1932 według zmienionego projektu, jako krążownik ciężki „Krasnyj Kawkaz”, a z budowy dwóch ostatnich zrezygnowano. W części publikacji okręty typu "Admirał Nachimow" zaliczane są ogólnie do typu "Swietłana".
Projektowanie.
Wojna rosyjsko-japońska 1904–1905 pociągnęła utratę większości rosyjskich dużych okrętów, a z powodu szybkiego rozwoju techniki morskiej na początku XX wieku, te, które pozostały, szybko stały się przestarzałe. Rosja dostrzegała konieczność odbudowy floty, między innymi przez budowę okrętów nowo wykształconej klasy krążowników lekkich. Prace projektowe nad nimi prowadzono w stoczniach bałtyckich od 1907, biorąc jako punkt wyjścia zbudowany w Niemczech mały szybki krążownik „Nowik”. Z powodu kilkakrotnych zmian wymagań dla okrętów, w rezultacie wielkość projektowanych krążowników wzrosła ponad dwukrotnie. Ostatecznie w 1912 Zakłady Putiłowskie z Petersburga i Russo-Bałt z Rewla (ob. Tallinn) opracowały wspólny projekt krążowników lekkich, znanych jako typ "Swietłana". Został on zatwierdzony w grudniu 1912 przez Ministerstwo Marynarki Wojennej i w lutym 1913 zamówiono budowę 4 jednostek na potrzeby Floty Bałtyckiej, która szczególnie została wyniszczona przez wojnę z Japonią.
Jednocześnie zdecydowano o budowie dla Floty Czarnomorskiej dwóch zbliżonych krążowników lekkich, które zostały przewidziane w wielkim programie budownictwa okrętowego na lata 1912-1916. 6 marca 1913 plany krążowników typu "Swietłana" przesłano stoczniom ONZiW ("Obszczestwo Nikołajewskich Zawodow i Wierfiej") i Russud w Mikołajowie, jako podstawę do zaprojektowania podobnych jednostek. 30 kwietnia obie stocznie z Mikołajowa podpisały porozumienie o współpracy przy budowie okrętów, na mocy którego kadłuby miał budować Russud, a siłownie – ONZiW. Po przeanalizowaniu dokumentacji stocznie doszły do wniosku, że dla spełnienia wszystkich wymogów taktyczno-technicznych okrętu dla Floty Czarnomorskiej, konieczne jest powiększenie wyporności z 6800 t do 7600 t, przy niewielkim zwiększeniu wymiarów. Dla zrekompensowania tego wzrostu i utrzymania założonej prędkości 29,5 węzła, moc siłowni zwiększono o 5000 KM. Szczegółowy projekt wstępny został opracowany w stoczni Russud pod kierownictwem inż. Mariana Sasinowskiego (Polaka), po czym przedstawiony we wrześniu 1913 władzom i następnie zaaprobowany. Koszt każdego z okrętów typu miał wynosić 8,6 mln rubli.
Budowa.
W związku z decyzją Ministerstwa Marynarki Wojennej o zamówieniu dwóch okrętów („Admirał Nachimow” i „Admirał Łazariew”), 19 października 1913 położono stępki pod ich budowę w stoczni Russud, jeszcze przed oficjalnym zamówieniem i przed zaakceptowaniem ostatecznego typu kotłowni. Formalne zamówienie na budowę „Admirała Nachimowa” zostało złożone w stoczni Russud dopiero 11 marca 1914, a „Admirała Łazariewa” w stoczni OZNiW – 12 marca 1914. Termin ukończenia obu przewidywano na 20 października 1916, lecz budowa borykała się z opóźnieniami. Faktycznie prace przy obu kadłubach podjęto dopiero w początkach lipca 1914.
Latem 1914, w związku z wybuchem I wojny światowej, wszedł w życie dodatkowy program szybkiego wzmocnienia sił Floty Czarnomorskiej, zgodnie z którym 29 sierpnia 1914 Ministerstwo Marynarki Wojennej zamówiło dwa dalsze krążowniki tego typu – „Admirał Istomin” w stoczni OZNiW i „Admirał Korniłow” w stoczni Russud, z terminem ukończenia luty-marzec 1917.
Początkowo prace przy kadłubie „Admirała Nachimowa” przebiegały sprawnie i wodowano go 24 października 1915, lecz na etapie wyposażania wystąpiło opóźnienie z powodu trudności wojennych i konieczności sprowadzenia elementów turbin z firmy John Brown z Wielkiej Brytanii. Nowy termin oddania okrętu przewidziano na marzec, następnie lipiec 1917. Dalsze opóźnienia budowy wywołała rewolucyjna sytuacja wewnętrzna w Rosji.
Oficjalne położenie stępek „Admirała Korniłowa” i „Admirała Istomina” miało miejsce w stoczni Russud 11 listopada 1915, kiedy budowa kadłubów była zaawansowana w ok. 20%. Z powodu opóźnień, wodowanie „Korniłowa” planowano na grudzień 1917, a „Istomina” na kwiecień 1918.
Po rewolucji lutowej, Rząd Tymczasowy zdecydował 11 października 1917 wstrzymać prace nad budową okrętów z wyjątkiem najbardziej zaawansowanych. Spośród okrętów typu "Admirał Nachimow" prace kontynuowano tylko na głównym okręcie, jednakże nie zdołano go ukończyć. W marcu 1918 Mikołajów wraz ze wszystkimi budowanymi tam krążownikami został zajęty przez wojska państw centralnych. Następnie miasto przechodziło z rąk do rąk podczas wojny domowej, lecz prac nad okrętami nie kontynuowano. Między innymi przez pewien okres w 1919 okręty zostały przejęte formalnie przez marynarkę ukraińską, ze zmianą ich nazw. W styczniu 1920 opuszczające Mikołajów „białe" oddziały gen. N. Szyllinga ewakuowały nieukończonego „Admirała Nachimowa” do Odessy, lecz następnie okręt wszedł na mieliznę i został porzucony. Ostatecznie wszystkie okręty dostały się w ręce radzieckie, lecz początkowo z powodu trudnej sytuacji ekonomicznej nie prowadzono nad nimi prac.
Ostatecznie w 1922 zdecydowano o dokończeniu budowy „Admirała Nachimowa”, przemianowanego na „Czerwona Ukraina”, według pierwotnego projektu, z niewielkimi zmianami uzbrojenia (zastąpienie 4 dział przeciwlotniczych 63 mm przez działa 75 mm). Od kwietnia 1923 prowadzono prace w stoczni im. A. Marty w Mikołajowie i 21 marca 1927 okręt wszedł do służby w radzieckich Siłach Morskich Morza Czarnego.
Budowę „Admirała Łazariewa” zdecydowano natomiast ukończyć według zmienionego projektu, z całkowicie odmienną sylwetką i uzbrojeniem złożonym z czterech dział 180 mm w wieżach artyleryjskich. W 1932 wszedł on do służby w radzieckich Siłach Morskich Morza Czarnego pod nazwą „Krasnyj Kawkaz”.
26 września 1922 podjęto próbę wodowania kadłuba „Admirała Korniłowa”, lecz była ona nieudana, ponieważ kadłub spoczywający tam od 1915 spowodował deformację pochylni. Ostatecznie zdołano kadłub zwodować 28 października 1922, po czym przeznaczono go na złom. „Admirał Istomin” został rozebrany bezpośrednio na pochylni. Stan gotowości „Korniłowa” wynosił wówczas ok. 45%, a „Istomina” – 40%. Złomowanie obu zakończono w 1927.
Ocena.
Na etapie projektowania krążowniki typów "Swietłana" i "Nachimow" były dość nowoczesnymi jednostkami, porównywalnymi ogólnie z innymi krążownikami lekkimi budowanymi przez główne państwa morskie, zwłaszcza Wielką Brytanię i Niemcy. W projekcie rosyjskich krążowników szczególny nacisk położono na rozwijanie dużej prędkości (29,5 węzła), stąd miały one znacznie mocniejsze od innych siłownie, aczkolwiek ze względów oszczędnościowych zrezygnowano z początkowo wymaganych 30 węzłów. W konsekwencji, były one większe od ogółu krążowników lekkich okresu I wojny światowej (budowane w tym czasie krążowniki niemieckie i brytyjskie nie przekraczały 6000 ton wyporności projektowej). Krążowniki niemieckie miały przy tym prędkość niższą o około 2 węzły, a nowo budowane krążowniki brytyjskie miały niewiele niższą lub porównywalną. W literaturze podkreśla się brak jasnego przeznaczenia takich dużych okrętów, gdyż dla wypełnienia przewidywanych zadań, jak rozpoznanie, dozorowanie, wsparcie niszczycieli i ochrona sił głównych przed niszczycielami, wystarczyłyby lidery niszczycieli lub małe krążowniki zwiadowcze. W konsekwencji, ostateczny projekt wynikał prawdopodobnie z chęci skonstruowania okrętów o jak najlepszych charakterystykach, w oderwaniu od ich zadań. Nie przewidywano natomiast działań krążowniczych na odległych akwenach, stąd mniejsze znaczenie miał zasięg.
Główny wyróżnik rosyjskich krążowników stanowiło uzbrojenie. Artylerię główną krążowników typów "Swietłana" i "Nachimow" stanowiło aż 15 pojedynczych dział kalibru 130 mm, z których jednak tylko 8 stanowiło salwę burtową. Z tego, 9 dział było umieszczonych w stanowiskach na pokładzie, chronionych maskami przeciwodłamkowymi grubości 25 mm, a pozostałe 6 w analogicznie chronionych kazamatach. Z jednej strony uzbrojenie to było silniejsze pod względem liczby dział od wszystkich krążowników lekkich I wojny światowej, a przy tym Niemcy stosowali na krążownikach aż do początku wojny słabsze działa kalibru 105 mm. Z drugiej jednak strony, standardem na nowo budowanych krążownikach niemieckich i brytyjskich stały się silniejsze działa kalibru 150-152 mm, które w dodatku były bardziej racjonalnie rozmieszczane – z możliwością strzelania większej części dział na obie burty. W efekcie, na skutek długiej budowy, w momencie wejścia do służby pierwotny projekt był już zdecydowanie przestarzały, posiadając w szczególności nieracjonalnie rozmieszczone uzbrojenie, o stosunkowo małym kalibrze. Nowo budowane w okresie międzywojennym krążowniki były też już na ogół szybsze. Najbliższym analogiem ich pod względem wielkości i czasu budowy były holenderskie krążowniki lekkie typu Java.
Opis.
Architektura.
Sylwetka i architektura okrętów odpowiadała typowi "Swietłana". Kadłub okrętów miał wysoko podniesiony pokład dziobowy, bez wzniosu, na ok. 1/3 długości kadłuba, kończący się uskokiem przed drugim kominem. Nietypową cechą było rozmieszczenie w podniesionym pokładzie dziobowym aż dwóch pokładów mieszkalnych, z czego górny miał niepełną wysokość (wymuszającą przebywanie w pozycji schylonej).
W burtach pod pokładem dziobowym znajdowały się kazamaty dla 4 dział 130 mm – po dwie na burtę. Na pokładzie dziobowym znajdowało się pojedyncze działo 130 mm, za nim mało rozbudowana nadbudówka połączona z trójnożnym masztem i przednim kominem, a za nią dwa stanowiska dział 130 mm na burtach. Okręty miały trzy niskie, szeroko rozstawione i lekko pochylone kominy. Za trzecim kominem były łodzie ratunkowe, dalej był drugi palowy maszt, połączony z żurawiem do ich stawiania. Na pokładzie rufowym była niska jednopiętrowa nadbudówka, na której znajdowały się dwa stanowiska dział obok siebie. W ścianach nadbudówki rufowej były kazamaty dwóch dział 130 mm (stanowiły one przedłużenie burt wzwyż). Pozostałe 4 działa 130 mm umieszczone były na sponsonach pokładu na śródokręciu, po dwa na burtę. Ogólnie sylwetka krążowników, dzięki kształtom kadłuba i kominów, przypominała powiększone niszczyciele typu "Nowik", co miało sprzyjać ich maskowaniu, aczkolwiek ostatecznie krążowniki na pierwszy rzut oka wyróżniały trójnożne maszty i dźwigi.
Uzbrojenie.
Uzbrojenie uzupełniały według projektu 4 pojedyncze działa przeciwlotnicze 63,3 mm, oraz 4 karabiny maszynowe. Uzbrojenie torpedowe stanowiły dwie przestarzałe podwodne poprzeczne wyrzutnie torped 450 mm, umieszczone w rejonie śródokręcia. Okręty mogły też przenosić do 100 min. „Czerwoną Ukrainę” ostatecznie ukończono z 4 działami przeciwlotniczymi 75 mm Mellera, zamontowano też na niej później nowsze obrotowe aparaty torpedowe. Okręt otrzymał ponadto wodnosamoloty, stawiane za pomocą dźwigów zawieszonych za drugim kominem (można było przenosić do trzech wodnosamolotów MU-1 – kopii Avro 504). W dalszym toku służby, jego uzbrojenie przeciwlotnicze i torpedowe podlegało dalszemu ulepszaniu.
Opancerzenie.
Główny burtowy pas pancerny na linii wodnej ciągnął się na większości długości okrętu i miał grubość 75 mm i wysokość 2,1 m, wykonany był z cementowanej stali Kruppa. Nad nim rozciągał się górny pas, grubości 25 mm, wysokości 2,25 m, na całej długości kadłuba. Dolny pokład (na wysokości górnej krawędzi głównego pasa pancernego) miał grubość 20 mm, górny pokład miał również grubość 20 mm. Maszyna sterowa była przykryta pancerzem 25 mm. Na rufie była poprzeczna gródź pancerna grubości 50 mm. Stanowisko dowodzenia było chronione pancerzem 75 mm (podłoga i dach 50 mm), a szyby podajników amunicji – 25 mm. Masa opancerzenia wynosiła nieco ponad 1330 t, z tego 630 t pionowego i 650 t poziomego.
Napęd i konstrukcja.
Okręty miały zgodnie z projektem 14 kotłów parowych typu Yarrow, opalanych paliwem płynnym, z tego 4 mogły być opalane węglem (krążowniki typu "Swietłana" miały 13 kotłów). Rozmieszczone były po dwa w 7 kotłowniach: dwie kotłownie w grupie dziobowej, trzy w grupie środkowej i dwie w grupie rufowej. Spaliny z poszczególnych grup kotłowni były odprowadzane do trzech kominów. Cztery zespoły turbin parowych Brown-Boveri-Parsons były umieszczone w czterech maszynowniach (po dwie na burtę), za kotłowniami. Turbiny z dziobowych przedziałów napędzały zewnętrzne śruby, a z rufowych – wewnętrzne, przy takiej samej długości wałów śrub.
Kadłub miał wzdłużno-poprzeczny układ wiązań i dzielił się na 23 główne poprzeczne przedziały wodoszczelne. Na całej długości kadłuba było podwójne dno, a w rejonie maszynowni i kotłowni – potrójne. Przeżywalność okrętów zwiększało wyposażenie w dwa stery. Pomimo wysokiego pokładu dziobowego, własności morskie były słabe z powodu profilu części dziobowej i dziób był zalewany przy złej pogodzie.
Dane techniczne.
Uzbrojenie: (projektowe)

</doc>
<doc id="1770091" url="https://pl.wikipedia.org/wiki?curid=1770091" title="Monetae cudendae ratio">
Monetae cudendae ratio

Monetae cudendae ratio – traktat z dziedziny polityki pieniężnej, napisany na zlecenie Zygmunta Starego i przedstawiony przez Mikołaja Kopernika przed prowincjonalnym sejmem pruskim w 1522 roku (ostateczna redakcja z 1528 roku).
W pracy tej Kopernik sformułował prawo o wypieraniu lepszej monety przez gorszą, a także wczesną wersję ilościowej teorii pieniądza; zwracał uwagę na związki między podażą pieniądza a inflacją.
Sformułował w niej takie myśli jak:
oraz
Pracę po raz pierwszy wydano drukiem w 1816 roku pod zmienionym tytułem: "Dissertatio de optima monetae cudendae ratione".

</doc>
<doc id="1770092" url="https://pl.wikipedia.org/wiki?curid=1770092" title="Zülpich">
Zülpich

Zülpich – miasto w Niemczech, w kraju związkowym Nadrenia Północna-Westfalia, w rejencji Kolonia, w powiecie Euskirchen. Leży pomiędzy Akwizgranem a Bonn i liczy 20 005 mieszkańców (2010).
Historia.
Wzmiankowane już w I wieku pod łacińską nazwą "Tolbiacum". W 496 miejsce bitwy Franków z Alemanami. W latach 50. i 60. XX wieku nieopodal Zülpich znajdowała się kopalnia odkrywkowa ("Tagebau Zülpich") węgla brunatnego. Obecnie dawny teren kopalni zalany jest wodą i tworzy 85-hektarowe jezioro "Wassersportsee Zülpich".
Współpraca.
Miejscowości partnerskie:

</doc>
<doc id="1770095" url="https://pl.wikipedia.org/wiki?curid=1770095" title="Zuni (pocisk rakietowy)">
Zuni (pocisk rakietowy)



</doc>
<doc id="1770096" url="https://pl.wikipedia.org/wiki?curid=1770096" title="Heksokinaza">
Heksokinaza

Heksokinaza (EC 2.7.1.1) – enzym z klasy transferaz katalizujący fosforylację -heksoz do ich 6-fosforanów. Jej substratem może być glukoza, fruktoza, mannoza, sorbitol lub glukozamina. Fosforylacja glukozy do glukozo-6-fosforanu z wykorzystaniem heksokinazy jest pierwszą reakcją glikolizy. Jej Km wynosi 0,05 mmol/l. Jest to reakcja fizjologicznie nieodwracalna. 
Heksokinaza występuje w wielu formach izoenzymatycznych. Jedna z nich, nosząca nazwę "glukokinaza", występuje w wątrobie i znacząco różni się od innych postaci tego enzymu; jest ona specyficzna dla glukozy i ma znacznie wyższą wartość Km wynoszącą 10 mmol/l.
Reakcja.
Glukoza + ATP → glukozo-6-fosforan + ADP
Regulacja.
Heksokinaza może być hamowana przez glukozo-6-fosforan - hamowanie na zasadzie sprzężenia zwrotnego (hamowanie produktem). Kiedy fosfofruktokinaza I jest nieaktywna, gromadzi się fruktozo-6-fosforan, a równocześnie z nim glukozo-6-fosforan, ponieważ te dwa metabolity znajdują się w równowadze dzięki działaniu izomerazy glukozofosforanowej. Zahamowanie heksokinazy jest wzmacniane przez zahamowanie fosfofruktokinazy I.

</doc>
<doc id="1770097" url="https://pl.wikipedia.org/wiki?curid=1770097" title="Zwrotnik Raka (powieść)">
Zwrotnik Raka (powieść)

Zwrotnik Raka () – powieść amerykańskiego pisarza Henry’ego Millera wydana po raz pierwszy w roku 1934 w Paryżu.
"Zwrotnik Raka".
Powieść jest pierwszą częścią głośnej trylogii Millera, w skład której wchodzą jeszcze "Czarna Wiosna" (1936) i "Zwrotnik Koziorożca" (1939). W 1937 Sąd Najwyższy Stanów Zjednoczonych obłożył książkę zakazem publikacji na terenie USA, a nawet zakazem wwożenia jej na terytorium państwa z powodu zbyt śmiałych wątków erotycznych. Zakaz cofnięto dopiero w roku 1964, kiedy to powieść doczekała się swojej pierwszej oficjalnej amerykańskiej publikacji. Obecnie przez wielu krytyków i czytelników jest uznawana za jedną z najważniejszych książek XX wieku.
Powieść, której akcja dzieje się w Paryżu, jest podzielona na 15 rozdziałów. Przedstawia świat paryskiej bohemy, ludzi z marginesu społecznego, autor porusza też często wątki erotyczne, używając do tego dosadnego, niemal wulgarnego języka. Sam Miller określał ją jako "zniewagę wyrządzoną siedmiu fundamentalnym wartościom i symbolom kultury: Sztuce, Bogu, Człowieczeństwu, Przeznaczeniu, Czasowi, Miłości i Pięknu".
"Zwrotnik Raka" na ekran przeniósł w roku 1970 Josef Strick, a główne role zagrali Rip Torn, James T. Callahan i Ellen Burstyn.

</doc>
<doc id="1770098" url="https://pl.wikipedia.org/wiki?curid=1770098" title="Centrioncidae">
Centrioncidae



</doc>
<doc id="1770099" url="https://pl.wikipedia.org/wiki?curid=1770099" title="Czyszki">
Czyszki



</doc>
<doc id="1770101" url="https://pl.wikipedia.org/wiki?curid=1770101" title="Black Masses">
Black Masses

Black Masses to pierwszy singel duńskiej grupy heavymetalowej Mercyful Fate. Wydany w grudniu 1983 roku przez wytwórnię Music for Nations, a rok później, w edycji limitowanej, również przez Megaforce.

</doc>
<doc id="1770104" url="https://pl.wikipedia.org/wiki?curid=1770104" title="Ostrożec">
Ostrożec

ukr. Острожець

</doc>
<doc id="1770105" url="https://pl.wikipedia.org/wiki?curid=1770105" title="Deutsche Post">
Deutsche Post

Deutsche Post AG (z niem. "Poczta Niemiecka"), działająca pod handlową nazwą "Deutsche Post DHL" – największy na świecie koncern logistyczny, zajmujący od lat wysoką lokatę na liście Fortune 500. Jej siedzibą jest Bonn. Przedsiębiorstwo funkcjonuje w ponad 220 państwach, zatrudniając prawie 440 tysięcy pracowników. Jego obroty w 2009 roku sięgnęły 46,2 mld EUR.
Deutsche Post wywodzi się od niemieckiej poczty państwowej – Deutsche Bundespost, która została sprywatyzowana w 1995 roku. Obecnie 35,5% udziałów należy do państwowego banku KfW, pozostałe 64,5% znajduje się na wolnym rynku – większość z nich (56,5% całości) należy do inwestorów instytucjonalnych, a 8% – prywatnych. Od czasu prywatyzacji, przedsiębiorstwo rozwija się głównie przez przejmowanie innych przedsiębiorstw. Deutsche Post jest notowana na Frankfurckiej Giełdzie Papierów Wartościowych w ramach indeksu akcji DAX.
Struktura koncernu.
Poczta.
Dział pocztowy dostarcza około 70 milionów listów w tygodniu na terenie Niemiec, zapewniając także całościowy łańcuch dostaw poczty z terenu Niemiec do ponad 200 krajów świata.
Dział pocztowy koncernu jest spadkobiercą większości tradycyjnych usług pocztowych, uprzednio oferowanych przez państwowy monopol pocztowy, firmowany pod marką Deutsche Post. 1 stycznia 2008 roku koncern, wraz z wejściem w życie unijnych przepisów, utracił monopol na przesyłki pocztowe poniżej 50 gramów. Na rynku dostarczania tradycyjnej poczty, Deutsche Post konkuruje głównie z mającą swoją siedzibę w Luksemburgu PIN Group, a także z holenderską TNT Post. W 2002 roku przedsiębiorstwo uzyskało licencję na świadczenie usług pocztowych na terenie Zjednoczonego Królestwa, przełamując tym jednocześnie monopol Royal Mail.
W styczniu 2008 roku dział pocztowy został podzielony na następujące linie biznesowe:
Deutsche Post oferuje także na terenie Niemiec usługę, zwaną "Garagenvertrag" (dosłownie „umowa garażowa”). Listonosz może zostawić listy i paczki w wyznaczonym miejscu (garażu lub domu sąsiada, jeśli adresat nie jest dostępny w swoim domu, aby je odebrać). Z jednej strony, usługa oszczędza adresatowi potrzebę udania się do punktu pocztowego celem odebrania swojej poczty. Z innego punktu widzenia jednak, każda przesyłka czy list w ten sposób doręczony, jest potencjalnym obiektem kradzieży, a ubezpieczenie przesyłek czy listów Deutsche Post nie obejmuje korespondencji dostarczonej w ten sposób.
Express.
Dział Express skupia w sobie wszelkie usługi kurierskie, przesyłek ekspresowych i ładunków, przesyłanych na przy użyciu transportu powietrznego, lądowego i morskiego. Funkcjonuje pod marką DHL.
Podzielona jest na poszczególne regiony operacyjne:
Spedycja.
Dział spedycyjny prowadzi przewóz ładunków transportem drogowym, kolejowym, powietrznym i morskim, funkcjonując pod marką DHL.
Podzielony jest na dwie linie biznesowe:
Supply Chain/CIS.
Dział Supply Chain/Corporate Information Solutions ("Łańcuchy Dostaw i Korporacyjne Rozwiązania Informacyjne") wykonuje na zamówienie dla klientów dopasowane rozwiązania logistyczne i oferuje usługi zarządzania informacjami korporacyjnymi.
Podzielony jest na dwie linie biznesowe:
Usługi finansowe.
Operatorem działu usług finansowych w ramach koncernu jest Deutsche Postbank jako spółka zależna, posiadająca w całych Niemczech około 14,5 miliona klientów.
Fuzje i przejęcia.
W 1998 roku "Deutsche Post World Net" rozpoczęło proces wykupu akcji DHL, sfinalizowany zakupem większościowego pakietu w roku 2001, a zakończony ostatecznie przejęciem DHL niecały rok później w 2002 r. W sierpniu 2003 roku Deutsche Post przejęła Airborne Express, a następnie zintegrowała ją z DHL, tworząc DHL Express.
20 września 2005 roku grupa ogłosiła przejęcie brytyjskiej Exel za 3 miliardy funtów. 
W 2006 roku doszło do fuzji DHL GlobalMail z brytyjską firmą logistyczną Mercury International.

</doc>
<doc id="1770106" url="https://pl.wikipedia.org/wiki?curid=1770106" title="Egypt">
Egypt

Egypt jest drugim singlem duńskiej grupy heavymetalowej Mercyful Fate. Wydany w 1993 roku przez wytwórnię Metal Blade.

</doc>
<doc id="1770107" url="https://pl.wikipedia.org/wiki?curid=1770107" title="Gonzalo de Cordoba">
Gonzalo de Cordoba



</doc>
<doc id="1770109" url="https://pl.wikipedia.org/wiki?curid=1770109" title="Evil">
Evil

Evil to trzeci singel duńskiej grupy heavymetalowej Mercyful Fate. Wydany w 2009 roku przez wytwórnie Metal Blade i Massacre.
Zawiera nowe wersje dwóch klasycznych utworów Mercyful Fate, zremasterowane przez Andiego LaRocque. "Evil" w wersji z singla różni się brzmieniem od wersji wydanej w grze , ponieważ tamta wersja była masterowana przez Activision.

</doc>
<doc id="1770111" url="https://pl.wikipedia.org/wiki?curid=1770111" title="Potyczka (gry komputerowe)">
Potyczka (gry komputerowe)



</doc>
<doc id="1770114" url="https://pl.wikipedia.org/wiki?curid=1770114" title="KfW">
KfW

KfW (od "Kreditanstalt für Wiederaufbau") – niemiecki państwowy bank rozwoju z siedzibą we Frankfurcie nad Menem. Bank ten został założony po II wojnie światowej, jako część Planu Marshalla.
Działalność.
80% udziałów w KfW posiada niemiecki skarb państwa, a 20% kraje związkowe. Całkowity bilans banku na dzień 31 grudnia 2006 r. wyniósł 360 mld EUR, co oznacza, że bank ten należał do dziesięciu największych banków w Niemczech.
Do zadań KfW jako instytucji prawa publicznego należy wspieranie małych i średnich przedsiębiorstw, wspieranie finansowania oraz modernizacji nieruchomości mieszkalnych, a także kształcenie i doskonalenie zawodowe, finansowanie projektów rozwoju infrastruktury na szczeblu gmin, wspieranie finansowania eksportu oraz wspieranie krajów rozwijających się i będących w okresie transformacji, a także wspieranie ochrony środowiska naturalnego i klimatu.
KfW pozyskuje środki przeznaczone na wsparcie głównie na rynku kapitałowym. Zadania banku w zakresie wsparcia, powierzone mu przez państwo, zostały określone w niemieckiej ustawie o KfW (niem. "Gesetz über die KfW"). W ramach realizacji zadań publicznych KfW dysponuje poręczeniem państwowym.
Obecnie KfW jest związany z Industrial Development Bank of India (IDBI, "Indyjski Bank Rozwoju Przemysłowego") i udziela pomocy indyjskim przedsiębiorstwom.
15 września 2008 roku KfW stracił ponad 300 milionów euro, wskutek przelania ich do banku Lehman Brothers, który tego samego dnia, kilka godzin wcześniej, poinformował o swojej upadłości. W efekcie media obdarzyły KfW określeniem „najgłupszego banku Niemiec”.

</doc>
<doc id="1770117" url="https://pl.wikipedia.org/wiki?curid=1770117" title="Maladroit">
Maladroit

Maladroit – czwarty album zespołu Weezer. Proces jego produkcji był wyjątkowy, ponieważ zespół udostępniał poprzez swoją oficjalną stronę pliki z nowymi nagraniami ze studia i koncertów, prosząc fanów o opinię. Rivers Cuomo (jako Ace) i historyk zespołu Karl Koch brali aktywny udział w dyskusjach z fanami na forach internetowych odnośnie do zespołu oraz wymieniali maile. Fani byli odpowiedzialni za przywrócenie takich piosenek jak „Slob” i „Dope Nose”, które zespół grał na koncertach w roku 2000. Zespół korzystał też z ich sugestii odnośnie do aranżacji. Taka wymiana zdań prowadziła do wielu kontrowersji, czego wyraz można znaleźć w tekstach do „American Gigolo” i „Space Rock”. Rivers posunął się nawet do tego, że obrażał fanów w jednym z wywiadów. Ostatecznie utwory do albumu wybrał menadżer zespołu. Mimo porażki eksperymentu z interaktywnym nagrywaniem albumu, zespół umieścił na książeczce dołączonej do płyty podziękowania dla osób biorących aktywny udział w internetowej dyskusji. Tytuł albumu został wymyślony przez jedną z fanek. Jest to pierwsza płyta ze Scottem Shrinerem na basie, który gra na wszystkich kolejnych albumach zespołu.
Lista utworów.
Wszystkie utwory napisane przez Riversa Cuomo.

</doc>
<doc id="1770121" url="https://pl.wikipedia.org/wiki?curid=1770121" title="Georgina Beyer">
Georgina Beyer

Georgina Beyer (ur. w listopadzie 1957 w Wellington jako George Bertrand, zm. 6 marca 2023 tamże) – nowozelandzka działaczka polityczna i społeczna, uznawana za pierwszego otwarcie transseksualnego parlamentarzystę na świecie.
Życiorys.
Dzieciństwo spędziła u dziadków na farmie położonej w regionie Taranaki, następnie przeniosła się do swojej matki i jej nowo poślubionego męża do Wellington. Kształciła się tam w Wellesley College i Onslow College, a po przeprowadzce do Auckland uczęszczała do Papatoetoe High School w Manukau. Według jej wspomnień, zawartych w książce "A Change for the Better – the Story of Georgina Beyer", już od wczesnej młodości czuła się dziewczynką w chłopięcym ciele.
W wieku 17 lat powróciła do Wellington, gdzie przybrała pseudonim "Georgina" i rozpoczęła karierę jako drag queen. Występowała w klubach nocnych jako striptizerka, była też męską prostytutką. Pod koniec lat 70. w trakcie pobytu w Sydney została pobita i zgwałcona przez czterech mężczyzn. Przeszła terapię hormonalną, a w 1984 operację korekty płci.
W latach 80. zaczęła także karierę aktorską, grając głównie w produkcjach telewizyjnych. Wystąpiła m.in. w filmie "Jewel's Darl" z 1985, otrzymując za zagraną rolę nominację do krajowej nagrody GOFTA dla najlepszej aktorki dramatycznej. Na początku lat 90. zdecydowała się też na działalność polityczną. W 1992 bez powodzenia kandydowała do rady miasta Carterton, mandat radnej uzyskała jednak rok później. W 1995 i 1998 była wybierana na urząd burmistrza tej miejscowości (odpowiednio większością 48% i 90% głosów). Jest wskazywana jako pierwszy transseksualny przewodniczący wykonawczych władz miejskich.
W 1999 przyjęła ofertę kandydowania z ramienia Partii Pracy do Izby Reprezentantów w wyborach w tym samym roku. Wystartowała w okręgu większościowym Wairarapa, pokonując Paula Henry'ego z Partii Narodowej. Stała się tym samym pierwszym transseksualnym parlamentarzystą na świecie, który dokonał coming outu. W 2000 zrezygnowała z urzędu burmistrza, zaś dwa lata później odnowiła mandat poselski w swoim okręgu.
W wyborach z 2005 zdecydowała się ubiegać o reelekcję wyłącznie z listy krajowej laburzystów. Georgina Beyer zasiadła w parlamencie kolejnej kadencji, ostatecznie jednak złożyła mandat w 2007, odchodząc z bieżącej polityki.
W 2006 i 2009 brała udział w międzynarodowych konferencjach poświęconych prawom mniejszości seksualnych w Montrealu i Kopenhadze.

</doc>
<doc id="1770122" url="https://pl.wikipedia.org/wiki?curid=1770122" title="Sigurður Pétursson">
Sigurður Pétursson

Sigurður Pétursson (ur. 26 kwietnia 1759, zm. 6 kwietnia 1827) – islandzki pisarz i poeta okresu wczesnego romantyzmu. Był synem Pétura Þorsteinssona (1720–95), sędziego z Ketilsstaðir. Od 15. roku życia przebywał w Danii, gdzie uczył się i studiował. Opisywał głównie życie wiejskie Islandczyków zestawiając je z miejskim Duńczyków. Był jednym z inicjatorów Islandzko-Duńskiego Towarzystwa Literackiego ("Det Nordiske Litteratursamfund"). Sigurður Pétursson jest nazywany ojcem teatru islandzkiego, mimo że napisał tylko dwie sztuki. Dzieła Sigurðura Péturssona mają charakter satyryczny. Autor opierał się częściowo na twórczości Ludviga Holberga. Sztuki Sigurðura Péturssona były wykonywane przez teatr szkolny w Reykjavíku.

</doc>
<doc id="1770123" url="https://pl.wikipedia.org/wiki?curid=1770123" title="Lotnisko Śniatowo">
Lotnisko Śniatowo



</doc>
<doc id="1770124" url="https://pl.wikipedia.org/wiki?curid=1770124" title="Bjarni Thorarensen">
Bjarni Thorarensen

Bjarni Vigfússon Thorarensen (ur. 30 grudnia 1786 w Brautarholt, zm. 25 sierpnia 1841 w Modhruvellir) – islandzki poeta i działacz okresu romantyzmu. Ukończył prawo na Uniwersytecie w Kopenhadze, po czym zajmował różne stanowiska w duńskiej administracji w wymiarze sprawiedliwości. Pełnił funkcję gubernatora okręgu północno-wschodniej Islandii. W swojej twórczości pozostawał pod wpływami klasycyzmu i romantyzmu. Politycznie związany z Fjölnismenn, zaangażowany w przywrócenie Althingu w dolinie Þingvellir. Był przyjacielem poety Jónasa Hallgrímssona. W swojej twórczości domagał się praw politycznych dla Islandii. W dramatach miłosnych zwykle koncentrował się na ponurym pięknie kapryśnej islandzkiej pogody.
Jego najbardziej znane dzieło to "Íslands minni", znane także jako "Eldgamla Ísafold".

</doc>
<doc id="1770125" url="https://pl.wikipedia.org/wiki?curid=1770125" title="Margarete Amerbach">
Margarete Amerbach

Margarete (Margreth) Amerbach (ur. 14 lutego 1490, zm. 26 września 1541) - przedstawicielka rodu Amerbachów, bazylejskich drukarzy i uczonych.
Życie.
Była czwartym z pięciu dzieci Johanna Amerbacha i Barbary Ortenberg. Ojciec Johann (ok. 1433 - 1513), osiadły w Bazylei, był jednym z najważniejszych drukarzy i wydawców renesansu. Matka, obywatelka Bazylei, poślubiła Johanna jako wdowa. Margarete miała czworo rodzeństwa, braci Bruna (1484-1519), Basiliusa (1488-1535) i Bonifaciusa (1495-1562), zmarłą w dzieciństwie siostrę oraz przyrodniego brata Berharda, syna matki z poprzedniego małżeństwa. 
Rodzina Amerbachów mieszkała w okolicach bazylejskiego klasztoru kartuzów St. Margarethental - z klasztorem tym była bardzo silnie związana duchowo i towarzysko. Margarete otrzymała imię od św. Małgorzaty, patronki tego klasztoru. Młodsze dzieci, Bonifacius i Margarete spędziły dzieciństwo w Bazylei - z wyjątkiem okresu, kiedy miastu zagrażała epidemia i zostały wysłane na wieś (spędziły tam kilka miesięcy, prawdopodobnie w klasztorze cystersów w Egental). Starsi bracia wychowywali się natomiast osobno, gdyż pobierali nauki za granicą.
Zaręczyła się i wyszła za mąż jako młoda dziewczyna - 7 lutego 1506 poślubiła kupca korzennego Jakoba Rechbergera. Ojciec formalnie wydziedziczył Margarete 18 lutego 1506 - najprawdopodobniej przyczyną tego było właśnie jej małżeństwo. W 1507 rodzina pogodziła się jednak, a ojciec przyznał zaś córce posag w wysokości pięciuset florenów. Margarete i Jakob mieli wiele dzieci, z których kilkoro zmarło we wczesnym dzieciństwie.
Charakter Margarete cechowała zawsze silna chęć pomagania innym ludziom. Szczególnie silnie przywiązana była do swojego młodszego brata Bonifaciusa, z którym się wychowywała - Bonifacius nie zawsze jednak darzył ją równie silnym uczuciem. Gdy wrócił z Awinionu, przez pewien czas mieszkał w domu Rechbergerów. 
Zmarła w czasie zarazy.
Korespondencja.
Listy rodziny Amerbachów jako całość stanowią interesujące dokumenty mówiące o życiu codziennym w okresie renesansu. Także korespondencja Margarete Amerbach stanowi istotne źródło dla dziejów rodu Amerbachów. Jej własne listy odznaczają się dużymi walorami literackimi, pisane są żywym, potoczystym dialektem alemańskim. Zachowały się także listy, które pisała w dzieciństwie, jako ośmiolatka - np. list, w którym pisze do matki z prośbą o nowe buty i ubrania. Matkę nazywa w nich "Frau Barbara Druckerin" ("Pani Barbara Drukarka"), sama zaś podpisuje się "Margred Drucker" ("Margred Drukarz"). Wiele listów pochodzi z okresu, kiedy w czasie epidemii przebywała poza Bazyleą (miała wtedy 12 lat).
Korespondencja Margaret wydana została częściowo w "Die Amerbachkorrespondenz" (red. A. Hartmann i B.R. Jenny; Basel 1942- ); istnieją także przekłady angielskie niektórych listów w "The Correspondence of Johann Amerbach. Early Printtings in Social Context" (red. Barbara C. Halporn, University of Michigan 2000).

</doc>
<doc id="1770129" url="https://pl.wikipedia.org/wiki?curid=1770129" title="Miasto Stolic">
Miasto Stolic

Miasto Stolic (ros. Город Столиц) – wielofunkcyjny kompleks wybudowany na obszarze Moskiewskiego Międzynarodowego Centrum Biznesowego. Składa się on przede wszystkim z dwóch wieżowców symbolizujących dwa największe miasta Rosji: Moskwę i Petersburg. W 2010 (roku ukończenia) wieża „Moskwa” (najwyższa część kompleksu, 302 metry) prześcignęła najwyższy wówczas budynek w Moskwie: Basznię na Nabiereżnoj.

</doc>
<doc id="1770130" url="https://pl.wikipedia.org/wiki?curid=1770130" title="Chór Kameralny Akademii Ekonomicznej w Poznaniu &quot;Musica Viva&quot;">
Chór Kameralny Akademii Ekonomicznej w Poznaniu &quot;Musica Viva&quot;



</doc>
<doc id="1770133" url="https://pl.wikipedia.org/wiki?curid=1770133" title="Wrzesień 2009">
Wrzesień 2009



</doc>
<doc id="1770134" url="https://pl.wikipedia.org/wiki?curid=1770134" title="Dzieła Bazylego Wielkiego">
Dzieła Bazylego Wielkiego

Dzieła Bazylego Wielkiego – składają się na nie traktaty, homilie i listy, w których doktor Kościoła zawarł swoje nauczanie na tematy z zakresu duchowości oraz dogmatyki, głównie chrystologii, pneumatologii (Duch Święty) i tajemnicy Trójcy Świętej.
Dzieła.
Lista prac Bazylego:.
Polskie przekłady.
Wybrane przekłady:

</doc>
<doc id="1770135" url="https://pl.wikipedia.org/wiki?curid=1770135" title="Bateria NiMH">
Bateria NiMH



</doc>
<doc id="1770136" url="https://pl.wikipedia.org/wiki?curid=1770136" title="Kaasikvälja">
Kaasikvälja

Kaasikvälja – wieś w Estonii, w prowincji Virumaa Wschodnia, w gminie Kohtla.

</doc>
<doc id="1770137" url="https://pl.wikipedia.org/wiki?curid=1770137" title="Kabelimetsa">
Kabelimetsa

Kabelimetsa – wieś w Estonii, w prowincji Virumaa Wschodnia, w gminie Kohtla.

</doc>
<doc id="1770138" url="https://pl.wikipedia.org/wiki?curid=1770138" title="Kohtla">
Kohtla

Kohtla – wieś w Estonii, w prowincji Virumaa Wschodnia, w gminie Kohtla.

</doc>
<doc id="1770139" url="https://pl.wikipedia.org/wiki?curid=1770139" title="Kukruse">
Kukruse

Kukruse – wieś w Estonii, w prowincji Virumaa Wschodnia, w gminie Kohtla.

</doc>
<doc id="1770140" url="https://pl.wikipedia.org/wiki?curid=1770140" title="Ontika">
Ontika

Ontika – wieś w Estonii, w prowincji Virumaa Wschodnia, w gminie Kohtla.

</doc>
<doc id="1770143" url="https://pl.wikipedia.org/wiki?curid=1770143" title="Paate">
Paate

Paate – wieś w Estonii, w prowincji Virumaa Wschodnia, w gminie Kohtla.

</doc>
<doc id="1770146" url="https://pl.wikipedia.org/wiki?curid=1770146" title="Peeri">
Peeri

Peeri – wieś w Estonii, w prowincji Virumaa Wschodnia, w gminie Kohtla.

</doc>
<doc id="1770147" url="https://pl.wikipedia.org/wiki?curid=1770147" title="Roodu">
Roodu

Roodu – wieś w Estonii, w prowincji Virumaa Wschodnia, w gminie Kohtla.

</doc>
<doc id="1770148" url="https://pl.wikipedia.org/wiki?curid=1770148" title="Henryk III von Trockau">
Henryk III von Trockau

Henryk III von Trockau (ur. przed 1451, zm. 30 marca 1501 w Bambergu) – biskup Bambergu od 1487 do 1501.
Pochodził z rodu von Trockau. Był synem Rudolfa von Trockau i Małgorzaty von Giech. Na stolicy biskupiej zasiadał 14 lat.
Studiował w Heidelbergu. Był kanonikiem w Augsburgu i Bambergu. Na biskupa został wybrany 1 lutego 1487, święcenia biskupie otrzymał 15 lipca od Fryderyka II von Zollern – biskupa Augsburga. Natomiast 21 lipca otrzymał inwestyturę od cesarza Fryderyka III.
Jego poprzednikiem był Filip von Henneberg a następcą Veit I von Pommersfelden.

</doc>
<doc id="1770149" url="https://pl.wikipedia.org/wiki?curid=1770149" title="Saka">
Saka

Saka – wieś w Estonii, w prowincji Virumaa Wschodnia, w gminie Kohtla.

</doc>
<doc id="1770150" url="https://pl.wikipedia.org/wiki?curid=1770150" title="Servaääre">
Servaääre

Servaääre – wieś w Estonii, w prowincji Virumaa Wschodnia, w gminie Kohtla.

</doc>
<doc id="1770151" url="https://pl.wikipedia.org/wiki?curid=1770151" title="Dzieła Augustyna z Hippony">
Dzieła Augustyna z Hippony

Dzieła Augustyna z Hippony (354-430) – chrześcijańskiego autora języka łacińskiego, doktora Kościoła. W młodości pisał w Italii, a następnie jako prezbiter i biskup w Północnej Afryce: w Hipponie i Kartaginie. W latach 80. XX w. Instytut Wydawniczy „Pax” przygotowywał projekt wydania „Dzieł Wszystkich” Augustyna w polskim tłumaczeniu. Nie doczekał się on realizacji m.in. z powodów finansowych.
Główne działy tematyczne.
Według współczesnych autorów, m.in. Bertholda Altanera i A. Stuibera, dzieła Augustyna można pogrupować w następujących działach tematycznych:
Pisma autobiograficzne.
"Wyznania" powstałe między 397 a 401 r., a więc w pierwszych latach biskupstwa, będące opisem jego własnej drogi duchowej. Jak zauważył John J. O’Meara książka ta nie jest dziełem autobiograficznym w ścisłym, współczesnym sensie tego słowa. Było to dzieło mające pomóc początkującym w wierze, katechumenom (por. "Początkowe nauczanie religii") dostrzec działanie Boga w historii życia. Augustyn użył w niej „swego życia i wyznania wiary w Boga dla zilustrowania swej teorii człowieka” (antropologia). Augustyn opisał więc wydarzenia ze swego życia o tyle jedynie, o ile były użyteczne do tego celu.
"Sprostowania" – dzieło opublikowane ok. 427 r. Augustyn zawarł w niej opis napisanych do tej pory dziewięćdziesięciu dzieł, wraz z wyjaśnieniami trudniejszych fragmentów. Dzieła te liczyły w sumie dwieście trzydzieści dwie księgi. Książka ta nie uwzględnia licznych homilii i listów.
Dialogi filozoficzne.
Większość z nich Augustyn napisał w latach 386-388, mając ponad 32 lata przeżywał swe nawrócenie i chrzest w Mediolanie. Są to m.in. następujące tytuły: "Przeciw akademikom", "O życiu szczęśliwym", "O porządku", "Solilokwia", "O nieśmiertelności duszy", "O wielkości duszy". Polskie tłumaczenia tych dzieł ze wstępami zostały opublikowane w książce: "Dialogi filozoficzne", Kraków: Znak, 1999, seria: Filozofia i Religia.
Dzieła o tematyce antropologicznej.
Znaczącym tematem w pismach Augustyna były zagadnienia antropologii filozoficznej. Poruszał je we wczesnych dialogach filozoficznych: "Przeciw akademikom, O życiu szczęśliwym, O porządku, O nieśmiertelności duszy, O wolnej woli". Bardziej dojrzała refleksja w odniesieniu do teologii chrześcijańskiej, zawiera się takich dziełach jak "Państwo Boże" czy "O Trójcy Świętej", a także w pismach skierowanych przeciw błędom manichejskim czy pelagiańskim, jak "O duszy i jej pochodzeniu" ("De anima et eius origine"; PL 44,475-548), czy "O naturze dobra" ("De natura boni"; PL 44,551-572).
Pisma apologetyczne.
"Państwo Boże" publikowane w latach 413-426; "O herezjach" ("De haeresibus") zredagowane w 428 r. oraz kazanie "Przeciwko Żydom" ("Adversus Iudaeos") wygłoszone przez Augustyna pod koniec życia.
Dzieła polemiczne wobec manicheizmu.
Poglądy Augustyna w odniesieniu do doktryn manichejskich są dostępne współcześnie dzięki zachowanym pismom przeciw-manichejskim. Augustyn napisał ich w sumie trzynaście. Według pelagianina Juliana z Eklanum, a także niektórych autorów XX w., w odniesieniu do cielesności i pożądliwości Augustyn nie uwolnił się całkowicie spod wpływu doktryny Manesa. Zarzut ten, jak wykazał m.in. N. Cipriani OSA, jest wysoce nieobiektywny i pozbawiony racjonalnych podstaw. Nawrócenie Augustyna na wiarę katolicką dokonało się poprzez przezwyciężenie materializmu i dualizmu manichejskiego - zarówno metafizycznego jak i antropologicznego.
Wśród pism anty-manichejskich Augustyna są m.in.:
Ponadto są dostępne zapisy polemicznych dysput, które Augustyn prowadził w Afryce północnej z manichejczykami pod koniec IV w., wśród nich:
Dzieła powstałe w związku z kontrowersją donatystyczną.
Po powrocie do Afryki i święceniach kapłańskich (391 r.) Augustyn włączył się w działania mające zakończyć schizmę Donatyzmu. Opublikował wiele dzieł polemicznych i listów, m.in.:
Dzieła powstałe w związku z kontrowersją pelagiańską.
Rok 412, w którym Augustyn napisał traktat "O karach za grzechy i ich odpuszczeniu oraz o chrzcie dzieci" ("De peccatorum meritis et remissione et de baptismo "), rozpoczął długoletnią polemikę biskupa Hippony z pelagianami. W jej trakcie powstało wiele traktatów, listów, homilii, w których Augustyn doprecyzował rozumienie grzechu pierworodnego oraz teologię łaski i wolnej woli. Ostatnim dziełem – przerwanym przez śmierć – był traktat polemiczny: "Niedokończone dzieło przeciwko drugiej odpowiedzi Juliana" ("Contra secundam Iuliani responsionem imperfectum opus"). Ważnym źródłem są także listy Augustyna.
Pisma anty-ariańskie.
Wśród pism polemicznych wobec Arianizmu są m.in. "Przeciwko nauce Arian" ("Contra sermonem Arianorum") (418/419 r.) oraz dwa dzieła związane z dysputą z biskupem Gotów Maksyminem odbytą w 427/428 r.: "Dyskusja z Maksyminem biskupem ariańskim" oraz "Przeciwko Maksyminowi" (dwie księgi). Ważnym źródłem są także listy Augustyna.
Pisma pastoralne.
Do pism pastoralnych należy zaliczyć wiele homilii, komentarzy i listów na temat Pisma Świętego.
Pisma dogmatyczne.
Wśród dzieł poświęconych zagadnieniom teologii dogmatycznej, w których Augustyn objaśniał tajemnice wiary, są nauki dla katechumenów, teologia Trójcy Świętej ("O Trójcy Świętej") czy wyjaśnienie sytuacji społeczno-duchowej Imperium Rzymskiego ("Państwo Boże").
Chrystologia.
Doktryna chrystologiczna Augustyna jest rozsiana po jego pracach. Jednym z nielicznych tekstów poświęconych całkowicie tej tematyce był list 137 napisany ok. 411-412 r. do młodego senatora Wolusiana, w odpowiedzi na jego prośbę o pomoc w odniesieniu się do krytyki chrześcijaństwa z powodu wyznawania wcielonego Boga. Kwestie chrystologiczne porusza także list 219 wysłany do biskupów Południowej Galii, którzy wygnali mnicha Leporiusza z powodu jego heretyckich poglądów. Augustyn w liście wyjaśniał biskupom problemy Leporiusza z rozumieniem Chrystusa. Również Kazanie 194 „W Święto Narodzenia Pańskiego” ukazuje poglądy Chrystologiczne biskupa Hippony. W sekcji pierwszej mówił:
&lt;poem&gt;
Narodził się Chrystus,
Bóg z Ojca, człowiek z matki,
Z nieśmiertelności Ojca, z dziewictwa matki.
Z Ojca bez matki, z matki bez ojca.
Z Ojca bez czasu, z matki bez nasienia,
Z Ojca początek życia, z matki koniec śmierci.
Z Ojca kieruje wszystkimi dniami, z matki konsekruje ten dzień.&lt;/poem&gt;
Pisma i homilie objaśniające Pismo Święte.
Oprócz pisanych komentarzy, Augustyn wygłaszał homilie z różnych okazji na tematy biblijne. Nie miały one charakteru systematycznego komentarza, mają raczej charakter wprowadzający w tajemnicę wiary, mistagogiczny, jak np. homilie do pism Janowych lub do psalmów, które zaliczane są do traktatów.
Objaśnienia Starego Testamentu.
Wśród dzieł należy wymienić zwłaszcza komentarze do pierwszych trzech rozdziałów Księgi Rodzaju: "Przeciwko manichejczykom komentarz do Księgi Rodzaju", "Niedokończony komentarz słowny do Księgi Rodzaju" oraz "Komentarz słowny do Księgi Rodzaju". Wielotomowe "Objaśnienia Psalmów" ("Enarrationes in Psalmos") "Uwagi do Siedmioksięgu" ("Locutiones in Heptateuchum") oraz "O problemach zachodzących w Siedmioksięgu" ("Quaestiones in H.") (419 r. ).
Homilie o Starym Testamencie.
Wśród kazań o Starym Testamencie jest m.in.
Objaśnienia pism Nowego Testamentu.
Są wśród nich zwłaszcza komentarze:
Pisma z zakresu teologii moralnej.
Wśród nich np. "Chrześcijańska walka" ("De agone christiano"), czy pisma poświęcone poszczególnym powołaniom, małżeństwu, dziewictwu, wdowieństwu, o cnotach powściągliwości, o mówieniu prawdy etc.
Pisma i homilie na temat sakramentów, liturgii i świąt.
Temat sakramentów można odnaleźć w pismach powstałych w trakcie kontrowersji manichejskiej i donatystycznej. M.in. w "Przeciw Faustusowi", a także w różnych pismach pastoralnych, jak np. w "Odpowiedziach Januariuszowi". Wiele o tym Augustyn mówił w kazaniach i homiliach.
Inne homilie i kazania.
Jest wiele zachowanych homilii Augustyna. Niektóre zostały odnalezione całkiem niedawno. Datowanie homilii podane jest m.in. w "tabeli chronologicznej mów" na stronie internetowej o Augustynie rzymskiego Instytutu Patrystycznego "Augustinianum".
Obszerny wybór homilii Augustyna w przekładzie na język polski został opublikowany w tomie XII serii "Pisma Starochrześcijańskich Pisarzy".
Wśród kazań znajdują się następujące:
Listy.
Augustyn pisał listy w ciągu swej posługi pasterskiej na różne tematy. Są one ważnym źródłem poznania jego myśli. Chronologię listów podajemy według tabeli chronologicznej na stronie internetowej o Augustynie rzymskiego Instytutu Patrystycznego "Augustinianum".
Reguły Augustyna.
Przede wszystkim Reguła św. Augustyna. Używana w od czasów średniowiecza przez różne powstające wtedy wspólnoty zakonne, m.in. Kanoników Regularnych, Dominikanów, Paulinów i oczywiście Augustianów.
Utwory poetyckie.
"Psalm przeciwko stronnictwu Donata" ("Psalmus contra partem Donati") wydany przez M. Petscheniga w kolekcji CSEL 51,1-15 w 1908 r. oraz "Wiersz na cześć św. Nabora" ("Versus de S. Nabore"), jedyny z przypisywanych uznany za autentyczny.
Chronologia dzieł.
Stale podejmowane są próby ustalenia chronologii dzieł Augustyna. Sam Augustyn dokonał tego w jednym z ostatnich swoich dzieł pt. "Sprostowania".
Badania nad chronologią.
Miarodajną współczesną publikacją, ukazującą najnowszy stan badań nad chronologią twórczości Augustyna są tabele w encyklopedii "Saint Augustine through the Ages: an Encyclopedia" (wersja francuska: "Saint Augustin - la Méditerranée et l'Europe : IVe-XXIe siècle"):
Alan D. Fitzgerald OSA redaktor encyklopedii i profesor Instytutu Patrystycznego "Augustinianum" zamieścił tablice opracowane przez Williama Harmlessa, S.J. na swojej stronie internetowej.
Inne pozycje na ten temat:
Chronologię przedstawiają również następujące dzieła:
Ponadto, jest wiele artykułów dotyczących poszczególnych dzieł, np.:
Na temat chronologii "Objaśnień Psalmów":
Chronologia kazań:
Lista wybranych dzieł z datą powstania i polskim przekładem.
Większość dat powstania dzieł biskupa Hippony może być podana jedynie w przybliżeniu:
Wartość literacka dzieł Augustyna.
Filologowie klasyczni przez długi czas nie doceniali wartości literackiej dzieł Augustyna, jak i innych Ojców Kościoła, podchodząc do autorów chrześcijańskich nieufnie. Dzieła patrystyczne były traktowane przede wszystkim jako źródła ważne dla badań teologicznych. Tymczasem święty Augustyn, starannie wykształcony w kulturze i literaturze klasycznej, dbał o formę i styl swoich utworów, stosując powszechnie takie środki wyrazu, jak aliteracje, rymy. Jeden z przykładów rymu w traktacie teologicznym, mówiącym o doskonałości pożycia seksualnego w raju, które nie naruszałoby dziewictwa: "...et eo modo non esset dolor et cruor virginis concumbentis, quomodo non esset etiam matris gemitus parientis". ("De gratia Christi et de peccato originali", II, 35.40; PL 44, 405), powtórzenia, zróżnicowanie stylu etc. Ilustruje to następujący fragment z "Objaśnienia Psalmu 143": „Uznaj porządek, szukaj pokoju. Ty Bogu, tobie cielesność. Cóż sprawiedliwszego? Cóż piękniejszego? Ty większemu, mniejsze tobie: służ Temu, kto ciebie uczynił, aby służyło tobie to, co uczyniono ze względu na ciebie”. Augustyn jako pierwszy wprowadził do literatury europejskiej autobiografię intelektualną – "Wyznania". Dzieła Augustyna porządkuje się dwojako: chronologicznie i merytorycznie. Klasyfikacja chronologiczna ma za zadanie pomóc w śledzeniu rozwoju poglądów Augustyna na dany temat. Uporządkowanie merytoryczne pomaga studiować jego doktrynę w odniesieniu do konkretnych zagadnień, w które się angażował zależnie od etapu życia, zajęć czy posług, jakie pełnił w Kościele. Jak zawsze z klasyfikacją, nie jest ona zbyt rygorystyczna, niektóre dzieła można zakwalifikować do kilku kategorii jednocześnie.

</doc>
<doc id="1770152" url="https://pl.wikipedia.org/wiki?curid=1770152" title="Täkumetsa">
Täkumetsa

Täkumetsa – wieś w Estonii, w prowincji Virumaa Wschodnia, w gminie Kohtla.

</doc>
<doc id="1770153" url="https://pl.wikipedia.org/wiki?curid=1770153" title="Valaste">
Valaste

Valaste – wieś w Estonii, w prowincji Virumaa Wschodnia, w gminie Kohtla.
Atrakcje turystyczne.
W Valaste znajduje się najwyższy wodospad kraju o tej samej nazwie. Jest to jedną z największych atrakcji turystycznych w całej Estonii. Dlatego miejscowość jest chętnie odwiedzana przez turystów. Przy wodospadzie działa kawiarnia i hostel.

</doc>
<doc id="1770154" url="https://pl.wikipedia.org/wiki?curid=1770154" title="Zalew Smukalski">
Zalew Smukalski



</doc>
<doc id="1770155" url="https://pl.wikipedia.org/wiki?curid=1770155" title="Konstanty Wiszniewski">
Konstanty Wiszniewski

Konstanty Zwarzyłło Wiszniewski herbu Ramult odm. (ur. 18 lutego 1839 w Niepołomicach, zm. 31 marca 1908 w Krakowie), właściciel Wrząsowic i Kamienicy pod Wiewiórką w Krakowie; farmaceuta, członek Galicyjskiego Towarzystwa Farmaceutycznego „Unitas”, Wiceprezes Towarzystwa Opieki nad Weteranami z 1831 r., czynny członek Towarzystwa św. Wincentego a Paulo, właściciel Apteki pod Gwiazdą w Krakowie.
Życiorys.
W latach 1850-1853 pobierał edukację w bocheńskim gimnazjum. W 1858 r. rozpoczął studia farmaceutyczne na Uniwersytecie Jagiellońskim, które ukończył w 1860 r.
Już w czasie studiów rozpoczął praktykę aptekarską u dr Józefa Sawiczewskiego w Aptece pod Słońcem, gdzie przepracował 10 lat stając się ostatecznie zarządcą apteki. W 1873 r. nabył, wcześniej dzierżawioną Aptekę pod Gwiazdą mieszczącej się na ulicy Floriańskiej, która pozostała w rodzinie Wiszniewskich do jej likwidacji.

</doc>
<doc id="1770156" url="https://pl.wikipedia.org/wiki?curid=1770156" title="Filip von Henneberg">
Filip von Henneberg

Filip von Henneberg (ur. ok. 1430, zm. 26 stycznia 1487) – biskup Bambergu w latach 1475–1487 i władca bamberskiego księstwa biskupiego.
Pochodził z rodziny grafów von Henneberg, panów na zamku Henneberg k. Henneberga w Turyngii – powiat Schmalkalden-Meiningen. Nosił tytuł grafa von Henneberg-Aschach-Römhild. Jego rodzicami byli Georg von Henneberg-Römhild i Joanna von Nassau-Weilburg. Jego bratem był Berthold von Henneberg – biskup Moguncji.
W czasie swoich rządów spierał się z kapitułą katedralną o sprawowanie władzy nad księstwem. Następnie popadł w konflikt z margrabią Brandenburgii Albrechtem Achillesem, który chciał rozciągnąć swoje panowanie na tereny biskupiego księstwa. Filip von Henneberg wraz z biskupem Würzburga, obłożył Albrechta klątwą. Wziął następnie udział w wojnie bawarskiej, przeciwko Albrechtowi, po stronie Ludwika IX Bawarskiego.
Rozwijał żywą działalność budowlaną (pałac biskupi w Bambergu, zamek Valdenstein, twierdza Rosenberg w Kronach). W 1476 nadał prawa miejskie Ludwigschorgast. Zaś dwa lata później wygnał Żydów w terenu księstwa.
Jego poprzednikiem był Georg I von Schaumberg a następcą Henryk III von Trockau.

</doc>
<doc id="1770157" url="https://pl.wikipedia.org/wiki?curid=1770157" title="Vitsiku">
Vitsiku

Vitsiku – wieś w Estonii, w prowincji Virumaa Wschodnia, w gminie Kohtla.

</doc>
<doc id="1770158" url="https://pl.wikipedia.org/wiki?curid=1770158" title="Mõisamaa (Kohtla)">
Mõisamaa (Kohtla)

Mõisamaa – wieś w Estonii, w prowincji Virumaa Wschodnia, w gminie Kohtla.

</doc>
<doc id="1770159" url="https://pl.wikipedia.org/wiki?curid=1770159" title="Bernard Jaruszewski">
Bernard Jaruszewski

Bernard Jaruszewski (ur. 21 września 1916 w Toruniu, zm. 11 lutego 1945 w Mauthausen-Gusen) – polski kleryk katolicki, Sługa Boży Kościoła katolickiego.
Życiorys.
Pochodził z robotniczej rodziny Jana i Julianny z domu Bartoszyńskiej. Uczęszczał do miejscowej szkoły powszechnej, ukończył I Liceum Ogólnokształcące w Toruniu, a po zdaniu matury został przyjęty do Wyższego Seminarium Duchownego w Pelplinie (1934). W czasie studiów chorował co przedłużyło naukę. W tym okresie przystąpił do Sodalicji Mariańskiej, a 23 października 1936 roku wystąpił z prośbą do bpa Stanisława Okoniewskiego o udzielenie tonsury (oficjalnego znaku włączenia w szeregi duchowieństwa) i święceń niższych. Złożył końcowe egzaminy czerwcu 1939. Wybuch II wojny światowej zastał go na wakacjach w Żukowie. Nie mogąc dostać się do seminarium wrócił do Torunia i tam podjął pracę.
Aresztowany został w 1943 roku i początkowo przetrzymywany w bydgoskim więzieniu. Przewieziony został do hitlerowskiego obozu koncentracyjnego Auschwitz-Birkenau, a 6 grudnia 1944 do Mauthausen-Gusen (112147). Zmarł wyczerpany, dobity zastrzykiem fenolu.
Bernard Jaruszewski postrzegany był jako osoba poważna, skupiona, opanowana i rozmodlona. Jego zainteresowania związane były z religią, literaturą, historią i filozofią. Swoją znajomością łaciny i greki dzielił się, pomagając kolegom w tłumaczeniach. Uważany był za wzorowego kleryka.
Jest jednym z 122 Sług Bożych, wobec których 17 września 2003 roku rozpoczął się proces beatyfikacyjny drugiej grupy męczenników z okresu II wojny światowej.

</doc>
<doc id="1770160" url="https://pl.wikipedia.org/wiki?curid=1770160" title="Mõisamaa">
Mõisamaa



</doc>
<doc id="1770161" url="https://pl.wikipedia.org/wiki?curid=1770161" title="Georg I von Schaumberg">
Georg I von Schaumberg

Georg I von Schaumberg (ur. 1390 w Mitwitz, zm. 4 lutego 1475) – biskup Bambergu w latach 1459-1475.
Pochodził z frankijskiej rodziny wolnych rycerzy Rzeszy, z rodu von Schaumberg. Oprócz niego do godności duchownych doszli:
Za jego rządów doszło do konfliktu z margrabią Brandenburgii Albrechtem Achillesem.
Jego poprzednikiem był Anton von Rotenhan a następcą Filip von Henneberg.

</doc>
<doc id="1770162" url="https://pl.wikipedia.org/wiki?curid=1770162" title="Thai boxing">
Thai boxing



</doc>
<doc id="1770163" url="https://pl.wikipedia.org/wiki?curid=1770163" title="Back to Berlin!">
Back to Berlin!

Back to Berlin! – wydany pośmiertnie album koncertowy Jimiego Hendrixa, zawierający występ w Deutschlandhalle w Berlinie z 4 września 1970 roku (przedostatni koncert artysty). Najprawdopodobniej zapis koncertu jest niepełny, urywa się po utworze „Lover Man”. Możliwe jest że Hendrix zagrał jeszcze jakiś utwór np. Voodoo Child (Slight Return).
Lista utworów.
Autorem wszystkich utworów jest Jimi Hendrix – oprócz „Hey Joe” (Roberts) i „Sunshine of Your Love” (Clapton/Bruce/Brown).

</doc>
<doc id="1770164" url="https://pl.wikipedia.org/wiki?curid=1770164" title="Anton von Rotenhan">
Anton von Rotenhan

Anton von Rotenhan (ur. ok. 1390 w Rentweinsdorf, zm. 5 maja 1459) – biskup Bambergu w latach 1431–1459.
Pochodził z frankijskiej szlachty. Już w młodości otrzymał (zapewne dzięki staraniom rodziny) kanonię w Würzburgu i Bambergu. W 1431 został wybrany do dziekanii katedralnej, a po rezygnacji Fryderyka III von Aufseß – otrzymał sakrę biskupią. Wybór nastąpił nie w Bambergu, lecz – z powodu epidemii dżumy – w Staffelsteinie. Święcenia biskupie uzyskał dopiero w 1434 z rąk swojego brata – biskupa diecezji lubuskiej Krzysztofa von Rotenhan.
Jego rządy przypadły na okres husytyzmu i sporu o koncyliaryzm. Dodatkowo został uwikłany w długotrwały konflikt między kapitułą katedralną a mieszczanami Bambergu.
Jego poprzednikiem był Fryderyk III von Aufseß a następcą Georg I von Schaumberg.

</doc>
<doc id="1770165" url="https://pl.wikipedia.org/wiki?curid=1770165" title="Back to Berlin">
Back to Berlin



</doc>
<doc id="1770169" url="https://pl.wikipedia.org/wiki?curid=1770169" title="Nishaant">
Nishaant

Nishaant ("Koniec nocy") to indyjski dramat społeczny wyreżyserowany przez mistrza kina niekomercyjnego Shyam Benegala ("Zubeidaa", "Trikal"). W rolach głównych Amrish Puri i aktorzy kina społecznego Shabana Azmi, Naseeruddin Shah oraz Smita Patil. Film przedstawia dramat społeczny i psychologiczny, którego akcja rozgrywa się w głuchej indyjskiej wiosce rządzonej despotycznie przez zamindara. Historia ta to studium władzy wspartej na ludzkim strachu, krzywdy, przed którą nikt nie broni i próby wymierzenia sprawiedliwości, która staje się karykaturą siebie samej. W centrum relacje między braćmi, w małżeństwach i urzeczenie kobietą, która należy do innego mężczyzny. Film powstał w oparciu o prawdziwą historię, która zdarzyła się w latach 30. w stanie Andhra Pradesh.
Na Festiwalu Filmowym w Cannes w 1976 roku nominowany do nagrody Złota Palma za najlepszy film.. Autorem zdjęć jest późniejszy reżyser kina społecznego Govind Nihalani ("Aakrosh", "Dev". "Thakshak").
Fabuła.
1945 rok. Zapadła wieś indyjska. Wszystkimi twardą ręką rządzi budzący grozę zamindar Anna (Amrish Puri). Chronieni przez niego dwaj bracia Aajiya (Ananad Nag) i Prasad (Mohan Agashe) używają życia nie licząc się z nikim. Co wieczór pijani w codziennych przejażdżkach motorem przez wieś wyławiają sobie kobietę na noc. Nikt z przerażonych wieśniaków nie śmie protestować. Łamiąc wszelkie granice do grabieży w świątyni włączają swego najmłodszego brata, niewinnego jeszcze, żonatego z Rukmani (Smita Patil) Vishwama (Naseeruddin Shah). Nikt nie ma odwagi im się przeciwstawić. Ani kapłan świątyni, ani wioskowy policjant (Kulbhushan Kharbanda). Pewnego dnia w wiosce pojawia się nowy nauczyciel (Girish Karnad). Jego żona Sushmila (Shabana Azmi) jest inna niż kobiety z wioski. Nie ucieka wzrokiem przed spojrzeniami mężczyzn. Jej odwaga zwraca na nią uwagę wpada w oko Vishwama. To urzeczenie daje początek dramatowi...

</doc>
<doc id="1770170" url="https://pl.wikipedia.org/wiki?curid=1770170" title="Madan de Magura">
Madan de Magura

Madan de Magura - herb szlachecki rodziny siedmiogrodzkiej zamieszkałej w Polsce.
Opis herbu.
Na tarczy złotem obramowanej, w polu czerwonym, na srebrnym koniu mąż w takiejż zbroi. Klejnot: pięć strusich piór.
Historia herbu.
Za Juliuszem Ostrowskim:
"Herb rodziny siedmiogrodzkiej, z której Jan i Emeryk otrzymali 26 czerwca roku 1805 od Franciszka II, cesarza świętego państwa rzymskiego, potwierdzenie szlachectwa nadanego ich przodkowi przez Michała Apafy księcia siedmiogrodzkiego w roku 1663. Z nich Jan, sędzia pokoju powiatu lubelskiego 1812-1830, w roku 1825 zapisany do ksiąg szlachty lubelskiej, Seweryn, podporucznik w pułku krakusów lubelskich w roku 1830."

</doc>
<doc id="1770171" url="https://pl.wikipedia.org/wiki?curid=1770171" title="Nishant">
Nishant



</doc>
<doc id="1770172" url="https://pl.wikipedia.org/wiki?curid=1770172" title="Bronisław Kowalski">
Bronisław Kowalski

Bronisław Kowalski SVD (ur. 10 sierpnia 1917 w Wielkim Łęcku, zm. 22 grudnia 1940 w Mauthausen-Gusen) – polski kleryk katolicki, Sługa Boży Kościoła katolickiego.
W 1937 roku po zdaniu egzaminu dojrzałości w Górnej Grupie kontynuował naukę w chludowskim niższym seminarium. 8 września 1937 rozpoczął nowicjat Zgromadzenia Księży Werbistów. Pierwsze śluby złożył w 4 września 1939 roku. Po wybuchu II wojny światowej Niemcy, 25 stycznia 1940 internowali wszystkich przebywających w Domu Misyjnym duchownych i utworzyli obóz przejściowy dla zakonników i księży z okolicy. Bronisław Kowalski aresztowany został 22 maja 1940 roku, a następnie przewieziony został do Fortu VII w Poznaniu, później do hitlerowskiego obozu koncentracyjnego Auschwitz-Birkenau, a stamtąd 2 sierpnia do Mauthausen-Gusen gdzie 8 września złożył drugie śluby zakonne.
Jest jednym z 122 Sług Bożych, wobec których 17 września 2003 roku rozpoczął się proces beatyfikacyjny drugiej grupy męczenników z okresu II wojny światowej.

</doc>
<doc id="1770174" url="https://pl.wikipedia.org/wiki?curid=1770174" title="Ranoidea aruensis">
Ranoidea aruensis

Ranoidea aruensis – gatunek płaza bezogonowego z podrodziny Pelodryadinae w rodzinie Pelodryadidae.
Taksonomia.
Według IUCN część populacji zaliczanych do gatunku może w rzeczywistości do niego nie należeć, rozważa się zwłaszcza ich przynależność do pokrewnej australorzekotki delikatnej ("Ranoidea gracilenta").
Występowanie.
Posiada dość ograniczony zasięg występowania, obejmujący tropikalne wyspy Aru i Misool należące do Indonezji. Obecność zwierzęcia na zachodzie Papui wymaga potwierdzenia.
Płaz zasiedla najprawdopodobniej nizinne lasy położone nieopodal wybrzeży, a także tereny podmokłe.
Status.
Brakuje informacji o statusie czy liczebności populacji w przypadku tego gatunku. Zagrożenie może stanowić dla niego rozwój rolnictwa na wspomnianych wyspach.

</doc>
<doc id="1770175" url="https://pl.wikipedia.org/wiki?curid=1770175" title="Mark 16 Zuni Folding-Fin Aircraft Rocket">
Mark 16 Zuni Folding-Fin Aircraft Rocket



</doc>
<doc id="1770176" url="https://pl.wikipedia.org/wiki?curid=1770176" title="Łukasz Drewno">
Łukasz Drewno

Łukasz Drewno (ur. po 1565, zm. 11 września 1652) – warszawski aptekarz. W okresie epidemii 1624–1626 pełnił funkcję burmistrza powietrznego Starej Warszawy.
Życiorys.
Kształcił się w Akademii Krakowskiej. W 1592 nabył w Warszawie aptekę po Wojciechu Pękalskim. Piastował wiele urzędów miejskich (m.in. ławnik 1620, rajca i wójt 1624, burmistrz 1630). 
W czasie epidemii morowego powietrza w 1624–1626 zasłużył się jako burmistrz powietrzny organizując opiekę nad chorymi, sprawne służby oczyszczające miasto ze zwłok zmarłych składające się z tragarzy i grabarzy dozorowanych przez specjalnych strażników, a także strefę izolacyjną na Kępie Pólkowskiej na terenie obecnego Żoliborza. Z darów króla oraz innych darczyńców Drewno kupował lekarstwa i żywność, które rozdawano ubogim chorym i ich rodzinom. Pozostawił po sobie obszerne spisy zmarłych w czasie epidemii. Ogółem zmarło wtedy ok. 2400 osób, w tym również kilkoro członków jego rodziny.
Został pochowany w kolegiacie św. Jana.
Upamiętnienie.
W 1977 imieniem Łukasza Drewny nazwano ulicę w warszawskim Powsinie (dzielnica Wilanów).

</doc>
<doc id="1770177" url="https://pl.wikipedia.org/wiki?curid=1770177" title="Bundestag (stacja metra)">
Bundestag (stacja metra)

Bundestag – stacja metra w Berlinie, w dzielnicy Tiergarten, w okręgu administracyjnym Mitte linii U5.
Stacja została otwarta 8 sierpnia 2009 r. Znajduje się w Pasie Federalnym bezpośrednio przed budynkiem Paul-Löbe-Haus. Odległość pomiędzy stacjami Bundestag i Brandenburger Tor wynosi ok. 680 m, a pomiędzy stacjami Bundestag i Hauptbahnhof 610 m. Wejścia do stacji znajdują się przy ulicy Otto-von-Bismarck-Allee oraz przy ulicy Paul-Löbe-Allee. Stacja ma powierzchnię 3000 m² i wysokość 8 metrów.

</doc>
<doc id="1770179" url="https://pl.wikipedia.org/wiki?curid=1770179" title="Algorytm z nawrotami">
Algorytm z nawrotami

Algorytm z nawrotami () – ogólny algorytm wyszukiwania wszystkich (lub kilku) rozwiązań niektórych problemów obliczeniowych, który stopniowo generuje kandydatów na rozwiązanie, jednak gdy stwierdzi, że znaleziony kandydat "c" nie może być poprawnym rozwiązaniem, nawraca () do punktu, gdzie może podjąć inną decyzję związaną z jego budową.

</doc>
<doc id="1770185" url="https://pl.wikipedia.org/wiki?curid=1770185" title="Zmienna programu">
Zmienna programu



</doc>
<doc id="1770187" url="https://pl.wikipedia.org/wiki?curid=1770187" title="Bronisław Wielgorz">
Bronisław Wielgorz

Bronisław Wielgorz SJ (ur. 22 września 1916 w Żmigrodzie Starym, zm. 9 maja 1942 w Dachau) – polski kleryk katolicki, Sługa Boży Kościoła katolickiego.
10 listopada 1939 roku, w Krakowie gestapo aresztowało jezuitę Bronisława Wielgosza. Więziony początkowo w Wiśniczu i więzieniu Montelupich, później przez niemiecki obóz koncentracyjny Auschwitz-Birkenau (nr obozowy 946) trafił do Dachau (nr obozowy 22249).
Jest jednym z 122 Sług Bożych, wobec których 17 września 2003 roku rozpoczął się proces beatyfikacyjny drugiej grupy męczenników z okresu II wojny światowej. 4 stycznia 2008 roku w Krakowie zamknięto proces rogatoryjny (diecezjalny etap procesu beatyfikacyjnego).

</doc>
<doc id="1770195" url="https://pl.wikipedia.org/wiki?curid=1770195" title="Żmigród Stary">
Żmigród Stary



</doc>
<doc id="1770205" url="https://pl.wikipedia.org/wiki?curid=1770205" title="GWSP">
GWSP



</doc>
<doc id="1770208" url="https://pl.wikipedia.org/wiki?curid=1770208" title="Ralph Gibson">
Ralph Gibson

Ralph Gibson (ur. 16 stycznia 1939 r. w Los Angeles w Kalifornii) - jest amerykańskim artystą fotografikiem znanym ze swych albumów fotograficznych. Jego zdjęcia często zawierają podtekst erotyczny i tajemniczy, budują w sobie narracyjny sens przez konceptualizm i zestawienie surrealistyczne.
Gibson otrzymał stypendium od National Endowment for the Arts (1973, 1975, 1986), Deutscher Akademischer Austauschdienst (D.A.A.D.) Exchange, Berlin (1977), New York State Council of the Arts (C.A.P.S.) (1977), i John Simon Guggenheim Memorial Foundation (1985).
Został uhonorowany medalem Officier de L'Ordre des Arts et des Lettres (1986) i przyznano mu tytuł Commandeur de L'Ordre des Arts et des Lettres (2002) przyznany przez rząd francuski. 
Jego nagrody to: Leica Medal of Excellence Award (1988), "150 Years of Photography" Award, Photographic Society of Japan (1989), a Grande Medaille de la Ville d'Arles (1994) and the Lucie Award for life time achievement (2007).
Gibson otrzymał także honorowy doktorat Sztuk Pięknych na University of Maryland, College Park (1991), oraz drugi na Uniwersytecie Sztuk Pięknych w Ohio Wesleyan University (1997).

</doc>
<doc id="1770209" url="https://pl.wikipedia.org/wiki?curid=1770209" title="Cnoty pruskie">
Cnoty pruskie

Cnoty pruskie (niem. "Preußische Tugenden") – powstały na gruncie protestantyzmu i oświecenia kanon cnót przypisywanych mieszkańcom Prus.
Pruski system wartości wywarł znaczny wpływ na kulturę niemiecką jako całość. Zespół cnót pruskich stanowi fundament specyfiki kulturowej Prus, którą Oswald Spengler wyróżniał jako "pruskość" ("Preußentum"). Największy wpływ na powstanie zespołu cnót pruskich mieli XVIII-wieczni władcy Królestwa Prus, Fryderyk Wilhelm I i Fryderyk II Wielki. 
Wśród cnót pruskich wymienia się zwłaszcza szczerość ("Aufrichtigkeit"); skromność ("Bescheidenheit") – symbolem skromności pruskiej jest chaber bławatek, ulubiony kwiat Wilhelma I, kojarzący się z błękitem pruskim; pilność ("Fleiß"); karność ("Gehorsam"); prostolinijność ("Geradlinigkeit"); poczucie sprawiedliwości ("Gerechtigkeitssinn"); bogobojność ("Gottesfurcht") połączona z tolerancją religijną; surowość ("Härte") wobec innych, ale jeszcze bardziej wobec siebie; odwaga ("Mut"); poczucie porządku ("Ordnungssinn"); poczucie obowiązku ("Pflichtbewusstsein"); punktualność ("Pünktlichkeit"); uczciwość ("Redlichkeit"); samozaparcie ("Selbstverleugnung"); oszczędność ("Sparsamkeit"); lojalność ("Treue"); nieprzekupność ("Unbestechlichkeit"); podporządkowanie ("Unterordnung"); powściągliwość ("Zurückhaltung"); wiarygodność ("Zuverlässigkeit").

</doc>
<doc id="1770210" url="https://pl.wikipedia.org/wiki?curid=1770210" title="Lohusuu">
Lohusuu

Lohusuu – okręg miejski w Estonii, w prowincji Ida Viru, w gminie Lohusuu.

</doc>
<doc id="1770213" url="https://pl.wikipedia.org/wiki?curid=1770213" title="Ninasi">
Ninasi

Ninasi − wieś w Estonii, w prowincji Virumaa Wschodnia, w gminie Lohusuu.

</doc>
<doc id="1770214" url="https://pl.wikipedia.org/wiki?curid=1770214" title="Piilsi">
Piilsi

Piilsi − wieś w Estonii, w prowincji Virumaa Wschodnia, w gminie Lohusuu.

</doc>
<doc id="1770216" url="https://pl.wikipedia.org/wiki?curid=1770216" title="Raadna">
Raadna

Raadna − wieś w Estonii, w prowincji Jõgevamaa, w gminie Mustvee.
W latach 1991-2017 (do reformy administracyjnej gmin Estonii) wieś znajdowała się w gminie Lohusuu.

</doc>
<doc id="1770217" url="https://pl.wikipedia.org/wiki?curid=1770217" title="NUDP">
NUDP



</doc>
<doc id="1770218" url="https://pl.wikipedia.org/wiki?curid=1770218" title="Separa">
Separa

Separa – okręg miejski w Estonii, w prowincji Virumaa Wschodnia, w gminie Lohusuu.

</doc>
<doc id="1770219" url="https://pl.wikipedia.org/wiki?curid=1770219" title="Ogródki działkowe">
Ogródki działkowe



</doc>
<doc id="1770223" url="https://pl.wikipedia.org/wiki?curid=1770223" title="John Leveson-Gower (1. hrabia Gower)">
John Leveson-Gower (1. hrabia Gower)

John Leveson-Gower, 1. hrabia Gower (ur. 10 sierpnia 1694, zm. 25 grudnia 1754) – brytyjski arystokrata i polityk, związany ze stronnictwem torysów.
Życiorys.
Był synem Johna Levesona-Gowera, 1. barona Gower, i lady Catherine Manners, córki 1. księcia Rutland. Po śmierci ojca w 1709 r. odziedziczył tytuł 2. barona Gower i po osiągnięciu wymaganego prawem wieku zasiadł w Izbie Lordów. W 1739 r. był jednym z założycieli Foundling Hospital. W latach 1742-1743 i 1744-1754 był Lordem Tajnej Pieczęci. Od 1742 r. był członkiem Tajnej Rady. W 1746 r. otrzymał tytuły hrabiego Gower i wicehrabiego Trentham.
Rodzina.
13 marca 1711/1712 r. poślubił lady Evelyn Pierrepont (zm. 26 czerwca 1727), córkę Evelyna Pierreponta, 1. księcia Kingston-upon-Hull, i lady Mary Feilding, córki 3. hrabiego Denbigh. John i Evelyn mieli razem czterech synów i siedem córek:
31 października 1733 r. poślubił Penelope Stenhouse (zm. 19 sierpnia 1734), córkę sir Johna Stenhouse’a, 7. baroneta. John i Penelope mieli razem jedną córkę:
16 maja 1736 r. poślubił lady Mary Tufton (6 lipca 1701 - 19 lutego 1785), córkę Thomasa Tuftona, 6. hrabiego Thanet, i lady Catherine Cavendish, córki 2. księcia Newcastle. John i Mary mieli razem dwóch synów:

</doc>
<doc id="1770224" url="https://pl.wikipedia.org/wiki?curid=1770224" title="Tammispää">
Tammispää

Tammispää − wieś w Estonii, w prowincji Virumaa Wschodnia, w gminie Lohusuu.

</doc>
<doc id="1770226" url="https://pl.wikipedia.org/wiki?curid=1770226" title="RSI (choroba)">
RSI (choroba)



</doc>
<doc id="1770228" url="https://pl.wikipedia.org/wiki?curid=1770228" title="Darren Manning">
Darren Manning

Darren Manning (ur. 30 kwietnia 1975 w Knaresborough, North Yorkshire) – brytyjski kierowca wyścigowy.
Kariera.
Brytyjczyk karierę rozpoczynał w wieku 10 lat, od kartingu. Kolejnym krokiem w jego karierze była Formuła Vauxhall, w której zadebiutował w 1993 roku.
W roku 1999 po zdobyciu tytułu mistrzowskiego w Japońskiej Formule 3 oraz zwycięstwie w prestiżowym Grand Prix Makau, dostał szansę udziału w testach z ekipą Williams.
Rok później został kierowcą testowym zespołu Formuły 1 – British American Racing. Tę samą rolę pełnił również w kolejnych dwóch latach. Mimo to nigdy nie zadebiutował w tej serii wyścigowej. Przyczyniły się do tego m.in. wyniki uzyskiwane w Formule 3000 (startował w niej w latach 2000-2001, w zespole Arden, uzyskując na koniec odpowiednio 8. i 11. miejsce), gdzie stanął zaledwie trzy razy na podium.
W sezonie 2002 startował w brytyjskiej serii Stock-Car – ASCAR. W tym samym roku zadebiutował też w serii CART podczas brytyjskiej rundy na torze Rockingham. W 2003 wystartował już w pełnym cyklu CART. W zespole Walker Racing uzyskał łączną pulę 103 punktów, dzięki czemu zajął 9. lokatę w końcowej klasyfikacji.
Od sezonu 2004 zaangażował się w inną amerykańską serię – IRL IndyCar Series. Poza tym na przełomie 2005/2006 i 2006/2007 występował w serii A1 Grand Prix (w obu sezonach po jednej eliminacji). Oba występy były udane, z jednym miejscem na podium i dwoma kolejnymi na punktowanych miejscach.
W 2009 roku nie znalazł dla siebie stałej posady w IndyCar, wystartował zaledwie w dwóch pierwszych wyścigach sezonu. W dalszej jego części natomiast zaliczył cztery starty w amerykańskiej serii Grand-Am.

</doc>
<doc id="1770229" url="https://pl.wikipedia.org/wiki?curid=1770229" title="OTserv">
OTserv



</doc>
<doc id="1770231" url="https://pl.wikipedia.org/wiki?curid=1770231" title="Spazm">
Spazm



</doc>
<doc id="1770232" url="https://pl.wikipedia.org/wiki?curid=1770232" title="Miramax">
Miramax

Miramax Films – amerykańska wytwórnia filmowa specjalizująca się w produkcji filmów zaliczanych do kina autorskiego i artystycznego, a także dystrybucji w USA filmów niezależnych i zagranicznych, założona w 1979 roku przez Harveya i Boba Weinsteinów. W latach 1993–2010 należała do The Walt Disney Company. Od 2010 jest kontrolowana przez firmę Filmyard, stanowiącą konsorcjum inwestorów spoza branży filmowej.
Historia.
Miramax został założony w 1979 roku w Buffalo przez braci Harveya i Boba Weinsteinów. Nazwa pochodzi od imion ich rodziców – Miriam i Maxa. Chcieli stworzyć firmę dystrybucyjną, dzięki której najciekawsze filmy produkowane poza głównym nurtem Hollywood będą mogły trafić do szerokiej publiczności. Później poszerzyli zakres swoich zainteresowań również o filmy zagraniczne, zwłaszcza europejskie i azjatyckie. Poważne sukcesy firma zaczęła odnosić pod koniec lat 80., gdy to właśnie za jej pośrednictwem do amerykańskich kin trafiły takie obrazy jak "Pulp Fiction", "Seks, kłamstwa i kasety wideo" czy "Zwiąż mnie". Na początku lat 90. firma zaczęła też sama produkować filmy.
W 1993 roku bracia Weinsteinowie sprzedali 100% udziałów w swojej firmie grupie Disney, ale zgodzili się nadal nią kierować. Coraz częściej dochodziło do sporów między nimi a prezesem grupy Michaelem Eisnerem, przede wszystkim na tle finansowania kolejnych projektów Miramaxu. Aby zyskać niezależne od Disneya źródło pieniędzy dla swojej działalności, w 1994 zaczęli produkować również filmy zdecydowanie komercyjne, przede wszystkim horrory. Nie chcąc psuć marki Miramaxu, były one oznaczane marką Dimension Films.
W 2005 roku – po nieudanej serii negocjacji w sprawie przedłużenia ich kontraktów – Weinsteinowie opuścili Miramax i założyli The Weinstein Company. Miramax stracił znaczną część swojego budżetu i został mocniej zintegrowany z Walt Disney Motion Pictures Group, choć wciąż stanowił osobną wytwórnię, a nie zaledwie markę (jak np. Touchstone Pictures). Jej szef podlegał bezpośrednio szefowi pionu kinowego grupy Disney. Miramax pełnił w portfolio Disneya rolę porównywalną do Fox Searchlight Pictures w News Corporation czy Focus Features w NBCUniversal – miał za zadanie wychodzić naprzeciw amerykańskim kinomanom o gustach znacznie bardziej wysublimowanych niż większość publiczności.
Pod koniec lipca 2010 Disney ogłosił, iż zakończył negocjacje dotyczące sprzedaży Miramaxu. Nabywcą została utworzona specjalnie w tym celu spółka Filmyard, której akcjonariat obejmuje m.in. wyspecjalizowaną w inwestycjach finansowych firmę Colony Capital oraz znanego przedsiębiorcę branży budowlanej Rona Tutora.

</doc>
<doc id="1770235" url="https://pl.wikipedia.org/wiki?curid=1770235" title="Kebebe Balcha">
Kebebe Balcha



</doc>
<doc id="1770237" url="https://pl.wikipedia.org/wiki?curid=1770237" title="Stroik (technika mikrofal)">
Stroik (technika mikrofal)

Stroik () - odcinek linii transmisyjnej zwarty lub rozwarty na końcu i równolegle dołączony do obwodu. Zadaniem stroika jest przetransformowanie końcowego zwarcia lub rozwarcia na odpowiednią wartość susceptancji (reaktancji), która w miejscu jego dołączenia jest wnoszona do obwodu.
Przykład zastosowania stroika widoczny jest na rysunku obok. Zespolona impedancja obciążenia w odpowiedniej odległości l (po przetransformowaniu z płaszczyzny A do płaszczyzny B) „widziana” jest jako impedancja z częścią rzeczywistą równą impedancji charakterystycznej linii R=Z0 (zwykle rzeczywistej). W tym miejscu realizacja dopasowania wymaga jedynie kompensacji reaktancji (części urojonej impedancji), którą osiąga się za pomocą stroika wnoszącego do obwodu reaktancję przeciwną. 
Z uwagi na równoległe włączanie stroika, dla wygody opisu, częściej stosuje się konwencję odwrotności reaktancji i impedancji tj. pojęcia odpowiednio susceptancji i admitancji.
Reaktancja wnoszona przez stroik zależy od jego długości lS, częstotliwości pracy układu oraz tego czy jest on zwarty czy też rozwarty na końcu (ew. zakończony określoną reaktancją skupioną). Stroik wnosi pożądaną reaktancję tylko dla określonej częstotliwości. Dopasowanie w szerszym zakresie częstotliwości osiąga się zwykle przy zastosowaniu większej liczby stroików lub specjalnej geometrii. Z racji zależności częstotliwościowej stroik może być także wykorzystywany jako filtr pasmowy.
Własności stroików są często wykorzystywane w technice linii paskowych (prostota wykonania). 
Przykład zastosowania prezentuje poniższa fotografia. 

</doc>
<doc id="1770242" url="https://pl.wikipedia.org/wiki?curid=1770242" title="The Teacher">
The Teacher

The Teacher – polski miesięcznik edukacyjny dla nauczycieli języka angielskiego. Na treść magazynu składają się m.in. artykuły prezentujące zagadnienia metodyczne, materiały lekcyjne, recenzje książek i podręczników, publikacje opisujące aktualne trendy w nauczaniu języka angielskiego oraz relacje z krajowych szkoleń i konferencji.
„The Teacher” ukazuje się od czerwca 2002 roku. Jego miesięczny nakład wynosi około 20 tys. egzemplarzy.

</doc>
<doc id="1770243" url="https://pl.wikipedia.org/wiki?curid=1770243" title="Kärasi">
Kärasi

Kärasi − wieś w Estonii, w prowincji Virumaa Wschodnia, w gminie Lohusuu.

</doc>
<doc id="1770247" url="https://pl.wikipedia.org/wiki?curid=1770247" title="Alweryna">
Alweryna

Alweryna – organiczny związek chemiczny z grupy amin. W postaci cytrynianu stosowany jako lek rozkurczowy, silnie działający na mięśnie gładkie narządów wewnętrznych, zwłaszcza przewodu pokarmowego i macicy. Dobrze wchłania się z przewodu pokarmowego, jego czas działania wynosi 3-4 godziny.
Dawkowanie.
Doustnie, dawkę i częstotliwość stosowania ustala lekarz. Zwykle dorośli 1 kapsułka 2-3 razy na dobę przed posiłkiem.
Uwagi.
Stosowanie leku u kobiet w ciąży jest wskazane w przypadku zdecydowanej konieczności. Nie stosować w okresie karmienia piersią.

</doc>
<doc id="1770248" url="https://pl.wikipedia.org/wiki?curid=1770248" title="Dopasowanie">
Dopasowanie



</doc>
<doc id="1770250" url="https://pl.wikipedia.org/wiki?curid=1770250" title="Jõemetsa">
Jõemetsa

Jõemetsa − wieś w Estonii, w prowincji Virumaa Wschodnia, w gminie Lohusuu.

</doc>
<doc id="1770251" url="https://pl.wikipedia.org/wiki?curid=1770251" title="Vilusi (Estonia)">
Vilusi (Estonia)

Vilusi − wieś w Estonii, w prowincji Virumaa Wschodnia, w gminie Lohusuu.

</doc>
<doc id="1770252" url="https://pl.wikipedia.org/wiki?curid=1770252" title="Kalmaküla">
Kalmaküla

Kalmaküla − wieś w Estonii, w prowincji Virumaa Wschodnia, w gminie Lohusuu.

</doc>
<doc id="1770253" url="https://pl.wikipedia.org/wiki?curid=1770253" title="Parafia św. Sergiusza z Radoneża w Wiekszniach">
Parafia św. Sergiusza z Radoneża w Wiekszniach

Parafia św. Sergiusza z Radoneża – prawosławna parafia w Wiekszniach, w dekanacie kłajpedzkim eparchii wileńskiej i litewskiej.
Erygowana w 1867, zrzeszała nowo przybyłych do Wiekszni osadników rosyjskich. Do 1875 nie posiadała wolnostojącej cerkwi, jedynie kaplicę w prywatnym domu. Od 1875 jej świątynią jest cerkiew św. Sergiusza z Radoneża w Wiekszniach. Parafia w momencie powstania otrzymała również 40 hektarów ziemi uprawnej i 5 hektarów z przeznaczeniem na ogrody.
W II połowie XIX wieku parafia prowadziła pięć szkół dla dzieci wyznania prawosławnego, które następnie zmieniono na szkoły dostępne także dla dzieci katolickich i żydowskich. W końcu stulecia parafia liczyła ponad tysiąc osób – 509 mężczyzn i 512 kobiet. W czasie I wojny światowej zawiesiła swoją działalność. Po powstaniu niepodległego państwa litewskiego większość majątku ziemskiego parafii została zarekwirowana, prawosławnym pozostawiono jedynie pół hektara ogrodu. W 1937 parafia liczyła 1297 osób. Mimo represji ze strony władz stalinowskich po wejściu Armii Czerwonej do Wiekszni, nabożeństwa odbywały się przez cały okres II wojny światowej. Ważnym wydarzeniem w życiu parafii w tym okresie było czasowe przechowywanie w cerkwi relikwii św. Nikity Nowogrodzkiego, jego matki Anny oraz książąt Włodzimierza i Fiodora Nowogrodzkich.
Parafia została zarejestrowana przez władze stalinowskie w 1947. W tym okresie liczyła ok. 650 wiernych, posiadała też jedną cerkiew pomocniczą – cerkiew Zaśnięcia Matki Bożej w Możejkach (obecnie samodzielna parafia).

</doc>
<doc id="1770254" url="https://pl.wikipedia.org/wiki?curid=1770254" title="Cyryl Karczyński">
Cyryl Karczyński

Cyryl Karczyński (ur. 1 lipca 1884 w Pelplinie, zm. 29 maja 1940 w Sachsenhausen (KL)) – polski duchowny katolicki, Sługa Boży Kościoła katolickiego.
Życiorys.
Urodził się w rolniczej rodzinie Ignacego i Anny z domu Gdaniec. Po ukończeniu Collegium Marianum w Pelplinie uczęszczał do gimnazjum w Chełmnie, gdzie należał do Towarzystwa Filomatów, a po zdaniu matury wstąpił do Wyższego Seminarium Duchownego w Pelplinie. 23 marca 1908 roku przyjął święcenia kapłańskie.
Pracę rozpoczął w 1908 jako wikariusz w Luzinie i w okresie posługi w tej parafii wstąpił do Towarzystwa Naukowego w Toruniu, a także zaczął działać w Towarzystwie Czytelni Ludowych, wspierając czytelnictwo polskiej literatury wśród wiernych, m.in. przez zakładanie bibliotek. Od 1913, gdy przeniesiono go do parafii w Grzybnie, rozpoczął spisywanie ludowych pieśni (zebrał 152 pieśni ludowych). W działalności etnograficznej współpracował z ks. Stanisławem Kujotem i ks. Henrykiem Szumanem, a w połowie lat 30 XX w. z ks. Władysławem Łęgą, któremu udostępnił do opracowania i druku swój zbiór pieśni ludowych zebrany w czasie pracy w parafii Grzybno. Znaczna część tego materiału została opublikowana w 1961 w pracy Łęgi „Ziemia Chełmińska”. Przed przejściem do Glaznot (1915), na krótko pracował w Białutach.
W 1920 działał na rzecz Polski w ramach kampanii plebiscytu na Warmii i Mazurach. Od 1920 był proboszczem w Rywałdzie, w 1927 został dziekanem radzyńskim, a w 1928 dyrektorem rywałdzkiego domu emerytów. Był także dyrektorem Diecezjalnego Apostolstwa Modlitwy. W 1938 objął parafię w Cekcyniu.
Po wybuchu II wojny światowej został aresztowany przez Niemców 28 października 1939. Z więzienia w Kamieniu Krajeńskim, 15 grudnia 1939 przeniesiony został do niemieckiego obozu Stutthof (KL), a 10 kwietnia 1940 do obozu Sachsenhausen i tam zakatowany.
27 czerwca 1940, na parafialnym cmentarzu w Pelplinie, dokonano symbolicznego pochówku prochów Sługi Bożego Cyryla Karczyńskiego.
Był działaczem patriotycznym, kulturalnym i oświatowym, a także krzewicielem polskiej kultury i folkloru.
Jego braćmi byli m.in. ksiądz Marian i kompozytor Aleksander.
Jest jednym ze 122 Sług Bożych, wobec których 17 września 2003 rozpoczął się proces beatyfikacyjny drugiej grupy męczenników z okresu II wojny światowej.

</doc>
<doc id="1770255" url="https://pl.wikipedia.org/wiki?curid=1770255" title="Cerkiew św. Sergiusza z Radoneża w Wiekszniach">
Cerkiew św. Sergiusza z Radoneża w Wiekszniach

Cerkiew św. Sergiusza z Radoneża – parafialna cerkiew prawosławna w Wiekszniach, wzniesiona w 1868. 
Historia.
Budowa cerkwi w Wiekszniach była związana z przybyciem do miejscowości w 1866 pierwszych osadników narodowości rosyjskiej. Początkowo dla przybyłych prawosławnych urządzono tymczasową kaplicę św. Sergiusza z Radoneża w jednym z prywatnych domów. Murowana cerkiew powstała w latach 1871–1875, zyskując automatycznie status parafialnej. Większość pieniędzy potrzebnych na budowę przekazało kowieńskie Bractwo św. Mikołaja. W czerwcu 1871 ikonę św. Piotra podarował dla cerkwi następca tronu rosyjskiego Aleksander. Cerkiew została poświęcona 20 czerwca 1875. Urządzenie wnętrza obiektu było możliwe dzięki wpłatom prywatnych ofiarodawców w pierwszych latach istnienia parafii w Wiekszniach. 
Już w 1891 konieczny był kapitalny remont obiektu, natomiast położona nad przedsionkiem cerkiewna dzwonnica została wzniesiona od nowa. W czasie I wojny światowej w świątyni nie odbywały się żadne nabożeństwa. W latach 1933–1934 budynek ponownie został wyremontowany i podłączony do sieci energetycznej. Mimo represji ze strony władz stalinowskich po wejściu Armii Czerwonej do Wiekszni, nabożeństwa odbywały się przez cały okres II wojny światowej. Ważnym wydarzeniem w życiu obiektu w tym okresie było czasowe przechowywanie w cerkwi relikwii św. Nikity Nowogrodzkiego, jego matki Anny oraz książąt Włodzimierza i Fiodora Nowogrodzkich. W 1944 budynek ucierpiał w czasie walk o Wieksznie, w latach 1946–1947 był odbudowywany, nieczynny. Po tym czasie został ponownie poświęcony. Kolejne prace remontowe były podejmowane w latach 50. XX wieku i w 1970. 
Architektura.
Cerkiew w Wiekszniach jest trójdzielna, orientowana. Wejście do budynku prowadzi przez przedsionek, ponad którym wznosi się ostro zakończona dzwonnica. Główna nawa jest kwadratowa, z dwiema kaplicami bocznymi, wyodrębnione prezbiterium ma półkolisty kształt. W kaplicach znajdują się po dwa półkoliste okna z ozdobnymi obramowaniami. Poniżej poziomu dachu cały obiekt otacza fryz. Ponad nawą wzniesiona została pojedyncza cebulasta kopuła na ośmiobocznym bębnie. Trzy półkoliste okna znajdują się także w prezbiterium. 
Wnętrze malowane na biało i niebiesko. Zachowany dziewiętnastowieczny dwurzędowy ikonostas oraz dwie dodatkowe, boczne ikony. 

</doc>
<doc id="1770257" url="https://pl.wikipedia.org/wiki?curid=1770257" title="Pinodżem II">
Pinodżem II

&lt;br&gt;&lt;br&gt;&lt;br&gt;&lt;br&gt;&lt;br&gt;&lt;br&gt;
Pinodżem II - "Boski Ojciec Pierwszy Prorok Amona...Pinodżem" - wielki kapłan Amona. Syn Mencheperre i Isetemachbit III. Małżonkami jego zostały najpierw jego siostra Isetemachbit IV, a następnie bratanica Nesichonsu, córka Smendesa II.
Małżeństwo to było powodem konfliktu pomiędzy Pinodżemem a jego dziećmi z pierwszego związku, jednakże po śmierci Nesichonsu na mocy werdyktu wyroczni Amona prawa potomków zrodzonych ze związku z Nesichonsu zostały uznane i potwierdzone. 
W czasie pontyfikatu Pinodżema nastąpił wzrost wpływów libijskich. Nomarcha Herakleopolis Szeszonk, chcąc ustanowić kult pośmiertny swego ojca Nimlota, zażądał od Pinodżema zgody na to oraz przyznania wszelkich godności i funkcji jakie posiadał jego ojciec. Pinodżem uległ tym żądaniom, co spowodowało umocnienie się znaczenia Szeszonka. Stał się on wkrótce pierwszym władcą - założycielem nowej, XXII dynastii libijskiej. 
Mumię Pinodżema II odnaleziono w skrytce DB-320 w Deir el-Bahari wraz z mumią jego drugiej małżonki Nesichonsu. Pinodżem był ostatnim władcą pochowanym w tym grobowcu - skrytce.
Została odwinięta z bandaży 28 czerwca 1886 roku przez Gastona Maspero. Według jego opisu, zamieszczonego w "Les Momies royales", mumię pokrywało wiele warstw niezwykle delikatnego muślinu, pomiędzy którymi znajdowały się warstwy żywicznych substancji. Brzegi muślinu obrębiono oraz obszyto kolorowymi nićmi. W pozostałościach żywicznej skorupy, pokrywającej klatkę piersiową znajdowały się dwa pasma czerwono barwionej skóry, mające wygląd skrzyżowanych szelek o szerokości 2 centymetrów każda oraz odcisk pektorału. Nacięcie powierzchni brzucha, mające około 15 centymetrów długości balsamiści wykonali wzdłuż tułowia, po lewej stronie, od żeber do dolnej części brzucha. Twarz arcykapłana został posypana sproszkowaną żywicą, której część zestaliła się, tworząc cienką skorupę. Powieki i policzki nie zostały zbytnio wypchane, (patrz: mumia Masaharty) przez co zachowały naturalny kształt i wygląd. Na brodzie i poniżej znajdowały się cienkie i niedługie siwe włosy, natomiast owłosienie nad górną wargą zostało starannie zgolone. Ręce arcykapłana umieszczono ściśle wzdłuż tułowia przy biodrach. Wewnątrz jamy brzusznej złożono zakonserwowane i zapakowane organy wewnętrzne.
Pinodżem II przeszedł do historii dzięki urządzeniu - wespół z grupą kapłanów Amona - grobowca-skrytki w dolinie Deir el-Bahari, w której zebrano i pochowano mumie wielkich władców Egiptu z XVII, XVIII i XIX dynastii oraz arcykapłanów Amona i ich rodzin. Grobowiec ten zachował się nietknięty do naszych czasów, a został odkryty w 1881 roku.
W czasie jego pontyfikatu władzę równocześnie sprawowali:

</doc>
<doc id="1770258" url="https://pl.wikipedia.org/wiki?curid=1770258" title="Nicolás Fedor">
Nicolás Fedor

Miku, właśc. Nicolás Ladislao Fedor Flores – wenezuelski piłkarz, urodzony 19 sierpnia 1985 roku w Caracas, grający na pozycji napastnika w drużynie Celtic F.C. Posiada także obywatelstwo węgierskie.
Kariera klubowa.
Miku rozpoczął treningi w szkółce piłkarskiej Santo Tomás de Villanueva w Caracas, z którą zdobył liczne trofea i nagrody w różnych kategoriach wiekowych. 
W 2001 roku dołączył do szkółki piłkarskiej Valencii.
Od sezonu 2004-05 był wypożyczany do zespołów grących w II i III lidze hiszpańskiej: CD Alcoyano, UD Salamanca, Ciudad de Murcia, Gimnàstic Tarragona i ponownie do UD Salamanca.
Po zakończeniu sezonu 2008-09 powrócił do Valencii. W pierwszym oficjalnym meczu w barwach tego klubu, rozegranym 27 sierpnia 2009 roku na Estadio Mestalla przeciwko Stabæk IF w ramach rozgrywek Ligi Europy, zdobył 3 bramki.
Kariera reprezentacyjna.
Miku zadebiutował w reprezentacji Wenezueli 16 sierpnia 2006 roku w towarzyskim meczu przeciwko Hondurasowi. Pierwszego gola dla reprezentacji zdobył w towarzyskim meczu z Nową Zelandią. Zdobył także bramkę w meczu eliminacji do Mistrzostw Świata w 2010 roku przeciwko Kolumbii.
Łącznie dla pierwszej reprezentacji Wenezueli rozegrał 35 spotkań w których strzelił 9 bramek.

</doc>
<doc id="1770260" url="https://pl.wikipedia.org/wiki?curid=1770260" title="John Montagu (2. książę Montagu)">
John Montagu (2. książę Montagu)

John Montagu (ur. 29 marca 1689, zm. 5 lipca 1749) – brytyjski arystokrata, wojskowy i polityk.
Życiorys.
Był synem Ralpha Montagu, 1. księcia Montagu, i Elizabeth Wriothesley, córki 4. hrabiego Southampton. Po śmierci ojca w 1709 r. odziedziczył tytuł księcia Montagu i po osiągnięciu wymaganego prawem wieku zasiadł w Izbie Lordów. Jednocześnie został zarządcą królewskiej garderoby.
W latach 1715-1721 i w roku 1737 był pułkownikiem 1. oddziału Królewskiej Gwardii Konnej Jego Królewskiej Mości ("1st (His Majesty's Own) Troop of Horse Guards"). W latach 1731–1740 był kapitanem Gentlemen Pensioners. W latach 1733-1734 był gubernatorem wyspy Wight. W latach 1740–1742 i 1742–1749 był generałem artylerii. Podczas powstania Młodszego Pretendenta w 1745 r. wystawił pułk kawalerii "Montagu's Carabineers".
Od 1715 r. był Lordem Namiestnikiem hrabstw Northamptonshire i Warwickshire. W 1719 r. został kawalerem Orderu Podwiązki. Był również kawalerem Orderu Łaźni, członkiem Royal Society, wielkim mistrzem Orderu Łaźni (od 1725 r.), a także wielkim mistrzem Wielkiej Loży Londynu. Był współzałożycielem Foundling Hospital. Był protektorem murzyńskich arystów Ignatiusa Sancho i Francisa Williamsa.
Zmarł w 1749 r. Wraz z jego śmiercią wygasł tytuł księcia Montagu.
Rodzina.
17 marca 1705 r. poślubił lady Mary Churchill (15 lipca 1689 - 14 maja 1751), córkę Johna Churchilla, 1. księcia Marlborough, i Sarah Jennings, córki Richarda Jenningsa. John i Mary mieli razem trzech synów i trzy córki:

</doc>
<doc id="1770264" url="https://pl.wikipedia.org/wiki?curid=1770264" title="Kampen (Sylt)">
Kampen (Sylt)

Kampen (Sylt) (fryz. "Kaamp") - niemiecka gmina uzdrowiskowa w kraju związkowym Szlezwik-Holsztyn, w powiecie Nordfriesland, wchodzi w skład związku gmin Landschaft Sylt. Leży na wyspie Sylt, na północ od Westerlandu. Początki Kampen (Sylt) datuje się na 1534 rok.
Historia.
Do roku około 1900 Kampen (Sylt) było typowym obszarem wiejskim, któremu kształt nadawało rolnictwo. Transport morski i rybołówstwo, a także inne gałęzie przemysłu i rzemiosła nie odgrywały prawie żadnej roli. Razem z Wenningstedtem, Kampen (Sylt) należało do tzw. "wsi Północnych" (Norddörfer) Syltu.
Współpraca.
Miejscowość partnerska:

</doc>
<doc id="1770265" url="https://pl.wikipedia.org/wiki?curid=1770265" title="Instytut Wydawniczy Latarnik">
Instytut Wydawniczy Latarnik

Instytut Wydawniczy Latarnik im. Zygmunta Kałużyńskiego – instytut wydawniczy założony w 2002 roku. Prowadzony przez Tomasza Raczka i Marcina Szczygielskiego. 
Specjalizuje się w publikowaniu książek o mediach, o ludziach mediów i pisanych przez ludzi mediów.
Pierwszą wydaną przez Instytut Wydawniczy Latarnik książką był "Pamiętnik orchidei" Zygmunta Kałużyńskiego, wyróżniony nagrodą Warszawskiej Premiery Literackiej i uznany za książkę kwietnia 2003. Instytut Wydawniczy Latarnik otrzymał wówczas Dyplom Warszawskiej Premiery Literackiej. 
Instytut publikuje książki następujących autorów: Zygmunt Kałużyński, Stanisław Tym, Jerzy Gruza, Marcin Szczygielski, Tomasz Raczek, Stefania Grodzieńska, Marek Probosz, Maria Kornatowska, Joanna Szczepkowska, Krystyna Żywulska, Barbara i Piotr Adamczewscy. 
W 2010 roku wydawnictwo otrzymało nagrodę „Dużego Donga” za najbardziej wartościową książkę dla dzieci i młodzieży przyznawaną przez Polską Sekcję IBBY za powieść „Za niebieskimi drzwiami” Marcina Szczygielskiego.

</doc>
<doc id="1770278" url="https://pl.wikipedia.org/wiki?curid=1770278" title="Kassa Balcha">
Kassa Balcha

Kassa Balcha (ur. 5 grudnia 1955) – etiopski lekkoatleta, średniodystansowiec.
Osiągnięcia.
W 1980 reprezentował Etiopię podczas igrzysk olimpijskich w Moskwie, gdzie odpadł w eliminacjach na 1500 metrów. Ostatecznie sklasyfikowano go na 20. pozycji.
Linki zewnętrzne.
Biografia zawodnika w serwisie sports-reference.com

</doc>
<doc id="1770282" url="https://pl.wikipedia.org/wiki?curid=1770282" title="Arado Ar 440">
Arado Ar 440

Arado Ar 440 – niemiecki prototyp ciężkiego samolotu myśliwskiego z okresu II wojny światowej.
Historia.
W 1942 roku w związku z niedostatecznymi wynikami osiągniętymi przez prototyp samolotu "Arado Ar 240", rozpoczęto pracę na nowym samolotem, który mógłby spełniać podobne zadania tj. "Kampfzerstörera" (ciężkiego samolotu myśliwsko-bombowego). Samolot oparto o konstrukcję poprzedniego samolotu i otrzymał on oznaczenie "Ar 440". 
Prototyp samolotu został oblatany latem 1942 roku, później zbudowano jeszcze trzy prototypy tego samolotu. Do stycznia 1943 roku był badany w wytwórni "Arado" a następnie przekazany do jednostki doświadczalnej Luftwaffe ("Erprobungsstelle") w Rechlinie. Pomimo dobrych osiągów i dobrych opinii pilotów "Technisches Amt" Luftwaffe nie zgodził się na wprowadzenie go do produkcji seryjnej.
W połowie 1944 roku rozważano wprowadzenie samolotu "Ar 440" do produkcji seryjnej w ramach programu "Jägernotprogramm", lecz wtedy okazało się, że lepsze osiągi posiada samolot "Dornier Do 335" i to on został wprowadzony do produkcji seryjnej. 
W 1942 roku zbudowano 4 prototypy samolotu "Arado Ar 440".
Użycie.
Samolotu "Ar 440" był wykorzystywany tylko do prób w wytwórni i w jednostce doświadczalnej Luftwaffe w Rechlinie.
Opis konstrukcji.
Samolot "A4N" był średniopłatem o konstrukcji całkowicie metalowej. Kabina zakryta, przystosowana do lotów wysokościowych. Podwozie klasyczne chowane w locie. 
Napęd stanowił dwa silniki "Daimler-Benz DB 603G", 12-cylindrowe, chłodzone cieczą, umieszczone w gondolach na skrzydłach.
Uzbrojenie składało się z 2 działka "MK 108" kal. 30 mm i 2 działek "MG 151/20" kal. 20 mm strzelających do przodu, 2 karabiny maszynowe "MG 131" kal. 13 mm umieszczonych w ruchomych stanowiskach na grzbiecie i pod kadłubem, 1 działka "MG 151/20" kal. 20 mm, ruchome, strzelające do tyłu. Obsługa broni pokładowej odbywała się z kabiny pilotów. Samolotu mógł ponadto przenosić bomby o masie łącznej 1000 kg.

</doc>
<doc id="1770304" url="https://pl.wikipedia.org/wiki?curid=1770304" title="Muzeum Armii w Sztokholmie">
Muzeum Armii w Sztokholmie

Muzeum Armii w Sztokholmie (szw. "Armémuseum") – muzeum wojskowe z siedzibą w Sztokholmie w Szwecji w dzielnicy Östermalm.
Muzeum poświęcone historii wojskowości zostało ponownie otwarte w roku 2002 po długiej przerwie, uzyskując w 2005 roku tytuł najlepszego muzeum w Sztokholmie. Mieści się ono w budynku arsenału. W muzeum na ekspozycji można zobaczyć m.in. trofea wojenne i flagi zdobyte w czasie wojen w XVII-XVIII wieku, umundurowanie, broń i pojazdy, a także egzemplarz Enigmy.
W muzeum znajdują się liczne zabytki zrabowane przez Szwedów w Polsce podczas wojen o Inflanty, Potopu i wojny północnej. M.in:
Inne polskie zabytki na terenie Szwecji znajdują się m.in. w Zbrojowni Królewskiej w Sztokholmie, w zbiorach zamku Skokloster, oraz w zbiorach zamku Gripsholm. 

</doc>
<doc id="1770305" url="https://pl.wikipedia.org/wiki?curid=1770305" title="Armémuseum">
Armémuseum



</doc>
<doc id="1770310" url="https://pl.wikipedia.org/wiki?curid=1770310" title="Mikroprocesor programowy">
Mikroprocesor programowy

Mikroprocesor programowy (zwany też procesorem programowym) jest procesorem w całości wykonanym na układzie FPGA przy użyciu syntezy logicznej, zwykle z języka VHDL lub Verilog.
Przykładowe mikroprocesory programowe:
Syntezy logicznej mikroprocesorów można dokonać przy użyciu oprogramowania Xilinx Webpack. Inne firmy rozwijające oprogramowanie dla układów FPGA, pozwalające na zastosowanie mikroprocesorów programowych to: Altium, Altera Corporation, Lattice.
Procesory programowe można implementować na układach FPGA takich jak:

</doc>
<doc id="1770311" url="https://pl.wikipedia.org/wiki?curid=1770311" title="Komputacja">
Komputacja



</doc>
<doc id="1770314" url="https://pl.wikipedia.org/wiki?curid=1770314" title="Moskwa nie wierzy łzom">
Moskwa nie wierzy łzom

Moskwa nie wierzy łzom (ros. "Москва слезам не верит" Moskwa slezam nie wierit) – radziecki melodramat zrealizowany w 1979 przez Władimira Mieńszowa. 
Zaprezentowany w 1980 na Międzynarodowym Festiwalu Filmowym w Berlinie (Berlinale), uzyskał nominację do nagrody Złotego Niedźwiedzia. W 1981 nagrodzony został Oscarem w kategorii najlepszego filmu nieanglojęzycznego. W tym samym roku Nagrodę Państwową ZSRR przyznano sześciu współtwórcom tego filmu (m.in. reżyserowi i wykonawcom czołowych ról). W konkursie opiniotwórczego czasopisma „Sowietskij ekran” uznany za najlepszy film 1980 roku, a Wiera Alentowa – za najlepszą aktorkę. 
Treść.
Rozległa fabuła opisująca losy trzech zaprzyjaźnionych kobiet, złożona jest z dwóch wyraźnie oddzielonych i oderwanych w czasie części. 
Pierwsza, rozgrywająca się w 1958 roku, przedstawia okres ich młodości, gdy jako 20-letnie mieszkanki moskiewskiego hotelu robotniczego optymistycznie planują swą przyszłość, poszukując właściwego w życiu partnera. Spomiędzy nich wyróżnia się rezolutna i przedsiębiorcza Luda, lecz właściwego partnera – Nikołaja, łatwiej znajduje prostolinijna i zrównoważona Tonia, natomiast wykazująca wyższe ambicje Katia skupia się na studiach, mających zapewnić jej upragniony awans społeczny. Uwiedziona przez pochodzącego z „lepszej” rodziny, imponującego jej pracownika telewizji, nieopatrznie zachodzi z nim w ciążę i beztrosko porzucona, mimo to decyduje się urodzić nieślubną córkę Aleksandrę.
Część druga przedstawia losy trzech przyjaciółek po minionych 20 latach. Tonia nadal tyra na budowach w zawodzie budowlanego malarza, niezmiennie przywiązana do swego męża, z którym ma już trzech synów, zaś niewyedukowana Luba, rozwiedziona z zapijaczonym byłym hokeistą, wykonuje podrzędną pracę w pralni chemicznej, mając przy tym nadzieję na nową przyszłościową znajomość. Jedyną spośród nich, która tymczasem wyraźnie zyskała, jest wykształcona Katia, stojąca obecnie na czele dużego zakładu chemicznego, z dorastającą córką, życiowo jednak osamotniona i jako kobieta nie dość szczęśliwa, bo niespełniona uczuciowo. Zupełny przypadek pozwala jej poznać Goszę – mężczyznę wprawdzie "po przejściach", lecz zdecydowanego i psychicznie uformowanego, o poważnym stosunku do życia, który niespodziewanie ją pociąga narzucając jej swą wolę. Przygodny partner okazuje się atrakcyjny także dla jej córki Saszy, która widzi w nim pożądany wzorzec opiekuna i ojca. Krótkotrwałe nieporozumienie i poważny rozłam pomiędzy zakochanymi uruchamia solidarne współdziałanie ze strony obu dawnych przyjaciółek i skuteczne zażegnanie trwałego rozejścia się Goszy z Katią. 

</doc>
<doc id="1770315" url="https://pl.wikipedia.org/wiki?curid=1770315" title="Β-Karoten">
Β-Karoten

β-Karoten – organiczny związek chemiczny, prowitamina witaminy A i najbardziej aktywny jej izomer. Neutralizuje rodniki w organizmie, stosowany jest jako lek w chorobach wzroku i skóry.
Właściwości farmakologiczne.
β-Karoten jest bezpieczną odmianą karotenu, gdyż organizm przetwarza tylko taką jego ilość, jaka jest mu potrzebna. Przyczynia się między innymi do ochrony przed drobnoustrojami. Ma działanie antyoksydacyjne, a także korzystnie wpływa na funkcjonowanie wzroku, systemu immunologicznego. W preparatach często podawany jest razem z witaminami E, D, B i wapniem.
Beta-karoten był dość długo uważany za środek zapobiegający powstawaniu raka płuc. Późniejsze badania wykazały jednak, że u osób palących i narażonych na działanie azbestu spożywanie β-karotenu minimalnie zwiększa, a nie zmniejsza ryzyko choroby nowotworowej. Prawdopodobnie jest to spowodowane tym, że β-karoten w płucach wystawionych na działanie dymu papierosowego tworzy utlenione metabolity sprzyjające uszkodzeniom DNA. Spożywanie warzyw i owoców bogatych w karotenoidy zmniejsza jednak ryzyko raka, w tym raka płuc. Badania na fretkach wskazują, że β-karoten w dużych i małych dawkach chroni przed metaplazją w płucach, jeśli towarzyszą mu działające stabilizująco α-tokoferol i kwas askorbinowy. Długotrwała suplementacja diety w beta-karoten może w umiarkowany sposób ograniczać rozwój zmian umysłowych związanych z wiekiem.
Beta-karoten nawet nie przekształcony w witaminę A chroni przed niekorzystnym wpływem wolnych rodników, które mogą wiązać się z substancjami znajdującymi się w komórkach i wywierać szkodliwy wpływ na błony komórkowe oraz na podział komórek. Redukuje również ujemne skutki radioterapii i chemioterapii. Zaobserwowano także, że może on spowodować powrót komórek dysplastycznych do normalnej funkcji. Wzmacnia system immunologiczny, chroni wyściółkę przewodu pokarmowego i dróg oddechowych przed infekcjami, zapobiega rozedmie płuc i bronchitowi. Odgrywa istotną rolę w profilaktyce przeciwmiażdżycowej wpływając na obniżenie poziomu cholesterolu. Beta-karoten zapewnia ponadto prawidłowe funkcjonowanie narządu wzroku, zwłaszcza o zmierzchu, oraz warunkuje prawidłowe rogowacenie nabłonków, opóźnia procesy starzenia się.

</doc>
<doc id="1770317" url="https://pl.wikipedia.org/wiki?curid=1770317" title="Bertland Cameron">
Bertland Cameron



</doc>
<doc id="1770321" url="https://pl.wikipedia.org/wiki?curid=1770321" title="Edward Theodore Gein">
Edward Theodore Gein



</doc>
<doc id="1770322" url="https://pl.wikipedia.org/wiki?curid=1770322" title="Landesbank Berlin">
Landesbank Berlin

Landesbank Berlin, LBB ("dosłownie Bank Krajowy w Berlinie") – jeden z banków komercyjnych w Niemczech. Obecnie funkcjonuje pod nazwą "Landesbank Berlin Holding".
Bank jest kontynuatorem tradycji "Berliner Sparkasse" (Berlińskiej Kasy Oszczędnościowej) utworzonej w 1818. W wyniku późniejszych przekształceń własnościowych w 1998 utworzony został "Bankgesellschaft Berlin", a dalsze przekształcenia, wywołane przez ujawnienie nieprawidłowości w funkcjonowaniu tej instytucji, doprowadziły w sierpniu 2006 do utworzenia Landesbank Berlin Holding w obecnym jego kształcie.
W latach 1997–2005 bank posiadał w Polsce spółkę zależną o nazwie Bankgesellschaft Berlin (Polska).
W grudniu 2008 gazeta "Frankfurter Rundschau" poinformowała, o kolejnym skandalu w tym banku: z bazy danych Landesbank Berlin skradzione miały zostać dane kart kredytowych kilkudziesięciu tysięcy klientów. Wkrótce jednak okazało się, że do kradzieży w rzeczywistości nie doszło, a przyczyną całego zamieszania był błąd dwóch pracowników firmy kurierskiej. Ukarani oni zostali pół roku później grzywnami w wysokości kilkuset euro każdy.

</doc>
<doc id="1770323" url="https://pl.wikipedia.org/wiki?curid=1770323" title="Jerzy Rudnicki (lekarz)">
Jerzy Rudnicki (lekarz)

Jerzy Rudnicki – prof. dr hab. n. med., profesor zw., polski chirurg, prorektor ds. klinicznych Akademii Medycznej im. Piastów Śląskich we Wrocławiu, kierownik Kliniki Chirurgii Ogólnej, Małoinwazyjnej i Endokrynologicznej Uniwersyteckiego Szpitala Klinicznego im. Jana Mikulicza-Radeckiego we Wrocławiu.
W 1978 r. ukończył studia na Wydziale Lekarskim Akademii Medycznej we Wrocławiu, uzyskując dyplom lekarza medycyny. 17 stycznia 1986 otrzymał stopień doktora nauk medycznych za rozprawę "Poziom muamidazy w moczu w obrażeniach wielomiejscowych", a 9 czerwca 2000 habilitację na podstawie rozprawy "Ocena wartości zespoleń jelitowych w badaniach doświadczalnych". W 2012 uzyskał tytuł profesora zwyczajnego.
W latach 1984, 1986 i 1988 trzykrotnie przebywał na miesięcznych stażach w zakresie chirurgii odbytu i jelita grubego w Poliklinice Proktologicznej w Dreźnie, kierowanej przez prof. Knocha, jednego z największych autorytetów w tej dziedzinie, zapoznając się z najnowszymi metodami diagnostyki i leczenia schorzeń jelita grubego. Rezultatem tego pobytu było wprowadzenie do kliniki, w której pracował, nowoczesnej endoskopowej diagnostyki schorzeń odbytu i jelita grubego oraz ambulatoryjnych zabiegów proktologicznych. W ostatnich latach rozpoczął badania nad zastosowaniem klejów tkankowych w leczeniu przetok okołoodbytniczych. Także staże w latach 1980 i 1981 w zakresie chirurgii ogólnej i endoskopowej w St. Maria Regionalspital w Visp (Szwajcaria), gdzie poznał nowoczesne metody diagnostyki i leczenia chorób dolnego odcinka przewodu pokarmowego, zaowocowały wprowadzeniem wielu procedur proktologicznych w klinice.
Przez ponad 20 lat był kierownikiem Poradni Proktologicznej przy II Klinice Chirurgii Ogólnej i Onkologicznej.
Po odbytych szkoleniach na temat wykonywania zespoleń jelitowych przy pomocy krążków biofragmentalnych Valtrac, w Warszawie (1994 r.), Ischgl (1996) i Turku (1998) rozpoczął wykonywanie tego rodzaju zespoleń w praktyce klinicznej jako jeden z pierwszych w Polsce. Następnie we współpracy z Katedrą Fizjologii Zwierząt Akademii Rolniczej we Wrocławiu (prof. Zawadzki, prof. Romański) zapoczątkował badania doświadczalne na świniach określające aktywność mioelektryczną jelita cienkiego po wykonaniu zespoleń jelitowych wykonywanych różnymi technikami operacyjnymi. Badania te wzbudziły duże zainteresowanie wielu ośrodków na świecie. Efektem tych badań była praca habilitacyjna. Po habilitacji kontynuuje badania nad motoryką przewodu pokarmowego oraz rolą układu cholinergicznego w kontroli aktywności mioelektrycznej jelita biodrowego przed i po wykonaniu zespoleń. Przedmiotem wspólnych badań doświadczalnych są także badania parametrów fermentacji treści jelita i wytwarzanie gazów przez florę bakteryjną przewodu pokarmowego.
Współpracuje także z Politechniką Wrocławską, Zakładem Naukowo-Dydaktycznym Wytrzymałości Materiałów, prowadząc badania wytrzymałości zespoleń jelitowych wykonywanych różnymi sposobami, tj. przy pomocy staplera okrężnego, krążka biofragmentalnego i szycia ręcznego. Efektem tej współpracy były liczne prace naukowe. Po habilitacji rozpoczął badania nad skonstruowaniem specjalnego, teflonowego krążka wszywanego do sztucznego odbytu, zapobiegającego licznym powikłaniom pooperacyjnym (zwężenia, wypadanie i stany zapalne sztucznego odbytu).Rezultatem tych badań są liczne patenty.
W 1991 roku uczestniczył w szkoleniu w zakresie chirurgii laparoskopowej, organizowanym w Klinice Chirurgii Ogólnej i Gastroenterologicznej w Poznaniu, następnie w szkoleniu w Klinice Chirurgii Weterynaryjnej we Wrocławiu w 1992 roku. Od tego momentu zabiegi metodą laparoskopową zostały wprowadzone do kliniki, w której cholecystektomia laparoskopowa jest wykonywana rutynowo. W 2006 roku uczestniczył w Paryżu oraz w 2009r w Cleveland Clinic na Florydzie w warsztatach chirurgicznych technik laparoskopowych i staplerowych.
W ramach współpracy międzyklinicznej przebywał wielokrotnie na stażach i szkoleniach w klinikach i szpitalach czołowych ośrodków chirurgicznych w Czechach (Praga, Brno, Hradec Kralowe, Jiczin) i Niemczech (Bochum, Drezno, Gorlitz).
W kwietniu 2011 pełnił obowiązki rektora Akademii Medycznej im. Piastów Śląskich we Wrocławiu. Żona jest lekarzem pediatrą, ma trzech synów,jego największą pasją są dalekie podróże.

</doc>
<doc id="1770324" url="https://pl.wikipedia.org/wiki?curid=1770324" title="Crazy Machines">
Crazy Machines

Crazy Machines – logiczna gra komputerowa wyprodukowana przez FAKT Software, wydana została w październiku 2005 roku. Gra korzysta z wielu rozwiązań pojawiających się w serii gier The Incredible Machine.
Rozgrywka.
Gracz za pomocą dostępnych części ma zbudować maszynę, która wykona określoną czynność - przesunąć dźwignię, nacisnąć przycisk itp.. Jako części wykorzystywane są m.in. przełączniki, piłki, kable oraz liny. W grze dostępnych jest dwieście etapów, poza tym gracz może również budować maszyny według własnych pomysłów w trybie wolnym. Gra używa zaawansowanego silnika fizycznego, który symuluje opór powietrza, siłę grawitacji i prądu elektrycznego.

</doc>
<doc id="1770326" url="https://pl.wikipedia.org/wiki?curid=1770326" title="Jonas Lohse">
Jonas Lohse

Jonas Lohse (ur. 15 maja 1987) - szwedzki lekkoatleta specjalizujący się w rzucie oszczepem.
Uczestnik mistrzostw świata w Berlinie (2009) gdzie odpadł jednak w eliminacjach. Rekord życiowy: 81,40 (23 sierpnia 2008, Håbo).

</doc>
<doc id="1770330" url="https://pl.wikipedia.org/wiki?curid=1770330" title="Tereza Marinova">
Tereza Marinova



</doc>
<doc id="1770331" url="https://pl.wikipedia.org/wiki?curid=1770331" title="Litoria arfakiana">
Litoria arfakiana

Litoria arfakiana – gatunek płaza bezogonowego z podrodziny Litoriinae w rodzinie Pelodryadidae. 
Taksonomia.
Część specjalistów uważa, że pod tą nazwą ukrywa się w rzeczywistości nie jeden, a kilka gatunków.
Występowanie.
Miejsca, gdzie płaz występuje, to Indonezja i Papua-Nowa Gwinea.
Zwierzę występuje na wysokościach nie niższych, niż 500 i nie wyższych, niż 2000 metrów nad poziomem morza. Preferuje tereny porośnięte lasami deszczowymi w bliskości strumyków.
Rozmnażanie.
Występuje larwa zwana kijanką. Podczas gdy młodsze kijanki prowadzą wodny tryb życia, starsze wiodą już mieszany.
Status.
Jego stabilną populację cechuje duża liczebność.
Niekorzystny wpływ na gatunek odgrywa zanieczyszczenie strumieni.

</doc>
<doc id="1770332" url="https://pl.wikipedia.org/wiki?curid=1770332" title="PZL-102 Kos">
PZL-102 Kos

PZL-102 Kos – polski samolot sportowy wybudowany w Wytwórni Sprzętu Komunikacyjnego WSK-Okęcie pod koniec lat 50. Z wybudowanych 8 samolotów seryjnych 7 wyeksportowano.
Historia.
Pracę nad samolotem rozpoczęto w 1957 roku. Samolot został zaprojektowany w zespole inżyniera Stanisława Lassoty przy współudziale inżynierów: Janusza Drozdowskiego i Ryszarda Orłowskiego. W grudniu tego samego roku rozpoczęto budowę prototypu, który był gotowy w maju 1960 roku. 16 czerwca samolot (SP-PAD) wzbił się po raz pierwszy w powietrze, za sterami maszyny siedział pilot doświadczalny WSK-PZL Mieczysław Miłosz. Podczas pierwszego lotu ujawniła się niewystarczająca stateczność kierunkowa i niewłaściwa sterowność samolotu. Poradzono sobie z tym problemem przedłużając kadłub, obniżając osłonę kabiny i zwiększając powierzchnię usterzenia pionowego. Drugi prototyp (SP-PBC) przeszedł próby fabryczne, następnie uzyskał homologację w Instytucie Lotnictwa w Warszawie. W wersji seryjnej płaty pokryto częściowo płótnem w celu obniżenia masy samolotu. Pomiędzy rokiem 1959 a 1962 wybudowano 8 samolotów, z których siedem wyeksportowano.
Na samolocie tym pilot doświadczalny Antoni Szymański oraz inż. Romuald Gudel dokonali lotu akwizycyjno-reklamowego po Europie Zachodniej.
Konstrukcja.
PZL-102 był dwumiejscowym samolotem sportowym i turystycznym o konstrukcji metalowej. W odmianie przeznaczonej do treningu pilotów, fotele miały zagłębienia na spadochrony i drążki sterownicze zamiast wolantów, które zamontowano w odmianie turystyczno sportowej. W odmianie seryjnej samolot napędzany był chłodzonym powietrzem, czterocylindrowym silnikiem tłokowym Continental C90-12F. Zbiornik paliwa miał pojemność 75 dm³ i umieszczony był w kadłubie. Podwozie klasyczne, stałe z kółkiem ogonowym.

</doc>
<doc id="1770334" url="https://pl.wikipedia.org/wiki?curid=1770334" title="Staryj Uhryniw">
Staryj Uhryniw



</doc>
<doc id="1770335" url="https://pl.wikipedia.org/wiki?curid=1770335" title="Całka J">
Całka J

Całka J przedstawia sposób opisu pola naprężeń, a dokładniej – stanu energetycznego w strefie czoła pęknięcia. Teoretyczne osnowy zostały opracowane w 1967 przez Cherepanowa i w 1968 przez Jima Rice’a niezależnie. Udowodnili, że całka J jest niezależna od drogi całkowania.
Dwuwymiarowa całka J.
Dwuwymiarowa całka J była początkowo określana jako
gdzie formula_2 jest oznacza gęstość energii odkształcenia, formula_3 oznaczają współrzędne układu, formula_4 oznacza wektor sił powierzchniowych na krzywej formula_5 odpowiadającym jednostkowemu wektorowi formula_6 zewnętrznej normalnej do formula_7 formula_8 oznacza tensor naprężeń Cauchy’ego, a formula_9 wektor przemieszczenia. Gęstość energii odkształcenia jest dany przez
Dla materiału liniowo-sprężystego, gęstość energii odkształcenia w punkcie upraszcza się do:
Całka J wokół czoła pęknięcia jest często wyrażana w bardziej ogólnej formie (w konwencji Einsteina) jako
gdzie formula_13 oznacza składową całki J dla otwartej szczeliny w kierunku formula_14 a formula_15 jest małym obszarem wokół czoła szczeliny.
Używając twierdzenia Greena, można pokazać, że całka przyjmuje wartość 0.

</doc>
<doc id="1770336" url="https://pl.wikipedia.org/wiki?curid=1770336" title="Computer Aided Simulation">
Computer Aided Simulation

Computer Aided Simulation, CAS, komputerowe wspomaganie symulacji – pojęcie obejmuje różne systemy CAx, dzięki którym można przeprowadzić: 

</doc>
<doc id="1770339" url="https://pl.wikipedia.org/wiki?curid=1770339" title="Afghani">
Afghani



</doc>
<doc id="1770343" url="https://pl.wikipedia.org/wiki?curid=1770343" title="Żwirowa">
Żwirowa

Żwirowa – dzielnica miasta Władysławowa, położona nad nieczynną żwirownią. Składającą się z 2 części (żwirowni), przedzielonymi ulicą Żwirową. W jednej z nich znajduje stadion miejski, natomiast w drugiej znajduje się jedyny w Polsce Ocean Park, w którym podziwiać można kilkadziesiąt ssaków morskich i oceanicznych. Główną atrakcją Ocean Parku jest płetwal błękitny, który ma 33,5 m. Dzielnica ma charakter turystyczny.
Miasto Władysławowo utworzyło jednostkę pomocniczą – dzielnica „Żwirowa”. Organem uchwałodawczym dzielnicy jest zebranie mieszkańców. Organem wykonawczym jest przewodniczący zarządu dzielnicy. Dodatkowo organem pomocniczym dla przewodniczącego jest zarząd dzielnicy, który łącznie z nim liczy od 4 do 7 członków. Przewodniczący i jego zarząd są wybierani przez wyborcze zebranie mieszkańców.
W 1994 r. jednostka obejmowała obszar miasta na zachód od torów kolejowych linii nr 213 do parku, wyznaczony ulicami: Droga Chłapowska, Ignacego Krasickiego, Młyńska, St. Przybyszewskiego, Władysława Reymonta, Rzemieślnicza, Kadm. W. Steyera, Kadm. Józefa Unruga, Wyzwolenia, Żwirowa, Żytnia, Mjr. Henryka Sucharskiego, Żeromskiego (lewa i prawa strona nr 2–22 i 1–27).

</doc>
<doc id="1770344" url="https://pl.wikipedia.org/wiki?curid=1770344" title="John Hay (4. markiz Tweeddale)">
John Hay (4. markiz Tweeddale)

John Hay, 4. markiz Tweeddale (ur. 1695, zm. 9 grudnia 1762 w Londynie) - szkocki arystokrata, polityk i prawnik.
Życiorys.
Był synem Charlesa Haya, 3. markiza Tweeddale. Tytuł parowski odziedziczył po śmierci ojca w 1715 r.. W 1721 r. został mianowany nadzwyczajnym sędzią Sądu Sesji. W latach 1722-1734 i 1742-1762 był parem-reprezentantem Szkocji. Od 1742 r. był gubernatorem Banku Szkocji. W 1761 r. został przewodniczącym Sądu Sesji. W 1742 r. został ministrem ds. Szkocji. Stanowisko to utracił w lutym 1746 r. Kolejny minister ds. Szkocji został powołany dopiero w 1885 r.
24 maja 1748 r. poślubił lady Elizabeth Carteret (zm. 25 grudnia 1788), córkę Johna Cartereta, 2. hrabiego Granville, i miał z nią sześcioro dzieci. Tytuły parowskie odziedziczył jego młodszy syn, George.

</doc>
<doc id="1770345" url="https://pl.wikipedia.org/wiki?curid=1770345" title="Milde-Biese-Aland">
Milde-Biese-Aland

 
Milde, Biese i Aland – nazwy górnego, środkowego i dolnego cieku 97 km rzeki, jednego z dopływów Łaby. Rzeka ta nie ma nazwy dla całego odcinka. Leży w głównej części w Saksonii-Anhalt, z wyjątkiem ostatniego odcinka wraz z ujściem, które znajduje się w Dolnej Saksonii. W dorzeczu rzeki znajduje się spory obszar północnej Starej Marchii.
Milde.
Rzeka określana jako "Milde" ma źródło niedaleko Letzlingen, na południe od Gardelegen i płynie w kierunku północnym w stronę Łaby.
Jednym z bardziej znanych miejsc nad tą częścią rzeki poza Gardelegen jest oddalone od niego o 16 km Kalbe (Milde). To miasteczko nazywane jest, z powodu wielu mostów przerzuconych nad rzeką, Małą Wenecją. Za miastem zaczyna się Dolina Milde, jeden z bardziej malowniczych terenów w środkowej Starej Marchii. Następne 15 km dalej leży wioska Beese, od której pochodzi nazwa drugiej części rzeki.
Odcinek zwany Milde ma około 39 km długości.
Biese.
Od Beese rzeka uzyskuje nazwę "Biese". Koło Osterburg (Altmark) łączy się z Uchte płynącą od Stendal. Na wysokości Seehausen rzeka ponownie zmienia nazwę.
Biese ma około 31 km długości.
Nazwę „Biese“ wprowadzili Holendrzy, którzy zostali tam ściągnięci przez Albrechta Niedźwiedzia w celu osuszenia Biese-Niederung. Słowo to oznacza w języku polskim roślinę sit, która rosła tam w owych czasach w dużych ilościach.
Aland.
Od około Seehausen rzeka nazywa się "Aland".
W dolnym cieku Aland wypływa ze Starej Marchii i wpływa w teren powiatu Lüchow-Dannenberg, gdzie po prawie dwóch kilometrach uchodzi przy Schnackenburgu do Łaby. Większa część cieku znajduje się na obszarze pradoliny Łaby.
Aland ma około 27 km długości.

</doc>
<doc id="1770348" url="https://pl.wikipedia.org/wiki?curid=1770348" title="Zakłady Zmechanizowanego Sprzętu Domowego &quot;Polar&quot; we Wrocławiu">
Zakłady Zmechanizowanego Sprzętu Domowego &quot;Polar&quot; we Wrocławiu



</doc>
<doc id="1770352" url="https://pl.wikipedia.org/wiki?curid=1770352" title="Z Tango jest nas troje">
Z Tango jest nas troje

Z Tango jest nas troje – opowiadanie dla dzieci napisane przez Petera Parnella i Justina Richardsona z ilustracjami Henry'ego Cole'a. Fabuła oparta jest na autentycznej historii Roya i Silo, dwóch samców pingwinów z Central Park Zoo w Nowym Jorku. Tworzyli oni przez 6 lat związek homoseksualny, po czym podrzucono im jajo do wysiadywania. Książka opowiada o tej części ich życia.
Książka zdobyła wiele nagród, ale również wielokrotnie ulegała cenzurze i była powodem debat wojny kulturalnej dotyczących małżeństw osób tej samej płci, adopcji w rodzinach homoseksualnych i homoseksualizmu u zwierząt. Stowarzyszenie Bibliotek Amerykańskich uznało "Z Tango jest nas troje" za najczęściej kwestionowaną książkę roku 2006, 2007 i 2008.
Książka ukazała się w Polsce we wrześniu 2009 roku nadkładem wydawnictwa Adpublik. Już przed pojawieniem się w sprzedaży wzbudziła wiele dyskusji.
Fabuła utworu.
Treść historii oparta jest na prawdziwych wydarzeniach z życia pingwinów, Roya i Silo z Central Park Zoo w Nowym Jorku, które przez 6 lat tworzyły parę. Książka opisuje część tego okresu ich życia. Parę obserwowano, jak próbowała wysiedzieć kamień przypominający jajo. Kiedy obsługa zoo zdała sobie sprawę, że oba pingwiny są samcami, przyszło im do głowy, aby dać im jajo do wysiedzenia. Jajo zostało pozyskane od młodej pary pingwinów, która nie była w stanie jednocześnie wysiadywać dwóch jaj. Roy i Silo wychowali jako rodzina zdrowe dziecko, samicę, którą nazwano "Tango".

</doc>
<doc id="1770353" url="https://pl.wikipedia.org/wiki?curid=1770353" title="Markiz Tweeddale">
Markiz Tweeddale

Markiz Tweeddale (en. "Marquess of Tweeddale") – tytuł parowski kreowany w 1694 r. w parostwie Szkocji.
Dodatkowymi tytułami markizów Tweeddale są: hrabia Tweeddale (kreowany w 1646 r. w parostwie Szkocji), hrabia Gifford (kreowany w 1694 r. w parostwie Szkocji), wicehrabia Walden (kreowany w 1694 r. w parostwie Szkocji), lord Hay of Yester (kreowany w 1488 r. w parostwie Szkocji) i baron Tweeddale (kreowany w 1881 r. w parostwie Zjednoczonego Królestwa).
Najstarszy syn markiza Tweeddale nosi tytuł grzecznościowy "wicehrabiego Walden".
Lordowie Hay of Yester 1. kreacji (parostwo Szkocji)
Hrabiowie Tweeddale 1. kreacji (parostwo Szkocji)
Markizowie Tweeddale 1. kreacji (parostwo Szkocji)
Dziedzic tytułu markiza Tweeddale: lord Alistair James Montagu Hay, Master of Tweeddale, młodszy brat 14. markiza

</doc>
<doc id="1770357" url="https://pl.wikipedia.org/wiki?curid=1770357" title="Való Világ (Węgry)">
Való Világ (Węgry)

Való Világ – program telewizyjny typu reality show, stworzony na Węgrzech. 
Na Węgrzech odbyły się trzy edycje na antenie telewizji RTL Klub. 
Való Világ stał się najbardziej popularnym węgierskim programem typu reality show. Show było emitowane w tym samym czasie co "Big Brother". W 2002 roku zanotowano największą widownię. Oglądalność tego programu wynosiła 1,75 mln widzów dziennie, a w przypadku Big Brother 2 rejestrowano tylko 800 tys. widzów. Trzeci sezon, który był absolutnym sukcesem z 2,06 mln widzów dziennie. 
1. Edycja.
Start: 11 września 2002
Finał: 22 grudnia 2002
2. Edycja.
Start: 1 stycznia 2003
Finał: 31 maja 2003
3. Edycja.
Start: 28 grudnia 2003
Finał: 4 czerwca 2004
4. Edycja.
Start: 28 listopada 2010
Finał: 2011

</doc>
<doc id="1770361" url="https://pl.wikipedia.org/wiki?curid=1770361" title="Tour Chassagne">
Tour Chassagne



</doc>
<doc id="1770362" url="https://pl.wikipedia.org/wiki?curid=1770362" title="Kittlitz (ród)">
Kittlitz (ród)

 
Ród von Kittlitz (Kietlicz) – śląski ród szlachecki, który według Johanna Sinapiusa wywodzi swoje pochodzenie od książąt słowiańskich. Na Śląsk Kittlitzowie przybyli z ziem łużyckich i osiedlili się w księstwach głogowskim, żagańskim i legnickim. Kittlitzowie pieczętowali się herbem własnym Kietlicz. Od nich początek wzięły kolejne rody szlacheckie takie jak: Kiczkowie, Żegotowie, Cyganowie, Karwińscy, a także niektóre rodziny mieszczańskie.
Za protoplastę śląskiej linii rodu uchodzi Henryk von Kittlitz, który był rycerzem na dworze księcia Sobiesława I. Na początku XVI wieku ród podzielił się na liczne linie, z których najbardziej znane są linia z Ocic i linia z Małomic.
Linia z Ocic istniała już w XV wieku, tytułowano ich baronami choć prawdopodobnie nie mieli do tego prawa. Linia ta żyje do dziś.
Linia z Małomic istniała od XIV wieku. Za jej protoplastę jest uważany Mikołaj baron von Kittlitz. Natomiast ostatnią uprawnioną do tytułu panów na Małomicach była Urszula Marianna (ur. 1640, zm. 1694), córka Zygfryda von Kittlitz i Zofii von Schulenburg. Linia z Małomic dała także początek mieszczańskiej rodzinie aus Zagan, z której Baltazar Bürger aus Zagan pieczętował się herbem Kittlitzów (według J. Cureusa był prawnukiem Mikołaja von Kittlitz). Uprawniona do tytułu linia wygasła w roku 1694.

</doc>
<doc id="1770363" url="https://pl.wikipedia.org/wiki?curid=1770363" title="Wielki apetyt">
Wielki apetyt

Wielki apetyt (tytuł oryginalny: "Oreksi i madh") – albański film fabularny z roku 1995 w reżyserii Koço Devolego.
Opis fabuły.
Film telewizyjny. Ironiczny obraz społeczeństwa albańskiego. Restaurację Apetyt (alb. Oreks), która ma niewiele do zaoferowania swoim gościom poza rakiją i napojami gazowanymi odwiedza zagraniczny gość - Albańczyk, mieszkający od wielu lat w Ameryce, który przynosi do lokalu dużą czarną teczkę. Właściciel zabawiający się wcześniej z kelnerkami na zapleczu restauracji postanawia zrobić jak najlepsze wrażenie na gościu. Przybywający do restauracji goście są częstowani wódką na koszt właściciela i zachęcani do wspólnego tańca przy rozbrzmiewającej muzyce. Po bitwie na torty, restauracja zostaje doszczętnie zrujnowana.

</doc>
<doc id="1770364" url="https://pl.wikipedia.org/wiki?curid=1770364" title="Pamfil z Cezarei">
Pamfil z Cezarei

Pamfil z Cezarei, również Pamfilusz, gr. "Παμφίλος", cs. "Swiaszczennomuczenik Pamfił preswitier" (ur. ok. 250 w Bejrucie, zm. 310) – prezbiter, według niesprawdzonych źródeł biskup Cezarei palestyńskiej, męczennik, święty Kościoła katolickiego i prawosławny, ojciec Kościoła należący do nurtu Szkoły aleksandryjskiej.
Życie i twórczość.
Pamfil urodził się w Bejrucie w zamożnej rodzinie, kształcił się w chrześcijańskiej szkole w Aleksandrii, pod kierunkiem Pieriosa, "nowego Orygenesa". Po powrocie do Palestyny, resztę życia spędził w Cezarei (obecnie Kajsarije w Izraelu), gdzie otrzymał święcenia kapłańskie. Spotykane czasem informacje o tym, że był biskupem nie są zbyt wiarygodne, gdyż zarówno Euzebiusz, jego uczeń i przyjaciel, jak i Focjusz a także Hieronim nazywają go konsekwentnie kapłanem.
W czasie studiów w Aleksandrii poznał pisma Orygenesa, które następnie chronił, przepisywał i propagował. Rozbudował pozostawioną w Cezarei przez Orygenesa bibliotekę i przyczynił się do rozkwitu tego miasta jako centrum nauk. Opracował tekst Septuaginty Orygenesa. Jego uczniem był Euzebiusz, który, jako wyraz oddania dla swego mistrza, przyjął przydomek "syn Pamfila". Obaj przygotowali "Obronę Orygenesa" – Pamfil był już wtedy w więzieniu. Wspomina o niej Sokrates Scholastyk w swej "Historii Kościoła" III,7. Zachowała się jedynie I księga w tłumaczeniu Rufina (PG 17, 541-616).
Pamfil, wraz z diakonem Walensem i chrześcijaninem o imieniu Paweł, spędził w więzieniu dwa lata. Zostali oni umęczeni w trakcie prześladowań za czasów Maksymina Dai 16 lutego 310 roku.
Euzebiusz podaje, że wraz z nimi męczeństwo ponieśli jeszcze Seleukos, Teodulos, Porfiriusz, Julian i Egipcjanin, którego imienia nie zdołał odnotować, i inni.
Według innych autorów wraz z nimi śmierć przez ścięcie poniosło pięciu młodych Egipcjan: Eliasz, Jeremiasz, Izajasz, Samuel i Daniel.
Kult.
Pamięć o Pamfilu utrwalili przede wszystkim jego mistrz Pieriusz z Aleksandrii oraz uczeń Euzebiusz z Cezarei.
W Martyrologium Rzymskim wraz z towarzyszami męczeństwa wpisany został pod dniem 1 lipca. W Martyrologium św. Hieronima widnieli oni pod dwiema datami: 16 lutego i 2 lipca. W synaksarionach wschodnich widnieli pod dniem 16 lutego.
W tym też dniu wraz z innymi wspominają go: Cerkiew prawosławna i Kościoły greckokatolickie. Z uwagi jednak na liturgię według kalendarza juliańskiego wspominają św. Pamfila 16 lutego/1 marca (29 lutego), tj. 1 marca (lub 29 lutego w roku przestępnym) według kalendarza gregoriańskiego.
Ikonografia.
W ikonografii św. Pamfil przedstawiany jest, jako młody mężczyzna ubrany w czerwone kapłańskie szaty. W prawej dłoni trzyma krzyż, a w lewej Ewangelię. Niektóre ikony przedstawiają go w towarzystwie innych męczenników. Wszyscy, poza diakonem Walentym, dzierżą w dłoniach męczeńskie krzyże. Między sobą różnią się tylko wiekiem i kolorem szat.

</doc>
<doc id="1770365" url="https://pl.wikipedia.org/wiki?curid=1770365" title="Betametazon">
Betametazon

Betametazon – organiczny związek chemiczny z grupy glikokortykosteroidów. Stosowany jako lek hormonalny o silnym działaniu przeciwzapalnym. Zmniejsza obrzęki, nie zatrzymuje sodu ani wody w organizmie. Biologiczny okres półtrwania wynosi 5 godzin.
Preparaty.
Lek dostępny jest w postaci kremów, maści i roztworów do iniekcji. Przykładowe preparaty to "Beloderm", "Celestone", "Diprolene", "Diprosone" i "Kuterid".
Dawkowanie.
Dawkę i częstotliwość stosowania leku ustala lekarz. Zwykle w przypadku kremu bądź maści należy nanosić ich niewielką ilość na miejsca chorobowo zmienione. Leczenie nie powinno trwać dłużej niż 4 tygodnie.
Uwagi.
Lek nie powinien być przyjmowany przez kobiety w ciąży oraz karmiące piersią. Betametazon może wpływać na zdolność prowadzenia pojazdów mechanicznych.

</doc>
<doc id="1770366" url="https://pl.wikipedia.org/wiki?curid=1770366" title="Triandafilia Kalamboka">
Triandafilia Kalamboka

Triandafilia Kalamboka (ur. 16 września 1989 r. w Wolos) – grecka wioślarka.

</doc>
<doc id="1770368" url="https://pl.wikipedia.org/wiki?curid=1770368" title="Algida">
Algida

Algida – marka lodów należąca do koncernu Unilever. Istnieje od lat 50. XX wieku – jej państwem ojczystym są Włochy.
W Polsce została wprowadzona wraz z zakupem przez koncern fabryki lodów w Baninie w 1993 roku. W ofercie „Algidy” znajdują się lody produkowane dla wszystkich krajów, w których Unilever trudni się ich dystrybucją (m.in. "Cornetto", "Vienetta"), a także te produkowane tylko na rynki lokalne lub grupy krajów (w Polsce np. "Big", "Kolorki").
Unilever jest jednym z największych producentów lodów na świecie z obrotem sięgającym 5 mld. € rocznie. Posiada obecnie 11 fabryk lodów w Europie, największe z nich znajdują się w: Heppenheim (Bergstraße) w Niemczech, Caivano we Włoszech, Saint-Dizier we Francji oraz Gloucester w Wielkiej Brytanii.
Inne nazwy.
Po ujednoliceniu w 1999 roku logotypów większości marek lodów Unilever na świecie (do starych nazw dodano charakterystyczne logo w kształcie serca, częściowo zmodyfikowane w 2003 roku), firma rozpoznawana jest na całym świecie również jako "Heartbrand" ("marka-serce"). Pod nazwą "Algida", poza Polską, Unilever dystrybuuje lody także w Czechach, Słowacji, Rosji, Serbii, Grecji, Włoszech, Turcji, Rumunii, Węgrzech. W innych krajach można spotkać marki bliźniacze, m.in. Wall's, GB Glace, Streets, Frisko, Ola, Eskimo, Langnese:

</doc>
<doc id="1770369" url="https://pl.wikipedia.org/wiki?curid=1770369" title="Teresa Mas De Xaxars">
Teresa Mas De Xaxars

Teresa Mas De Xaxars (ur. 13 września 1982 r. w Barcelonie) – hiszpańska wioślarka pochodzenia katalońskiego.

</doc>
<doc id="1770370" url="https://pl.wikipedia.org/wiki?curid=1770370" title="Samuel Sandys">
Samuel Sandys

Samuel Sandys (ur. 10 sierpnia 1695, zm. 21 kwietnia 1770 w Highgate) – brytyjski polityk związany ze stronnictwem wigów
Był synem Edwina Sandysa, deputowanego do Izby Gmin z okręgu Ombersley. Samuel pełnił funkcję "Justice in Eyre" w 1756 r. (na południe od rzeki Trent) i w latach 1759–1761 (na północ od tej rzeki). W latach 1718–1743 był deputowanym do Izby Gmin z okręgu Worcester.
Początkowo był stronnikiem premiera Roberta Walpole’a, ale szybko znalazł się w grupie opozycyjnych polityków skupionych wokół Williama Pulteneya. Po upadku Walpole’a był w latach 1742–1743 kanclerzem skarbu oraz przewodniczącym Izby Gmin. W 1743 r. otrzymał tytuł 1. barona Sandys i zasiadł w Izbie Lordów. W latach 1761–1763 był pierwszym lordem handlu.
Zmarł w 1770 r. na skutek wypadku jakiemu uległ jego powóz na Highgate Hill niedaleko Londynu. Był żonaty z Letitią Tipping. Tytuł parowski odziedziczył jego najstarszy syn, Edwin.

</doc>
<doc id="1770371" url="https://pl.wikipedia.org/wiki?curid=1770371" title="Ip-54">
Ip-54



</doc>
<doc id="1770372" url="https://pl.wikipedia.org/wiki?curid=1770372" title="Ingress protection rating">
Ingress protection rating



</doc>
<doc id="1770373" url="https://pl.wikipedia.org/wiki?curid=1770373" title="Sara Karlsson">
Sara Karlsson

Sara Karlsson (ur. 2 listopada 1981 r. w Strömstad) – szwedzka wioślarka.

</doc>
<doc id="1770374" url="https://pl.wikipedia.org/wiki?curid=1770374" title="Wodzisław Śląski (dworzec kolejowy)">
Wodzisław Śląski (dworzec kolejowy)



</doc>
<doc id="1770376" url="https://pl.wikipedia.org/wiki?curid=1770376" title="Torre Picasso">
Torre Picasso

Torre Picasso – wieżowiec w Madrycie, w Hiszpanii, o wysokości 156 m. Budynek został otwarty w 1988, ma 43 kondygnacje. Został zaprojektowany przez japońskiego architekta Minoru Yamasaki, tego samego który zaprojektował bliźniacze wieże World Trade Center w Nowym Jorku.

</doc>
<doc id="1770377" url="https://pl.wikipedia.org/wiki?curid=1770377" title="Sazawa">
Sazawa

Sazawa (cz. "Sázava", niem. "Sasau" lub "Sazawa") – rzeka o długości 218 km w Czechach, w krajach Wysoczyna i środkowoczeskim, prawy dopływ Wełtawy.
Miasta na Sazawą:

</doc>
<doc id="1770378" url="https://pl.wikipedia.org/wiki?curid=1770378" title="Baron Sandys">
Baron Sandys

Baronowie Sandys 1. kreacji (parostwo Anglii)
Baronowie Sandys 2. kreacji (parostwo Wielkiej Brytanii)
Baronowie Sandys 3. kreacji (parostwo Zjednoczonego Królestwa)
Dziedzic tytułu barona Sandys: Arthur Francis Nicholas Wills Hill, 9. markiz Downshire, kuzyn 7. barona

</doc>
<doc id="1770380" url="https://pl.wikipedia.org/wiki?curid=1770380" title="Lech Grobelny (polityk)">
Lech Grobelny (polityk)

Lech Józef Grobelny (ur. 6 marca 1936 w Zduńskiej Woli) – polski polityk, poseł na Sejm PRL VIII kadencji.
Życiorys.
Uzyskał wykształcenie średnie ogólnokształcące. Mistrz w Fabryce Maszyn Włókienniczych w Zduńskiej Woli. W 1962 wstąpił do Polskiej Zjednoczonej Partii Robotniczej. Członek egzekutywy Komitetu Miejskiego PZPR w Zduńskiej Woli i plenum Komitetu Wojewódzkiego PZPR w Sieradzu. Zasiadał także w Prezydium Miejskiej Rady Narodowej w Zduńskiej Woli, przewodniczący Miejskiego Komitetu Kontroli Społecznej. W latach 1980–1985 pełnił mandat posła na Sejm PRL VIII kadencji w okręgu Sieradz, zasiadając w Komisji Przemysłu Ciężkiego, Maszynowego i Hutnictwa, Komisji Przemysłu Lekkiego oraz w Komisji Przemysłu. Otrzymał Złoty Krzyż Zasługi i Medal 30-lecia Polski Ludowej.

</doc>
<doc id="1770381" url="https://pl.wikipedia.org/wiki?curid=1770381" title="Borys Filistinski">
Borys Filistinski



</doc>
<doc id="1770382" url="https://pl.wikipedia.org/wiki?curid=1770382" title="Daniela Reimer">
Daniela Reimer

Daniela Reimer (ur. 26 września 1982 r. w Poczdamie) – niemiecka wioślarka.

</doc>
<doc id="1770384" url="https://pl.wikipedia.org/wiki?curid=1770384" title="Włas Doroszewicz">
Włas Doroszewicz

Włas Michajłowicz Doroszewicz (ros. "Влас Миха́йлович Дороше́вич", ur. 5 (17) stycznia 1865 w Moskwie, zm. 22 lutego 1922 w Piotrogrodzie) – rosyjski pisarz, publicysta, prozaik, krytyk teatralny, jeden z bardziej znanych rosyjskich felietonistów końca XIX i początku XX wieku.
Życiorys.
Pracę w gazetach zaczynał będąc jeszcze uczniem gimnazjum moskiewskiego. Był reporterem gazet "Moskowskij listok" (ros. "Московский листок") i "Petersburska gazieta" ("Петербургская газета"), pisał opowiadania humorystyczne dla czasopisma "Budilnik" ("Будильник"). Uznanie i popularność Doroszewicza datuje się od lat 90. XIX, kiedy to zaczął pracę w gazetach odeskich.
W 1897 udał się w podróż na Wschód i następnie wydał książkę zawierająca reportaże o Sachalinie i katordze sachalińskiej.

</doc>
<doc id="1770385" url="https://pl.wikipedia.org/wiki?curid=1770385" title="Zöblitz">
Zöblitz

Zöblitz – dzielnica miasta Marienberg w Rudawach, w Niemczech, w kraju związkowym Saksonia, w okręgu administracyjnym Chemnitz, w powiecie Erzgebirgskreis. Leży ok. 30 km na południowy wschód od Chemnitz. Na powierzchni 22,15 km² mieszka 2876 osób (według danych z grudnia 2009). Do 30 grudnia 2012 samodzielne miasto.
W pobliżu znajdują się złoża serpentynitu, eksploatowanego w tutejszych kamieniołomach już w XVI wieku. Z Zöblitz związany był m.in. "ojciec geologii", Georgius Agricola, działający w tamtym okresie w Rudawach, w tym m.in. w pobliskim Jachymowie i Chemnitz.
Współpraca.
Miejscowość partnerska:

</doc>
<doc id="1770386" url="https://pl.wikipedia.org/wiki?curid=1770386" title="Jerzy Grochmalicki">
Jerzy Grochmalicki

Jerzy Jan Grochmalicki (ur. 10 czerwca 1934 w Pobrdziu) – polski polityk, poseł na Sejm PRL VII i VIII kadencji.
Życiorys.
Syn Kazimierza i Marii. Po ukończeniu w 1958 Wyższej Szkoły Inżynierskiej w Poznaniu uzyskał tytuł zawodowy magistra inżyniera mechanika. Od 1959 do 1962 pracował w Zakładach Wytwórczych Silników Elektrycznych w Piechowicach, a następnie do 1964 pełnił funkcję zastępcy kierownika działu kontroli technicznej w Fabryce Maszyn Papierniczych w Cieplicach.
W 1955 wstąpił do Polskiej Zjednoczonej Partii Robotniczej. W latach 1972–1974 był I sekretarzem Komitetu Powiatowego partii w Jeleniej Górze, a od października 1974 do czerwca 1975 sekretarzem Komitetu Wojewódzkiego PZPR we Wrocławiu. Od 4 czerwca 1975 do 21 listopada 1980 był I sekretarzem KW PZPR w Wałbrzychu oraz przewodniczącym Prezydium WRN. Od grudnia 1975 do lipca 1981 pozostawał także zastępcą członka Komitetu Centralnego PZPR. W 1976 uzyskał mandat posła na Sejm PRL VII kadencji, reprezentując okręg Wałbrzych. Zasiadał w Komisji Górnictwa, Energetyki i Chemii. W 1980 uzyskał reelekcję. W Sejmie VIII kadencji zasiadał w Komisji Górnictwa, Energetyki i Chemii, Komisji Planu Gospodarczego, Budżetu i Finansów oraz w Komisji Mandatowo-Regulaminowej. Od grudnia 1980 do lutego 1982 był zastępcą kierownika Wydziału Organizacyjnego KC PZPR.
W 1974 otrzymał Krzyż Kawalerski Orderu Odrodzenia Polski.

</doc>
<doc id="1770388" url="https://pl.wikipedia.org/wiki?curid=1770388" title="Klára Janáková">
Klára Janáková

Klara Janakova (ur. 12 czerwca 1982 r.) – czeska wioślarka.

</doc>
<doc id="1770390" url="https://pl.wikipedia.org/wiki?curid=1770390" title="Primo Victoria">
Primo Victoria

Primo Victoria – pierwszy album studyjny szwedzkiej grupy muzycznej Sabaton. Wydawnictwo ukazało się 4 marca 2005 roku nakładem wytwórni muzycznej Black Lodge Records. W 2010 roku płyta została wznowiona przez wytwórnię Nuclear Blast pt. "Primo Victoria Re-Armed".
Lista utworów.
Opracowano na podstawie materiału źródłowego.
Na płycie, oprócz utworów z poprzedniego wydania, znalazły się również utwory bonusowe.
Twórcy.
Opracowano na podstawie materiału źródłowego.

</doc>
<doc id="1770392" url="https://pl.wikipedia.org/wiki?curid=1770392" title="Autostrada A91 (Niemcy)">
Autostrada A91 (Niemcy)

Autostrada A91 (niem. "Bundesautobahn 91 (BAB 91)" także "Autobahn 91 (A91)") – planowana, lecz nigdy nie wybudowana autostrada w Niemczech, która miała połączyć Feuchtwangen z Füssen. Budowa tej autostrady została zaniechana. Obecnie w częściach planowanej autostrady A91 przebiegają B2 oraz B17.

</doc>
<doc id="1770393" url="https://pl.wikipedia.org/wiki?curid=1770393" title="Mirna Rajle-Brođanac">
Mirna Rajle-Brođanac

Mirna Rajle-Brođanac (ur. 14 listopada 1974 w Osijeku) – chorwacka wioślarka.

</doc>
<doc id="1770394" url="https://pl.wikipedia.org/wiki?curid=1770394" title="Cmentarz ewangelicki w Bielsku-Białej (ul. Piłsudskiego)">
Cmentarz ewangelicki w Bielsku-Białej (ul. Piłsudskiego)

Cmentarz ewangelicki w Bielsku-Białej przy ul. Piłsudskiego – czynny cmentarz ewangelicki znajdujący się w centrum Bielska-Białej, przy ul. Piłsudskiego 15.
Powstał w 1783, zastępując istniejącą prawdopodobnie od 1714 r. dwuwyznaniową (katolicko-ewangelicką) nekropolię w miejscu dzisiejszego kościoła Marcina Lutra. W XIX w. dwukrotnie (1838 i 1867) cmentarz rozbudowywano. W latach 1945–1948 w ramach "walki z niemczyzną" cmentarz zdewastowano, niszcząc 75% niemieckojęzycznych inskrypcji.
Wśród pochowanych są przedstawiciele wielkich rodzin fabrykanckich, pastorowie, burmistrzowie, politycy, artyści – znacząca część bielskiej elity XIX i pocz. XX wieku.
Historia.
Powstanie cmentarza.
Zanim powstał cmentarz ewangelicki przy dzisiejszej ul. Piłsudskiego użytkowano starszy cmentarz położony w miejscu, gdzie obecnie znajduje się kościół Marcina Lutra (zbudowany w latach 1782-1788). Powstał on prawdopodobnie w 1714 r., o czym świadczy passus we fragmencie "Historii Misji Towarzystwa Jezusowego w Białej" poświęconym rokowi 1714, i miał charakter dwuwyznaniowy, katolicko-luterański. Kiedy w 1782 r. rozpoczęto budowę w obrębie cmentarza kościoła pw. Marcina Lutra, podjęto decyzję o jego likwidacji i utworzeniu nowego miejsca pochówków, przy czym ostatni pochówek na nim (czteromiesięczny Johann Gottlieb Kremser) miał miejsce 15 czerwca 1783 r.
Uroczyste poświęcenie obecnego cmentarza miało miejsce 26 czerwca 1783 r. Okoliczności jego powstania opisuje XIX-wieczna "Geschichte der evangelischen Gemeinde zu Biala in Galizien": "Na polecenia namiestnika, Josefa hr. von Brigido, który się wówczas akurat znajdował w Białej (pocz. 1783 r.), zostało im wskazane nowe miejsce, w odległości 125 kroków od Domu Modlitwy. Jednak wkrótce, z powodu zbyt małej odległości został przeniesiony, przez szefa urzędu obwodowego Zily'ego, jeszcze o 100 kroków dalej, na pole ewangelickiego postrzygacza sukna Johanna Augustini'ego (marzec 1783). Gmina nabyła na własność 750 sążni kwadratowych tegoż pola (za 100 florenów reńskich), a 26 czerwca 1783 odbyło się uroczyste poświęcenie nowego cmentarza.". Pierwszą pochowaną (w ciszy), na pięć dni przed poświęceniem, było piętnastodniowe dziecko, Johanna Protzner, na grobie której znajduje się napis "Pierwszy na nowym cmentarzu." (w oryg.: "Der erste auf dem neuen Gottesacker"). Natomiast pierwszym pochowanym "z pełnymi honorami" był dwunastoletni Johann Gottlieb Miltsche, pogrzeb ten odbył się w dniu poświęcenia cmentarza. W tym samym dniu pochowano pierwszą osobę dorosłą – 65-letniego Johanna Thomke.
Wkrótce potem na skutek skarg katolickich mieszczan doszło do zamknięcia cmentarza. Ewangelicy do 1784 r. wykorzystywali do pochówków teren nad rzeką Niwką należący do gospodarstwa Johanna Simona (dziś w tym miejscu znajduje się restauracja McDonald koło skrzyżowania ul. Lwowskiej, Żywieckiej i Lipnickiej). Ze względu na fakt, iż zamknięty cmentarz znajdował się na terenie podmokłym, parafia zwróciła się do gubernatora Galicji, Josepha hr. von Brigido, z prośbą o jego ponowne otwarcie. Skargi i protesty zostały rozpatrzone dopiero w roku 1789, kiedy zabudowania fabryczne sąsiadujące z cmentarzem od zachodu (chodzi o istniejące do dziś budynki przy ul. Mostowej 3) stały się własnością luteranina Johanna Traugotta Meyera, który oświadczył na piśmie, że nie ma nic przeciwko istnieniu cmentarza w pobliżu jego nieruchomości. W "Geschichte der evangelischen..." znajduje się wzmianka o tym, że latem 1790 r. parafia "(...) grzebała (...) swoich zmarłych bez żadnych przeszkód.".
Rozbudowy.
Pierwotnie teren cmentarza obejmował powierzchnię 2698 m² (750 sążni kwadratowych). Na planie miasta z 1803 r. widać, że stanowił obszar zbliżony swoim kształtem do prostokąta sektory II, III i IV). Prowadziła do niego brama i uliczka Friedhof Weg będąca przedłużeniem dzisiejszej ul. Staszica.
11 maja 1838 r. parafia ewangelicka pw. Marcina Lutra zakupiła za 1900 florenów reńskich przylegający do niego teren o powierzchni 13 085 m² (3638 sążni kwadratowych) – tzw. Ogród Augustiniego należący uprzednio Magdaleny Kloski.
W 1867 r. do cmentarza od strony wschodniej dołączono obszar o powierzchni 2103 m². Na pozostałych należących do parafii parcelach gruntowych znajdowały się m.in. ogród, pastwisko, skład drewna i plac ćwiczeń gimnastycznych, natomiast granicząca z cmentarzem od południa parcela budowlana przeznaczona prawdopodobnie na budowę kostnicy (o czym świadczy istniejąca od 1844 r. fundacja Karla Zamarskiego na rzecz budowy kostnicy lub domu żałoby), nigdy jednak taka budowla nie powstała. Wtedy też cmentarz uzyskał swój obecny zbliżony do trapezu kształt i powierzchnię 17 886 m². Prawdopodobnie w 1867 r. powstał także istniejący do dziś mur z dwoma bramami, główną wschodnią i boczną zachodnią w miejscu starej.
Dewastacja w latach 1945-1948.
W okresie międzywojennym miasto, pomimo przynależności do Polski i silnych działań polonizacyjnych, miało wyraźnie niemiecki charakter i Polacy stanowili tylko 1/3 ludności. Po 1945 r., kiedy rozpoczęto repatriację ludności niemieckiej, nowe władze komunistyczne podjęły "akcję zacierania śladów niemczyzny", która znalazła odzwierciedlenie m.in. w niszczeniu niemieckojęzycznych inskrypcji na nagrobkach. Już we wrześniu 1945 r. na posiedzeniu Powiatowej Rady Narodowej przyjęto wniosek, zwracając się o pomoc do "czynników w Katowicach", by na cmentarzach usunąć napisy niemieckie, względnie zamienić je na polskie. Miejska Rada Narodowa podjętej za wnioskiem uchwały nie powzięły, prosząc, aby ze względów finansowych przedłużyć termin usuwania napisów do trzech lat. Uchwała została jednak podtrzymana, gdyż "Na cmentarzach w Bielsku znajduje się 90% napisów niemieckich. Trzy lata na usunięcie tych napisów jest za dużo. Można by brukować drogi grobowcami. Należy więc dać polecenie jeszcze raz. To nie jest kosztowne. Jeżeli władze kościelne tego nie zrobią, to zrobimy sami na ich koszt."
Najsilniejsza dewastacja cmentarzy poprzez zamalowywanie czarną smolistą farbą niemieckojęzycznych inskrypcji miała miejsce w połowie roku 1946. Wówczas na posiedzeniu MRN jeden z radnych potwierdził fakt zamalowywania napisów, dodając, że "zrobiono to jednak w tak ohydny sposób, że urąga to wszelkim wymogom estetyki" (Nie sprecyzowano, o który bielski cmentarz chodzi, jednak nekropolia przy Piłsudskiego nosi do dziś bardzo wyraźne ślady ówczesnego działania). Wówczas jednak tylko część nagrobków została zniszczona, o czym świadczy uchwała z sierpnia 1947 r. zalecająca "interwencję u odnośnych władz" w sprawie całkowitego usunięcia napisów niemieckich. Jednocześnie wielu krytycznie nastawionych do antyniemieckiej akcji mieszkańców celowo ozdabiało nagrobki kwiatami i zniczami, stwarzając wrażenie opieki nad nimi. Działo się tak, bowiem parafia miała "zezwolenie na usunięcie wszystkich tych pomników, które nie posiadają właścicieli, i nie chciano się spotkać w żadnym wypadku z tym zarzutem, że usunięcie zostało dokonane w radykalny sposób". Kolejnym posunięciem władz (maj 1948) podważającym argumenty parafii i gmin kościelnych o wysokich kosztach likwidacji/zamiany inskrypcji była propozycja sprzedaży pomników z opuszczonych grobów, by otrzymane tym sposobem pieniądze były przeznaczone na usunięcie napisów niemieckich na pozostałych nagrobkach. Po konsultacjach z firmami kamieniarskimi ustalono, że podejmą się one zamiany pomników ze szlachetnego kamienia na "piaskowy z napisem polskim". Ultimatum dostarczenia spisu nagrobków do tej przeróbki wyznaczono na tydzień, a ostateczny termin usunięcia napisów niemieckich na 15 lipca 1948 r. O opieszałości w wykonywaniu tej dyrektywy świadczy ponaglenie z dnia 29 lipca wystosowane do bielskich władz przez wydział społeczno-polityczny śląskiego Urzędu Wojewódzkiego. W odpowiedzi ówczesny prezydent miasta, Franciszek Niedziółka, poinformował o zakończeniu "akcji zacierania śladów niemczyzny", zapewniając, że "z napisów niemieckich pozostały tylko jeszcze nieliczne, które w najbliższym czasie zostaną usunięte".
Na cmentarzu ewangelickim przy dzisiejszej ul. Piłsudskiego zdewastowano aż 75% nagrobków (219 z 293) z inskrypcjami w języku niemieckim, przy czym do ilości tej nie wlicza się tych pomników, których ślady zniszczeń są dziś słabo widoczne lub zostały odczyszczone.
Położenie i kształt przestrzenny.
Cmentarz znajduje się w północno-wschodniej części śródmieścia, w historycznej dzielnicy Biała Krakowska, w jednostce pomocniczej gminy Biała Wschód, przy ul. Józefa Piłsudskiego 15.
Cmentarz powstał na północnych obrzeżach miasta, wpisując się w tendencję usuwania miejsc pochówku "poza mury", jednak na skutek gwałtownej urbanizacji w II poł. wieku XIX i na początku XX stał się tzw. cmentarzem ukrytym, z czterech stron otoczonym przez zwartą miejską zabudowę. Mury są widoczne jedynie fragmentarycznie od strony ul. Piłsudskiego. Od strony południowej znajdują się dwie bramy – główna wschodnia istniejąca od 1867 r. i boczna zachodnia istniejąca od 1783 r. Pierwotnie do cmentarza prowadziła Droga Cmentarna (niem. "Friedhof Weg"), stanowiąca przedłużenie dzisiejszej ul. Staszica biegnącej od oddalonego o ponad 200 m kościoła Marcina Lutra, współcześnie natomiast alejki łączące obie bramy z ul. Piłsudskiego stanowią jednocześnie dojście do budynków znajdujących się pomiędzy cmentarnymi murami a tą ulicą.
Nekropolia ma powierzchnię 17 886 m² i ma kształt zbliżony do trapezu prostokątnego. Jest podzielony na pięć sektorów. Najstarszym z nich jest sektor II położony wzdłuż muru zachodniego, po 1838 r. powstały sektory III i IV w części centralnej, natomiast po 1867 r. sektory I i V w części wschodniej. Osobny "sektor" stanowią grobowce przylegające bezpośrednio do murów cmentarza ze wszystkich czterech stron. Obszar pokrywa skromna siatka alejek. Najstarsza biegnie od bramy zachodniej na północ rozdzielając sektor II od III i IV. Równoległa do niej, najszersza, wytyczona jest od bramy głównej i wyznacza wschodnią granicę cmentarza sprzed ostatniej rozbudowy. Na osi wschód–zachód znajduje się tylko jedna aleja, nieprzecinająca sektora II, co powoduje, iż sektor ten, choć najstarszy, sprawia wrażenie sztucznie dołączonego do symetrycznie podzielonej reszty cmentarza. Szerokie obejścia wzdłuż murów także pełnią funkcję reprezentacyjnych alei. Do dziś częściowo zachowana została oryginalna kompozycja zieleni – w głównej alei wysokie jesiony, a w alejach bocznych karłowate klony sadzone dokładnie naprzeciw siebie, odpowiadając układowi kwater.

</doc>
<doc id="1770398" url="https://pl.wikipedia.org/wiki?curid=1770398" title="Arthur Lee">
Arthur Lee



</doc>
<doc id="1770399" url="https://pl.wikipedia.org/wiki?curid=1770399" title="Lilian Fowler">
Lilian Fowler

Lilian Fowler (z domu Gill, ur. 7 czerwca 1886 w Coomie – zm. 11 maja 1954 w Sydney) – australijska działaczka polityczna, pierwsza w dziejach tego kraju kobieta piastująca urząd burmistrza.
Życiorys.
Młodość.
Pochodziła z rolniczej rodziny. Po zdobyciu podstawowego zaledwie wykształcenia przerwała naukę i zaczęła pomagać swojemu ojcu, zasiadającemu w lokalnej radzie i działającemu w ruchu związkowym. Następnie wyjechała do Sydney, gdzie pracowała jako kelnerka i poślubiła wdowca Alberta Fowlera. Nieco później sama zaczęła udzielać się w strukturach Australijskiej Partii Pracy (ALP). W 1917 została szefową biura poselskiego Francisa Burke’a, członka Zgromadzenia Ustawodawczego Nowej Południowej Walii. W latach 1920-1921 i 1923-25 zasiadała w krajowych władzach wykonawczych partii, gdzie wsławiła się działalnością wycelowaną w wewnątrzpartyjną korupcję i manipulacje wyborcze. Działała także na rzecz większego zaangażowania kobiet w politykę, a także ich lepszego zabezpieczenia socjalnego poprzez ustanowienie rent wdowich i zasiłków opiekuńczych.
Kariera samorządowa i polityczna.
W 1921 została sędzią pokoju. W 1928 – wkrótce po swoim rozwodzie – jako pierwsza kobieta w Nowej Południowej Walii została wybrana do rady gminy Newtown (dziś część City of Sydney). W kolejnych wyborach startowała ze zmiennym szczęściem, średnio co drugą kadencję tracąc mandat, aby odzyskać go następnym razem. W roku 1937 została pierwszym w całej Australii burmistrzem-kobietą, co dziś uważane jest za jej najistotniejsze osiągnięcie. Pełniła ten urząd przez dwa lata.
W 1941 bez powodzenia próbowała pokonać swojego byłego szefa Francisa Burke’a w wyborach stanowych. Dostała się do parlamentu stanowego trzy lata później, w 1944. Zasiadała tam przez dwie kadencje, do 1950 roku. Za jej najważniejsze osiągnięcie uważa się doprowadzenie do zmiany przepisów pozwalających całymi latami przymusowo przetrzymywać w zamkniętych ośrodkach ludzi chorych psychicznie bez decyzji sądu.
Późniejsze życie.
W 1953 próbowała powrócić do polityki samorządowej, startując do rady City of Sydney, jednak bez powodzenia. Zmarła rok później, w wieku 68 lat. Przyczyną śmierci było zatrzymanie krążenia, prawdopodobnie związane z chorobą wieńcową. Jej imię nosi okręg wyborczy Fowler do australijskiego parlamentu federalnego.

</doc>
<doc id="1770401" url="https://pl.wikipedia.org/wiki?curid=1770401" title="Michaela Taupe-Traer">
Michaela Taupe-Traer

Michaela Taupe-Traer (ur. 25 stycznia 1975 r. w Klagenfurt am Wörthersee) – austriacka wioślarka.

</doc>
<doc id="1770408" url="https://pl.wikipedia.org/wiki?curid=1770408" title="Friedrich Paschen">
Friedrich Paschen

Louis Karl Heinrich Friedrich Paschen (ur. 22 stycznia 1865, zm. 25 lutego 1947) – niemiecki fizyk, znany ze swoich prac na temat wyładowań elektrycznych. Znany również z serii Paschena, którą opisał w 1908 roku. Opisał krzywą Paschena, wykorzystywaną do dziś, w swoim artykule "Über die zum Funkenübergang in Luft, Wasserstoff and Kohlensäure bei verschiedenen Drücken erforderliche Potentialdifferenz".
Życie.
Paschen urodził się w Schwerinie (Zwierzynie), Meklemburgia-Schwerin. Od 1884 do 1888 studiował na Uniwersytecie Humboldta w Berlinie i w Uniwersytecie w Strasburgu, po czym został asystentem na Uniwersytecie w Münsterze. Został profesorem na Uniwersytecie w Hanowerze w 1893 i profesorem fizyki na Uniwersytecie w Tybindze w 1901. Pełnił funkcję prezesa w Physikalisch-Technischen Reichsanstalt w 1924–33. Otrzymał tytuł doctora honoris causa Uniwersytetu w Berlinie w 1925. Wykładał tam aż do śmierci w 1947.

</doc>
<doc id="1770414" url="https://pl.wikipedia.org/wiki?curid=1770414" title="Kardynałowie z nominacji Piusa X">
Kardynałowie z nominacji Piusa X

Kardynałowie z nominacji Piusa X. Na siedmiu konsystorzach papież Pius X nominował kardynałami 50 duchownych katolickich. Wśród nich znalazł się m.in. jego następca, Benedykt XV (Giacomo della Chiesa).
Nominacje 9 listopada 1903.
Kościoły tytularne zostały nadane 12 listopada 1903
Nominacje 16 grudnia 1907.
Kościoły tytularne zostały nadane 19 grudnia 1907:

</doc>
<doc id="1770416" url="https://pl.wikipedia.org/wiki?curid=1770416" title="Kościół Jadwigi w Norrköping">
Kościół Jadwigi w Norrköping

Kościół Jadwigi w Norrköping (szw. Hedvigs kyrka lub (rzadziej) Tyska kyrkan – kościół niemiecki) – kościół parafialny szwedzkiego kościoła ewangelicko-luterańskiego w parafii Norrköpings S:t Olofs församling.
Jest położony przy Tyska torget w centrum Norrköping.
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).
Historia.
15 listopada 1613 niemieccy mieszkańcy Norrköping uzyskali pozwolenie księcia Jana na budowę własnej świątyni. W 1663 otrzymali oni plac, gdzie przedtem w latach 1587–1604 stał zamek królewski – Norrköpingshus. 27 kwietnia 1670 rozpoczęto wznoszenie świątyni, która w 1673 była gotowa. Architekt-budowniczy nie jest znany, jakkolwiek dokumenty kościelne wskazują na udział Nicodemusa Tessina Starszego
W tym samym roku, 1 listopada, miała miejsce konsekracja świątyni. Otrzymała ona wezwanie królowej Jadwigi, która przyczyniła się do jej wzniesienia. W latach 1693–1695 do kościoła dobudowano wieżę.
W 1719 w czasie działań wojennych wojska rosyjskie spaliły Norrköping, w tym również i kościół Jadwigi.
Kościół odbudowano w 1723 ze datków. Osunięcia gruntu pod wieżą sprawiły, że zawaliła się ona wraz z częścią fasady. Ponieważ odbudowana wież była równie niestabilna, wyburzono jej dolną partię i wzniesiono drewnianą nadbudówkę. Całość była ukończona w 1758.
3 kwietnia 1800 Gustaw IV Adolf został koronowany w Norrköping w miejscowym kościele św. Olafa na króla Szwecji. Z tej okazji zostało zwołane w Norrköping posiedzenie szwedzkiego parlamentu a jako sali posiedzeń używano kościoła Jadwigi, który z tej okazji został odnowiony i przystosowany do nowej funkcji.
W latach 1860–1861 dokonano renowacji kościoła, dobudowano od strony północnej zakrystię, a w samym kościele wstawiono nowe ławki, wzniesiono nowy chór i zamontowano organy. Po 1890 Agi Lindegren pokrył sufit świątyni malowidłami. W chórze wstawiono okno.
W 1959 podczas renowacji przywrócono pierwotny, XVII-wieczny wygląd fasady kościoła.
W 1996 zdemontowano balustradę komunijną oraz podium wokół ołtarza aby ułatwić wiernym przystępowanie do komunii.
Architektura.
Kościół Jadwigi jest jednonawową, pięcioprzęsłową świątynią, wzniesioną na planie prostokąta i z trójbocznie zamkniętym prezbiterium od strony wschodniej. Od północy do prezbiterium przylega zakrystia. Od strony zachodniej kościół ma niewysoką wieżę, posadowioną na dużej kruchcie. Hełm wieży jest lekko pochylony w kierunku zachodnim co nadaje jej charakterystyczny wygląd.
Wyposażenie wnętrza.
Organy.
Organy mają następującą dyspozycję:
Miejsce pamięci Erika Pewe.
30 maja 1999 na przykościelnym skwerze urządzono miejsce pamięci Erika Pewe (1905-1944), pastora miejscowej parafii, który będąc duszpasterzem szwedzkiej parafii Viktorii w Berlinie niósł w czasie II wojny światowej pomoc humanitarną potrzebującym, i prześladowanym, przede wszystkim Żydom, ratując ich przed niechybną zagładą.
Autorką rzeźby jest szwedzka artystka Bianca Maria Barmen (ur. 1960, Malmö). Rzeźba jest dwuczęściowa. Na kamiennym cokole leżą dwie splecione ręce, wykonane z brązu, symbolizujące pomoc. Obok nich stoi wykonany z granitu dom, symbolizujący schronienie. Przy cokole klęczy chłopiec, trzymający w rękach roślinę – symbol życia.
Na cokole pomnika widnieje życiowe motto Erika Perwe: "Allt av nåd" ("Wszystko przez łaskę").

</doc>
<doc id="1770417" url="https://pl.wikipedia.org/wiki?curid=1770417" title="Obscura">
Obscura

Obscura – niemiecka grupa wykonująca muzykę z pogranicza technical death metalu i metalu progresywnego. Zespół powstał w 2002 roku w Monachium z inicjatywy gitarzysty Steffena Kummerera i perkusisty Jonasa Baumgartla. Za nazwę posłużył tytuł albumu formacji Gorguts pt. "Obscura" (1998). Do 2011 roku kwartet Obscura nagrał trzy albumy studyjne pozytywnie oceniane zarówno przez krytyków jak i publiczność. Atencję formacja zyskała dzięki złożoności wykonywanej muzyki, a także wirtuozerskiej grze poszczególnych członków zespołu.
Historia.
Zespół powstał w 2002 roku w Monachium z inicjatywy gitarzysty Steffena Kummerera i perkusisty Jonasa Baumgartla. Początkowo formacja formacja funkcjonowała pod nazwą Illegimitation. Wkrótce potem skład uzupełnili: basista i wokalista Martin Ketzer i gitarzysta Armin Seitz. Rok później grupa dała szereg koncertów oraz zrealizowała debiutanckie demo we współpracy z V. Santurą z grupy Dark Fortress. W 2004 roku w trakcie przygotowań do realizacji debiutanckiego albumu zespół opuścił Ketzer i Seitz.
Pierwszy album kwartetu zatytułowany "Retribution" zespół wydał samodzielnie jeszcze w 2004 roku. Na płycie gościnnie wystąpili wokalista V. Santura z grupy Dark Fortress, gitarzyści Matthias Röderer i Thorsten Bauer – członkowie zespołu Atrocity, a także basista Martl Bauer. W 2006 roku debiut został wznowiony przez firmę Vots Records. Tego samego roku, nagrania były promowane podczas europejskiej trasy koncertowej wraz z amerykańskim zespołem Suffocation. Rok później grupa odbyła jako headliner pierwszą trasę w Europie południowo-wschodniej.
Na początku 2008 roku funkcję drugiego gitarzysty objął Christian Muenzner. We wrześniu tego samego roku muzycy podpisali kontrakt wydawniczy z firmą Relapse Records. W 2009 roku ukazał się drugi album studyjny formacji zatytułowany "Cosmogenesis". Album zadebiutował na 71. miejscu listy Billboard Top Heatseekers w Stanach Zjednoczonych sprzedając się w nakładzie 900 egzemplarzy w przeciągu tygodnia od dnia premiery. Gościnnie w nagraniach wziął udział wirtuoz gitary – Ron Jarzombek znany z występów w grupach Watchtower i Blotted Science. Wydawnictwo było promowane m.in. podczas pierwszej trasy koncertowej kwartetu w Stanach Zjednoczonych. Muzycy poprzedzali występy prokursorów death metalu Cannibal Corpse. W ramach promocji do utworu "Anticosmic Overload" został zrealizowany teledysk w reżyserii Christopha Harrera i Steffena Kummerera.
W 2010 roku podczas japońskiej trasy koncertowej niedysponowanego Thesselinga zastąpił utytułowany amerykański basista Steve DiGiorgio znany m.in. z występów w grupach Death i Iced Earth. 29 marca 2011 roku został wydany trzeci album grupy pt. "Omnivium". Okładkę wydawnictwa oraz oprawę graficzną przygotował Orion Landau – artysta znany m.in. ze współpracy z grupami Origin i Dying Fetus. Na rozszerzonej edycji albumu oprócz autorskich kompozycji znalazła się interpretacja utworu "Concerto" z repertuaru Cacophony. Nagrania dotarły do 11. miejsca listy Billboard Top Heatseekers w USA sprzedając się w nakładzie 2000 egzemplarzy w przeciągu tygodnia od dnia premiery. Latem 2011 roku zespół opuścił basista Jeroen Paul Thesseling.

</doc>
<doc id="1770420" url="https://pl.wikipedia.org/wiki?curid=1770420" title="Mokrz (stacja kolejowa)">
Mokrz (stacja kolejowa)



</doc>
<doc id="1770421" url="https://pl.wikipedia.org/wiki?curid=1770421" title="NITZ">
NITZ

NITZ (ang. "Network Identity and Time Zone") – mechanizm uzyskiwania nazwy usługodawcy GSM oraz daty i godziny przez urządzenia mobilne. Uzyskiwanie informacji następuje poprzez częstotliwość sieci GSM.

</doc>
<doc id="1770423" url="https://pl.wikipedia.org/wiki?curid=1770423" title="Katrine Veje">
Katrine Veje

Katrine Veje (ur. 19 czerwca 1991) – duńska piłkarka grająca na pozycji pomocnika, zawodniczka duńskiego Odense Boldklub i reprezentacji Danii, uczestniczka Mistrzostw Europy w Piłce Nożnej Kobiet 2009, Mistrzostw Europy U-19 w Piłce Nożnej Kobiet 2007, Mistrzostw Europy U-17 w Piłce Nożnej Kobiet 2008 oraz Mistrzostw Świata U-17 w Piłce Nożnej Kobiet.
Kariera.
Katrine Veje granie w piłkę nożną rozpoczęła w duńskim klubie Vejle BK. Już wtedy występowała w barwach Danii rozgrywając 24 mecze w reprezentacji U-17, z którą pojechała zarówno na Mistrzostwa Europy, jak i Mistrzostwa Świata U-17 Kobiet. W 2007 przeprowadziła się do Odense BK. W tym roku zdobyła również nagrodę za talent roku, udowadniając tym samym bardzo duży potencjał, dobrze rokujący na jej piłkarską przyszłość. W tamtym czasie zaczęła również grywać dla reprezentacji Danii U-19, gdzie wystąpiła tylko 13 razy (co nie przeszkodziło jej wystąpić na mistrzostwach do lat 19); gdyż mimo młodego wieku, otrzymała powołanie do reprezentacji seniorek. Zadebiutowała 22 lipca 2009 w meczu z Anglią. Dotychczas w reprezentacji rozegrała 5 meczów i nie strzeliła żadnej bramki. Została powołana do kadry A na Mistrzostwa Europy kobiet w Finlandii rozgrywane w 2009 roku, będąc tym samym najmłodszą zawodniczką ówczesnej drużyny, gdzie rozegrała łącznie 122 minuty i zaliczyła jedną asystę.

</doc>
<doc id="1770424" url="https://pl.wikipedia.org/wiki?curid=1770424" title="Pałac w Łężanach">
Pałac w Łężanach

 
Pałac w Łężanach (pałac von Fischerów-Lossainenów) (niem. "Schloss Loßainen") – pałac wraz z zespołem parkowym i zabudowaniami gospodarczymi znajdujący się we wsi Łężany w gminie Reszel w powiecie kętrzyńskim w województwie warmińsko-mazurskim. Wybudowany w latach 1909–1911 w stylu neobarokowym jako siedziba pruskiego rodu szlacheckiego von Fischer-Lossainen. 
Położenie.
Pałac położony jest we wsi Łężany około 10 km na południe od Reszla, 26 km na południowy zachód od Kętrzyna i 21 km na północny zachód od Mrągowa. Znajduje się niedaleko drogi wojewódzkiej nr 590 na odcinku Reszel-Biskupiec i umiejscowiony jest na południowych brzegach jeziora Legińskiego, od którego oddzielony jest szosą.
Historia.
Pierwotnie wieś została założona w 1359, lecz o jej późniejszej historii nie zachowało się wiele przekazów. Wiadomo natomiast, iż pierwotna pruska nazwa założenia "Lusijeins" wywodzi się od pruskiego słowa "luisis" - ryś. W późniejszych czasach, przez stulecia, sama nazwa wsi znacząco ewaluowała – od 1656 wieś nazywała się z niemieckiego "Lossainen" bądź "Gross Losienen", by około 1790 roku zmienić nazwę na "Gross Lozeinen", a o około 1820 na "Loszeinen". Wieś wchodziła w skład, leżących nieopodal, dóbr Leginy i dopiero w XVIII wieku, podczas parcelacji tamtejszych ziem, wyodrębniła się jako samodzielny majątek ziemski w Łężanach. 
W 1872, bądź jak podają inne źródła w 1885, majątek w Łężanach nabył Gustav Fischer. Początkowo rodzina Fischerów zamieszkała w niewielkim dworze na skraju parku nad jeziorem Legińskim. W wieku 44 lat zmarł Gustav, a zarządzanie majątkiem przejęła po nim wdowa, Elle Fischer z domu Jochmann. Syn Reinhold (1870–1940) natomiast, po pierwszych latach nauki w szkole wiejskiej, wyjechał do Królewca by uczęszczać do tamtejszego Gimnazjum Wilhelma. W wieku 18 lat wstąpił do cesarskiej marynarki. W 1905 zaręczył się, a następnie poślubił Edith z rodu von Rath z Meklem koło Bonn, z którą miał córkę Erikę Renate (ur. w 1907) oraz syna Reinholda juniora (ur. w 1909). 
Reinhold, będący w stopniu kontradmirała floty w latach 1909–1911 (według innych źródeł 1900–1910) w Łężanach wybudował dla swojej rodziny pałac. Była to w większości neobarokowa, założona na planie prostokąta, bogato zdobiona budowla. We wnętrzach znajdowało się 27 pokoi, sala balowa i biblioteka, które były stylowo urządzone i wyposażone w wiele udogodnień jak łazienki, elektryczność czy centralne ogrzewanie. 
W 1910 Reinhold, wraz ze zmianą nazwiska na von Fischer-Lossainen, otrzymał tytuł szlachecki Cesarstwa Niemieckiego. W jego ramach, na majątku powiększonym o folwark w Plenowie (niem. "Plönhöfen"), ustanowił majorat, na którego terenie o powierzchni 628 ha powstały liczne stylizowane obiekty gospodarcze i gdzie funkcjonowała m.in. cegielnia oraz młyn.
Po zakończonej służbie w marynarce po I wojnie światowej, Reinhold von Fischer-Lossainen osiadł w 1919 na stałe w pałacu, który do tej pory pełnił głównie funkcję rezydencji dla jego rodziny. W 1922 roku, po chorobie, zmarła jego żona Edith. Z żałoby Reinholdowi pomogły wyjść odwiedziny wieloletniego przyjaciela z czasów służby w marynarce, księcia Wilhelma von Preussen – brata ostatniego cesarza Niemiec. 
W 1931 kontradmirał ożenił się po raz drugi z pochodzącą z Rygi i będącą od niego o 24 lata młodszą Norą Myller von Rautenfels. Zmarł w 1940 roku i został pochowany w rodzinnym mauzoleum przypałacowym. Zarządzanie majątkiem przejęła Nora, która w początkach 1945, podczas ucieczki do Niemiec przed zbliżającą się armią radziecką, popełniła samobójstwo. 
II wojnę światową pałac, nie licząc zagrabienia mienia ruchomego, przetrwał w stanie nienaruszonym, a w okresie powojennym w jego murach utworzono Fundusz Wczasów Pracowniczych. W 1957 majątek wraz z licznymi zabudowaniami gospodarczymi przejęła Akademia Rolniczo-Techniczna w Olsztynie, obecny Uniwersytet Warmińsko-Mazurski, która w pałacu prowadziła ośrodek stanowiący jej zaplecze badawczo-rozwojowe. Na początku lat 90. dobra wydzierżawiono posłowi SLD Tadeuszowi Matyjkowi i pełniły one funkcję miejsca spotkań elit politycznych, gdzie bywali m.in. Aleksander Kwaśniewski, prezydent Litwy Algirdas Brazauskas czy premierzy Leszek Miller i Włodzimierz Cimoszewicz. W pałacu przeprowadzono także niezbędne prace remontowe, natomiast od 2003 roku po procesie sądowym, pałac i całe założenie wróciły w ręce uniwersytetu. Obecnie w pałacu trwa modernizacja mająca przystosować obiekt do pełnienia funkcji ośrodka konferencyjnego wraz z bazą noclegową i gastronomiczną. Zarówno pałac jak i całe założenie utrzymane są w bardzo dobrym stanie i udostępniane są zwiedzającym.
Architektura.
Zespół majątkowy Łężany składa się z pałacu, rozległego parku krajobrazowego i zabudowań gospodarczych położonych nad brzegami jeziora Legińskiego. Sam pałac znajduje się w centrum założenia parkowego, a od zachodu otoczony jest zabudowaniami gospodarczymi oraz wsią, od wschodu polami uprawnymi, a od południa ogrodami i zabudowaniami. Elewacja frontowa budowli skierowana jest w stronę północną, tak by z niewielkiego wzniesienia, na którym jest usytuowany można było podziwiać panoramę jeziora. 
Neobarokowy pałac założony jest na planie zbliżonym do prostokąta, a bryła główna jest zróżnicowana z licznymi dodatkami. W narożniku posiada wtopioną w elewację werandę oraz dwie wieże – mniejszą wieloboczną i większą umiejscowioną od strony zachodniej, która spełnia jedynie funkcję widokową. Ponadto znajduje się na niej wysoka latarnia, a cała wieża przykryta jest czworobocznym kopulastym dachem, inaczej niż bryła główna pałacu, która posiada dach mansardowy. Od strony frontowej znajduje się półkolisty, zamknięty trójkątnym, wklęsło-wypukłym szczytem, zdobiony ryzalit. Z kolei od zachodniej strony ulokowano balkon, pergolę oraz taras, a od wschodniej zabudowaną werandę z tarasem i ozdobionym łamanym szczytem ryzalitem. Całość dopełniają liczne, posiadające zdobioną stolarkę, rozmieszczone niesymetrycznie, okna. Dodatkowo elewacje budynku zdobione są boniowaniami, rustykami, tralkowymi balustradami, spływami wolutowymi czy falującymi gzymsami.
Wnętrza pałacu, które zachowały swój pierwotny układ, zdobią, często pochodzące z czasu jego wzniesienia przez Fischerów, elementy wykończenia czy wystroju wnętrz. Sufity ozdobione są sztukateriami, podłoga w kuchni posiada oryginalną glazurę, a na ścianach znajdują się dębowe szafy i boazerie. Zachowało się także m.in. kilka kominków marmurowych i ceramicznych oraz jeden całkowicie drewniany, a na piętrze łazienka wraz z całym wiekowym wyposażeniem. W ostatnim czasie, w dawnej piwniczce do przechowywania win, odkryto malowidła przedstawiające herby floty morskiej, które wykonano prawdopodobnie na zlecenie kontradmirała Reinholda. 
Rozległy park, który okala założenie pałacowe z pewnością pochodzi z wcześniejszego okresu niż sama budowla, o czym może świadczyć licznie tam występujący starodrzew, który się datuje na niemal dwa wieki. Samo założenie parkowe można podzielić na dwie części – bliższą pałacowi, gdzie zlokalizowane są ogrody, trawniki i alejki, oraz dalszą, która od wschodu przechodzi w las. W części dalszej znajduje się czynna kaplica, która niegdyś pełniła funkcję rodowego mauzoleum Fischerów i gdzie spoczywa Reinhold von Fischer-Lossainen. 
W części południowej całego zespołu znajdują się liczne zabudowania gospodarcze, również bogato zdobione, wzniesione z charakterystycznej czerwonej cegły w stylu neogotyckim. Znajduje się wśród nich m.in. zabytkowy, zakończony schodkowym szczytem, budynek starej kuźni wraz z warsztatem.
Zabytek.
W skład zespołu pałacowego w Łężanach wchodzą obiekty wpisane do rejestru zabytków nieruchomych:

</doc>
<doc id="1770427" url="https://pl.wikipedia.org/wiki?curid=1770427" title="I Am Kloot (album)">
I Am Kloot (album)

I Am Kloot – drugi, studyjny album grupy I Am Kloot, wydany 15 września 2003 roku.
Płyta zdobyła bardzo dobre recenzje, również w polskiej prasie ("Teraz Rock", "Muza"), i znalazła się w pierwszej setce (na miejscu 68) w notowaniach UK Albums Chart. Marcin Tercjak określił ten album jako „zestaw kilkunastu zabójczych piosenek zbudowanych z desperacji i nostalgii”.
Album "I Am Kloot" ukazał się nakładem wytwórni The Echo Label (część Chrysalis Group) w postaci płyty gramofonowej 12" (w kolorach czarnym i białym) i płyty CD.
25 stycznia 2005 płyta ta została pierwszym albumem grupy I Am Kloot wydanym w Stanach Zjednoczonych. W marcu 2005 zespół odbył swoją pierwszą trasę koncertową po tym kraju. 
Lista utworów.
Autorem wszystkich piosenek jest John Bramwell.
Twórcy.
Instrumenty.
oraz

</doc>
<doc id="1770428" url="https://pl.wikipedia.org/wiki?curid=1770428" title="Olimpijski Konkurs Sztuki i Literatury 1912">
Olimpijski Konkurs Sztuki i Literatury 1912

Olimpijski Konkurs Sztuki i Literatury 1912 – 1. edycja Olimpijskiego Konkursu Sztuki i Literatury, która odbyła się równolegle z Letnimi Igrzyskami Olimpijskimi 1912 w Sztokholmie. Wszystkie prace nagrodzone medalami olimpijskimi związane były z tematyką sportową. Wystawa prac miała miejsce w parku Karlaplan – dwa bloki od Stadionu Olimpijskiego w Sztokholmie.

</doc>
<doc id="1770429" url="https://pl.wikipedia.org/wiki?curid=1770429" title="Leonardo José Aparecido Moura">
Leonardo José Aparecido Moura

Leonardo, właśc. Leonardo José Aparecido Moura (ur. 9 marca 1986 w Guarulhos w stanie São Paulo, Brazylia) – brazylijski piłkarz grający na pozycji obrońcy.
Kariera piłkarska.
Kariera klubowa.
Wychowanek Santosu FC, w którym rozpoczął piłkarską karierę w 2004. W lipcu 2005 podpisał kontrakt z ukraińskim Szachtarem Donieck, w którym spotkał kilku swoich rodaków. Nieczęsto występował w podstawowym składzie, dlatego był wypożyczony do brazylijskich klubów Santosie FC, São Caetano, CR Vasco da Gama i Grêmio Prudente. W styczniu 2011 ponownie wypożyczony, tym razem do Avaí FC, a potem do Atlético Goianiense. Na początku 2012 Atlético Goianiense wykupił transfer piłkarza.
Kariera reprezentacyjna.
Występował w swojej karierze w juniorskiej reprezentacji Brazylii, z którą w 2003 roku wziął udział w Mistrzostwach Świata U-17, gdzie Brazylia została mistrzem świata.

</doc>
<doc id="1770438" url="https://pl.wikipedia.org/wiki?curid=1770438" title="Lekkoatletyka na Letnich Igrzyskach Olimpijskich 1900 – bieg na 5000 metrów drużynowo mężczyzn">
Lekkoatletyka na Letnich Igrzyskach Olimpijskich 1900 – bieg na 5000 metrów drużynowo mężczyzn

Bieg na 5000 m drużynowo na igrzyskach olimpijskich w 1900 w Paryżu rozegrano 22 lipca 1900 w Lasku Bulońskim. Startowały zespoły złożone z pięciu zawodników. Biegacze uzyskiwali liczbę punktów równą miejscu, które zajęli w biegu. Zespół z najmniejszą liczbą punktów zwyciężał.
Zgłosiły się tylko dwa zespoły: Francja i drużyna mieszana. Ta ostatnia składała się z 4 lekkoatletów brytyjskich, którzy dla skompletowania składu najpierw namawiali Kanadyjczyka George'a Ortona, a gdy nie zgodzili się na niego sędziowie, Australijczyka Stanleya Rowleya. Byli przekonani, że zwyciężą niezależnie od wyniku Rowleya. Rowley zgodził się startować pomimo braku doświadczenia w bieganiu na długich dystansach.
Bieg odbył się na bieżni o obwodzie 500 m. Był to jedyny przypadek rozegrania tej konkurencji na igrzyskach olimpijskich. W 1900 nie rozegrano natomiast biegu na 5000 m w konkurencji indywidualnej.
Finał.
Wyniki drużynowe.
Rowley, który był sprinterem, po przebiegnięciu pierwszego okrążenia zaczął iść i kontynuował marsz, dopóki dziewiąty zawodnik (Champoudry) nie przekroczył linii mety. Wówczas sędziowie pozwolili Rowleyowi zejść z bieżni klasyfikując go na ostatnim, 10. miejscu (brakowało mu wówczas 1500 m do ukończenia konkurencji). Pozostałych zawodników na początku prowadził Rimmer przed Bennettem. Po 3000 m odpadli z grupy najpierw Castanet i Champoudry, a potem Robinson i Tysoe. Po 4000 m Rimmer i Bennett oderwali się od trójki Francuzów. Na ostatnim okrążeniu Bennett wyprzedził Rimmera.

</doc>
<doc id="1770445" url="https://pl.wikipedia.org/wiki?curid=1770445" title="Edek Debeściak">
Edek Debeściak

Edek Debeściak (ang. "Best Ed", 2008-2009) – serial animowany produkcji kanadyjsko-amerykańskiej, który emitowany jest na kanale Cartoon Network od 6 września 2008. Serial wykonany został w Adobe Flash.
Opis fabuły.
Serial opowiada o przygodach psa imieniem Edek i jego najlepszego przyjaciela żołnierza Bodzia, mieszkających w Spokoville (parodia Snellville) na północy Stanów Zjednoczonych.
Wersja polska.
Wersja polska: Studio Genetix Film FactoryDialogi polskie: Katarzyna Orzeszek-KoroblewskaReżyseria: Agnieszka MatysiakDźwięk: Zdzisław ZielińskiKierownictwo produkcji: 
Wystąpili:* Filip Przybylski – Edek
i inni

</doc>
<doc id="1770448" url="https://pl.wikipedia.org/wiki?curid=1770448" title="Kacper Ziemiński">
Kacper Ziemiński

Kacper Ziemiński (ur. 4 listopada 1990 w Więcborku) – polski żeglarz, startujący w olimpijskiej klasie Laser, reprezentujący barwy klubowe Pogoni Szczecin. W 2004 w Ekwadorze na Mistrzostwach Świata zajął 6. miejsce w klasie Optimist. W 2005 zdobył drużynowe Mistrzostwo Świata. Dwukrotny drużynowy Mistrz Europy, raz w roli kapitana w klasie Optimist. Trzykrotny Mistrz Polski Seniorów w klasie 470, raz wicemistrz. Wystartował na Igrzyskach Olimpijskich w Pekinie zajmując 19. miejsce w klasie 470. Podczas tych zawodów był najmłodszym polskim żeglarzem.
Po Igrzyskach w Pekinie rozpoczął karierę na jednoosobowej klasie Laser wielokrotnie stając na podium Mistrzostw Polski.
W 2011 zdobył brązowy Medal Mistrzostw Europy Juniorów. Ostatnie największe sukcesy Kacpra to 5. miejsce na Mistrzostwach Europy Seniorów w Dublinie w 2013, brązowy medal na regatach Pucharu Świata w Chinach w 2013 oraz start na Igrzyskach Olimpijskich w Londynie zajmując 17. miejsce. Obecnie trenowany przez Chorwata Joza Jakelicia.

</doc>
<doc id="1770449" url="https://pl.wikipedia.org/wiki?curid=1770449" title="Hold My Hand (singel Akona)">
Hold My Hand (singel Akona)

Hold My Hand (pol. Trzymaj mnie za dłoń) – utwór Akona nagrany w duecie z Michaelem Jacksonem w 2007 roku. Pierwotnie utwór miał znaleźć się na albumie Akona "Freedom" (w tym czasie miał nosić nazwę Aqquitted). Został wydany jednak dopiero w 2010 roku na pierwszym pośmiertnym albumie króla popu pt. "Michael", który ukazał się 13 grudnia 2010. Jest jednocześnie pierwszym singlem z tej płyty.

</doc>
<doc id="1770451" url="https://pl.wikipedia.org/wiki?curid=1770451" title="Andrei Treivas Bregman">
Andrei Treivas Bregman



</doc>
<doc id="1770453" url="https://pl.wikipedia.org/wiki?curid=1770453" title="Apogon (ryba)">
Apogon (ryba)

Apogon ("Apogon imberbis") – gatunek ryby z rodziny apogonowatych.
Występowanie.
Wschodni Atlantyk od Zatoko Biskajskiej po Zatokę Gwinejską, Wyspy Kanaryjskie, Azory, Madera oraz Morze Śródziemne.
Żyje w małych stadach przy skalistych, klifowych wybrzeżach na głębokości 10-200 (latem do 50) m w pobliżu grot i jaskiń w których chowa się w razie niebezpieczeństwa, oddala się od nich jedynie po zmroku.
Opis.
Dorasta maksymalnie do 15 cm. Ciało krępe, wygrzbiecone, głowa duża, masywna. Oczy bardzo duże, krawędź przedpokrywowej części wieczka skrzelowego piłkowana. Otwór gębowy szeroki, skierowany skośnie ku górze, wyposażony w małe, spiczaste zęby identyczne na obu szczękach. Dolne kości przełyku rozdzielone i pokryte ostrymi zębami. Płetwa grzbietowa rozdzielona, przednia płetwa z 6 kolcami, tylna z 1 kolcem i 9 miękkimi promieniami, umiejscowiona na wysokości płetwy odbytowej zaopatrzonej w 2 kolce i 8 miękkich promieni. Płetwy brzuszne silnie rozwinięte.
Ubarwienie ciała i płetw jasnopomarańczowo-czerwone, na tułowiu małe, nieregularnie rozmieszczone, czarne punkty, na trzonie ogona ciemna plama mogąca mieć postać 3 małych plam. Końce płetw grzbietowych i odbytowej ciemne. Przez oko przebiegają 2 jasne smugi.
Odżywianie.
Skorupiaki oraz jaja i larwy różnych zwierząt morskich.
Rozród.
Trze się latem. Złożona przez samicę ikra skleja się w bryłkę którą samiec nosi w pysku aż do wyklucia się narybku.

</doc>
<doc id="1770455" url="https://pl.wikipedia.org/wiki?curid=1770455" title="Czesław Golak">
Czesław Golak

Czesław Golak SVD (ur. 11 lipca 1919 w Fabianowie, obecnie części Poznania, zm. 25 lipca 1941 w Mauthausen-Gusen) – polski kleryk katolicki, Sługa Boży Kościoła katolickiego.
Po zdaniu matury w Niższym Seminarium w Górnej Grupie rozpoczął nowicjat w Chludowskim seminarium (1939). Po wybuchu II wojny światowej Niemcy, 25 stycznia 1940 internowali wszystkich przebywających w Domu Misyjnym duchownych i utworzyli obóz przejściowy dla zakonników i księży z okolicy. Czesław Golak aresztowany został 22 maja 1940 roku, a następnie przewieziony został do Fortu VII w Poznaniu, później do hitlerowskiego obozu koncentracyjnego Dachau (KL) (otrzymał numer 11430), a stamtąd 2 sierpnia 1940 roku do Mauthausen-Gusen (otrzymał numer 6207). Zginął, rzucając się na druty pod napięciem.
Jest jednym z 122 Sług Bożych, wobec których 17 września 2003 roku rozpoczął się proces beatyfikacyjny drugiej grupy męczenników z okresu II wojny światowej. 23 kwietnia 2008 zamknięto proces rogatoryjny (diecezjalny etap procesu beatyfikacyjnego).

</doc>
<doc id="1770458" url="https://pl.wikipedia.org/wiki?curid=1770458" title="Zamek w Skawinie">
Zamek w Skawinie

Zamek w Skawinie – średniowieczny zamek, który znajdował się w Skawinie w województwie małopolskim. Zniszczony w drugiej połowie XVIII wieku.
Historia.
W „Księdze uposażeń diecezji krakowskiej” ("Liber beneficiorum dioecesis Cracoviensis", 1470–1480) Jana Długosza znajduje się informacja, że zamek w Skawinie został wzniesiony w XIV wieku przez Kazimierza Wielkiego. Zamek był rezydencją wójta miasta, założonego przez króla w 1364 roku. Wójtostwo Skawiny należało początkowo do opactwa benedyktynów w Tyńcu; w 1394 roku opat tyniecki sprzedał je za 300 grzywien Michałowi Berithowi zwanemu Puschnik, herbu Doliwa.
Zachował się schematyczny rysunek z XVII wieku, na którym znajduje się zamek w centralnej części półperspektywicznego planu miasta z około 1663 roku i jest opatrzony podpisem „Zamek Skawa”. Według niektórych źródeł jest to jedyny zbliżony do rzeczywistości obraz tego obiektu powstały przed jego całkowitym zniszczeniem w drugiej połowie XVIII wieku.
W trakcie badań archeologicznych prowadzonych w 1958 roku odnaleziono pozostałości murów zamkowych datowane na XIV wiek.

</doc>
<doc id="1770461" url="https://pl.wikipedia.org/wiki?curid=1770461" title="Operacja Eagle’s Summit">
Operacja Eagle’s Summit

Operacja Eagle’s Summit (, ) – operacja wojskowa przeprowadzona w 2008 roku przez siły ISAF oraz afgańskich żołnierzy. Jej celem było bezpieczne przetransportowanie 220-tonowych turbin do zapory Kajaki w prowincji Helmand. Zakończona sukcesem, była jedną z największych operacji logistycznych prowadzonych przez British Army po II wojnie światowej. Nazwa operacji pochodzi od orła widniejącego na insygniach 16. Brygady Powietrznej.
Zapora Kajaki.
USAID rozpoczęło budowę elektrowni wodnej Kajaki w 1953 roku. Zapora miała na celu dostarczenie energii elektrycznej ludności w prowincjach Helmand i Kandahar. Według planów budowy zapora miała mieć trzy turbiny, lecz zdążono zainstalować tylko dwie. Po latach wojny domowej, w 2001 roku tylko jedna turbina nadawała się do pracy. W 2004 roku Stany Zjednoczone rozpoczęły prace naprawcze zapory. Jedna turbina została wyremontowana w 2005 roku, lecz przywrócenie pełnej mocy elektrowni było utrudnione ze względu na trudności w transporcie nowych turbin do Kajaki przez terytorium kontrolowane przez talibów. Transport turbin przerodził się więc w dużą operację wojskową.
Konwój.
Operację przez cztery miesiące przygotowywało 60 brytyjskich oficerów. Początkowo planowano, że konwój ruszy najkrótszą trasą, szosą nr 611. Jednak znaczna aktywność talibów wzdłuż drogi oraz obawy przed minami pozostałymi po radzieckiej obecności w Afganistanie wymusiły zmianę trasy. Nowy plan przewidywał podróż konwoju przewożącego turbiny przez pustynię, po trasie o nazwie kodowej „Harriet”, która została sprawdzona tydzień wcześniej przez komandosów. Brytyjczycy próbowali wynegocjować bezpieczne przejście dla konwoju, w niektórych przypadkach płacąc lokalnej starszyźnie, ale działania te nie przyniosły oczekiwanych rezultatów.
Wykonane w Chinach turbiny zostały dostarczone na lotnisko w Kandaharze w nocy 27 sierpnia i przez pierwszą część transportu były ochraniane przez oddziały kanadyjskie. Transport składał się z siedmiu oddzielnych ładunków o wadze około 30 ton, przewożonych na samochodach typu HET.
Konwój składał się ze 100 pojazdów, jadących w kolumnie o długości czterech kilometrów. W jego skład wchodziło 50 pojazdów Viking APC oraz samochody Szakal i Mastiff.
W ciągłym pogotowiu były śmigłowce, a wsparcie lotnicze zapewniały siły USA, Francji oraz Holandii. Podczas całego transportu konwój mógł liczyć na pomoc wojsk inżynieryjnych.
W celu zabezpieczenia konwoju wzdłuż trasy zrzucono również na spadochronach żołnierzy z brytyjskiego regimentu powietrznodesantowego
W tym samym czasie konwój złożony z 30–40 duńskich pojazdów, eskortowany przez 1. batalion powietrznodesantowy, jechał szosą nr 611. Działania te miały zmylić talibów.
Podczas ostatniego odcinka trasy konwój musiał wjechać na szosę nr 611 i przejechać około 7 km przez terytorium, na którym działalność prowadziło 200 powstańców. Zadanie oczyszczenia tego rejonu otrzymało 388 żołnierzy armii afgańskiej oraz 42 żołnierzy brytyjskich. Po trzech dniach intensywnego bombardowania artyleryjskiego, w tym ostrzału rakietowego MLRS, oraz działania samolotów koalicji, droga została oczyszczona, umożliwiając dotarcie konwoju na miejsce 3 września o godz. 2.30 rano.
Pokonanie 180 kilometrów zajęło 5 dni. Konwój był atakowany wielokrotnie, jednak nie odniósł strat. Brytyjska artyleria zużyła podczas operacji 800 pocisków o kalibrze 105 milimetrów oraz 54 rakiety. Według armii brytyjskiej w czasie walk zginęło ponad 200 rebeliantów, brak jednak możliwości potwierdzenia tych danych.
Straty.
Jeden brytyjski żołnierz został ranny w wypadku drogowym w Kajaki. Jeden kanadyjski żołnierz zginął, a kolejnych siedmiu zostało rannych, gdy ich pojazd najechał na fugasa w drodze powrotnej do bazy.
Operacja ta została oficjalnie uznana przez NATO jako znaczące zwycięstwo, mające się przyczynić do wygranej w „sercach i umysłach” Afgańczyków. Brygadier Carleton-Smith określił udaną operację jako „początek końca” walk w prowincji Helmand. Brytyjscy inżynierowie szacują, że instalowanie turbin oraz budowa odpowiedniej sieci dystrybucji energii potrwa kolejne dwa lata.

</doc>
<doc id="1770466" url="https://pl.wikipedia.org/wiki?curid=1770466" title="Argentyna smukła">
Argentyna smukła

Argentyna smukła, srebrzyk smukły ("Argentina sphyraena") – gatunek morskiej ryby z rodziny srebrzykowatych (Argentinidae). Występuje pospolicie w północnym Atlantyku i w zachodniej części Morza Śródziemnego. Stanowi gatunek bentoniczny, odżywia się bezkręgowcami i drobnymi rybami. Jego ikra i larwy rozwijają się w pelagialu. Gatunek ten ma niewielkie znaczenie gospodarcze – jest jednak lokalnie poławiany w celu produkcji esencji perłowej oraz w celach konsumpcyjnych. Nie jest zagrożony – w klasyfikacji IUCN ma status gatunku najmniejszej troski.
Taksonomia.
Gatunek został opisany przez Linneusza jako "Argentina sphyraena". Początkowo zaliczany do rodziny łososiowatych, później przeniesiony do osobnej rodziny Argentinidae w obrębie podrzędu Salmonoidea. Obecnie (2022) rodzina ta jest klasyfikowana w obrębie rzędu stynkokształtnych. W literaturze polskiej gatunek jest znany jako argentyna smukła lub srebrzyk smukły.
Występowanie.
Północny Atlantyk od Islandii i Lofotów po północną Afrykę oraz zachodnia część Morza Śródziemnego. Brak jej w południowej części Morza Północnego oraz w kanale La Manche. Osobniki tego gatunku generalnie nie występują w wodach o średniej rocznej temperaturze niższej niż 6°C i wyższej niż 17–20°C.
Gatunek występujący w głębokich wodach przy krawędzi szelfu kontynentalnego. Żyje w pobliżu piaszczystego lub mulistego dna na głębokości 20–(700)1000 m, zwykle 30–100 m, w nocy migruje w strefę nerytyczną. W Morzu Tyrreńskim wchodzi w skład zespołu organizmów zasiedlającego siedlisko, którego typowym gatunkiem jest "Leptometra phalangium".
Opis.
Dorasta do 27 cm długości. Ciało smukłe, wydłużone. Oczy duże. Pysk zaostrzony o długości dorównującej lub nieco mniejszej od średnicy oka, szczęki krótkie bez zębów, szczęka górna lekko wysunięta. Na języku i podniebieniu występują zęby. Łuski duże, 52–53 wzdłuż linii bocznej. W płetwie grzbietowej 10–12 promieni, zaś w płetwie odbytowej 11–15. Pomiędzy płetwą grzbietową i ogonową występuje płetwa tłuszczowa. Nasada płetw brzusznych na wysokości lub nieco za przednią krawędzią płetwy grzbietowej.
Grzbiet żółty lub zielonkawoszary, brzuch srebrzyście lśniący, wzdłuż boków srebrzysta, niebiesko lśniąca wstęga. Ciało lekko prześwitujące, o silnym zapachu zgniłych ogórków.
Odżywianie.
Argentyna smukła jest drapieżnikiem, polującym na drobne bezkręgowce (m.in. skorupiaki, wieloszczety) oraz małe ryby. Ofiary połykane są w całości. Ponieważ otwór gębowy osobników tego gatunku jest stosunkowo nieduży, limituje to wielkość ofiar, które mogą być przez nie zjadane. Niemniej spektrum wielkości pokarmu jest stosunkowo duże, od pelagicznych jaj do ryb z rodziny babkowatych. W populacji zasiedlającej ujście rzeki Clyde w żołądkach stwierdzono głównie wieloszczety (59,5%, najczęściej z rodzaju "Pectinaria"), skorupiaki (25,9%), ryby (5,5%) i mięczaki (4,7%). Najchętniej zjadanym gatunkiem była pelagiczna wioślarka "Evadne nordmanni". Z kolei w populacji z Morza Irlandzkiego w przewodach pokarmowych dominowały skorupiaki (88%), małże (49%), wieloszczety (7,2%), ryby (2,6%), wstężnice (1,7%) i szkarłupnie (0,6%). Populacja zasiedlająca Morze Śródziemne także odżywia się głównie skorupiakami.
Rozród.
Biologia rozrodu jest słabo poznana. Ikra oraz larwy unoszą się swobodnie w toni. W Morzu Śródziemnym trze się zimą i wczesną wiosną, u wybrzeży Wysp Brytyjskich – od marca do lipca, w północnej części Morza Północnego – od kwietnia do września. Osobniki osiągają dojrzałość płciową przy długości ciała ok. 12–13 cm.
Interakcje międzygatunkowe.
Pasożyty.
Na argentynie smukłej pasożytują nicienie z rodzaju "Contracaecum" – w niektórych populacjach nawet 75,4% osobników może być nimi zarażonych. Równie silna bywa infestacja przywrami z gatunku "Lecitophyllum botyophorum". Oprócz tego sporadycznie na argentynach pasożytują nicienie z rodzaju "Pseudanisakis" oraz przywry "Hemiurus communis" i "Derogenes variculus".
Drapieżniki.
Osobniki tego gatunku wchodzą w skład diety różnych gatunków ryb, głównie z rodziny dorszowatych. Argentyną odżywiają się: morszczuki (mogą stanowić nawet 12,1% diety tego gatunku), dorsze, witlinki, plamiaki, karliki, okowiele, smuklice, raje ostronose, halibuty.
Znaczenie gospodarcze.
Gatunek ma niewielkie znaczenie gospodarcze. Poławiany jest lokalnie w krajach północnoafrykańskich, południowo- i zachodnioeuropejskich. Lokalnie połowy tego gatunku wynosiły w latach 2002–2008 średnio do 2889,1 kg na rejs. Odnotowano obecność osobników tego gatunku w przyłowie – na niektórych obszarach w skali roku stanowiły 16% wyrzucanej biomasy przyłowu. Osobniki tego gatunku stanowią istotny element diety ważnych pod względem gospodarczym gatunków ryb – m.in. morszczuka, dorsza i witlinka. Łuski argentyny smukłej są używane do wytwarzania esencji perłowej, z której produkuje się sztuczne perły.
Zagrożenia i ochrona.
Gatunek występuje licznie w obrębie swojego zasięgu, przez IUCN jest klasyfikowany jako gatunek najmniejszej troski (LC).

</doc>
<doc id="1770467" url="https://pl.wikipedia.org/wiki?curid=1770467" title="Argentina sphyraena">
Argentina sphyraena



</doc>
<doc id="1770468" url="https://pl.wikipedia.org/wiki?curid=1770468" title="Robert Carmody">
Robert Carmody

Robert John „Bob” Carmody (ur. 4 września 1938 na Brooklynie, zginął 27 października 1967 w Gia Định pod Saigonem) – amerykański bokser wagi muszej.
Życiorys.
Brązowy medalista Letnich Igrzysk Olimpijskich 1964 w Tokio oraz Igrzysk panamerykańskich 1963 w São Paulo.
Od 1957 żołnierz US Army, uczestnik wojny wietnamskiej. Miał stopień sierżanta sztabowego (ang. "Staff Sergeant"). Zginął wraz z pięcioosobowym oddziałem w zasadzce zastawionej przez ugrupowanie Wietkongu w okolicach Saigonu. Pośmiertnie odznaczony Brązową Gwiazdą.

</doc>
<doc id="1770470" url="https://pl.wikipedia.org/wiki?curid=1770470" title="Apogon imberbis">
Apogon imberbis



</doc>
<doc id="1770471" url="https://pl.wikipedia.org/wiki?curid=1770471" title="Chris Rawlinson">
Chris Rawlinson

Chris Rawlinson (ur. 19 maja 1972 w Rotherham) – angielski lekkoatleta, płotkarz i sprinter.
Rekordy życiowe.
W 2006 poślubił australijską płotkarkę Jane Pittman.

</doc>
<doc id="1770474" url="https://pl.wikipedia.org/wiki?curid=1770474" title="Dmitrij Kozak">
Dmitrij Kozak

Dmitrij Nikołajewicz Kozak ros. Дмитрий Николаевич Козак (ur. 7 listopada 1958) – rosyjski polityk i prawnik, wicepremier Rosji w latach 2008–2020.
Życiorys.
Ukończył studia prawnicze na Leningradzkim Uniwersytecie Państwowym. W latach 1998–1999 sprawował urząd wicegubernatora Petersburga. Dwukrotnie był ministrem-kierownikiem Aparatu (Administracji) Rządu (1999–2000, 2004). Od 2004 do 2007 zajmował stanowisko pełnomocnego przedstawiciela prezydenta w Południowym Okręgu Federalnym. W latach 2007–2008 pełnił funkcję ministra rozwoju regionalnego. Od 14 października 2008 do 15 stycznia 2020 wicepremier Federacji Rosyjskiej.
Współautor memorandum Kozaka – nazwanego jego imieniem projektu rozwiązania konfliktu o Naddniestrze, ostatecznie odrzuconego przez prezydenta Mołdawii Vladimira Voronina.

</doc>
<doc id="1770475" url="https://pl.wikipedia.org/wiki?curid=1770475" title="Argentyna wielka">
Argentyna wielka

Argentyna wielka, argentyna, argentynka, srebrzyk opałek, srebrzyk wielki ("Argentina silus") – gatunek morskiej ryby z rodziny srebrzykowatych (Argentinidae). 
Występowanie.
Północny Atlantyk od Spitsbergenu i Grenlandii po Skagerrak i południową Kanadę.
Żyje zazwyczaj na głębokości 150–550 m, spotykana na głębokości do 1440 m p.p.m. Ryba preferuje wody zimne o temperaturze pomiędzy 7°C, a 10°C i średnim zasoleniu na poziomie 34‰.
Dojrzałość płciową osiąga w wieku od około 4 do 8 lat. Tarło odbywa się między marcem a czerwcem (czas ten jest uzależniony od obszaru występowania).
Opis.
Dorasta do 50 (maksymalnie 70) cm długości. Pysk krótszy od średnicy oka. Wzdłuż linii bocznej 60–70 łusek.
Żywi się przede wszystkim bezkręgowcami planktonowymi (kryl), obunogami, szczecioszczękami, kałamarnicami, żebropławami, jak również innymi małymi rybami.
Znaczenie gospodarcze.
Ryba jest sprzedawana w handlu detalicznym (świeża, wędzona i mrożona). Mięso jest białe, delikatne i niezbyt ścisłe o smaku słodko-kwaskowatym, kojarzonym z ogórkiem. Bywa wykorzystywane do produkcji pasz dla ryb (mączka, kulki) oraz innych zwierząt hodowlanych. Stanowi często przyłów podczas pozyskiwania dorszy, łososi i halibutów.

</doc>
<doc id="1770476" url="https://pl.wikipedia.org/wiki?curid=1770476" title="Argentina silus">
Argentina silus



</doc>
<doc id="1770480" url="https://pl.wikipedia.org/wiki?curid=1770480" title="Janek Chmielewski">
Janek Chmielewski



</doc>
<doc id="1770485" url="https://pl.wikipedia.org/wiki?curid=1770485" title="MTX (motoryzacja)">
MTX (motoryzacja)

MTX – czeski producent samochodów i motocykli sportowych oraz pojazdów typu buggy. 
Przedsiębiorstwo założone zostało w 1969 roku, a jego siedziba mieści się w Pradze.
Modele.
Modele od 1-01 do 1-09 to samochody wyścigowe, od 2-01 do 2-04 to samochody typu spider, a od 3-01 do 3-04 to motocykle wyścigowe.

</doc>
<doc id="1770488" url="https://pl.wikipedia.org/wiki?curid=1770488" title="Kot w butach (anime)">
Kot w butach (anime)

 – japoński serial anime z 1992 roku w reżyserii Susumu Ishizaki. Jest to swobodna adaptacja baśni Charles'a Perraulta. 
Fabuła.
W pierwszym odcinku młynarczyk o imieniu Hans żeni się z księżniczką Sarą. Król zaprasza na uroczystość wielu magów, w tym potężnego Zakyla, który choć wygląda jak kobieta i ma kobiecy głos, jest mężczyzną. Z powodu głupoty posłańca, duszka o imieniu Pierre, Zakyl nie otrzymuje zaproszenia. Mag uznaje to za upokorzenie i usypia księżniczkę na wieki. Po zniknięciu Zakyla wszyscy dowiadują się, że mag uśpił księżniczkę z winy Pierre'a. Aby dać nauczkę duszkowi jedna z zaproszonych czarownic przemienia go w mysz, obiecując przy tym, że przywróci mu ludzką postać, gdy ten pomoże naprawić wyrządzone zło. Hans wyrusza więc w daleką podróż w poszukiwaniu Zakyla wraz z Pierre'em i kotem w zaczarowanych butach o imieniu Cousteau.
Jedynym sposobem na uratowanie księżniczki Sary jest pokonanie Zakyla. Podczas jego poszukiwań bohaterowie spotykają postacie ze znanych baśni i bajek takich jak Królewna Śnieżka, Kopciuszek, Dziewczynka z zapałkami, Jaś i Małgosia, Mała Syrenka, Aladyn etc. Czasami spotykają też postacie legendarne i mityczne m.in. Wilhelma Tella i Drakulę. A nawet jedną historyczną – króla Midasa z oślimi uszami. Pomagają tym postaciom lub ratują przed nimi zwykłych ludzi. Pod koniec wędrówki bohaterowie odnajdują i pokonują Zakyla, dzięki czemu księżniczka Sara zostaje uratowana.
Wersja japońska.
Piosenki.
Obie piosenki pochodzą z albumu z 1990 roku.
Wersja polska.
W Polsce serial emitowany był po raz pierwszy na kanale TVP2 od 1 lipca 1993 do 30 grudnia 1993, następnie w TV Polonia od 28 czerwca 1999 do 3 sierpnia 1999 oraz w TV Niepokalanów z polskim dubbingiem.
Opracowanie: EUROCOM
Reżyseria: Jerzy Dominik
Dialogi: 
Dźwięk i montaż: Maciej Kręciejewski
Kierownictwo produkcji: Marzena Wiśniewska
Teksty piosenek: Ryszard Skalski
Wykonanie piosenek: Olga Bończyk
Opracowanie muzyczne: Jacek Grudzień
Udział wzięli:
i inni
Lektor: Jerzy Dominik
Wersja pełnometrażowa.
"Kot w butach" (ang. "The journey of Puss’n boots") – film pełnometrażowy wyprodukowany przez Enoki Films. Jest to wersja z japońskim dubbingiem i polskim lektorem Januszem Szydłowskim.
Wersja ta została wydana na DVD przez TiM Film Studio.

</doc>
<doc id="1770489" url="https://pl.wikipedia.org/wiki?curid=1770489" title="Carlo van Dam">
Carlo van Dam

Carlo van Dam (ur. 27 lutego 1986 roku we Vlaardingen) – holenderski kierowca wyścigowy.
Kariera.
Holender karierę rozpoczął, jak większość przyszłych kierowców wyścigowych, od kartingu. Jego największym sukcesem w tej dyscyplinie było mistrzostwo Europy. Po zakończeniu kariery kartingowca, postanowił rozpocząć poważną karierę wyścigową. W tym celu w 2004 roku zadebiutował w Formule Renault. W latach 2005–2006 zajął odpowiednio 4. i 3. lokatę w końcowej klasyfikacji Europejskiej Formuły Renault. W roku 2007 zaangażował się w Niemiecką Formułę 3, gdzie nieoczekiwanie zdobył tytuł mistrzowski. Rok później był mistrzem jej japońskiego odpowiednika. Poza tym wystartował również w prestiżowym wyścigu, o Grand Prix Makau, gdzie uzyskał pole position, przed wyścigiem kwalifikacyjnym. Wyścigu jednak nie udało mu się ukończyć.
Na sezon 2009 został zakontraktowany, jako kierowca debiutującego zespołu Colina Kollesa, w Europejskiej Formule 3. Bardzo słabe osiągi bolidu zmusiły Carlo do rezygnacji z dalszych startów. W tej sytuacji przeniósł się do serii Superleague Formula, w której pojedzie w barwach klubu PSV Eindhoven.

</doc>
<doc id="1770490" url="https://pl.wikipedia.org/wiki?curid=1770490" title="Xuxa">
Xuxa

Xuxa, właśc. Maria da Graça Meneghel (ur. 27 marca 1963 w Santa Rosa) – brazylijska piosenkarka, zdobywczyni Nagrody Grammy, aktorka oraz prezenterka telewizyjna prowadząca programy dla dzieci. Jej występy były transmitowane w wielu krajach świata w językach: portugalskim, hiszpańskim i angielskim. Do jej największych osiągnięć zaliczyć należy również nagranie albumu "Xou da Xuxa 3", który osiągnął jeden z najlepszych wyników sprzedaży w historii brazylijskiej muzyki – ponad 3,5 mln sprzedanych egzemplarzy. Jest on zarazem jednym z najlepiej sprzedających się albumów na świecie w kategorii muzyki dla dzieci. Warto dodać, że aż 12 singli artystki osiągnęło pierwsze miejsce brazylijskiej listy przebojów. W 1993 jej singel "Sabor de la vida" dotarł na pierwsze miejsce listy Hot Latin Tracks amerykańskiego magazynu muzycznego Billboard. W 2008 roku Xuxa była piosenkarką, która sprzedała najwięcej albumów i singli w historii brazylijskiej muzyki, a jej majątek szacowany jest na ponad 470 mln USD.
Życie prywatne.
Xuxa ma pochodzenie niemiecko-austriacko-polsko-włoskie. Jej ojciec – Luiz Floriano Meneghel – był zawodowym żołnierzem; stacjonował w Rio de Janeiro, kiedy była małą dziewczynką.
Przez pięć lat – do 1986 – spotykała się ze słynnym brazylijskim piłkarzem Pelé, którego poznała podczas sesji zdjęciowej dla "Manchete Magazine". W latach 1990-1992 spotykała się z kierowcą Formuły 1 Ayrtonem Senną. W 1997 zaczęła spotykać się z modelem i aktorem Luciano Szafirem. Owocem ich związku jest córka Sasha, która urodziła się 28 lipca 1998.

</doc>
<doc id="1770491" url="https://pl.wikipedia.org/wiki?curid=1770491" title="Sear Bliss">
Sear Bliss

Sear Bliss - zespół z Węgier poruszający się w stylistyce black metal. Założycielami w 1993 byli Andreas Nagy i Csaba Tóth. Od początku istnienia grupa używa żywych instrumentów dętych (puzon)

</doc>
<doc id="1770492" url="https://pl.wikipedia.org/wiki?curid=1770492" title="Dawaliowate">
Dawaliowate

Dawaliowate ("Davalliaceae") – rodzina paproci z rzędu paprotkowców. Stanowi grupę siostrzaną wobec paprotkowatych ("Polypodiaceae"). Zalicza się tu 4–5 rodzajów z ok. 65 gatunkami, ewentualnie wszystkie te rośliny łączy się w jeden rodzaj – dawalia "Davallia". Nazwę nadano jej na cześć szwajcarskiego botanika Edmonda Davalla. Większość przedstawicieli dawaliowatych występuje na obszarach tropikalnych i subtropikalnych Starego Świata. Są to głównie rosnące na pniach drzew epifity lub rośliny naskalne. Kilka gatunków z rodzaju dawalia jest wykorzystywanych jako ozdobne rośliny doniczkowe.
Morfologia.
Cechą charakterystyczną są grube, „włochate” kłącza nadziemne. Liście są pierzaste, średniej długości.
Systematyka.
Klasyfikacja paproci w obrębie rodziny dawaliowatych nigdy nie była ustalona w sposób trwały i podział na rodzaje podlegał częstym zmianom nie dając zadowalających rezultatów. Rodzina w systemie Smitha i in. (2006) dzielona była na 4–5 rodzajów, przy czym relacje filogenetyczne sugerowały konieczność dalszych rewizji taksonomicznych (w dotychczasowym ujęciu rodzaje były parafiletyczne lub polifiletyczne). W systemie PPG I z 2016 wszystkie gatunki z rodziny włączono w jeden rodzaj – dawalia "Davallia".

</doc>
<doc id="1770493" url="https://pl.wikipedia.org/wiki?curid=1770493" title="Franz Hemer">
Franz Hemer

Franz Hemer (ur. 1894, zm. 18 października 1982) – as lotnictwa niemieckiego Luftstreitkräfte z 18 potwierdzonymi zwycięstwami w I wojnie światowej.
Na początku 1917 roku służył w jednostce wsparcie artylerii FAA 283 jako pilot. Po przejściu szkolenia z pilotażu samolotów myśliwskich w Jastaschule I 10 września 1917 roku został przydzielony do dowodzonej przez Hansa Rittera von Adama eskadry myśliwskiej Jagdstaffel 6. W jednostce służył do 9 sierpnia 1918 roku.
Pierwsze zwycięstwo odniósł 27 października 1917 roku, ostatnie – osiemnaste – 8 sierpnia 1918 roku. 9 sierpnia w czasie kolejnego lotu bojowego został ciężko ranny w głowę i do końca wojny nie powrócił do służby czynnej.
Zmarł we Frankfurcie 18 października 1982 roku.

</doc>
<doc id="1770496" url="https://pl.wikipedia.org/wiki?curid=1770496" title="Koszty alternatywne">
Koszty alternatywne



</doc>
<doc id="1770497" url="https://pl.wikipedia.org/wiki?curid=1770497" title="Biskupi Tarbes i Lourdes">
Biskupi Tarbes i Lourdes

Biskupi Tarbes i Lourdes – rzymskokatoliccy biskupi ordynariusze diecezji Tarbes i Lourdes założonej w IV wieku jako diecezja Tarbes. 20 kwietnia 1912 diecezji zmieniono nazwę na obecną.

</doc>
<doc id="1770498" url="https://pl.wikipedia.org/wiki?curid=1770498" title="Junkers Ju 85">
Junkers Ju 85

Junkers Ju 85 – niemiecki prototypowy dwusilnikowy bombowiec powstały w oparciu o Junkersa Ju 88, różniący się od niego podwójnym sterem ogonowym.
Samolot zaprojektowano w 1937 na zlecenie ministerstwa lotnictwa III Rzeszy, które oczekiwało wzmocnienia uzbrojenia tylnej półsfery samolotu Junkers 88. Montaż dodatkowego gniazda broni w Ju 88 nie był możliwy z powodu konstrukcji ogona. Ju 85 powstał wprost z projektu Ju 88, różnił się podwójnym sterem ogonowym. Pozostałe elementy (90%) konstrukcji pozostały bez zmian.
wariant A.
Powstał na bazie wariantu V3 Junkersa 88. W nowym ogonie zamontowano karabin maszynowy MG kalibru 7,92 mm. Nie wyszedł poza stadium makiety, gdyż dodanie 1 karabinu nie dało oczekiwanego wzmocnienia obrony samolotu.
wariant B.
Drugi wariant Ju 85 powstał przez zaadaptowanie uzbrojenia z Ju 188. W ogonie samolotu zamontowano poczwórny karabin maszynowy 7,92 mm. Również ten wariant nie wyszedł poza stadium makiet zbudowanych w 1939. Wojsko uznało, że dotychczasowa obrona Ju 88 jest jednak wystarczająca.

</doc>
<doc id="1770501" url="https://pl.wikipedia.org/wiki?curid=1770501" title="Pomnik Powstańców Wielkopolskich">
Pomnik Powstańców Wielkopolskich

Pomnik Powstańców Wielkopolskich w Poznaniu – pomnik upamiętniający powstanie wielkopolskie, które wybuchło w Poznaniu 27 grudnia 1918 roku. Znajduje się u zbiegu ulic Wierzbięcice i Królowej Jadwigi, na skraju Parku Izabeli i Jarogniewa Drwęskich. 
Historia.
Pierwsze pomysły upamiętnienia czynu powstańców wielkopolskich odpowiednim pomnikiem pojawiły się już w 1921 roku, ale do wybuchu II wojny światowej nie doczekały się realizacji. Inicjatywa pojawiła się ponownie w latach Polski Ludowej, za sprawą pochodzącego z Górnego Śląska Jana Szydlaka – pierwszego sekretarza Komitetu Wojewódzkiego PZPR w Poznaniu. Szydlak, wzorując się na powstałym w latach 1949–1952 Pomniku Powstańców Śląskich na Górze Świętej Anny, postanowił w podobny sposób upamiętnić także powstańców wielkopolskich. W 1961 roku powstał Społeczny Komitet Budowy Pomnika, kierowany przez Franciszka Nowaka, przewodniczącego komisji kontroli partyjnej Komitetu Wojewódzkiego PZPR w Poznaniu. Na ogłoszony konkurs wpłynęły prace m.in. od takich rzeźbiarzy, jak: Bazyli Wojtowicz, Ryszard Skupin, Stanisław Kulon, czy Marian Konieczny. 
Pomnik wykonany został według projektu Alfreda Wiśniewskiego, profesora Państwowej Wyższej Szkoły Sztuk Plastycznych w Gdańsku. Jego odsłonięcia dokonano 19 września 1965 roku, a defiladę z tej okazji odbierał m.in. Marian Spychalski.
Monument został poświęcony przez arcybiskupa Jerzego Strobę 27 grudnia 1989 roku, w 71. rocznicę powstania wielkopolskiego.
Forma.
Pomnik to 17-metrowy monument pokryty szarym granitem. Obelisk ozdobiono na wysokości 6 metrów płaskorzeźbami przypominającymi historię "Najdłuższej Wojny Nowoczesnej Europy": na froncie orzeł, a po bokach strajk dzieci wrzesińskich, wóz Drzymały, postać Marcina Kasprzaka wśród robotników i śmierć pierwszego powstańca Franciszka Ratajczaka. Obok obelisku stoi rzeźba przedstawiająca dwóch powstańców – oficera z szablą i szeregowca strzelca z karabinem. W 1988 roku przebudowano otoczenie pomnika (według projektu Jerzego Nowakowskiego) – powstał plac apelowy o powierzchni 1800 m². Znicz z pomnika, niewykorzystane podczas renowacji, przeniesiono do Lapidarium UAM.

</doc>
<doc id="1770502" url="https://pl.wikipedia.org/wiki?curid=1770502" title="Dosse">
Dosse

Dosse (pol. hist. "Dosza") – rzeka w Niemczech, prawy dopływ Haweli o dł. 94 km. Nazwa rzeki wiąże się ze słowiańskim plemieniem Doszan, które się nad nią osiedliło.
Źródło Dosse leży w pobliżu granicy Meklemburgii-Pomorza Przedniego i Brandenburgii, na płaskowyżu na północnym krańcu Prignitz, około 3 km na północny wschód od Meyenburgu. Płaskowyż ten leży między Wendisch Priborn i Meyenburgiem. W tym obszarze źródła ma wiele małych potoków, które przeciętnie po prawie 4 km wpadają do Dosse. Za płaskowyżem rzeka płynie w kierunku południowym, przez Wittstock/Dosse i Wusterhausen/Dosse do Neustadt (Dosse), gdzie skręca na zachód. Rzeka wpada do Haweli koło Vehlgast-Kümmernitz.
Od 1850 rzeka była spławna od wsi "Dosse", a od "Hohenofen", oddalonego ok. 18 km od Haweli, nadawała się całorocznie do żeglugi małymi jednostkami. Przewodnik dla żeglarski z 1940 określa rzeką jako względnie żeglowną aż po "Rübehorst". W dolnym biegu rzeki żegluga jest możliwa obecnie aż po most w Rübehorst.
Dorzecze ma obszar około 1268 km². W jego obrębie, przy dopływie, leży Dossespeicher Kyritz.
Niedaleko źródeł Dossy swój początek mają także Elde i Stepenitz.

</doc>
<doc id="1770508" url="https://pl.wikipedia.org/wiki?curid=1770508" title="Ewa Polińska-Mackiewicz">
Ewa Polińska-Mackiewicz

Ewa Polińska-Mackiewicz (ur. 1947 w Łodzi) – polska poetka, socjolog i teoretyk muzyki.
Życiorys.
Urodziła się w Łodzi. Z wykształcenia jest socjologiem i teoretykiem muzyki. Przez wiele lat zajmowała się krytyką muzyczną i publicystyką kulturalną. Jest wykładowcą Akademii Sztuk Pięknych im. Władysława Strzemińskiego w Łodzi. Od 2002 jest prezesem Sopockiego Klubu Pisarzy i Przyjaciół Książki im. Jerzego Tomaszkiewicza BRODWINO. Mieszka w Sopocie.
Jest członkiem zarządu do spraw kultury Gminy Wyznaniowej Żydowskiej w Gdańsku.
Twórczość.
Ewa Polińska-Mackiewicz wydała następujące zbiory poezji:
Od 2002 współtworzy publikowaną corocznie "Antologię poetów i pisarzy Sopotu". Jest także autorką tłumaczeń literackich, m.in. dla Teatru Atelier w Sopocie.

</doc>
<doc id="1770509" url="https://pl.wikipedia.org/wiki?curid=1770509" title="Wspaniały Joe">
Wspaniały Joe

Wspaniały Joe (ang. "Beautiful Joe") – amerykański film romantyczno-komediowy z 2000 roku.
Fabuła.
Joe (Billy Connolly) jest poczciwym i życzliwym dla ludzi sprzedawcą kwiatów. Pewnego jednak dnia w szpitalu dowiaduje się od lekarza, że ma nowotwór mózgu i że zostało mu niewiele dni życia, o ile nie podda się ryzykownej operacji. Kiedy wraca do domu przyłapuje żonę na zdradzie. Małżonka oświadcza mu, że chce rozwodu, gdyż życie z nim to jedna wielka nuda. Po tych wydarzeniach Joe postanawia udać się w podróż, by przed operacją zaznać nieco przygód, których tak brakowało mu w życiu. W czasie podróży poznaje Hush (Sharon Stone), byłą striptizerkę, obecnie samotną matkę z dwójką dzieci. Kobieta jest nałogową hazardzistką, na dodatek zaciągnęła dług u gangsterów. Jeśli szybko go nie spłaci grozi jej śmierć. Joe i Hush wkrótce się zaprzyjaźniają.

</doc>
<doc id="1770511" url="https://pl.wikipedia.org/wiki?curid=1770511" title="Mariusz Kaszyński">
Mariusz Kaszyński

Mariusz Kaszyński (ur. w 1975 r. w Nowym Dworze Mazowieckim) – polski pisarz.
Urodzony w Nowym Dworze Mazowieckim. W 2007 roku uzyskał na Politechnice Wrocławskiej doktorat nauk technicznych w dziedzinie budowy i eksploatacji maszyn. Zadebiutował jak pisarz w 2006 roku w „Nowej Fantastyce” opowiadaniem "Kopia bezpieczeństwa". Jest autorem horrorów, oraz powieści przygodowych. Współpracował z Agencją Wydawniczą RUNA.
Obecnie mieszka w Warszawie.

</doc>
<doc id="1770516" url="https://pl.wikipedia.org/wiki?curid=1770516" title="Aitor Hernandez">
Aitor Hernandez



</doc>
<doc id="1770521" url="https://pl.wikipedia.org/wiki?curid=1770521" title="Camellia oleifera">
Camellia oleifera



</doc>
<doc id="1770524" url="https://pl.wikipedia.org/wiki?curid=1770524" title="Martin XB-48">
Martin XB-48

Martin XB-48 – amerykański średni bombowiec z napędem odrzutowym, zaprojektowany przez wytwórnię Glenn L. Martin Company w połowie lat 40. XX wieku. Zbudowano dwa egzemplarze prototypowe, samolot nie trafił do produkcji seryjnej.
Historia.
Prace nad samolotem rozpoczęły się jeszcze podczas trwania II wojny światowej. Obok Glenn L. Martin Company nad nowym bombowcem pracowały również North American Aviation, która zbudowała samolot North American B-45 Tornado i wytwórnia Convair, która zaprojektowała bombowiec Convair XB-46. Glenn L. Martin wybudował dwa prototypy o numerach seryjnych 45-59585 i 45-59586. Pierwszy z nich wzbił się w powietrze 22 czerwca 1947 roku i wykonał 37-minutowy lot. Projekt nie był dalej rozwijany i rok później został w całości anulowany.
Konstrukcja.
XB-48 był całkowicie metalowym górnopłatem napędzanym sześcioma silnikami turboodrzutowymi, umieszczonymi w dwóch gondolach po trzy silniki, pod skrzydłami. Kadłub o trójkątnym przekroju ze spłaszczonym spodem. Skrzydła o trapezowym przekroju rozszerzające się przy kadłubie. Klapy szczelinowe na skrzydle umieszczone były prawie na całej długości krawędzi spływu. Podwozie jednotorowe, przednie i tylne dwukołowe, chowane w kadłub. Na zewnętrznych częściach gondoli silnikowcy były wnęki, do których chowane były pojedyncze koła na długich wysięgnikach podtrzymujące skrzydła. Usterzenie klasyczne, usterzenie poziome miało niewielki wznios.
Uzbrojenie.
Samolot mógł przewozić do 9980 kg bomb. Uzbrojenie obronne składało się ze zdalnie sterowanego stanowiska strzeleckiego na końcu kadłuba z dwoma karabinami 12,7 mm, które miały być montowane w wersji seryjnej.

</doc>
<doc id="1770529" url="https://pl.wikipedia.org/wiki?curid=1770529" title="Progresywizm">
Progresywizm

Progresywizm – sposób postrzegania rzeczywistości jako zmiennej w sposób konsekwentny i nieodwracalny lub (w myśleniu potocznym) wiara w postęp, wyrażająca się w przekonaniu o zmierzaniu świata do jakiegoś określonego celu (teleologia). 
Nowożytnymi, filozoficznymi przejawami progresywizmu były koncepcje historiozoficzne Hegla i Marksa ze względu na obecność w nich kategorii konieczności dziejowej. 
Progresywizm ma związek z racjonalistyczną koncepcją rozwoju społeczeństwa, czyli przekonaniem, że postęp można osiągnąć w życiu społecznym za pomocą środków politycznych i edukacji. XX-wieczna historia Szwecji może być przykładem zastosowania koncepcji progresywistycznych do planowania i przeprowadzania reform socjalnych.

</doc>
<doc id="1770530" url="https://pl.wikipedia.org/wiki?curid=1770530" title="Eugeniusz Szydłowski">
Eugeniusz Szydłowski

Eugeniusz Szydłowski – polski lekarz i działacz społeczności żydowskiej, od 2000 przewodniczący poznańskiego oddziału Towarzystwa Społeczno-Kulturalnego Żydów w Polsce.
Jako lekarz specjalizuje się w fizjologii wysiłku fizycznego. Jest członkiem filii ZGWŻ w Poznaniu oraz Stowarzyszenia Dzieci Holocaustu.
Publikacje.
Z zakresu medycyny opublikował m.in.:
Jest także autorem licznych artykułów historycznych opublikowanych w "Słowie Żydowskim" i innych czasopismach, m.in.
W 2005 opublikował artykuły na temat Nowej Synagogi w Poznaniu: "Synagoga przy ulicy Wronieckiej w Poznaniu" i "Zapomniana synagoga w Poznaniu".

</doc>
<doc id="1770534" url="https://pl.wikipedia.org/wiki?curid=1770534" title="Leonard Gula">
Leonard Gula

Leonard Gula (ur. 1955) – polski samorządowiec, członek Polskiego Stronnictwa Ludowego. Burmistrz Miasta i Gminy Żelechów w latach 1995-2009. Zwyciężył dwukrotnie w wyborach samorządowych w 2002 oraz 2006 roku. 12 sierpnia 2009 r. został odwołany ze stanowiska burmistrza, w związku z nieprawidłowościami w oświadczeniach majątkowych z 2004 i 2005 roku.

</doc>
<doc id="1770535" url="https://pl.wikipedia.org/wiki?curid=1770535" title="Okolicznik porównawczy">
Okolicznik porównawczy

Okolicznik porównawczy – część zdania odpowiadająca na pytania: "jak?"; "w jaki sposób?" i zarazem będący similitudem.
Okolicznik porównawczy oznacza sposób wykonywania jakiejś czynności wyrażony comparatem, np.

</doc>
<doc id="1770536" url="https://pl.wikipedia.org/wiki?curid=1770536" title="Łokaś garbatek">
Łokaś garbatek

Łokaś garbatek ("Zabrus tenebrioides") – roślinożerny gatunek chrząszcza z rodziny biegaczowatych. Jest gatunkiem dość rzadkim, występującym sporadycznie w większym gronie.
Zasięg występowania.
Występuje głównie w Europie środkowej i południowej, ale odnotowany został także na Wyspach Brytyjskich, w południowej Szwecji, Azji Mniejszej, na Kaukazie i w południowo-zachodniej części Syberii.
Charakterystyka.
Chrząszcz barwy czarnej lub smolistoczarnej, od strony górnej najczęściej z lekkim i metalicznym połyskiem. Od strony brzusznej kolor jego przechodzi w smolistobrunatną. Część przedtułowia jest błyszcząca i wyraźnie szersza niż dłuższa. Oczy małe, pokrywy o wyraźnych i delikatnie punktowanych prążkach. Na przednich goleniach widać wyraźne dwa wierzchołkowe ostrogi.
Gatunek ten w przeciwieństwie do innych chrząszczy, które w większości są mięsożerne, jest gatunkiem roślinożernym. Dorosłe osobniki wchodzą na dojrzewające kłosy zbóż wyjadając tam ziarna, larwy natomiast odżywiają się młodymi liśćmi tych zbóż. Z tego względu chrząszcz ten zaliczany jest do szkodników, choć nie na taka skalę jak inne (wyrządza mniej szkód).

</doc>
<doc id="1770537" url="https://pl.wikipedia.org/wiki?curid=1770537" title="Zabrus gibbus">
Zabrus gibbus



</doc>
<doc id="1770544" url="https://pl.wikipedia.org/wiki?curid=1770544" title="Dixon Hall Lewis">
Dixon Hall Lewis

Dixon Hall Lewis (ur. 10 sierpnia 1802 w hrabstwie Dinwiddie, zm. 25 października 1848 w Nowym Jorku) – amerykański polityk związany z Partią Demokratyczną. Reprezentował stan Alabama w Izbie Reprezentantów Stanów Zjednoczonych, był też senatorem Stanów Zjednoczonych z tego stanu.
Urodził się w hrabstwie Dinwiddie w Wirginii. W 1806 roku przeniósł się z rodzicami do hrabstwa Hancock w Georgii. Ukończył Mount Zion Academy, a następnie, w 1820 roku, University of South Carolina. W tym samym roku przeniósł się do hrabstwa Autauga w Alabamie. W 1823 roku został przyjęty do palestry i rozpoczął praktykę w Montgomery. Od 1826 roku zasiadał w Izbie Reprezentantów stanu Alabama. Następnie został wybrany do Izby Reprezentantów Stanów Zjednoczonych. Funkcję tę zaczął pełnić 4 marca 1829 roku. Był wybierany na siedem kolejnych kadencji Izby. W latach 1831-1835 był przewodniczącym Komisji ds. Indian. Z zasiadania w Izbie zrezygnował 22 kwietnia 1844 roku, kiedy to został mianowany senatorem, aby zastąpić ustępującego Williama R. Kinga. W 1847 roku został ponownie wybrany na senatora i piastował tę funkcję do swojej śmierci w 1848 roku. Był przewodniczącym Komisji Finansów.
Został pochowany na cmentarzu Greenwood na Brooklynie.

</doc>
<doc id="1770545" url="https://pl.wikipedia.org/wiki?curid=1770545" title="Dixon H. Lewis">
Dixon H. Lewis



</doc>
<doc id="1770546" url="https://pl.wikipedia.org/wiki?curid=1770546" title="Józef Batory">
Józef Batory

Józef Batory, ps. „Argus”,„ Wojtek”, „Orkan”, „August” (ur. 20 lutego 1914 w Weryni, zm. 1 marca 1951 w Warszawie) – kapitan Wojska Polskiego (w 2013 r. awansowany pośmiertnie do stopnia majora), żołnierz ZWZ-AK, szef łączności zewnętrznej IV Zarządu Głównego Zrzeszenia Wolność i Niezawisłość. Aresztowany przez funkcjonariuszy MBP, ofiara mordu sądowego.
Życiorys.
Pochodził z rodziny rolniczej, był synem Jana, aktywnego w Stronnictwie Ludowym, oraz Petroneli z Wilków. Maturę zdał w Prywatnym Koedukacyjnym Gimnazjum w Kolbuszowej, w 1937 rozpoczął studia na Wydziale Prawa Uniwersytetu Jagiellońskiego. W stopniu podporucznika ukończył Kurs Podchorążych Rezerwy Piechoty w 22 Dywizji Piechoty Górskiej. W kampanii wrześniowej 1939 walczył w szeregach 2 psp. 
W czasie okupacji niemieckiej w konspiracji ZWZ - AK. Oficer łączności, a w latach 1942 - 1944 adiutant Komendy Obwodu AK Kolbuszowa. Jesienią 1944 przeniesiony do Obwodu AK Rzeszów, gdzie był adiutantem komendanta Obwodu, płk. Mieczysława Kawalca (ps. “Żbik" ). Awansowany został do stopnia kapitana. W 1945 działał w organizacji “NIE", a następnie w Delegaturze Sił Zbrojnych na Kraj. Nie ujawnił się. Jesienią 1945 podjął dalszą działalność konspiracyjną w WiN jako szef łączności Krakowskiego Okręgu WiN, a następnie od października 1945 do sierpnia 1946 szef łączności zewnętrznej Obszaru Południowego WiN, szef kancelarii i archiwum tego Obszaru. Od sierpnia 1946 do grudnia 1947. kierował łącznością zewnętrzną IV Zarządu Głównego WiN. Posługiwał się dowodem tożsamości i legitymacją członkowską PPS na nazwisko „Józef Borzęcki” i „Jan Dul”. Od jesieni 1945 do końca 1947 był stałym łącznikiem WiN-u z prymasem Hlondem. Aresztowany przez funkcjonariuszy MBP 2 grudnia 1947 w Warszawie na ul. Książęcej. Po trzyletnim brutalnym śledztwie prowadzonym pod bezpośrednim nadzorem NKWD, wyrokiem Wojskowego Sądu Rejonowego w Warszawie z 14 października 1950 skazany na dwukrotną karę śmierci. 
Tak mówił o śledztwie podczas rozprawy IV Prezes WiN (Łukasz Ciepliński):
"W czasie śledztwa leżałem skatowany w kałuży własnej krwi. Mój stan psychiczny był w tych warunkach taki, że nie mogłem sobie zdawać sprawy z tego, co pisał oficer śledczy."
Zamordowany strzałem w tył głowy 1 marca 1951 w więzieniu mokotowskim, wraz z innymi oficerami, członkami IV zarządu WiN. 
17 IX 1994 r. w 55. rocznicę agresji ZSRR na Polskę odbył się jego symboliczny pogrzeb na cmentarzu w Kolbuszowej. Uroczystość poświęcono też jego młodszemu bratu Augustowi (ur. 1919), poległemu jako żołnierz Armii Krajowej w czasie akcji Burza 27 sierpnia 1944. Inny z braci Batorych Stefan (ur. 1921) za przynależność do AK wywieziony został do łagrów w Stalinogorsku.
Odznaczenia.
1 marca 2010 r., wraz z trójką innych „Żołnierzy Wyklętych” straconych tego samego dnia co on, Franciszkiem Błażejem, Mieczysławem Kawalcem i Adamem Lazarowiczem, został pośmiertnie odznaczony przez Prezydenta RP Lecha Kaczyńskiego "za wybitne zasługi dla niepodległości Rzeczypospolitej Polskiej" Krzyżem Wielkim Orderu Odrodzenia Polski.
Upamiętnienie.
W dniu 1 marca 2013 r. z okazji obchodów Narodowego Dnia Pamięci Żołnierzy Wyklętych Minister Obrony Narodowej Tomasz Siemoniak awansował go pośmiertnie do stopnia majora.
W ramach odsłoniętego 17 listopada 2013 Pomnika Żołnierzy Wyklętych w Rzeszowie zostało ustawione popiersie Józefa Batorego.

</doc>
<doc id="1770553" url="https://pl.wikipedia.org/wiki?curid=1770553" title="Ronald Harris">
Ronald Harris

Imię i nazwisko Ronald Harris nosili lub noszą m.in.:

</doc>
<doc id="1770555" url="https://pl.wikipedia.org/wiki?curid=1770555" title="Mięsień zwieracz wewnętrzny odbytu">
Mięsień zwieracz wewnętrzny odbytu

 
Mięsień zwieracz wewnętrzny odbytu (łac. "musculus sphincter ani internus") – dobrze zarysowany pierścień z mięśniówki gładkiej, którego okalająco biegnące włókna są przedłużeniem warstwy okrężnej błony mięśniowej odbytnicy. Jeden z dwóch mięśni pełniących tę funkcję. Kończy się na granicy między częścią powierzchowną i podskórną zwieracza zewnętrznego. Jego szerokość waha się w granicach między 1,5 do 3,5 mm, zależnie od wysokości i stopnia tonicznego skurczu. Zwykle jest cieńszy u kobiet; u obu płci grubieje wraz z wiekiem oraz w wypadku stanów chorobowych, takich jak wypadanie odbytnicy czy przy przewlekłym zaparciu. Mięsień unaczyniony jest przez końcowe gałęzie tętnic: odbytniczej górnej oraz odbytniczej dolnej. Krew odpływa splotem żylnym odbytniczym, a potem jednoimiennymi żyłami. 
Unerwienie mięśnia zwieracza wewnętrznego odbytu pochodzi od układu autonomicznego poprzez włókna nerwowe ciągnące się ku dołowi od dolnej części odbytnicy. Włókna współczulne mają początek w segmentach L1-L2 rdzenia kręgowego i docierają przez splot podbrzuszny dolny; powodują pobudzenie i niezależny od woli skurcz mięśnia. Włókna przywspółczulne biegną od segmentów S2-S4 rdzenia, również wzdłuż wyżej wspomnianego splotu i są odpowiedzialne za rozkurcz mięśniówki. Zwieracz wewnętrzny rozkurcza się pod wpływem stymulacji odbytnicy oraz somatycznych nerwów czuciowych przepony miednicy, co dowodzi istnienia dodatkowych łuków odruchowych, zarówno na poziomie lokalnym, jak i biegnących poprzez część krzyżową rdzenia kręgowego. Z tego też względu odruch wypróżniania jest zachowany u ludzi i innych zwierząt nawet po całkowitym przecięciu rdzenia.

</doc>
<doc id="1770556" url="https://pl.wikipedia.org/wiki?curid=1770556" title="Ambazonia">
Ambazonia

Ambazonia, Federalna Republika Ambazonii – samozwańcze państwo nieuznawane międzynarodowo znajdujące się w Afryce Zachodniej, formalnie część Kamerunu. Ambazonia zajmuje terytorium kameruńskich prowincji Region Północno-Zachodni i Region Południowo-Zachodni, chociaż nie sprawuje w pełni nad nimi kontroli.
Historia.
Nazwa kraju pochodzi od zatoki Ambas. Terytorium obecnej Ambazonii od 1922 roku było częścią brytyjskiego terytorium mandatowego Kamerun Brytyjski. Po uzyskaniu niepodległości przez Kamerun Francuski (wcześniej należący do Francji) i Nigerię (wcześniej należącą do Imperium Brytyjskiego) w 1961 roku odbyło się referendum, w którym mieszkańcy Kamerunu Brytyjskiego mieli zdecydować o dołączeniu do Nigerii lub Kamerunu Francuskiego; w referendum nie dano im jednak możliwości głosowania na utworzenie nowego niepodległego państwa na terenie dotychczasowego Kamerunu Brytyjskiego. W wyniku referendum północna część terytorium dołączyła do Nigerii, zaś Kamerun Południowy stał się częścią Federacji Kamerunu. W 1972 roku Kamerun z państwa federacyjnego został przekształcony w państwo unitarne. W 2006 roku Ambazonia została przyjęta do Organizacji Narodów i Ludów Niereprezentowanych (w 2021 roku Ambazonia przestała być członkiem organizacji). W 1999 i 2009 ambazońscy separatyści proklamowali niepodległość Ambazonii, lecz deklaracje te nie spowodowały dalszych konsekwencji. 
Protesty i ogłoszenie niepodległości.
W 2016 i 2017 roku w Kamerunie Południowym doszło masowych protestów i strajków z powodu dyskryminacji i marginalizacji ludności angielskojęzycznej; duża ich część została siłowo rozpędzona. W czasie protestów dochodziło do starć między protestującymi a kameruńskimi siłami bezpieczeństwa. 1 października 2017 roku doszło do jednostronnego ogłoszenia niepodległości przez Ambazonię. Kamerun nie uznał tej proklamacji i rozpoczął rozmieszczanie wojsk i przymusowe ewakuacje mieszkańców miejscowości leżących w Kamerunie Południowym. Doszło do rozpoczęcia walk partyzanckich pomiędzy różnymi separatystycznymi wojskowymi organizacjami a wojskiem kameruńskim (konflikt ten jest nazywany kryzysem anglofońskim). Z czasem konflikt zaczął się przeradzać w konflikt o niskiej intensywności. W wyniku konfliktu zginęło około 4000 osób, a ponad pół miliona został zmuszonych do zmiany miejsca zamieszkania (część trafiła do Nigerii).

</doc>
<doc id="1770561" url="https://pl.wikipedia.org/wiki?curid=1770561" title="Sternbergit">
Sternbergit

Sternbergit AgFe2S3 – minerał z grupy siarczków występujący razem z kruszcami srebra w tzw. paragenozie. Minerał o metalicznym połysku i barwie brunatnej z fioletowoniebieskim odcieniem.
Krystalizuje w układzie rombowym. Tworzy różne odmiany (argentopiryt, argyropiryt, frieseit), które określane są pod nazwą "piryty srebrowe".

</doc>
<doc id="1770563" url="https://pl.wikipedia.org/wiki?curid=1770563" title="Alan da Silva Souza">
Alan da Silva Souza

Alan, właśc. Alan da Silva Souza (ur. 9 grudnia 1987 w Andirá, w stanie Parana) - brazylijski piłkarz występujący na pozycji pomocnika.
Kariera piłkarska.
Kariera klubowa.
Wychowanek klubu Matsubara, w którym rozpoczął karierę piłkarską. W sezonie 2006/07 został piłkarzem Metałurha Donieck. W styczniu 2007 został wypożyczony do Stali Ałczewsk. Na początku 2008 przeszedł do Arsenału Kijów. Na początku 2010 powrócił do Stali. W 2010 roku odszedł do AEK Larnaka, a na początku 2012 przeniósł się do Enosis Neon Paralimni. 2 marca 2013 podpisał kontrakt z Bukowyną Czerniowce. 1 lutego 2014 został wypożyczony do maltańskiego klubu Valletta FC.

</doc>
<doc id="1770565" url="https://pl.wikipedia.org/wiki?curid=1770565" title="Zwieracz wewnętrzny odbytu">
Zwieracz wewnętrzny odbytu



</doc>
<doc id="1770567" url="https://pl.wikipedia.org/wiki?curid=1770567" title="Tadeusz Fijałkowski">
Tadeusz Fijałkowski

Tadeusz Fijałkowski (ur. 15 czerwca 1922 w Zawadzie koło Myślenic, zm. 1992 w Krakowie) – polski żużlowiec.
Życiorys.
W latach 1950–1954 był pięciokrotnym finalistą Indywidualnych Mistrzostw Polski, dwukrotnie zdobywając medale: srebrny (1952, Wrocław) oraz brązowy (1953, cykl turniejów). Do innych jego indywidualnych sukcesów należało m.in. dwukrotne zdobycie II miejsc w Memoriałach Alfreda Smoczyka w Lesznie (1952, 1953) oraz zajęcie III miejsca w Criterium Asów w Bydgoszczy (1952).
Przez 13 lat startował w rozgrywkach o Drużynowe Mistrzostwo Polski, reprezentując kluby: Budowlani (Związkowiec) Warszawa (1950–1956), Legia Warszawa (1957), Wanda Kraków (1958) oraz Wanda Nowa Huta (1959–1962).

</doc>
<doc id="1770569" url="https://pl.wikipedia.org/wiki?curid=1770569" title="Isselburg">
Isselburg

Isselburg [] – miasto w Niemczech, w kraju związkowym Nadrenia Północna-Westfalia, w rejencji Münster, w powiecie Borken. W 2010 roku miasto liczyło 11 196 mieszkańców.

</doc>
<doc id="1770570" url="https://pl.wikipedia.org/wiki?curid=1770570" title="Piotr Kurek">
Piotr Kurek

Piotr Kurek (ur. 19 maja 1961 w Gliwicach, zm. 19 grudnia 2010 w Pescarze) – polski lekkoatleta, średniodystansowiec.
Osiągnięcia.
Medalista mistrzostw Polski. W roku 1983 był trzeci w biegu na 1500 m podczas finału „A” pucharu Europy, a także startował na mistrzostwach świata w Helsinkach, gdzie odpadł w półfinale na tym dystansie (ostatecznie sklasyfikowano go na 16. pozycji). W swojej karierze reprezentował barwy Hutnika Kraków i Oleśniczanki.

</doc>
<doc id="1770573" url="https://pl.wikipedia.org/wiki?curid=1770573" title="Mike Hazle">
Mike Hazle

Mike Hazle (ur. 22 marca 1979) – amerykański lekkoatleta specjalizujący się w rzucie oszczepem.
Uczestnik igrzysk olimpijskich w Pekinie (2008) – swój udział w imprezie zakończył na eliminacjach. W 2009 bez powodzenia startował w mistrzostwach świata. Wicemistrz igrzysk panamerykańskich z 2007 roku. W 2010 był ósmy w zawodach pucharu interkontynentalnego. Medalista mistrzostw Stanów Zjednoczonych.
Rekord życiowy: 82,21 (9 maja 2008, Doha).

</doc>
<doc id="1770580" url="https://pl.wikipedia.org/wiki?curid=1770580" title="Evi Geentjens">
Evi Geentjens

Evi Geentjens (ur. 10 czerwca 1984 r. w Antwerpii) – belgijska wioślarka.

</doc>
<doc id="1770585" url="https://pl.wikipedia.org/wiki?curid=1770585" title="Meghan Sarbanis">
Meghan Sarbanis

Meghan Sarbanis (ur. 14 maja 1977 r.) – amerykańska wioślarka.

</doc>
<doc id="1770587" url="https://pl.wikipedia.org/wiki?curid=1770587" title="Halver">
Halver

Halver [] – miasto w Niemczech, w kraju związkowym Nadrenia Północna-Westfalia, w rejencji Arnsberg, w powiecie Märkischer Kreis. W 2010 roku liczyło 16 717 mieszkańców.

</doc>
<doc id="1770589" url="https://pl.wikipedia.org/wiki?curid=1770589" title="Juliane Rasmussen">
Juliane Rasmussen

Juliane Rasmussen (ur. 17 lutego 1979 r. w Odderze) – duńska wioślarka.

</doc>
<doc id="1770593" url="https://pl.wikipedia.org/wiki?curid=1770593" title="Laura Milani">
Laura Milani

Laura Milani (ur. 30 września 1984 r. w Mediolanie) – włoska wioślarka.

</doc>
<doc id="1770594" url="https://pl.wikipedia.org/wiki?curid=1770594" title="Henry John Patch">
Henry John Patch



</doc>
<doc id="1770595" url="https://pl.wikipedia.org/wiki?curid=1770595" title="Life Force Radio">
Life Force Radio

Life Force Radio – album Afu-Ra wydany w 2002 roku. W nagraniach udział brali członkowie Wu-Tang Clan.

</doc>
<doc id="1770596" url="https://pl.wikipedia.org/wiki?curid=1770596" title="Pamela Weisshaupt">
Pamela Weisshaupt

Pamela Weisshaupt (ur. 2 marca 1979 r.) – szwajcarska wioślarka, dwukrotna mistrzyni świata.

</doc>
<doc id="1770597" url="https://pl.wikipedia.org/wiki?curid=1770597" title="Sankt Augustin">
Sankt Augustin

Sankt Augustin [] − miasto w Niemczech, w kraju związkowym Nadrenia Północna-Westfalia, w rejencji Kolonia, w powiecie Rhein-Sieg, w aglomeracji byłej stolicy - Bonn. W 2010 roku liczyło 55 442 mieszkańców. Miasto jest siedzibą jednostki antyterrorystycznej GSG 9 oraz zakonu werbistów. W dzielnicy Birlinghoven znajduje się pałac Birlinghoven i kampus instytutów naukowych Fraunhofer Institute.
Dzielnice.
Dane z 2007:

</doc>
<doc id="1770598" url="https://pl.wikipedia.org/wiki?curid=1770598" title="Frank Stuart Flint">
Frank Stuart Flint

Frank Stuart Flint (ur. 19 grudnia 1885, zm. 28 lutego 1960) – angielski poeta, tłumacz i krytyk literacki.
Życie.
Był synem komiwojażera. Rodzina borykała się z trudnymi warunkami materialnymi. W wieku lat trzynastu zmuszony był przerwać naukę i podjąć pracę zarobkową. Uzupełniał później wykształcenie w szkole wieczorowej, a przede wszystkim przez szerokie własne lektury. Samodzielnie opanował dziesięć języków. Uczestniczył w spotkaniach Secession Club w Eiffel Tower Restaurant w Londynie, na których prym wiódł Thomas Ernest Hulme i na których kształtowały się preimagistyczne założenia teoretyczne. Kiedy powstała i nazwana została właściwa szkoła imagistyczna, Flint natychmiast przyłączył się do jej zwolenników. W późniejszych latach pracował jako urzędnik w ministerstwie pracy.
Twórczość.
Utwory Flinta zostały włączone przez Ezrę Pounda do pierwszej antologii imagizmu, "Des Imagistes" (1914), weszły też do późniejszych antologii kierunku, "Some Imagist Poets" (trzy tomy: 1915, 1916, 1917, Paru poetów imagistycznych) i "Imagist Anthology, 1930" (1930, Antologia imagistyczna, 1930). W 1915 w numerze czasopisma „The Egoist” poświęconym imagizmowi ogłosił artykuł "History of Imagism" (Historia Imagizmu). Opublikował zbiory wierszy "In the Net of Stars" (1909, W sieci gwiazd), "Cadences" (1915, Kadencje), "Otherworld: Cadences" (1920, Tamten świat. Kadencje). Artykuły, recenzje i przekłady drukował w czasopismach „Chapbook”, „The Egoist”, „The New Age”, „English Review”, „Criterion”, „Poetry Review”, „The Times Literary Supplement”. Cieszył się opinią znakomitego znawcy współczesnej literatury francuskojęzycznej, którą tłumaczył. Ogłosił studia "Some Modern French Poets" (1919, Nowocześni posci francuscy) i "The Younger French Poets" (1920, Młodsi poeci francuscy).
Recepcja polska.
Na język polski wiersze i teksty teoretyczne Flinta tłumaczyli Leszek Engelking i Andrzej Szuba. Drukowano je w czasopismach, m.in. w „Literaturze na Świecie”.

</doc>
<doc id="1770599" url="https://pl.wikipedia.org/wiki?curid=1770599" title="Body Of The Life Force">
Body Of The Life Force



</doc>
<doc id="1770600" url="https://pl.wikipedia.org/wiki?curid=1770600" title="Tanel Laanmäe">
Tanel Laanmäe

Tanel Laanmäe (ur. 29 września 1989 w Valgamaa) – estoński lekkoatleta, specjalizujący się w rzucie oszczepem.
W 2009 startował w mistrzostwach świata podczas których spalił dwie pierwsze próby w eliminacjach, a z trzeciej zrezygnował. Złoty medalista uniwersjady z 2015.
Mistrz Estonii z 2009 i 2014.
Rekord życiowy: 85,04 (13 czerwca 2016, Tartu).

</doc>
<doc id="1770602" url="https://pl.wikipedia.org/wiki?curid=1770602" title="Tanel Laanmae">
Tanel Laanmae



</doc>
<doc id="1770603" url="https://pl.wikipedia.org/wiki?curid=1770603" title="Anna Reymer">
Anna Reymer

Anna Reymer (ur. 18 listopada 1985 r. w Tokoroa) – nowozelandzka wioślarka.

</doc>
<doc id="1770605" url="https://pl.wikipedia.org/wiki?curid=1770605" title="Meschede">
Meschede

Meschede [] – miasto powiatowe w Niemczech, w kraju związkowym Nadrenia Północna-Westfalia, w rejencji Arnsberg, siedziba powiatu Hochsauerland. W 2010 roku liczyło 30 823 mieszkańców.
Współpraca.
Miejscowości partnerskie:

</doc>
<doc id="1770606" url="https://pl.wikipedia.org/wiki?curid=1770606" title="Chung Un-chan">
Chung Un-chan

Chung Un-chan (kor. 정운찬, ur. 29 lutego 1948/1946? w Gongju) – koreański profesor i ekonomista, rektor Uniwersytetu Narodowego w Seulu w latach 2002–2006. Premier Korei Południowej od 28 września 2009 do 11 sierpnia 2010.
Życiorys.
Chung Un-chan urodził się w 1948 w Kongju w prowincji Chungcheong Południowy. W latach 1966–1970 studiował ekonomię (licencjat) na Uniwersytecie Narodowym w Seulu. W 1972 uzyskał stopień magistra ekonomii na Miami University w Stanach Zjednoczonych. W 1976 zdobył tytuł doktora ekonomii na Princeton University w Stanach Zjednoczonych. W 2004 został odznaczony tytułem doctora honoris causa w dziedzinie edukacji międzynarodowej na Uniwersytecie Dalekowschodnim we Władywostoku w Rosji.
Chung od 1978 do 2009 był profesorem ekonomii na Uniwersytecie Narodowym w Seulu. W 2002 objął funkcję dziekana Wydziału Nauk Społecznych. Od lipca 2002 do lipca 2006 zajmował stanowisko rektora Uniwersytetu Narodowego w Seulu. W czasie swojej kariery zawodowej przewodniczył i wchodził w skład wielu organizacji i stowarzyszeń gospodarczych. W latach 1998–1999 był przewodniczącym Koreańskiego Stowarzyszenia Pieniężnego i Finansowego, w latach 1999–2001 dyrektorem Koreańskiej Rady Instytutu Badań Gospodarczych i Społecznych, w latach 2000–2001 przewodniczącym Komitetu Rozwoju Finansowego w Ministerstwie Finansów, w latach 2006–2007 prezesem Koreańskiego Towarzystwa Gospodarczego, a w latach 2008–2009 przewodniczącym Koreańskiej Rady Badań Nauk Społecznych.
3 czerwca 2009 Chung Un-chan został desygnowany przez prezydenta Lee Myung-baka na stanowisko premiera Korei Południowej. Jego nominacji towarzyszyły także inne zmiany na stanowiskach rządowych. Prezydent Lee stwierdził, że „doświadczenie Chunga pozwoli mu skuteczniej pomagać prezydentowi, kierować pracami gabinetu, a także wprowadzić pragmatyczną i przyjazną obywatelom politykę”. Opozycja sprzeciwiła się jego kandydaturze. Oskarżyła go o ukrywanie części dochodów i składanie fałszywych zeznań w tej sprawie przed parlamentem, uchylanie się od płacenia podatków oraz uniknięcie obowiązkowej służby wojskowej. Chung zaprzeczył wszystkim zarzutom. Sprzeciwiła się również zapowiedziom premiera elekta dotyczącym modyfikacji planu przeniesienia 9 ministerstw i 4 agencji rządów z Seulu do Sedżongu w pobliżu Daejeon.
28 września 2009 Zgromadzenie Narodowe, w którym dominowała rządząca Wielka Partia Narodowa prezydenta Lee, większością 164 głosów, zatwierdziło Chunga na stanowisku premiera Korei Południowej.
29 lipca 2010 złożył rezygnację na ręce prezydenta z powodu przyjęcia przez parlament planów przeniesienia części ministerstw do projektowanego miasta Sedżong. Prezydent Lee przyjął dymisję i 8 sierpnia 2010 na stanowisko nowego szefa rządu desygnował Kima Tae-ho.
Chung Un-chan oficjalnie przestał pełnić funkcję szefa rządu 11 sierpnia 2010. Pełniącym obowiązki premiera został wówczas minister strategii i finansów Yoon Jeung-hyun.

</doc>
<doc id="1770607" url="https://pl.wikipedia.org/wiki?curid=1770607" title="Mistrzostwa Polski seniorów w lekkiej atletyce 2008">
Mistrzostwa Polski seniorów w lekkiej atletyce 2008



</doc>
<doc id="1770609" url="https://pl.wikipedia.org/wiki?curid=1770609" title="Osterburg">
Osterburg

Niemcy:
Osoby:

</doc>
<doc id="1770610" url="https://pl.wikipedia.org/wiki?curid=1770610" title="Paula Twining">
Paula Twining

Paula Twining (ur. 23 kwietnia 1982 r. w Otahuhu) – nowozelandzka wioślarka.

</doc>
<doc id="1770611" url="https://pl.wikipedia.org/wiki?curid=1770611" title="Mistrzostwa Polski seniorów w lekkiej atletyce 2007">
Mistrzostwa Polski seniorów w lekkiej atletyce 2007



</doc>
<doc id="1770613" url="https://pl.wikipedia.org/wiki?curid=1770613" title="Lina Šaltytė">
Lina Šaltytė

Lina Šaltytė (ur. 9 lutego 1987) – litewska wioślarka.

</doc>
<doc id="1770614" url="https://pl.wikipedia.org/wiki?curid=1770614" title="Dülmen">
Dülmen

Dülmen [] – miasto w Niemczech, w kraju związkowym Nadrenia Północna-Westfalia, w rejencji Dülmen, w powiecie Coesfeld. W 2010 roku liczyło 46 762 mieszkańców.
Współpraca.
Miejscowości partnerskie:

</doc>
<doc id="1770615" url="https://pl.wikipedia.org/wiki?curid=1770615" title="Mirosław Korbel">
Mirosław Korbel

Mirosław Korbel (ur. 31 stycznia 1963 w Rydułtowach) – polski żużlowiec.
Licencję żużlową uzyskał w 1982 roku. W rozgrywkach o Drużynowe Mistrzostwo Polski startował przez następne 20 lat, reprezentując kluby ROW-u Rybnik (1982–1994, 1996–1998), Polonii Piła (1995), Wandy Kraków (1999) oraz Śląska Świętochłowice (2000–2002). W czasie swojej kariery zdobył trzy medale DMP: dwa srebrne (1988, 1990) oraz brązowy (1989). Dwukrotnie stawał na podium Mistrzostw Polski Par Klubowych, w latach 1988 (medal srebrny) oraz 1990 (medal brązowy). W 1984 r. wystąpił w finale Młodzieżowych Drużynowych Mistrzostw Polski, zdobywając srebrny medal, był również dwukrotnym medalistą Młodzieżowych Mistrzostw Polski Par Klubowych (1983 – I m., 1984 – II m.).
W finałach Indywidualnych Mistrzostw Polski uczestniczył czterokrotnie, największy sukces odnosząc w 1990 r. w Lublinie, gdzie zdobył tytuł wicemistrzowski. W tym samym roku odniósł kolejny indywidualny sukces, zwyciężając w serii turniejów o "Złoty Kask". W 1988 r. zajął II m. w Memoriale im. Jana Ciszewskiego w Rybniku, wystąpił również w eliminacjach Indywidualnych Mistrzostw Świata, awansując do finału kontynentalnego, rozegranego w Lesznie (w turnieju tym zajął XV m.).

</doc>
<doc id="1770616" url="https://pl.wikipedia.org/wiki?curid=1770616" title="Mistrzostwa Polski seniorów w lekkiej atletyce 2006">
Mistrzostwa Polski seniorów w lekkiej atletyce 2006



</doc>
<doc id="1770618" url="https://pl.wikipedia.org/wiki?curid=1770618" title="Port macierzysty">
Port macierzysty

Port macierzysty – port, który armator wskazał jako miejsce stałego postoju statku.

</doc>
<doc id="1770619" url="https://pl.wikipedia.org/wiki?curid=1770619" title="Gabrielė Albertavičiūtė">
Gabrielė Albertavičiūtė

Gabrielė Albertavičiūtė (ur. 3 sierpnia 1985 w Wilnie) – litewska wioślarka.

</doc>
<doc id="1770622" url="https://pl.wikipedia.org/wiki?curid=1770622" title="Killswitch Engage (album 2009)">
Killswitch Engage (album 2009)

Killswitch Engage – piąty studyjny album amerykańskiej grupy metalcore'owej Killswitch Engage, wydany 30 czerwca 2009 nakładem Roadrunner Records. Jest to drugi album tego zespołu wydany pod tą samą nazwą.
Album zadebiutował na siódmej pozycji na liście Billboard 200, sprzedając się w pierwszym tygodniu w nakładzie 58,000 kopii. Album uzyskał status złotej płyty.
Według Adama Dutkiewicza powtórne zatytułowanie albumu nazwą zespołu (tak nazwano debiutancki album) wynikało z lenistwa.

</doc>
<doc id="1770626" url="https://pl.wikipedia.org/wiki?curid=1770626" title="Mistrzostwa Polski seniorów w lekkiej atletyce 2005">
Mistrzostwa Polski seniorów w lekkiej atletyce 2005



</doc>
<doc id="1770629" url="https://pl.wikipedia.org/wiki?curid=1770629" title="Eglė Juodvalkė">
Eglė Juodvalkė

Eglė Juodvalkė (ur. 28 stycznia 1950 w East Chicago, zm. 28 marca 2020 w Chicago) – poetka i prozatorka litewska i amerykańska. Córka litewskich emigrantów.
Życie.
Urodziła się w 1950 w East Chicago w stanie Indiana (w zespole miejskim Chicago). Jej pierwszym językiem był litewski, drugim angielski. Ukończyła studia na wydziale slawistyki uniwersytetu w Chicago oraz w Pedagogical Institute of Lithuanian Language and Literature (Instytut Pedagogiczny Języka Litewskiego i Literatury Litewskiej) i podjęła pracę w nowojorskim biurze Radia Wolna Europa. Od 1975 do 1995 pracowała w rozgłośni tego radia w Monachium. Jest żoną polskiego pisarza Henryka Skwarczyńskiego (Skwara).
Twórczość.
Pisze po litewsku i angielsku. Wydała tomy wierszy "Jai tu paliesi mane" (Chicago 1972, Jeśli mnie dotkniesz), "Paską žiedas žydi" (Chicago 1983, Kto ma pierścień), "Mnemosinės vėrinys" (Wilno 1996, Korale Mnemozyny) oraz dwujęzyczny wybór poezji "Veidrodis ir tuštuma – The Mirror and the Void" (Wilno 2002, Lustro i pustka), jak również literacką autobiografię "Cukraus kalnas arba. Lietuvės cukribinkės nuotykiaj Amerikoje ir kitose egzotiškose šalyse" (Wilno 2000, Głowa cukru albo Przygody litewskiej diabetyczki w Ameryce i innych egzotycznych miejscach).
Fragmenty prozy pisarki w tłumaczeniu polskim ukazały się w „Borussii” i „Tyglu Kultury” wiersze w „Gościńcu Sztuki”. Jej prozę i poezję tłumaczył z języka angielskiego Leszek Engelking.

</doc>
<doc id="1770630" url="https://pl.wikipedia.org/wiki?curid=1770630" title="Neukirchen-Vluyn">
Neukirchen-Vluyn

Neukirchen-Vluyn [] – miasto w Niemczech, w kraju związkowym Nadrenia Północna-Westfalia, w rejencji Düsseldorf, w powiecie Wesel. W 2010 roku liczyło 27 579 mieszkańców.

</doc>
<doc id="1770631" url="https://pl.wikipedia.org/wiki?curid=1770631" title="Prascewia">
Prascewia



</doc>
<doc id="1770633" url="https://pl.wikipedia.org/wiki?curid=1770633" title="Lydija Šimkutė">
Lydija Šimkutė

Lydija Šimkutė (ur. 1942) – poetka litewska i australijska.
Urodziła się na Żmudzi w 1942. W czasie II wojny światowej jej rodzice opuścili Litwę. Rodzina przebywała w obozach dla uchodźców w Niemczech i we Włoszech W 1949 przybyła do Australii. Šimkutė korespondencyjnie studiowała lituanistykę w Lithuanian Language Institute w Chicago oraz na uniwersytecie w Wilnie. Pisze po litewsku i angielsku.
Twórczość.
Wydała tomy "Antrasis ilgesys" (1978, Druga tęsknota), "Prisiminimų imkarai" (1982, Kotwice pamięci, obie AM&amp;M Publications, Chicago), "Vėjas ir šaknys" (1991, Wiatr i korzenie, Vaga, Wilno), "Vėjo žvilgesys – Wind Sheen" (2003, Połysk wiatru) oraz dwujęzyczny litewsko-angielski wybór "Tylos erdvės – Spaces of Silence" (1999, Przestrzenie ciszy). W Austrii ukazał się wybór jej poezji w edycji angielsko-niemieckiej "White Shadows – Weisse Schatten" (2000, Białe cienie).
Recepcja polska.
W Polsce wydano wybór jej wierszy w tłumaczeniu (z litewskiego) Sygita Birgela (Sigitasa Birgelisa): "Z daleka i z bliska" (Wydawnictwo „Ausra”, 2003). Ponadto jej wiersze tłumaczył z angielskiego Leszek Engelking. Ukazały się one w piśmie "Gościniec Sztuki".

</doc>
<doc id="1770635" url="https://pl.wikipedia.org/wiki?curid=1770635" title="Dean Phoenix">
Dean Phoenix

Dean Phoenix (ur. 25 kwietnia 1974 w Mexicali) – amerykański aktor pornograficzny pochodzenia latynoskiego.
Życiorys.
Urodził się w Mexicali w stanie Baja California, w Meksyku. Karierę w branży porno rozpoczął w roku 1998, w wieku dwudziestu czterech lat. Zadebiutował w filmie "The Complexxx" w reżyserii Chi Chi LaRue dla All Worlds Video. Wykonał swoją pierwszą scenę seksu dla gejów w filmie dla dorosłych "1st Time Tryers # 9" (1998), wydanym przez All Worlds Video. Jego zdjęcia trafiły do takich magazynów jak: „Men” (październik 1998, luty 2005), „Freshmen” (grudzień 1998) czy „XXX Showcase” (styczeń 1999). 
Przez lata brał udział w wielu gejowskich filmach porno zdobywając sławę jako aktywny, wyposażony w 23 cm nieobrzezany penis. W 2000 opuścił branżę porno gejowskiego. W 2001 dwukrotnie nominowano go do nagrody Grabby za występ w filmie "The Servant".
W 2004 Phoenix powrócił przed kamery w "Buckeroos", gdzie po raz był scenarzystą i producentem filmu oraz po raz pierwszy występował jako pasyw. Za role filmach "Buckleroos: Part I" i "Buckleroos: Part II", podczas gali 2005 GayVN Awards uzyskał dwie nagrody w kategoriach „Najlepszy aktor” „Najlepsza scena seksu grupowego”. Pojawił się też w serialu LGBT "The Lair" (2009).
W 2009 został uhonorowany laurem GayVN Award Hall of Fame.
W lipcu 2015 zajął czwarte miejsce w rankingu „Najseksowniejsza gejowska gwiazda porno” ("Los actores porno gay mas sexys listado 8"), ogłoszonym przez hiszpański portal 20minutos.es.
Jest zdeklarowanym homoseksualistą.

</doc>
<doc id="1770638" url="https://pl.wikipedia.org/wiki?curid=1770638" title="Mistrzostwa Polski seniorów w lekkiej atletyce 2004">
Mistrzostwa Polski seniorów w lekkiej atletyce 2004



</doc>
<doc id="1770640" url="https://pl.wikipedia.org/wiki?curid=1770640" title="Mistrzostwa Polski seniorów w lekkiej atletyce 2003">
Mistrzostwa Polski seniorów w lekkiej atletyce 2003



</doc>
<doc id="1770642" url="https://pl.wikipedia.org/wiki?curid=1770642" title="Mistrzostwa Polski seniorów w lekkiej atletyce 2002">
Mistrzostwa Polski seniorów w lekkiej atletyce 2002



</doc>
<doc id="1770644" url="https://pl.wikipedia.org/wiki?curid=1770644" title="Wiór (technika)">
Wiór (technika)

Wiór – materiał odpadowy powstający podczas obróbki skrawaniem, a w szczególności obróbki wiórowej. 
Może zajmować wielokrotną większą objętość niż materiał, z którego powstał, oraz może być trudny do usunięcia ze strefy obróbki, oplatając przedmiot obrabiany bądź narzędzie, oraz rysując obrabianą powierzchnię.
Podział.
Wióry powstałe podczas obróbki możemy podzielić, ze względu na kształt, na:

</doc>
<doc id="1770645" url="https://pl.wikipedia.org/wiki?curid=1770645" title="Wiór (archeologia)">
Wiór (archeologia)

Wiór – produkt debitażu, odłupek o przynajmniej częściowo równoległych krawędziach, których długość przekracza szerokość przynajmniej dwukrotnie. Systematyczne stosowanie techniki wiórowej, tj. wytwarzanie odłupków o smukłej formie, było typowe dla górnego paleolitu, mezolitu i neolitu. Małe wióry, których długość nie przekracza 12 mm zwane są wiórkami. Wióry i wiórki były narzędziami tnącymi i nie podlegały dalszym obróbkom. Przez zastosowanie retuszu były przekształcane w narzędzia innych typów.

</doc>
<doc id="1770647" url="https://pl.wikipedia.org/wiki?curid=1770647" title="Wałentyn Trojanowski">
Wałentyn Trojanowski

Wałentyn Mykołajowycz Trojanowski, ukr. Валентин Миколайович Трояновський, ros. Валентин Николаевич Трояновский, "Walentin Nikołajewicz Trojanowski" (ur. 1 czerwca 1939 w Kijowie, Ukraińska SRR, zm. 18 stycznia 2012 w Kijowie, Ukraina) – ukraiński piłkarz, grający na pozycji napastnika, a później pomocnika.
Kariera piłkarska.
Kariera klubowa.
W 1950 jeszcze będąc dzieckiem zaczął grać w drużynie "Leninska Kuznia". W 1954 wstąpił do FSzM Kijów, skąd w 1956 przyszedł do Dynama Kijów, ale występował jedynie w drużynie rezerwowej. W 1957 przeniósł się do Kołhospnyka Równe, a w następnym roku do Łokomotywu Winnica. W 1960 powrócił do Dynama, w którym występował w ataku razem w parze z Walerijem Łobanowskim. W 1964 z powrotem wrócił do winnickiego Łokomotywu. Sezon 1967 spędził w Czornomorcu Odessa, skąd w następnym roku przeszedł do Krywbas Krzywy Róg. Po dwóch sezonach w Krywbasie wyjechał na Daleki Wschód, gdzie bronił barw klubu Sachalin Jużnosachalińsk, w którym ukończył karierę piłkarską. Po zakończeniu występów powrócił do Kijowa, w którym obecnie mieszka. 18 stycznia 2012 zmarł w Kijowie.

</doc>
<doc id="1770648" url="https://pl.wikipedia.org/wiki?curid=1770648" title="Paston Coke">
Paston Coke

Paston Coke (ur. 23 sierpnia 1971 w Saint James) - jamajski lekkoatleta, sprinter.

</doc>
<doc id="1770650" url="https://pl.wikipedia.org/wiki?curid=1770650" title="Barbara Szczepanowicz">
Barbara Szczepanowicz

Barbara Szczepanowicz (ur. 1950 w Świętochłowicach) – polska pisarka i publicystka zajmująca się tematyką religijną. Studiowała na wydziale Ogrodniczym Akademii Rolniczej w Krakowie (dzisiaj Uniwersytet Rolniczy).

</doc>
<doc id="1770653" url="https://pl.wikipedia.org/wiki?curid=1770653" title="Sympetrum">
Sympetrum

Sympetrum – rodzaj ważek z rodziny ważkowatych (Libellulidae). Obejmuje ponad 50 gatunków żyjących głównie w strefie umiarkowanej półkuli północnej. Żaden z nich nie pochodzi z Australii. Pojawiają się zwykle latem i jesienią nad łąkami. Rozmnażają się w stawach. Osobniki młode zabarwione są zwykle na złoto i żółto, u dorosłych samców i niektórych samic pojawiają się na całym ciele lub jego części odcienie czerwieni. Wyjątek stanowi szablak szkocki ("Sympetrum danae").
Podział systematyczny.
Do rodzaju należą następujące gatunki:
Występowanie w Polsce.
W Polsce odnotowano 9 gatunków określanych zwyczajową nazwą szablak:
Żaden z nich nie jest objęty ochroną gatunkową.

</doc>
<doc id="1770660" url="https://pl.wikipedia.org/wiki?curid=1770660" title="Edonis">
Edonis



</doc>
<doc id="1770667" url="https://pl.wikipedia.org/wiki?curid=1770667" title="Anderstorp">
Anderstorp

Anderstorp – miejscowość (tätort) w Szwecji, w regionie administracyjnym ("län") Jönköping, w gminie Gislaved.
Według danych Szwedzkiego Urzędu Statystycznego liczba ludności wyniosła: 5076 (31 grudnia 2015), 5140 (31 grudnia 2018) i 5174 (31 grudnia 2019).

</doc>
<doc id="1770670" url="https://pl.wikipedia.org/wiki?curid=1770670" title="Jurij Wankewicz">
Jurij Wankewicz

Jurij Iwanowicz Wankewicz, ukr. Юрій Іванович Ванкевич, ros. Юрий Иванович Ванкевич, "Jurij Iwanowicz Wankiewicz" (ur. 26 stycznia 1946 w Kijowie) – ukraiński piłkarz, grający na pozycji pomocnika lub obrońcy, trener piłkarski.
Kariera piłkarska.
Kariera klubowa.
W 1966 rozpoczął karierę piłkarską w Dynamie Kijów. W 1971 występował w klubie Metalist Charków, a w następnym roku w Polissia Żytomierz. W 1973 przeniósł się do Szachtara Donieck, w którym ukończył karierę piłkarską.
Kariera trenerska.
Po zakończeniu kariery piłkarskiej rozpoczął karierę trenerską. Trenował miejscowe kluby Chimik Siewierodonieck i Mołnija Siewierodonieck. Obecnie mieszka w Siewierodoniecku. Również pracował jako inspektor meczów piłkarskich.

</doc>
<doc id="1770671" url="https://pl.wikipedia.org/wiki?curid=1770671" title="Erdinger Weißbräu">
Erdinger Weißbräu

Privatbrauerei Erdinger Weißbräu Werner Brombach GmbH, w skrócie Erdinger Weißbräu – browar położony w bawarskim mieście Erding, leżącym 36 km na północny wschód od Monachium.
Browar produkuje ok. 1,5 mln hl piwa i jest tym samym największym browarem piw pszenicznych na świecie. Erdinger Weißbräu nie udziela licencji, miejscem produkcji piwa jest wyłącznie Erding skąd piwo eksportowane jest do 70 państw.
Historia.
Początki browaru Erdinger Weißbräu sięgają roku 1886. Z tego roku pochodzi dokument, który po raz pierwszy wymienia browar w Erdingu. W kolejnych latach browar zmienia często właścicieli, aż w końcu w roku 1935 kupuje go Franz Brombach, który 27 grudnia 1949 r. nadaje mu nazwę Erdinger Weißbräu. Obecnie browar prowadzi jego syn Werner Brombach, który w latach 70. zainicjował ogólnoniemiecką kampanię reklamową, ogłaszając piwa pszeniczne specjalnością Bawarii.
Produkty.
Sztandarowym produktem browaru jest Erdinger Weissbier – niefiltrowane, kondycjonowane w butelce piwo pszeniczno-drożdżowe o lekko słodkim i słodowym smaku z odrobiną chmielowej goryczki. W ofercie browaru znajduje się łącznie 9 piw pszenicznych, w tym klarowne, starannie filtrowane Kristalweiss oraz koźlak pszeniczny o wyjątkowo długim okresie leżakowania.

</doc>
<doc id="1770672" url="https://pl.wikipedia.org/wiki?curid=1770672" title="Odruch masowy">
Odruch masowy



</doc>
<doc id="1770674" url="https://pl.wikipedia.org/wiki?curid=1770674" title="Erdinger">
Erdinger



</doc>
<doc id="1770675" url="https://pl.wikipedia.org/wiki?curid=1770675" title="Wałerij Weryhin">
Wałerij Weryhin

Wałerij Borysowycz Weryhin (ukr. Валерій Борисович Веригін, ros. Валерий Борисович Веригин, "Walerij Borisowicz Wierigin"; ur. 7 czerwca 1941, Ukraińska SRR, zm. 1995) – ukraiński piłkarz, grający na pozycji pomocnika, a wcześniej napastnika.
Kariera.
W 1960 rozpoczął karierę piłkarską w klubie Dynamo Kijów. Najpierw występował w drużynie rezerwowej, a potem w podstawowej. W 1965 przeszedł do Szachtara Donieck. W 1968 powrócił do Kijowa, gdzie bronił barw innego kijowskiego klubu SKA. Po trzech sezonach zakończył karierę piłkarską.

</doc>
<doc id="1770681" url="https://pl.wikipedia.org/wiki?curid=1770681" title="Grupa Operacyjna „Śląsk”">
Grupa Operacyjna „Śląsk”

Grupa Operacyjna „Śląsk” (GO „Śląsk”) – grupa operacyjna Wojska Polskiego II RP.
GO „Śląsk” powstała 23 marca 1939 roku. Jej zadaniem była obrona Górnego Śląska w wypadku niemieckiej agresji. W kampanii wrześniowej 1939 walczyła w składzie Armii „Kraków”. 
W południe 1 września 1939 Kwatera Główna przeniesiona została z Katowic do Mysłowic. W nocy z 2 na 3 września 1939 GO „Śląsk” otrzymała kryptonim „Jagmin”.
Obsada personalna Dowództwa GO „Śląsk”.
Obsada ważniejszych stanowisk:

</doc>
<doc id="1770682" url="https://pl.wikipedia.org/wiki?curid=1770682" title="Mönsterås">
Mönsterås

Mönsterås – miejscowość (tätort) w Szwecji, w regionie administracyjnym ("län") Kalmar, w gminie Mönsterås.
Według danych Szwedzkiego Urzędu Statystycznego liczba ludności wyniosła: 4998 (31 grudnia 2015), 5270 (31 grudnia 2018) i 5252 (31 grudnia 2019).
Geografia.
Centrum Mönsterås jest położone na polodowcowym pagórku (Od czego pochodzi nazwa Mönster=wzór Ås=grzbiet(pagórek). Miasteczko jest usytuowane na południowo-wschodnim wybrzeżu Szwecji.

</doc>
<doc id="1770688" url="https://pl.wikipedia.org/wiki?curid=1770688" title="Thom de Graaf">
Thom de Graaf

Thomas „Thom” Carolus de Graaf (ur. 11 czerwca 1957 w Amsterdamie) – holenderski polityk i samorządowiec, wicepremier, burmistrz Nijmegen, parlamentarzysta, jeden z liderów partii Demokraci 66.
Życiorys.
W 1981 został absolwentem studiów prawniczych na Katolickim Uniwersytecie w Nijmegen. Do 1985 pracował na uczelni, po czym rozpoczął karierę urzędniczą w Ministerstwie Spraw Wewnętrznych (doszedł do stanowiska zastępcy dyrektora departamentu). Od 1990 do 1994 był radnym w Lejdzie.
W latach 1994–2003 nieprzerwanie sprawował mandat deputowanego do Tweede Kamer, niższej izby Stanów Generalnych, reprezentując socjalliberalną partię Demokraci 66. Przez kilka lat stał na czele frakcji parlamentarnej tego ugrupowania, w wyborach krajowych w 2002 i 2003 był liderem listy wyborczej D66.
Od 27 maja 2003 do 23 marca 2005 sprawował urząd wicepremiera i ministra bez teki ds. reform w drugim rządzie Jana Petera Balkenende. Podał się do dymisji po tym, jak w izbie wyższej parlamentu głosami lewicy przepadła ustawa o bezpośrednich wyborach burmistrzów. Od 2006 był konsultantem w PricewaterhouseCoopers.
W 2007 został powołany na stanowisko burmistrza Nijmegen, zakończył urzędowanie w 2012. W latach 2011–2018 zasiadał w Eerste Kamer, wyższej izbie parlamentu. Następnie został wiceprzewodniczącym Rady Stanu, instytucji konsultującej projekty aktów prawnych.

</doc>
<doc id="1770690" url="https://pl.wikipedia.org/wiki?curid=1770690" title="Szarszal">
Szarszal

Szarszal (także: "Szerszel"; arab. شرشال, fr. "Cherchell", łac. "Caesarea Mauretaniae", pun. "Iol") – miasto w północnej Algierii, w prowincji Tibaza, ok. 24,5 tys. mieszkańców (stan z 1998) roku.
Cezarea Mauretańska.
W starożytności miasto, znane jako Cezarea Mauretańska, było stolicą królestwa Mauretanii, od 40 roku n.e. rzymskiej prowincji Mauretania. Do dziś zachowały się tam pozostałości rzymskich budowli cywilnych i sakralnych, a także domów prywatnych z mozaikami, teatru i term i stel z nekropoli punickiej. Odkryto tu także liczne rzeźby (m.in. kopie posągów Fidiasza i Alkamenesa) z kolekcji króla Juby II.

</doc>
<doc id="1770692" url="https://pl.wikipedia.org/wiki?curid=1770692" title="Szerszel">
Szerszel



</doc>
<doc id="1770693" url="https://pl.wikipedia.org/wiki?curid=1770693" title="Cezarea Mauretańska">
Cezarea Mauretańska



</doc>
<doc id="1770694" url="https://pl.wikipedia.org/wiki?curid=1770694" title="Cherchell">
Cherchell



</doc>
<doc id="1770695" url="https://pl.wikipedia.org/wiki?curid=1770695" title="Iol">
Iol



</doc>
<doc id="1770697" url="https://pl.wikipedia.org/wiki?curid=1770697" title="Karl Haushofer">
Karl Haushofer

Karl Ernst Haushofer (ur. 27 sierpnia 1869 w Monachium, zm. 10 marca 1946 w Pähl) – niemiecki generał, geograf i geopolityk. Brał udział w I wojnie światowej i doszedł do stopnia generała. Jednym z jego studentów był Rudolf Hess, za którego pośrednictwem idee Haushofera oddziałały na ekspansjonistyczną strategię Adolfa Hitlera, aczkolwiek sam Haushofer zaprzeczał, aby kiedykolwiek miał bezpośredni wpływ na rząd nazistowskich Niemiec. Nigdy nie był członkiem partii nazistowskiej, jednak uważany jest za człowieka, który w dużym stopniu przyczynił się do wybuchu II wojny światowej. Znacząco przyczynił się także do zawarcia przymierza paktu antykominternowskiego.
Życiorys.
Haushofer urodził się w Monachium, w rodzinie z tradycjami naukowymi i artystycznymi. Jeden z jego dziadków był malarzem i jednocześnie profesorem na Akademii Sztuk Pięknych w Pradze. Drugi dziadek był profesorem na Uniwersytecie w Monachium. Jego ojciec, Max Haushofer, był profesorem ekonomii, wykładał na Uniwersytecie Technicznym w Monachium, matką była Adele Haushofer (z domu Fraas).
Po ukończeniu Monachijskiego Gimnazjum (wyższa uczelnia) Haushofer rozważał karierę akademicką. Jednak służba w bawarskiej armii okazała się tak dlań interesująca, że zatrudnił się jako instruktor w akademii wojskowej i w sztabie generalnym. W 1887 roku wstąpił do 1 pułku artylerii polnej „Prinzregent Luitpold” i ukończył bawarską szkołę wojny ("akademii artylerii") i Akademię wojny (bawarską Kriegsakademie). W 1896 roku ożenił się z Martą Mayer-Doss (1877–1946), która była pół-Żydówką. Mieli dwóch synów (Albrecht i Heinz). Haushofer kontynuował karierę jako zawodowy żołnierz, służył w niemieckiej armii, w 1903 roku rozpoczął pracę pedagogiczną w bawarskiej Kriegsakademie.
W listopadzie 1908 roku wojsko wysłało go do Tokio do japońskiej armii w charakterze doradcy i instruktora w sprawach artylerii. Jechał z żoną drogą morską poprzez Indie i Azję Południowo-Wschodnią i przybył w lutym 1909 roku. Haushofer został przyjęty przez japońskiego cesarza i poznał wielu ważnych ludzi w polityce i siłach zbrojnych. Jesienią 1909 wyjechał z żoną do Korei i Mandżurii przy okazji budowy kolei. W czerwcu 1910 roku rozpoczął powrót do Niemiec koleją transsyberyjską poprzez Rosję i w miesiąc później wróciłł do Niemiec.
Wkrótce potem zaczął cierpieć z powodu poważnych chorób i otrzymał urlop z wojska na trzy lata. W latach 1911–1913 Haushofer obronił pracę doktorską z zakresu filozofii na Uniwersytecie Ludwika i Maksymiliana w Monachium dotyczący Japonii zatytułowany: "Dai Nihon, Betrachtungen über Groß-Japan Wehrkraft, Weltstellung und Zukunft". Podczas I wojny światowej doszedł do rangi generała i dowodził brygadą na froncie zachodnim. Był rozczarowany z powodu klęski Niemiec i nałożenia ciężkich reparacji, dlatego w 1919 roku odszedł na emeryturę w randze generała brygady. W tym czasie zawarł przyjaźń z Rudolfem Hessem, który stał się jego asystentem.
Haushofer wrócił do pracy akademickiej z zamiarem przywrócenia i regeneracji siły Niemiec. Haushofer w braku wiedzy geograficznej i świadomości geopolitycznej upatrywał główną przyczynę klęski Niemiec w I wojnie światowej. Jego zdaniem Niemcy nie miały właściwie dobranych geopolitycznych sojuszników, jak i wrogów. Dziedzina nauk politycznych i geograficznych w ten sposób stała się obszarem jego specjalnych zainteresowań. W 1919 roku Haushofer został docentem prywatnym na geografii politycznej na monachijskim uniwersytecie, a w 1933 roku profesorem.
Louis Pauwels przypuszczał, że był kiedyś uczniem Gurdżijewa. Przypuszczano także, że był tajnym członkiem Towarzystwa Thule. Po ustanowieniu reżimu nazistowskiego, Haushofer pozostał w przyjaznych stosunkach z Rudolfem Hessem, który chronił Haushofera i jego żonę przed nazistami, ze względu na ich uprzedzenia rasowe (zgodnie z ich nomenklaturą żona Haushofera była „pół-Żydówką”). W latach międzywojennych Haushofer odegrał istotną rolę w przyłączeniu Japonii do państw Osi, działając zgodnie z założeniami swojej własnej książki „Geopolityka Pacyfiku”.
Syn Haushofera, Albrecht (1903–1945), po bitwie pod Stalingradem nie wierzył w zwycięstwo Niemiec, za współudział w zamachu na Hitlera został stracony przez hitlerowców w więzieniu Moabit w Berlinie. Po wojnie Karl Haushofer był przesłuchiwany przez jezuitę Edmunda A. Walsha w celu ustalenia, czy powinien on stanąć przed sądem w Norymberdze za zbrodnie wojenne. Zdaniem Walsha nie ciążyły na nim żadne zbrodnie wojenne. W dniu 10 marca 1946 roku w Pähl Haushofer popełnił wraz z żoną samobójstwo, zażywając truciznę.
Geopolityka.
Haushofer rozwinął swoje geopolityczne poglądy w oparciu o tak różnych autorów jak: Oswald Spengler, Alexander von Humboldt, Karl Ritter, Friedrich Ratzel, Rudolf Kjellén i Halford John Mackinder. Humboldt i Ratzel byli raczej geografami. Jego poglądy geopolityczne wykorzystane zostały przez nazistów w ich polityce zagranicznej, głównie w strategii, jak i dla uzasadnienia "lebensraumu". Często bywa uznawany za ojca nazistowskiej ideologii i intelektualnego ojca chrzestnego Hitlera. Niektóre z pomysłów Haushofera wynikają z wcześniejszych amerykańskich i brytyjskich założeń geostrategicznych, jednak niemiecki geopolityk wszystko warunkuje interesem narodowym, który sam w sobie stanowi panaceum na wszystkie problemy. Jako nowa ideologia, geopolityka znalazła dogodne warunki do rozwoju w Republice Weimarskiej, wykorzystując powszechną niepewność i brak poczucia bezpieczeństwa powojennego społeczeństwa.
Pozycja, jaką Haushofer miał na Uniwersytecie Monachijskim, była dogodną platformą dla rozpowszechniania jego idei geopolitycznych, co czynił za pośrednictwem artykułów oraz książek. Dla bardziej skutecznego propagowania idei geopolitycznych w 1922 roku zainicjował Instytut Geopolityki w Monachium. W 1924 roku, jako lider niemieckiej myśli geopolitycznej, Haushofer założył miesięcznik poświęcony wyłącznie geopolityce – "Zeitschrift für Geopolitik". Jego idee dotarły do szerszej publiczności wraz z publikacją "Volk ohne Raum" autorstwa Hansa Grimma w 1926 roku, popularyzującą koncepcję Haushofera – "Lebensraum". Haushofer oddziaływał na społeczeństwo dwutorowo, poprzez środowisko akademickie, zachęcając swoich studentów do myślenia kategoriami kontynentów, ponadto poprzez działalność polityczną. Podczas gdy przemówienia Hitlera przyciągały masy, prace Haushofera służyły pozyskiwaniu intelektualistów dla nowej ideologii.
Niemiecki geopolityk zbudował swoje poglądy m.in. na podstawie geopolitycznej teorii amerykańskiego oficera marynarki Alfreda Mahana oraz brytyjskiego geografa Halforda Mackindera, odwołując się przy każdej okazji do wcześniejszych niemieckich idei, głoszonych przez Friedricha Ratzela i jego szwedzkiego studenta Rudolfa Kjelléna. Głosili oni organiczną albo antropomorficzną koncepcję państwa i potrzebę jego samowystarczalności poprzez zorganizowane od góry w dół struktury społeczne. Koncepcja organicznego państwa po raz pierwszy została wyrażona w pismach Karla Rittera, następnie została rozwinięta przez Ratzela i zaadaptowana przez Hausfhofera. Uzasadniał on potrzebę stworzenia "lebensraum" nawet kosztem innych narodów, ponieważ podbój jest niezbędnym warunkiem dla biologicznego wzrostu.
Pisma Ratzela powstały w czasach drugiej rewolucji przemysłowej w Niemczech, która rozpoczęła się po wojnie francusko-pruskiej, kiedy poszukiwania rynków zbytu dla towarów wyprodukowanych w Niemczech doprowadziły do rywalizacji ze Zjednoczonym Królestwem. Jego pisma służyły usprawiedliwieniu imperialnej ekspansji i dlatego były mile widziane. Pod wpływem Mahana, Ratzel żądał rozwijania marynarki wojennej, zgadzając się, że siły morskie są łatwiejsze do utrzymania, a to dzięki zyskom osiąganym z handlu morskiego, inaczej ma się sprawa z utrzymaniem kosztownych sił lądowych. Haushofer wytknął Ratzelowi, który był przyjacielem Haushofera ojca i nauczycielem geografii ekonomicznej, słaby punkt jego teorii i zintegrował jego podział na potęgi morskie i lądowe, dowodząc że tylko kraj posiadający jedno i drugie może przezwyciężyć konflikt.
Geopolityka Haushofera wychodzi wprawdzie z założeń Ratzela i Kjelléna, ale znacznie poszerza ich pole widzenia. Geopolityczne spekulacje Ratzela i Kjellena sprowadzały się do państwa przedstawianego jako organizm w przestrzeni, podczas gdy lider szkoły monachijskiej wykorzystał ich idee do projektów imperialnych. Statyczne i zachowawcze doktryny poprzednich geopolityków zostały teraz wykorzystane do dynamicznej doktryny poszerzania "lebensraumu" i budowania światowego mocarstwa. Haushofer zdefiniował geopolitykę w 1935 roku jako „obowiązek ochrony prawa do ziemi, do ziemi, w najszerszym tego słowa znaczeniu, nie tylko o ziemię w granicach Rzeszy, lecz prawo do etnicznej i kulturalnej ziemi”. Kultura sama w sobie jest najbardziej wyrazistym elementem dynamicznej ekspansji. Kultura wskazuje które regiony są najlepsze dla bezpiecznej ekspansji i na trwałe zabezpiecza ekspansję, podczas gdy militarna lub ekonomiczna kontrola nie dają takich gwarancji. Haushofer, pod wpływem Spenglera, nawet w urbanizacji upatrywał jeden z symptomów upadku, widocznego w spadku umiejętności uprawy ziemi, spadku współczynnika urodzeń oraz centralizacji państwa.
Według Haushofera, istnienie państwa uzależnione jest od przestrzeni życiowej ("lebensraum"), zapewnienie którego należy do obowiązków wszystkich polityków. Niemcy mają wielką gęstość zaludnienia, podczas gdy stare potęgi kolonialne mają znacznie niższą gęstość zaludnienia, koniecznością dla Niemiec jest ekspansja na bogate w zasoby tereny. Przestrzeń rozumiana jest jako militarna ochrona przed napaścią ze strony wrogich sąsiadów posiadających broń dalekiego rażenia. Strefa buforowa składająca się z terytoriów małych państw dla zapewnienia bezpieczeństwa Niemcom. Haushofer w istnieniu małych państw widział jedynie dowód na regres i nieporządek międzynarodowego systemu. One tylko destabilizują geopolityczny porządek świata i dlatego nie mają racji bytu. Małe kraje otaczające Niemcy należy wciągnąć do niemieckiego porządku. Są one zbyt małe, aby zapewnić sobie praktyczną autonomię, nawet jeżeli zdołały zbudować dla siebie rozległe posiadłości kolonialne. Dla ich własnego dobra powinny się znaleźć pod protekcją i organizacją wewnątrz Niemiec. Haushofer miał na myśli Belgię, Holandię, Portugalię, Danię, Szwajcarię, Grecję i ograniczone przymierze z Austro-Węgrami.
Haushofera wersja autarkii bazowała na quasi-maltuzjańskiej idei, że świat jest przeludniony, a ziemia nie jest już zdolna do dostarczania żywności dla wszystkich. Nie może wzrastać produktywność.
Haushofer i monachijska szkoła geopolityczna rozszerzyli swoją koncepcję "lebensraum" i autarkii z byłych granic niemieckich z roku 1914 i „miejsca pod słońcem” do Nowego Europejskiego Porządku, później do Nowego Afro-Europejskiego Porządku, ewentualnie do Eurazjatyckiego Porządku. Ta koncepcja stała się znana jako pan-region, pochodząca od amerykańskiej doktryny Monroe’a i idei narodowej i kontynentalnej samowystarczalności. W istocie rzeczy była to nowa wersja kolonializmu, której utworzenie geopolitycy nie tłumaczyli potrzebami ekonomicznymi, lecz budowaniem prestiżu i naporem na stare kolonialne potęgi. Podstawową siłą motywującą miała być nie ekonomia, lecz kultura i duchowość. 
Pan-regiony poza ekonomicznym znaczeniem, miały przede wszystkim znaczenie strategiczne. Haushofera wiara w strategiczne znaczenie Heartland (Ziemia-Serce) bazowała na poglądach brytyjskiego geopolityka Halforda Mackindera. Jeżeli Niemcy miałyby sprawować kontrolę nad Wschodnią Europą, a następnie nad rosyjskim terytorium, musiałyby przedtem zdobyć kontrolę nad strategicznymi regionami, do których wrogie im potęgi morskie nie będą miały dostępu. Przymierze z Włochami i Japonią miało stać się zasadą dla przyszłej niemieckiej strategicznej kontroli nad Eurazją, z państwami posiadającymi siły morskie dla ochrony izolowanej pozycji Niemiec.
Haushofer modyfikował swoje poglądy i dostosowywał je do zmieniającej się sytuacji międzynarodowej. W 1913 roku był zwolennikiem sojuszu Austro-Węgier, Niemiec, Japonii i Rosji. Sądził, że tylko transkontynentalny blok jest w stanie przeciwstawić się brytyjsko-amerykańskiej dominacji. W 1924 roku głosił potrzebę utworzenia bloku z Chinami, Japonią, Rosją i hipotetycznie wyzwolonymi Indiami przeciwko USA, imperium brytyjskiemu i Francji. Pakt antykominternowski z 1936 roku traktował jako pierwszy krok w stronę transkontynentalnego bloku. W kwietniu 1941 roku, po podpisaniu pokoju między ZSRR a Japonią, mogło się wydawać, że jego projekt może zostać zrealizowany, jednak po napaści Niemiec na ZSRR marzenia o zbudowaniu bloku transkontynentalnego okazały się niemożliwe do zrealizowania.
Kontakty z nazistowskim przywództwem.
Cele jakie stawiali sobie geopolitycy były niemal identyczne z celami nazistów. Rozbieżności ujawniły się podczas realizacji tych celów przez nazistów. Rudolf Hess, sekretarz Hitlera, który asystował mu podczas pisania "Mein Kampf", był studentem Haushofera. Podczas gdy Hess i Hitler byli uwięzieni po Puczu Monachijskim w 1923 roku, Haushofer poświęcił zaledwie sześć godzin na odwiedziniy ich obu, przynosząc kopię „Politycznej Geografii” autorstwa Friedricha Ratzela i Carla von Clausewitza "Vom Kriege". Po przegraniu II wojny światowej, Haushofer przyczynę klęski upatrywał w braku rozumienia dla geopolityki i niewłaściwym jej wykorzystaniu. Zaprzeczał jakoby uczył Hitlera i zarzucał, że NSDAP w sposób przewrotny i niewłaściwy wykorzystywała Hessa przygotowanie geopolityczne. Zarzucał Hitlerowi braki w wykształceniu oraz to, że nigdy nie rozumiał właściwie geopolitycznych założeń przedstawionych mu przez Hessa. Ministra spraw zagranicznych Joachima Ribbentropa uznał za głównego sprawcę geopolitycznego nieładu w umyśle Hitlera. Pomimo iż Haushofer towarzyszył Hessowi w licznych misjach propagandowych i uczestniczył w konsultacjach pomiędzy niemieckimi i japońskimi przywódcami, twierdził, że Hitler oraz naziści rozumieli zaledwie połowę jego idei i sloganów. Ponadto nazistowskiej partii oraz rządowi brakowało jakiegokolwiek oficjalnego organu, który zajmowałby się geopolityką, co doprowadziło do selektywnego przyjmowania i ubogich interpretacji teorii Haushofera. Ostatecznie, tylko Hess oraz Konstantin von Neurath, byli jedynymi nazistami, którzy usiłowali zdobyć właściwe rozumienie geopolityki. Jezuita Edmund A. Walsh, profesor geopolityki i dziekan Georgetown University, który przeprowadził wywiad z Haushoferem po zwycięstwie aliantów i podczas przygotowań do Procesu norymberskiego, nie zgadzał się z oceną Haushofera, że geopolityka została bardzo zniekształcona przez Hitlera i nazistów. Cytował wypowiedzi Hitlera o tym, że małe państwa nie mają racji bytu, naziści używali map Haushofera, jego języka oraz argumentacji. Nawet jeżeli coś zniekształcili, to według Walsha w dalszym ciągu mieściło się w geopolitycznym systemie Haushofera.
Haushofer zaprzeczał, aby pomagał Hitlerowi podczas pisania "Mein Kampf", twierdząc, że dowiedział się o tej książce dopiero wtedy, gdy ukazała się drukiem, ale nigdy jej nie czytał. Walsh zauważył, że jeśli nawet Haushofer asystował Hitlerowi pośrednio, w "Mein Kampf" niezaprzeczalnie pojawiają się nowe myśli, nieobecne we wcześniejszych przemówieniach Hitlera, a charakterystyczne dla Haushofera. Geopolityczna idea lebensraum, przestrzeń dla głębokiej obrony, odwołania do naturalnych granic, równowaga pomiędzy potęgami lądowymi a morskimi, oraz geograficzne analizy militarnej strategii zostały przyswojone przez Hitlera pomiędzy jego uwięzieniem a publikacją "Mein Kampf". Przede wszystkim Rozdział XIV, mówiący o niemieckiej polityce w Europie Wschodniej, wykazuje wyraźną zależność od materiałów, które Haushofer przyniósł Hitlerowi i Hessowi podczas ich uwięzienia.
Haushofer nigdy nie był członkiem partii nazistowskiej, a wyrażenie głosu niezgody z partią doprowadziło go do krótkiego uwięzienia. Haushofer ściągał na siebie podejrzenia, ponieważ utrzymywał kontakty z lewym skrzydłem nazistowskiej partii (którego liderem był Gregor Strasser), był ponadto zwolennikiem niemiecko-rosyjskiego przymierza. Nazistowskie lewe skrzydło utrzymywało kontakty z Komunistyczną Partią Niemiec i niektórymi spośród ich liderów, zwłaszcza tymi, którzy znajdowali się pod wpływem ideologii narodowego bolszewizmu głoszącego niemiecko-rosyjski rewolucyjny alians, którego zwolennikami byli Ernst Niekisch, Julius Evola, Ernst Jünger, Hielscher i kilka innych osób związanych z tzw. „konserwatywną rewolucją”. Okazywał lojalność Führerowi i okazjonalnie dawał wyraz antysemityzmowi. Jakkolwiek jego nacisk był zawsze położony ponad rasową klasyfikację ludzi. Wierząc w społeczny darwinizm, a nie rasowy determinizm, zaprzeczał, by miał jakikolwiek współudział z antysemityzmem w polityce nazistowskich Niemiec, zwłaszcza że jego własna żona była pół-żydówką. Haushofer przyznał, że wiele z tego, co napisał po 1933 roku, zostało zniekształcone i wymuszone: jego żona znajdowała się pod ochroną Hessa (który postarał się o przyznanie jej ‘honorowego niemieckiego’ statusu); jego syn został uwikłany w zamach na Hitlera zorganizowany 20 lipca 1944 roku i został stracony 23 kwietnia 1945 przez Gestapo; on sam został osadzony w obozie koncentracyjnym w Dachau na okres ośmiu miesięcy; a jego syn oraz wnuk zostali uwięzieni na okres dwóch i pół miesięcy.

</doc>
<doc id="1770703" url="https://pl.wikipedia.org/wiki?curid=1770703" title="Hard Target">
Hard Target



</doc>
<doc id="1770707" url="https://pl.wikipedia.org/wiki?curid=1770707" title="Vought F6U Pirate">
Vought F6U Pirate

Vought F6U Pirate – amerykański myśliwiec pokładowy z drugiej połowy lat 40. XX wieku. Oblatany w 1946 roku, był pierwszą konstrukcją z napędem odrzutowym wytwórni Vought. Zbudowany w serii 30 egzemplarzy w jedynej wersji produkcyjnej F6U-1 dla Marynarki USA, nie wszedł do służby liniowej, lecz używany był do celów doświadczalnych. Stanowił poddźwiękowy samolot o prostych skrzydłach, napędzany jednym silnikiem turboodrzutowym. Jako pierwszy myśliwiec marynarki, miał silnik z dopalaczem.
Historia.
Samolot powstał na zapotrzebowanie Biura Aeronautyki US Navy ("Bureau of Aeronautics") z 5 września 1944 roku na jednomiejscowy samolot myśliwski z napędem odrzutowym. Marynarka wskazała jako napęd konkretny silnik turboodrzutowy ze sprężarką osiową J34 (typu 24C), który właśnie powstał w firmie Westinghouse i dysponował większym ciągiem od wcześniejszych jednostek napędowych. W grudniu 1944 roku przyjęto wstępny projekt i 29 grudnia zakłady Vought otrzymały zamówienie na budowę trzech prototypów samolotu oznaczonych jako XF6U-1. Pracami zespołu konstruktorów kierowali John Russell Clark i Harry Nissen. Opracowali oni możliwie mały samolot o klasycznym układzie aerodynamicznym i prostych skrzydłach, z silnikiem w kadłubie w części ogonowej. Wloty powietrza do silnika były pod skrzydłami, a jego dysza według pierwotnego projektu umieszczona była nie na samym końcu kadłuba, ale przed znajdującym się nad nią usterzeniem. Samolot otrzymał oznaczenie fabryczne V-340 i nazwę Pirate (pirat). W styczniu 1945 roku makieta samolotu została zaaprobowana przez Marynarkę. Według harmonogramu, miał zostać zbudowany i oblatany do 30 września 1945 roku, lecz w toku prac nad nim doszło do znacznych opóźnień. Prototyp, zbudowany w zakładach w Stratford w kwietniu 1946 roku, rozpoczął próby kołowania po dostarczeniu silnika w czerwcu.
Prototyp po raz pierwszy wzbił się w powietrze 2 października 1946 roku z bazy Muroc na pustyni Mojave, dokąd przewieziono go z uwagi na dłuższy pas startowy; za sterami siedział pilot doświadczalny Edward Owen. Próby w locie samolotu wykazały jego niezadowalające osiągi i niestateczność boczną, stwarzającą ryzyko przeciągnięcia. Maszyny poddano kilkakrotnym modyfikacjom polegającym głównie na powiększeniu usterzenia pionowego i oprofilowaniu miejsca łączenia statecznika poziomego i pionowego oraz dodaniu nakładek na krawędzi spływu skrzydeł przy kadłubie. W celu polepszenia osiągów, trzeci prototyp wyposażono w 1948 roku w silnik z dopalaczem, aczkolwiek uległ on rozbiciu 1 listopada tego roku wskutek awarii silnika (pilot przeżył). Instalacja dopalacza, zwiększająca długość silnika o 2,44 m, wymagała wydłużenia kadłuba i dyszy silnika oraz zamontowania tam poszycia żaroodpornego. Próby dopalacza kontynuowano następnie na pierwszym prototypie.
W międzyczasie 5 lutego 1947 roku wytwórnia uzyskała zamówienie na 30 samolotów w wersji seryjnej F6U-1. W tym czasie na przełomie lat 1948/1949 zakłady Vought zostały przeniesione do nowej siedziby w Dallas. Pierwszy samolot seryjny wzbił się w powietrze 29 czerwca 1949 roku. Zastosowano w nich dotychczasowe ulepszenia i jeszcze podwyższono statecznik pionowy. Samoloty pomimo modyfikacji nadal wykazywały braki w stateczności, wobec tego dodawano w nich dodatkowe, pionowe, owalne w kształcie powierzchnie stabilizujące blisko końcówek statecznika poziomego. Z powodu daleko idących modyfikacji, seryjne Pirate otrzymały oznaczenie fabryczne V-352. W lutym 1950 roku zakończono dostawy samolotu. Marynarka zamierzała zamówić drugą serię 35 egzemplarzy, ale zrezygnowała z niej z uwagi na dostępność lepszych konstrukcji.
Służba.
Z uwagi na opóźnienia rozwoju i problemy w locie, samolot w chwili wejścia do służby był już przestarzały i niespełniający oczekiwań marynarki. Z uwagi na to, nie zamówiono większej serii, a wyprodukowane samoloty nie weszły do służby w jednostkach operacyjnych. Dziewięć samolotów wykorzystywano do różnych prób, w tym trzy pozostały w wytwórni. Dwa z nich zostały następnie przekazane do instytutu NACA, gdzie jeden został przebudowany na wersję rozpoznawczą F6U-1P pozbawioną uzbrojenia, za to z zestawem kamer.
Pozostałe 21 samolotów zostało przekazanych na przełomie 1949 i 1950 roku do dywizjonu doświadczalnego marynarki VX-3 w Atlantic City, ale już pod koniec 1950 roku zostały wycofane ze służby. Były one mało wykorzystywane – łącznie wszystkie samoloty seryjne miały 945 godzin nalotu, w tym niektóre tylko kilka godzin. Nie były testowane na lotniskowcu. Część samolotów później była wykorzystywana do szkolenia personelu technicznego, głównie w zakresie obsługi silników z dopalaczem. Mimo epizodycznej służby, F6U-1 odznaczył się będąc pierwszym seryjnym samolotem US Navy wyposażonym w dopalacz.
Konstrukcja.
Płatowiec.
Pirate był jednomiejscowym, jednosilnikowym, wolnonośnym średniopłatem (określanym też jako dolnopłat), o konstrukcji metalowej. Skrzydło, część kadłuba i usterzenia poziomego pokryta była nowym lekkim i sztywnym materiałem opracowanym w zakładach Chance Vought nazwanym "metalite". Były to dwie warstwy cienkiej blachy wykonanej z duralu o podwyższonej wytrzymałości, pomiędzy którymi znajdowała się balsa, całość miała 6,35 mm grubości. Usterzenie pionowe, kanały dolotowe powietrza i górna część kadłuba przed kabiną pokryte były natomiast również nowym kompozytem o nazwie "fabrilite", złożonym z dwóch warstw włókna szklanego z warstwą balsy. Pozostała część kadłuba i skrzydeł była duralowa, z elementami ze stopu magnezu, a po zastosowaniu dopalacza pokrycie w jego rejonie wykonano z blachy żaroodpornej, przy czym w samolotach seryjnych obszar pokrycia kompozytowego jeszcze się zmniejszył.
Proste skrzydła o obrysie trapezowym z niewielkim wzniosem 4°, wyposażone były w klapy szczelinowe. Skrzydła były trójdźwigarowe, o profilu laminarnym NACA 65-212 o grubości względnej 12%. Po obu stronach kadłuba, pod krawędzią natarcia w przykadłubowej części skrzydeł znajdowały się niewielkie wloty powietrza do silnika. Skrzydła nie były składane do hangarowania z uwagi na niewielką rozpiętość.
Kadłub miał przekrój eliptyczny, w jego przedniej części znajdowało się uzbrojenie, kabina pilota i wyposażenie, w środkowej zbiorniki paliwa, a w tylnej silnik. Kabina pilota w nosie kadłuba, nakryta kroplową przezroczystą osłoną odsuwaną do tyłu, ze stałym wiatrochronem z przednią szybą pancerną. Kabina w samolotach seryjnych była hermetyzowana i wyposażona w fotel wyrzucany Martin-Baker. Po bokach tylnej części kadłuba hamulce aerodynamiczne w postaci wychylanych hydraulicznie płyt.
Usterzenie klasyczne, wolnonośne; usterzenie poziome zamontowane w ⅓ wysokości usterzenia pionowego. Początkowo w prototypach statecznik pionowy miał kształt trapezowy, z zaokrąglonym wierzchołkiem i nachyloną przednią krawędzią. W zmodyfikowanych prototypach i wersji seryjnej kadłub był wydłużony wskutek zastosowania dłuższej dyszy silnika z dopalaczem, poszerzono skrzydła przy kadłubie dodając nakładki na krawędzi spływu na ok. ¼ rozpiętości, dodano płetwę grzbietową stanowiącą część usterzenia poziomego oraz zmieniono jego kształt.
Napęd.
Samoloty prototypowe napędzane były silnikiem turboodrzutowym Westinghouse J34-WE-22 o ciągu 13,35 kN. Silnik miał 11-stopniową sprężarkę osiową, podwójną pierścieniową komorę spalania i dwustopniową turbinę. W egzemplarzach seryjnych zastosowano wzmocniony silnik Westinghouse J34-WE-30A o ciągu maksymalnym 14,02 kN i trwałym 11,75 kN, z zamontowanym dopalaczem Solar A-103B, zwiększającym ciąg do wartości 18,24 kN. Dopalacz mógł maksymalnie jednorazowo pracować do 5 minut. Prędkość maksymalna z włączonym dopalaczem wynosiła 959 km/h na poziomie morza i 908 km/h na wysokości 6096 m. Bez dopalacza prototyp osiągał prędkość maksymalną 861 km/h na poziomie morza.
Zapas paliwa w samolotach seryjnych wynosił 1590 litrów (420 galonów) w dwóch zbiornikach kadłubowych. Ponadto na końcach skrzydeł można było przenosić dodatkowe zbiorniki paliwa o pojemności po 530 l (140 galonów).
Podwozie.
Podwozie chowane hydraulicznie, trójpodporowe. Podwozie przednie jednokołowe chowane do wnęki w kadłubie w kierunku do tyłu, podwozie główne, również z pojedynczymi kołami, chowane do wnęk w centropłacie w kierunku do kadłuba. Pomiędzy podwoziem głównym był opuszczany hydraulicznie hak do lin aerofiniszera. Za wnęką przedniego koła umieszczony był zaczep do katapulty.
Uzbrojenie i wyposażenie.
Uzbrojenie stanowiły zamontowane pod kabiną po bokach kadłuba cztery działka lotnicze Browning M3 kalibru 20 mm z zapasem po 150 nabojów na lufę. Samoloty seryjne miały celownik żyroskopowy Mk 8 Mod. 0.
W skład wyposażenia wchodziły: radiostacja VHF, system radionawigacji, radionamiernik, system identyfikacji swój-obcy, radiowysokościomierz.

</doc>
<doc id="1770710" url="https://pl.wikipedia.org/wiki?curid=1770710" title="Wildcards">
Wildcards



</doc>
<doc id="1770711" url="https://pl.wikipedia.org/wiki?curid=1770711" title="ZooKeys">
ZooKeys

ZooKeys – recenzowane czasopismo naukowe publikujące prace naukowe z dziedziny zoologii na zasadach wolnej licencji. Wszystkie treści w czasopiśmie publikowane są na licencji Creative Commons w wersji 4.0 z uznaniem autorstwa (CC-BY-4.0). Na łamach „ZooKeys” zamieszczane są twórczość własna autorów, rewizje, monografie, listy i dyskusje, krótkie komunikaty oraz recenzje książek. Prace opisujące nowy gatunek są akceptowane tylko jeśli stanowią część większego projektu lub mają szczególne znaczenie naukowe. Najobszerniejsze publikacje, w tym monografie, otrzymują własny numer ISBN. Czasopismo ukazuje się zarówno w wersji drukowanej, jak i internetowej – obie są publikowane w tym samym czasie. „ZooKeys” kładzie nacisk na innowacyjność publikowania – często wydawane są numery specjalne poświęcone zastosowaniu nowych rozwiązań technicznych w publikowaniu prac o bioróżnorodności. Z „ZooKeys” współpracują m.in. Encyclopedia of Life oraz Wikispecies.
Impact factor „ZooKeys” za rok 2013 wynosi 0,917.

</doc>
<doc id="1770718" url="https://pl.wikipedia.org/wiki?curid=1770718" title="Ekwipartycja">
Ekwipartycja



</doc>
<doc id="1770719" url="https://pl.wikipedia.org/wiki?curid=1770719" title="Lüganuse">
Lüganuse

Lüganuse – okręg miejski w Estonii, w prowincji Virumaa Wschodnia, w gminie Lüganuse.

</doc>
<doc id="1770722" url="https://pl.wikipedia.org/wiki?curid=1770722" title="Irvala">
Irvala

Irvala − wieś w Estonii, w prowincji Virumaa Wschodnia, w gminie Lüganuse.

</doc>
<doc id="1770723" url="https://pl.wikipedia.org/wiki?curid=1770723" title="Jabara">
Jabara

Jabara − wieś w Estonii, w prowincji Virumaa Wschodnia, w gminie Lüganuse.

</doc>
<doc id="1770724" url="https://pl.wikipedia.org/wiki?curid=1770724" title="Kopli (Lüganuse)">
Kopli (Lüganuse)

Kopli − wieś w Estonii, w prowincji Virumaa Wschodnia, w gminie Lüganuse.

</doc>
<doc id="1770725" url="https://pl.wikipedia.org/wiki?curid=1770725" title="Liimala">
Liimala

Liimala - położona nad brzegiem Morza Bałtyckiego wieś w Estonii, w prowincji Virumaa Wschodnia, w gminie Lüganuse. Na wschód od wsi znajduje się ujście rzeki Purtse.

</doc>
<doc id="1770726" url="https://pl.wikipedia.org/wiki?curid=1770726" title="Lohkuse">
Lohkuse

Lohkuse − wieś w Estonii, w prowincji Virumaa Wschodnia, w gminie Lüganuse.

</doc>
<doc id="1770727" url="https://pl.wikipedia.org/wiki?curid=1770727" title="Matka (Lüganuse)">
Matka (Lüganuse)

Matka − wieś w Estonii, w prowincji Virumaa Wschodnia, w gminie Lüganuse.

</doc>
<doc id="1770729" url="https://pl.wikipedia.org/wiki?curid=1770729" title="Moldova (Lüganuse)">
Moldova (Lüganuse)

Moldova − wieś w Estonii, w prowincji Virumaa Wschodnia, w gminie Lüganuse.

</doc>
<doc id="1770730" url="https://pl.wikipedia.org/wiki?curid=1770730" title="Purtse">
Purtse

Purtse − wieś w Estonii, w prowincji Virumaa Wschodnia, w gminie Lüganuse.

</doc>
<doc id="1770731" url="https://pl.wikipedia.org/wiki?curid=1770731" title="Varja">
Varja

Varja − wieś w Estonii, w prowincji Virumaa Wschodnia, w gminie Lüganuse.

</doc>
<doc id="1770732" url="https://pl.wikipedia.org/wiki?curid=1770732" title="Voorepera">
Voorepera

Voorepera − wieś w Estonii, w prowincji Virumaa Wschodnia, w gminie Lüganuse.

</doc>
<doc id="1770733" url="https://pl.wikipedia.org/wiki?curid=1770733" title="Mustmätta">
Mustmätta

Mustmätta − wieś w Estonii, w prowincji Virumaa Wschodnia, w gminie Lüganuse.

</doc>
<doc id="1770734" url="https://pl.wikipedia.org/wiki?curid=1770734" title="Zeolit">
Zeolit



</doc>
<doc id="1770738" url="https://pl.wikipedia.org/wiki?curid=1770738" title="Didym ślepiec">
Didym ślepiec



</doc>
<doc id="1770739" url="https://pl.wikipedia.org/wiki?curid=1770739" title="Aleksandryjska Szkoła Katechetyczna">
Aleksandryjska Szkoła Katechetyczna



</doc>
<doc id="1770741" url="https://pl.wikipedia.org/wiki?curid=1770741" title="Tytanian dysprozu">
Tytanian dysprozu

Tytanian(IV) dysprozu(III) – nieorganiczny związek chemiczny będący solą nieznanego w stanie wolnym kwasu tytanowego i dysprozu na III stopniu utlenienia, o wzorze () lub (). Jest materiałem ceramicznym.
Stereochemia.
Związek o stechiometrii ma budowę typu pirochloru i strukturę magnetyczną lodu (tak zwany lód spinowy), podobnie jak tytanian holmu (), cynian holmu () i cynian dysprozu ().
Można go otrzymać przez wielogodzinne mielenie w młynie kulowym tlenku tytanu(IV) i tlenku dysprozu(III) w proporcji stechiometrycznej (1:2).
Krystalografia.
Tytanian dysprozu o składzie wykazuje polimorfizm. W niskiej temperaturze krystalizuje w układzie rombowym. Podczas ogrzewania ulega przemianie w układ heksagonalny (1350 °C) i regularny (fluorytu; 1680 °C). Topi się w temperaturze 1870 °C. Jest badany pod kątem zastosowania w prętach regulacyjnych w reaktorach jądrowych jako materiał trwalszy od prętów zawierających . Wstępne eksperymenty w reaktorach badawczych wskazały na możliwość osiągnięcia czasu pracy rzędu 15 lat w porównaniu z maksymalnie 3 latami pracy prętów borowych.

</doc>
<doc id="1770745" url="https://pl.wikipedia.org/wiki?curid=1770745" title="Krzysztof Kopczyński">
Krzysztof Kopczyński

Krzysztof Andrzej Kopczyński (ur. 21 maja 1959 w Warszawie) – polski reżyser, scenarzysta i producent filmowy, wykładowca akademicki, profesor Uniwersytetu Warszawskiego.
Życiorys.
Pracuje w Zakładzie Retoryki i Mediów Instytutu Polonistyki Stosowanej Uniwersytetu Warszawskiego, od 2020 roku na stanowisku profesora. Jest właścicielem firmy Eureka Media, założonej w 1997. Reżyser dokumentów "Kamienna cisza" i "Dybuk. Rzecz o wędrówce dusz". Opublikował książki i artykuły dotyczące kultury polskiej XIX wieku i współczesnej oraz mediów. Wyprodukował ponad 70 filmów, które były pokazywane w kilkudziesięciu krajach i zdobyły wiele nagród festiwalowych. Członek Europejskiej Akademii Filmowej, Polskiej Akademii Filmowej, European Documentary Network, Stowarzyszenia Filmowców Polskich i Międzynarodowego Stowarzyszenia „Przyszłość Mediów” (w latach 2002–2008 prezes). Certyfikowany coach – członek International Coaching Community. Laureat odznaki „Zasłużony Działacz Kultury” za działalność w niezależnym ruchu wydawniczym (2002). Stypendysta Ministra Kultury i Dziedzictwa Narodowego (2010). Odznaczony Krzyżem Kawalerskim Orderu Odrodzenia Polski (2012).
W 1978 ukończył VI Liceum Ogólnokształcące im. Tadeusza Reytana w Warszawie. W latach 1980–1981 przewodniczący Samorządu Studentów Polonistyki UW i redaktor miesięcznika studentów UW „Głos Wolny Wolność Ubezpieczający”. W 1983 ukończył z wyróżnieniem studia na Wydziale Polonistyki UW. W 1993 obronił doktorat pod kierunkiem Marii Janion. W latach 1984–89 był współpracownikiem i redaktorem podziemnego Wydawnictwa CDN, zaś w 1989 współzałożycielem i wydawcą miesięcznika „Ex Libris”. Od 1992 do 1994 pełnił funkcję dyrektora generalnego Fundacji Pomocy Bibliotekom Polskim. W latach 1995–1996 związany z redakcją czasopisma „Arka”.
W latach 1998–2002 sprawował funkcję radnego w Józefowie. Od roku 2000 do 2006 pełnił rolę eksperta w dziedzinie literatury w teleturnieju „Wielka gra”. W latach 2006–2011 ekspert Polskiego Instytutu Sztuki Filmowej. W latach 2013–2018 był opiekunem Teatru Polonistyki im. Eligiusza Szymanisa, zaś w latach 2015–2018 opiekunem Klubu Filmowego im. Jolanty Słobodzian. W 2017 został laureatem Nagrody im. Beaty Pawlak za 2017 rok na najlepszą publikację na temat innych kultur, religii i cywilizacji za książkę "Dybuk. Opowieść o nieważności świata" (Warszawa 2017, wspólnie z Anną Sajewicz). Również w 2017 uzyskał stopień doktora habilitowanego sztuk filmowych na Wydziale Reżyserii Filmowej i Telewizyjnej Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi.
Filmografia.
Lista filmów nakręconych lub wyprodukowanych przez Krzysztofa Kopczyńskiego:
Publikacje książkowe.
Książki autorstwa lub pod redakcją Krzysztofa Kopczyńskiego:

</doc>
<doc id="1770748" url="https://pl.wikipedia.org/wiki?curid=1770748" title="Litoria albolabris">
Litoria albolabris

Litoria albolabris – słabo poznany gatunek płaza bezogonowego z podrodziny Litoriinae w rodzinie Pelodryadidae. 
Występowanie.
Zwierzę to spotkano dotychczas tylko w jednym miejscu: w okolicy Aitape na północnym wybrzeżu Papui-Nowej Gwinei.
Prawdopodobnie zamieszkuje lasy deszczowe, być może też tereny trawiaste.
Status.
Trudny do określenia, gdyż od pierwszego spotkania zwierzęcia nie widziano, z czego można wnioskować, że jest rzadkie.

</doc>
<doc id="1770750" url="https://pl.wikipedia.org/wiki?curid=1770750" title="Aidu (Maidla)">
Aidu (Maidla)

Aidu – wieś w Estonii, w prowincji Virumaa Wschodnia, w gminie Maidla.

</doc>
<doc id="1770753" url="https://pl.wikipedia.org/wiki?curid=1770753" title="Aidu">
Aidu



</doc>
<doc id="1770754" url="https://pl.wikipedia.org/wiki?curid=1770754" title="Polsat Kino">
Polsat Kino



</doc>
<doc id="1770756" url="https://pl.wikipedia.org/wiki?curid=1770756" title="Aidu-Liiva">
Aidu-Liiva

Aidu-Liiva – wieś w Estonii, w prowincji Virumaa Wschodnia, w gminie Maidla.

</doc>
<doc id="1770757" url="https://pl.wikipedia.org/wiki?curid=1770757" title="Hirmuse">
Hirmuse

Hirmuse – wieś w Estonii, w prowincji Virumaa Wschodnia, w gminie Maidla. W jej sąsiedztwie rzeka Hirmuse wpada do rzeki Purtse.

</doc>
<doc id="1770758" url="https://pl.wikipedia.org/wiki?curid=1770758" title="Koolma (Maidla)">
Koolma (Maidla)

Koolma – wieś w Estonii, w prowincji Virumaa Wschodnia, w gminie Maidla.

</doc>
<doc id="1770759" url="https://pl.wikipedia.org/wiki?curid=1770759" title="TUI">
TUI

TUI AG (od niem. "Touristik Union International") – największy na świecie, niemiecki koncern turystyczny z siedzibą w Hanowerze i Berlinie. 
Jego akcje notowane są na London Stock Exchange (Londyn), na BÖAG Börsen (w Hanowerze i Hamburgu) oraz Börse Frankfurt (Frankfurt nad Menem).
Historia.
Początki przedsiębiorstwa są związane z założonym w 1923 roku Preussische Bergwerks- und Hütten Aktiengesellschaft – górniczo-hutniczym pruskim przedsiębiorstwem państwowym. W 1964 roku nazwa przedsiębiorstwa została zmieniona na Preussag AG. W okresie powojennym działalność przedsiębiorstwa ewoluowała; trzecim filarem funkcjonowania – poza wydobyciem i przetwórstwem – stał się transport towarów.
W 1997 roku – poprzez sprzedaż Salzgitter AG oraz nabycie Hapag-Lloyd (przedsiębiorstwa logistycznego specjalizującego się w transporcie morskim) – działalność Preussag AG zaczęła ewoluować w zupełnie innym kierunku – w krótkim czasie przedsiębiorstwo stało się poważnym graczem na europejskim rynku turystycznym. W 1998 roku dokonało zbycia swojej kluczowej spółki Preussag Stahl AG na rzecz Dolnej Saksonii oraz banku Norddeutsche Landesbank (Nord/LB). W 2000 roku przejęło brytyjską Thomson Travel Group, stając się bardzo szybko jednym z największych przedsiębiorstw turystycznych na świecie. 1 lipca 2002 roku walne zgromadzenie akcjonariuszy przedsiębiorstwa podjęło uchwałę o zmianie nazwy z Preussag AG na TUI AG.
3 września 2007 roku TUI AG przejęła brytyjską First Choice Holidays PLC (założone w 1973 roku przedsiębiorstwo, będące jednym z największych organizatorów wycieczek w Europie), tworząc TUI Travel PLC, notowaną na giełdzie w Londynie. Głównym udziałowcem nowo powstałego przedsiębiorstwa (54% udziałów) było TUI AG. Od tego czasu TUI AG i TUI Travel PLC blisko współpracowały. Ocenia się, że powstanie TUI Group było naturalną koleją rzeczy. 17 grudnia 2014 roku nastąpiło połączenie obu spółek. Wartość fuzji wyniosła 6,5 mld euro. W jej wyniku powstało największe przedsiębiorstwo turystyczne na świecie, o przychodach 20 mld euro rocznie (w roku finansowym 2014/2015).
8 czerwca 2020, jako jedno z następstw kryzysu spowodowanego pandemią koronawirusa, koncern nawiązał partnerstwo strategiczne z portalem Booking.com należącym do Booking Holdings.
Na początku 2021 r. Komisja Europejska zatwierdziła niemieckie plany wniesienia wkładu 1,25 mld Euro w ramach dokapitalizowania TUI AG (TUI).
Akcjonariat.
Głównym akcjonariuszem TUI jest Aleksiej Mordaszow, który od 15 lat posiada 1/3 akcji TUI i kontroluje tę spółkę. Rosyjski oligarcha został objęty sankcjami w związku z napaścią Rosji na Ukrainę zarówno przez Unię Europejską, jak i USA
W marcu 2022 roku Mordaszow złożył rezygnację z zasiadania w radzie nadzorczej TUI AG.
Działalność.
Do TUI należy m.in.:
Oddział w Polsce.
W Polsce do TUI należy TUI Centrum Podróży i sieć TUI Family (dawniej sieć Scan Holiday).
TUI jest największym biurem podróży w Polsce. W 2021 r. osiągnęło 1.9 miliarda przychodów na polski rynku.
Sponsoring.
Przedsiębiorstwo jest zaangażowane w sponsoring sportu w Hanowerze. Jest głównym sponsorem klubu piłkarskiego Hannover 96. Dodatkowo wykupiło prawa do nazwy lodowiska klubu hokejowego Hannover Scorpions (TUI Arena).

</doc>
<doc id="1770761" url="https://pl.wikipedia.org/wiki?curid=1770761" title="Okapia">
Okapia



</doc>
<doc id="1770762" url="https://pl.wikipedia.org/wiki?curid=1770762" title="Kulja">
Kulja

Kulja – wieś w Estonii, w prowincji Virumaa Wschodnia, w gminie Maidla.

</doc>
<doc id="1770764" url="https://pl.wikipedia.org/wiki?curid=1770764" title="Lipu">
Lipu

Lipu – wieś w Estonii, w prowincji Virumaa Wschodnia, w gminie Maidla.

</doc>
<doc id="1770766" url="https://pl.wikipedia.org/wiki?curid=1770766" title="Lümatu (Maidla)">
Lümatu (Maidla)

Lümatu – wieś w Estonii, w prowincji Virumaa Wschodnia, w gminie Maidla.

</doc>
<doc id="1770767" url="https://pl.wikipedia.org/wiki?curid=1770767" title="Maidla (Maidla)">
Maidla (Maidla)

Maidla – wieś w Estonii, w prowincji Virumaa Wschodnia, w gminie Maidla.

</doc>
<doc id="1770768" url="https://pl.wikipedia.org/wiki?curid=1770768" title="Mehide">
Mehide

Mehide – wieś w Estonii, w prowincji Virumaa Wschodnia, w gminie Maidla.

</doc>
<doc id="1770769" url="https://pl.wikipedia.org/wiki?curid=1770769" title="Oandu (Maidla)">
Oandu (Maidla)

Oandu – wieś w Estonii, w prowincji Virumaa Wschodnia, w gminie Maidla.

</doc>
<doc id="1770771" url="https://pl.wikipedia.org/wiki?curid=1770771" title="Ojamaa">
Ojamaa

Ojamaa – wieś w Estonii, w prowincji Virumaa Wschodnia, w gminie Maidla.

</doc>
<doc id="1770773" url="https://pl.wikipedia.org/wiki?curid=1770773" title="Piilse">
Piilse

Piilse – wieś w Estonii, w prowincji Virumaa Wschodnia, w gminie Maidla.

</doc>
<doc id="1770774" url="https://pl.wikipedia.org/wiki?curid=1770774" title="Rebu">
Rebu

Rebu – wieś w Estonii, w prowincji Virumaa Wschodnia, w gminie Maidla.

</doc>
<doc id="1770775" url="https://pl.wikipedia.org/wiki?curid=1770775" title="Rääsa">
Rääsa

Rääsa – wieś w Estonii, w prowincji Virumaa Wschodnia, w gminie Maidla.

</doc>
<doc id="1770776" url="https://pl.wikipedia.org/wiki?curid=1770776" title="W76">
W76

W76 – amerykański ładunek termojądrowy o mocy 100 kiloton. W76 wraz ze swoim pojazdem powrotnym ("Reentry vehicle") Mk. 4 stanowią ładunek bojowy pozostających na uzbrojeniu Marynarki Wojennej Stanów Zjednoczonych pocisków balistycznych klasy SLBM "Trident II" D-5.

</doc>
<doc id="1770780" url="https://pl.wikipedia.org/wiki?curid=1770780" title="Salaküla">
Salaküla

Salaküla – wieś w Estonii, w prowincji Virumaa Wschodnia, w gminie Maidla.

</doc>
<doc id="1770781" url="https://pl.wikipedia.org/wiki?curid=1770781" title="Savala">
Savala

Savala – wieś w Estonii, w prowincji Virumaa Wschodnia, w gminie Maidla.

</doc>
<doc id="1770784" url="https://pl.wikipedia.org/wiki?curid=1770784" title="Mistrzostwa Polski seniorów w lekkiej atletyce 2001">
Mistrzostwa Polski seniorów w lekkiej atletyce 2001



</doc>
<doc id="1770786" url="https://pl.wikipedia.org/wiki?curid=1770786" title="Mistrzostwa Polski seniorów w lekkiej atletyce 2000">
Mistrzostwa Polski seniorów w lekkiej atletyce 2000



</doc>
<doc id="1770791" url="https://pl.wikipedia.org/wiki?curid=1770791" title="Zbigniew Zalewski (wojskowy)">
Zbigniew Zalewski (wojskowy)

Zbigniew Juliusz Zalewski (ur. 14 kwietnia 1941 w Tarażu, woj. wołyńskie) – generał broni Wojska Polskiego w stanie spoczynku.
Życiorys.
Przed wstąpieniem do WP ukończył liceum ogólnokształcące. W latach 1959–1962 był podchorążym Oficerskiej Szkoły Samochodowej w Pile. 1 września 1962 promowany na stopień podporucznika w korpusie oficerów wojsk technicznych. Następnie rozpoczął służbę w 20 Dywizji Pancernej w Szczecinku na stanowisku dowódcy plutonu w 67 Batalionie Transportowym. Następnie został dowódcą kompanii w 20 Batalionie Zaopatrzenia (1965–1970).
W latach 1970–1973 studiował w Akademii Sztabu Generalnego WP w Rembertowie na kursie ogólnowojskowym. Po studiach został wyznaczony na szefa sztabu – zastępcę dowódcy 28 Pułku Czołgów w Czarnem. W 1975 odbył roczny staż w Oddziale Operacyjnym Dowództwa Pomorskiego Okręgu Wojskowego w Bydgoszczy. W 1976 roku został wyznaczony na dowódcę 9 Pułku Zmechanizowanego 12 Dywizji Zmechanizowanej w Stargardzie Szczecińskim. Pułk, którym dowodził, był w dwukrotnie (1977, 1978) wyróżniany jako "Przodująca jednostka WP".
W 1978 roku został szefem sztabu – zastępcą dowódcy 16 Dywizji Pancernej w Elblągu, a od marca 1980 do lipca 1982 dowodził 8 Dywizją Zmechanizowaną w Koszalinie. W 1981 dowodzona przez niego dywizja otrzymała tytuł "Przodującego Związku Taktycznego WP".
Po ukończeniu Wojskowej Akademii Sztabu Generalnego Sił Zbrojnych ZSRR im. K. Woroszyłowa w 1984 r. został skierowany do Sztabu Generalnego WP na stanowisko zastępcy szefa Zarządu I Operacyjnego. W lipcu 1986 został pierwszym zastępcą szefa sztabu Warszawskiego Okręgu Wojskowego.
W 1986 r. na mocy uchwały Rady Państwa został awansowany do stopnia generała brygady. Nominację wręczył mu w Belwederze 10 października 1986 przewodniczący Rady Państwa gen. armii Wojciech Jaruzelski. Od stycznia 1988 roku został skierowany do służby w Pomorskim Okręgu Wojskowym na stanowisku szefa sztabu – zastępcy dowódcy okręgu, a od 4 września 1989 roku przez trzy lata dowodził tymże okręgiem (do września 1992). Zrealizował wiele zadań związanych z dostosowaniem okręgu do funkcjonowania w nowych warunkach ustrojowych po 1989.
7 maja 1990 awansowany na stopień generała dywizji. Nominację wręczył mu w Belwederze prezydent RP gen. armii Wojciech Jaruzelski.
Od września 1992 był szefem Inspektoratu Logistyki – zastępcą szefa Sztabu Generalnego WP tworząc nowy pion Sił Zbrojnych – logistykę, powstałą na bazie dotychczasowych pionów kwatermistrzostwa i techniki. Było to przybliżenie WP do rozwiązań funkcjonujących w ramiach NATO.
3 maja 1996 r. na mocy postanowienia prezydenta RP Aleksandra Kwaśniewskiego otrzymał awans do stopnia generała broni, a w listopadzie tego roku został wyznaczony na dowódcę Wojsk Lądowych, którym był do 30 września 2000 roku. Przeprowadził zasadnicze reformy tego rodzaju sił zbrojnych umożliwiające ich wprowadzenie w struktury NATO w 1999 roku. Wniósł duży wkład w przygotowanie wojsk lądowych do udziału w misjach pokojowych i operacjach poza granicami kraju. Miał duży udział w sformowaniu Wielonarodowego Korpusu Północno-Wschodni oraz batalionu polsko-litewskiego i batalionu polsko-ukraińskiego.
Zawodową służbę wojskową zakończył 11 kwietnia 2001 roku przechodząc w stan spoczynku. W latach 2001–2005 był członkiem Rady Ochrony Pamięci Walk i Męczeństwa, gdzie reprezentował Kancelarię Prezydenta Rzeczypospolitej Polskiej. Od września 2004 był wiceprezesem Klubu Generałów Wojska Polskiego.
Życie prywatne.
Syn Ryszarda i Heleny z Zakrzewskich. Mieszka w Warszawie. Żonaty z Haliną, jeden syn.

</doc>
<doc id="1770792" url="https://pl.wikipedia.org/wiki?curid=1770792" title="Rajd Australii 2009">
Rajd Australii 2009

Rezultaty Rajdu Australii ("20th Repco Rally Australia"), 10. rundy Rajdowych Mistrzostw Świata w 2009 roku, który odbył się w dniach 3-6 września:
Klasyfikacja po 10 rundach.
Tabele przedstawiają tylko pięć pierwszych miejsc.

</doc>
<doc id="1770793" url="https://pl.wikipedia.org/wiki?curid=1770793" title="Aryeh Leib Yellin">
Aryeh Leib Yellin



</doc>
<doc id="1770799" url="https://pl.wikipedia.org/wiki?curid=1770799" title="HD 61005">
HD 61005

HD 61005 – gwiazda typu słonecznego znajdująca się gwiazdozbiorze Rufy. Jest oddalona o około 115 lat świetlnych od Ziemi.
Gwiazda HD 61005 posiada nietypowy, zdeformowany dysk pyłowy. Kształty takich dysków pyłowych są trudne do wytłumaczenia. Jednym z możliwych wyjaśnień jest ruch gwiazdy poprzez chmury gazu, które wypełniają przestrzeń międzygwiazdową. W dyskach znajdują się głównie różnej wielkości odłamki skalne oraz drobny pył powstały w wyniku zderzeń krążących skał. Równocześnie gwiazda wykonuje obrót wokół centrum galaktyki przelatując przez chmury gazowe o małej gęstości. Jeśli chmura jest wystarczająco gęsta, powoduje powstanie siły działającej na orbitujące wokół gwiazdy cząsteczki pyłu. Ponieważ oddziaływanie to jest stosunkowo słabe, uwidacznia się na najmniejszych okruchach o średnicy rzędu mikrometrów, które zmieniły swoje trajektorie. Ponieważ jednak grawitacja gwiazdy jest znacznie większa od oddziaływania chmur gazowych, więc interakcji ulegają przeważnie drobne cząsteczki pyłu znajdujące się na obrzeżach dysku.
Wcześniej powstawanie takich dysków przypisywano obecności nieodkrytych planet lub efektów przejścia obok innej gwiazdy, jednak model ten wskazuje, że głównym sprawcą mogą być chmury gazowe. Dlatego przy poszukiwaniu planet pozasłonecznych należy zachować więcej ostrożności.

</doc>
<doc id="1770800" url="https://pl.wikipedia.org/wiki?curid=1770800" title="Lekkoatletyka na Letnich Igrzyskach Olimpijskich 1900 – skok wzwyż mężczyzn">
Lekkoatletyka na Letnich Igrzyskach Olimpijskich 1900 – skok wzwyż mężczyzn

Konkurs skoku wzwyż na igrzyskach olimpijskich w 1900 w Paryżu rozegrano 15 lipca 1900 w Lasku Bulońskim. Startowało 8 lekkoatletów z 7 krajów. Dwóch zawodników ze Stanów Zjednoczonych nie wystąpiło, ponieważ zawody odbyły się w niedzielę. Rozegrano od razu finał.
Finał.
Baxter wygrał zdecydowanie, skokami na wysokość 1,85 m i 1,90 m poprawiając rekord olimpijski. Później atakował wysokość 1,98 m, co byłoby nowym rekordem świata, ale bez powodzenia.

</doc>
<doc id="1770802" url="https://pl.wikipedia.org/wiki?curid=1770802" title="Grevenbroich">
Grevenbroich

Grevenbroich [] – miasto powiatowe w Niemczech, w kraju związkowym Nadrenia Północna-Westfalia, w rejencji Düsseldorf, siedziba powiatu Rhein-Kreis Neuss. W 2010 liczyło 63 891 mieszkańców. Grevenbroich leży w trójkącie między miastami Düsseldorf, Kolonia, Mönchengladbach i znajduje się na 136. miejscu największych miast Niemiec . Przez Grevenbroich przepływa rzeka Erft.
Wokół miasta odbywa się odkrywkowe wydobycie węgla brunatnego na potrzeby trzech elektrowni zlokalizowanych we Frimmersdorfie, Neurath i Niederaußem.
Podział administracyjny.
Dzielnice miasta: Allrath, Barrenstein, Busch, Elsen, Frimmersdorf, Fürth, Gilverath, Gindorf, Gruissem, Gubisrath, Gustorf, Hemmerden, Hülchrath, Kapellen, Laach, Langwaden, Mühlrath, Münchrath, Neuenhausen, Neubrück, Neu-Elfgen, Neukirchen, Neurath, Noithausen, Orken, Südstadt, Tüschenbroich, Wevelinghoven i Vierwinden.
Miejscowości sąsiadujące z Grevenbroich:
Gospodarka.
W mieście rozwinął się przemysł maszynowy, metalowy oraz materiałów budowlanych.
Klimat.
Średnia temperatura w styczniu wynosi +2 °C, w lipcu +18 °C. Przeciętna roczna temperatura wynosi +10 °C, dlatego też Grevenbroich należy do najcieplejszego regionu Niemiec. Śnieg, leżący parę dni należy tu do rzadkości.
Ponieważ elektrownie w Grevenbroich potrzebują wody do chłodzenia, woda w rzece Erft ma przeważnie podwyższoną temperaturę. Nawet zimą, jej temperatura nigdy nie spada poniżej +10 °C. Jesienią 1950 Erft została pogłębiona, tak aby mogła odbierać zwiększony odpływ wody z elektrowni cieplnej.
W pobliżu elektrowni zostały odkryte niezwykłe storczyki (kukawka i gółka długoostrogowa).
Transport.
Pasażerska stacja kolejowa w Grevenbroich znajduje się na linii kolejowej Kolonia–Grevenbroich–Mönchengladbach.
Kultura.
Kąpieliska.
Grevenbroich dysponuje basenami, jednym z nich jest
Religia.
Obecność wielu grup religijnych jest rezultatem złożonej przeszłości miasta, w której Grevenbroich zamieszkiwały różne narodowości. Poza kościołami katolickimi w Grevenbroich znajdują się kościoły ewangelickie oraz meczet.
Współpraca.
Miejscowości partnerskie:

</doc>
<doc id="1770803" url="https://pl.wikipedia.org/wiki?curid=1770803" title="Farrokhroo Parsa">
Farrokhroo Parsa

Farrokhroo Parsa ("pers." فرخ‌رو پارسا; zamiennie stosuje się także Farrokr Roo, bądź Farrokhrou) (ur. 1 stycznia 1922 w Kom, zm. 8 maja 1980) – irańska minister edukacji.
Życiorys.
Farrokhroo urodziła się 1 stycznia 1922 w rodzinie Farroch-Dina i Fachr-e Afagh. Jej matka, Fachr-e Afagh, była redaktorką w czasopiśmie dla kobiet "Dżahan-e Zan" ("Świat Kobiety"). Farrokhroo odebrawszy bardzo wszechstronne i bogate wykształcenie została nauczycielką biologii w Liceum im. Joanny d'Arc w Teheranie, gdzie jednym z jej uczniów był późniejszy szach Mohammad Reza Pahlawi. W 1963 roku zasiadła w Madżlisie, a w 1968 roku została ministrem edukacji. Była pierwszą kobietą w rządzie w historii Iranu. Bardzo zaciekle walczyła o równouprawnienie kobiet. Za swój aktywizm na rzecz emancypacji została rozstrzelana w 1980 w wyniku działania "rewolucji kulturalnej" reżimu duchownych (po przewrocie Chomeiniego). W ostatnim liście z więzienia napisała do swoich dzieci: "Jestem lekarzem, więc nie czuję strachu przed śmiercią. Śmierć to tylko moment i nic więcej. Jestem przygotowana raczej przyjąć śmierć z otwartymi ramionami, niż żyć we wstydzie będąc zasłoniętą. Nie zamierzam się kłaniać tym, którzy oczekują ode mnie, że wyrażę żal za 50 lat moich starań na rzecz równouprawnienia pomiędzy kobietami a mężczyznami. Nie jestem przygotowana na założenie czadoru i krok wstecz w historii". 

</doc>
<doc id="1770805" url="https://pl.wikipedia.org/wiki?curid=1770805" title="Haan (Nadrenia Północna-Westfalia)">
Haan (Nadrenia Północna-Westfalia)

Haan [] – miasto w Niemczech, w kraju związkowym Nadrenia Północna-Westfalia, w rejencji Düsseldorf, w powiecie Mettmann. W 2010 roku liczyło 29 149 mieszkańców.
Współpraca.
Miejscowości partnerskie:

</doc>
<doc id="1770806" url="https://pl.wikipedia.org/wiki?curid=1770806" title="Mervyn Luckwell">
Mervyn Luckwell

Mervyn Luckwell (ur. 27 listopada 1984) - brytyjski lekkoatleta specjalizujący się w rzucie oszczepem.
Uczestnik mistrzostw świata w Berlinie (2009) - swój udział w tej imprezie zakończył jednak na eliminacjach. Reprezentant Wielkiej Brytanii podczas drużynowych mistrzostw Europy. Rekord życiowy: 81,05 (1 marca 2009, Compiègne).

</doc>
<doc id="1770812" url="https://pl.wikipedia.org/wiki?curid=1770812" title="Związek Pracodawców Kolejowych">
Związek Pracodawców Kolejowych

Związek Pracodawców Kolejowych – organizacja branżowa zrzeszająca 31 podmiotów gospodarczych, głównie Grupy PKP. Głównym jej zadaniem jest prowadzenie dialogu społecznego ze stroną społeczną oraz realizacja przywileju ulg przejazdowych dla kolejarzy. 

</doc>
<doc id="1770813" url="https://pl.wikipedia.org/wiki?curid=1770813" title="Mahmood Amiry-Moghaddam">
Mahmood Amiry-Moghaddam

Mahmood Amiry-Moghaddam (ur. 1971 roku w Kermanie, Iran) – naukowiec norweski i aktywista na rzecz praw człowieka.
Życiorys.
Pierwsze kilka lat życia Mahmood spędził w Kermanie z całą rodziną. Jednakże kiedy represje rewolucjonistów po ustanowieniu rządów ayatollaha Chomeiniego znacznie się nasiliły rodzice postanowili wysłać dzieci za granicę. Razem ze starszymi bratem i siostrą trafił do Pakistanu. W Karaczi przez dwa lata chodził do szkoły. Organizacja Narodów Zjednoczonych zdołała znaleźć mu azyl w Norwegii. Jako uchodźca radził sobie świetnie. W Oslo poszedł do liceum, które szybko ukończył z wyróżnieniem. Równolegle jednak cały czas działał na rzecz obrony praw człowieka w Iranie. Organizował pikiety i marsze w Oslo. Pragnął obudzić w ludziach świadomość, że w Iranie ludzie tacy jak on – rodacy – nie są wolni.
Po szkole dostał się na Uniwersytet w Oslo. Zainteresował się zagadnieniami mózgu człowieka oraz biologii molekularnej. W 2004 roku obronił na obczyźnie pracę doktorską. Jest autorem kilkudziesięciu prac naukowych oraz niezliczonych badań w zakresie neurobiologii oraz biologii molekularnej. W 2007 roku założył Iranian Human Rights, którego jest również rzecznikiem. Strona monitoruje nieustannie i z powalającą precyzją wydarzenia w Iranie, które można uznać za łamanie praw człowieka. Niemal każdego dnia opisywane są tam przypadki nieuzasadnionego więzienia, licznych egzekucji i innych przejawów autorytarnych rządów w Iranie.
Za swą działalność aktywistyczną Mahmood Amiry-Moghaddam został odznaczony w 2007 roku nagrodą norweskiego Amnesty International, które okrzyknęło go "niestrudzonym bohaterem dnia codziennego". Nie bez echa przeszła także jego postawa naukowa. Pracę doktorską nagrodził sam Król Harald V. Zdobył także szereg innych, prestiżowych nagród, jak choćby nagroda fundacji Leifa Erikssona, czy Andersa Jahre.

</doc>
<doc id="1770814" url="https://pl.wikipedia.org/wiki?curid=1770814" title="Bolesław Olszewski">
Bolesław Olszewski

Bolesław Bronisław Olszewski (ur. 27 marca 1889 w Rypinie, zm. 25 lipca 1957 w Łebie) – polski farmaceuta, profesor Wydziału Farmaceutycznego Uniwersytetu Warszawskiego.
Życiorys.
Po ukończeniu gimnazjum w Płocku i po maturze praktykował w aptece we Włocławku, potem podjął studia prawnicze oraz farmaceutyczne w Dorpacie, które ukończył w 1914. Zaraz potem, do roku 1915, przeszedł w Moskwie kurs biologiczno-chemiczny Blumentala, dzięki któremu uzyskał prawo wykonywania analiz fizjologicznych. W latach 1915-1919 odbył praktykę farmaceutyczną w Kazaniu na stanowisku farmaceuty, kierownika apteki i hurtowni aptecznej, wreszcie jako administrator aptek. Od 1919 do 1920 w Orszy był kierownikiem laboratorium i współdziałał przy opracowywaniu programu studiów dla farmaceutów w Rosji porewolucyjnej.
W 1920 przyjechał do Warszawy, gdzie został starszym asystentem Zakładu Chemii Farmaceutycznej i Toksykologicznej. Magisterium uzyskał tam w 1924, a stanowisko adiunkta objął w roku następnym. W kolejnych latach zajmował się pracą dydaktyczną i naukową, w 1931 ukoronowaną pracą doktorską pt. "Badania nad rozróżnianiem olejów roślinnych za pomocą rozpuszczalności ich w mieszaninach acetonu i alkoholu metylowego". Do roku 1934 przebywał we Francji i Belgii na stypendium Funduszu Kultury Narodowej. W 1934 uzyskał habilitację w dziedzinie chemii toksykologicznej i sądowej. Od 1937 kierował Zakładem Farmacji Stosowanej UW, a w czasie wojny wykładał farmację na tajnych kompletach tej uczelni.
Po wojnie wziął czynny udział w odbudowie macierzystego wydziału; został profesorem nadzwyczajnym Uniwersytetu, w 1946 powierzono mu funkcję dziekana na Uniwersytecie, a później na Akademii Medycznej w Warszawie (obecnie Warszawski Uniwersytet Medyczny). Jego imię nosi jedna z sal w budynku WUM przy ul. Banacha.
Był żonaty z Wandą z Zaleskich; mieli syna Stanisława, który zginął w 1944 podczas powstania warszawskiego.
Odznaczony był Krzyżem Oficerskim i Krzyżem Kawalerskim Orderu Odrodzenia Polski. Pochowany jest na cmentarzu Powązkowskim, kwatera 338-V-4.

</doc>
<doc id="1770816" url="https://pl.wikipedia.org/wiki?curid=1770816" title="Lüdinghausen">
Lüdinghausen

Lüdinghausen [] (dolnoniem. "Lünkhusen", "Lünksel") – miasto w Niemczech, w kraju związkowym Nadrenia Północna-Westfalia, w rejencji Münster, w powiecie Coesfeld. W 2010 roku liczyło 24 195 mieszkańców.
W mieście znajduje się zamek Kakesbeck.

</doc>
<doc id="1770817" url="https://pl.wikipedia.org/wiki?curid=1770817" title="Lekkoatletyka na Letnich Igrzyskach Olimpijskich 1900 – rzut młotem mężczyzn">
Lekkoatletyka na Letnich Igrzyskach Olimpijskich 1900 – rzut młotem mężczyzn

Konkurs rzutu młotem na igrzyskach olimpijskich w 1900 w Paryżu rozegrano 16 lipca 1900 w Lasku Bulońskim. Startowało 5 lekkoatletów z 2 krajów. Rozegrano od razu finał. Były to pierwsze zawody w tej konkurencji na igrzyskach olimpijskich.
Finał.
Amerykanie byli wyraźnie lepsi od Szwedów. Dla Flaganana był to pierwszy z trzech złotych medali olimpijskich zdobywanych w rzucie młotem na kolejnych igrzyskach.

</doc>
<doc id="1770818" url="https://pl.wikipedia.org/wiki?curid=1770818" title="Lucifer's heritage">
Lucifer's heritage



</doc>
<doc id="1770819" url="https://pl.wikipedia.org/wiki?curid=1770819" title="Menden (Sauerland)">
Menden (Sauerland)

Menden (Sauerland) [] – miasto w Niemczech, w kraju związkowym Nadrenia Północna-Westfalia, w rejencji Arnsberg, w powiecie Märkischer Kreis. W 2010 roku liczyło 55 496 mieszkańców.
Współpraca.
Miejscowości paartnerskie:

</doc>
<doc id="1770822" url="https://pl.wikipedia.org/wiki?curid=1770822" title="Sirtsi">
Sirtsi

Sirtsi – wieś w Estonii, w prowincji Virumaa Wschodnia, w gminie Maidla. Przez wieś przepływa rzeka Hirmuse. Na zachód od wsi znajduje się założony w 1981 roku rezerwat przyrody Sirtsi.

</doc>
<doc id="1770827" url="https://pl.wikipedia.org/wiki?curid=1770827" title="Werdohl">
Werdohl

Werdohl [] – miasto w Niemczech, w kraju związkowym Nadrenia Północna-Westfalia, w rejencji Arnsberg, w powiecie Märkischer Kreis. W 2010 roku liczyło 18 706 mieszkańców.
Współpraca.
Miejscowości partnerskie:

</doc>
<doc id="1770828" url="https://pl.wikipedia.org/wiki?curid=1770828" title="Hildburghausen">
Hildburghausen

Hildburghausen – miasto powiatowe w Niemczech, w kraju związkowym Turyngia, siedziba powiatu Hildburghausen.
Położenie.
Hildburghausen leży w dolinie rzeki Werra na wysokości około 372 m n.p.m., na południowej stronie wzgórz ze pstrego piaskowca "(Buntsandsteinland)", między Lasem Turyńskim na północy a pokładami wapnia muszlowego "(Grabfeldgau)" na południu. Miejscowość składa się ze Starego Miasta "(Altstadt)" i założonego ok. 1710 przez hugenotów Nowego Miasta "(Neustadt)". W pobliżu miasta leżą gminy Auengrund, Brünn/Thür., Gleichamberg, Kloster Veßra, Reurieth, Straufhein, Veilsdorf oraz miasto Schleusingen.
Historia.
Miasto zostało założone ok. r. 900 przez Franków i po raz pierwszy wymienione jako "Hilpershusia" lub "Villa Hilperti" w 1234. W ciągu stuleci miało wielu właścicieli: hrabiów Henneberg, biskupów Würzburga, margrabiów Brandenburgii, burgrabiów Norymbergi, książąt Coburga, książąt Altenburga. W 1680 utworzono osobne państewko Saksonia-Hildburghausen, rządzone przez książąt z linii ernestyńskiej dynastii Wettynów. Ostatni książę Saksonii-Hildburghausen zmarł w 1826 i ziemie ernestyńczyków podzielono na nowo, przy czym Hildburghausen weszło w skład księstwa Saksonia-Meiningen i Hildburghausen. Po upadku monarchii w 1918 Saksonia-Meiningen była przez jakiś czas republiką, po czym przyłączyła się 1 maja 1920 do nowo powstałego landu (republiki) Turyngii.
Zabytki.
Po uszkodzonym w czasie nalotów amerykańskich i rozebranym w 1950 zamku książęcym pozostał piękny park. Inne zabytki to renesansowy ratusz z 1595, luterańska fara miejska w stylu baroku z 1785 i katolicki kościół pw.św. Leopolda "(Sankt Leopold)" z 1721, niegdyś świątynia hugenotów.
Gospodarka.
Istniejący jeszcze w czasach NRD, przejęty od prywatnych właścicieli przemysł maszynowy i meblowy upadł po 1990. Obecnie głównym pracodawcą miasteczka jest szpital dla psychicznie i nerwowo chorych, założony już w 1866 z tasiemcową nazwą jako "Herzoglich-Sachsen-Meiningische-Landes-Irrenheil--und Plegeanstalt", który w czasach III Rzeszy współdziałał w programie Akcja T4 (m.in. przeprowadzono sterylizację 522 mężczyzn i 458 kobiet z miasta i okolic).
Demografia.
Za czasów monarchii Hildburghausen liczyło ok. 6 000 mieszkańców, od 1981 do chwili obecnej liczba mieszkańców waha się między 11 a trochę ponad 12 000.
Polityka.
Miasteczko jest rządzone przez lewicową partię Die Linke, Burmistrzem jest obecnie Steffen Harzer. Spośród 24 radnych 8 należy do PDS, 3 do SPD, 5 do CDU, 5 do partii Freie Wähler, zaś 3 reprezentuje listę Straży Pożarnej. Frekwencja wyborcza w 2004 wyniosła 41,1%.
Współpraca.
Miejscowości partnerskie:

</doc>
<doc id="1770829" url="https://pl.wikipedia.org/wiki?curid=1770829" title="Geosiatka">
Geosiatka



</doc>
<doc id="1770830" url="https://pl.wikipedia.org/wiki?curid=1770830" title="Kierspe">
Kierspe

Kierspe [] – miasto w Niemczech, w kraju związkowym Nadrenia Północna-Westfalia, w rejencji Arnsberg, w powiecie Märkischer Kreis. W 2010 roku liczyło 17 270 mieszkańców.
Na miejscowym cmentarzu spoczywają robotnicy przymusowi III Rzeszy z Polski i ZSRR z czasów II wojny światowej.

</doc>
<doc id="1770838" url="https://pl.wikipedia.org/wiki?curid=1770838" title="Jan Weenix">
Jan Weenix

Jan Weenix (ur. w 1642 w Amsterdamie, zm. 19 września 1719 tamże) – holenderski malarz, rysownik i grafik okresu baroku.
Był uczniem i współpracownikiem ojca Jana Baptisty Weenixa. W 1664 został mistrzem w Utrechcie. W 1675 zamieszkał z żoną w Amsterdamie.
Początkowo malował wyimaginowane pejzaże z rozbudowanymi scenami rodzajowymi oraz sceny portowe ze scenerią architektoniczną. Po 1680 zmienił tematykę swoich obrazów. Zaczął malować bukiety egzotycznych kwiatów i owoców, liczne martwe natury z ubitym ptactwem i zwierzyną, sceny z psami polującymi na dzikie ptactwo i zwierzynę lub z ptactwem domowym i egzotycznym, często w scenerii ogrodowej i parkowej. Malował też portrety.

</doc>
<doc id="1770845" url="https://pl.wikipedia.org/wiki?curid=1770845" title="Hrabia Wilmington">
Hrabia Wilmington



</doc>
<doc id="1770846" url="https://pl.wikipedia.org/wiki?curid=1770846" title="Jake Brockman">
Jake Brockman

Jake Brockman (ur. 18 listopada 1955 na Borneo, zm. 1 września 2009 w Kirk Michael) – brytyjski pianista. Były członek grupy muzycznej Echo &amp; the Bunnymen.
Brockman zmarł 1 września 2009 w wyniku obrażeń odniesionych podczas wypadku motocyklowego.

</doc>
<doc id="1770847" url="https://pl.wikipedia.org/wiki?curid=1770847" title="Tenrec">
Tenrec



</doc>
<doc id="1770849" url="https://pl.wikipedia.org/wiki?curid=1770849" title="Linia Życia">
Linia Życia



</doc>
<doc id="1770850" url="https://pl.wikipedia.org/wiki?curid=1770850" title="MO S-2">
MO S-2



</doc>
<doc id="1770851" url="https://pl.wikipedia.org/wiki?curid=1770851" title="MO S-4">
MO S-4



</doc>
<doc id="1770852" url="https://pl.wikipedia.org/wiki?curid=1770852" title="MO S-3">
MO S-3



</doc>
<doc id="1770853" url="https://pl.wikipedia.org/wiki?curid=1770853" title="MO S-5 &quot;Na Trati&quot;">
MO S-5 &quot;Na Trati&quot;



</doc>
<doc id="1770857" url="https://pl.wikipedia.org/wiki?curid=1770857" title="Star Spangled Banner">
Star Spangled Banner



</doc>
<doc id="1770858" url="https://pl.wikipedia.org/wiki?curid=1770858" title="Muzeum Miejskie Sztygarka w Dąbrowie Górniczej">
Muzeum Miejskie Sztygarka w Dąbrowie Górniczej



</doc>
<doc id="1770861" url="https://pl.wikipedia.org/wiki?curid=1770861" title="Napoleon Hill">
Napoleon Hill

Oliver Napoleon Hill (ur. 26 października 1883, zm. 8 listopada 1970) – amerykański pisarz, prekursor nowoczesnego rodzaju pisarstwa znanego jako literatura osobistego sukcesu. Jego najsławniejsze dzieło "Think and Grow Rich" ("Myśl i bogać się") jest jednym z bestsellerów. Prace Hilla poświęcone były badaniu mocy własnych przekonań i ich roli w odniesieniu sukcesu w życiu. Jego słynne motto brzmi: „Co umysł ludzki potrafi wymyślić i w co uwierzy, tego potrafi także dokonać”. Hill koncentrował się na ukazywaniu jak powstają osiągnięcia i jaka jest formuła na to, aby sukces był w zasięgu przeciętnego człowieka.
Życie i twórczość.
Dzieciństwo.
Napoleon Hill urodził się w ubogiej, jednoizbowej chacie w miasteczku Pound w stanie Virginia. Jego ojciec nazywał się James Monroe Hill, a matka Sarah Sylvania (Blair). Jego dziadkowie to James Madison Hill oraz Elizabeth (Jones). Jego dziadek przybył do Stanów Zjednoczonych z Anglii i osiadł w południowo-wschodniej Virginii w 1847.
W wieku 13 lat, Napoleon Hill zaczął pisać do lokalnej prasy (najpierw w gazecie swojego ojca) pod pseudonimem "reporter z gór". Kiedy miał lat 15, ożenił się z miejscową dziewczyną, która twierdziła, że jest ojcem jej dziecka. Później jednak wycofała ten zarzut, a małżeństwo zostało odwołane.
Wczesna kariera.
Hill ukończył szkołę średnią w wieku 17 lat i wyjechał do miasta Tazewell w stanie Virginia, aby rozpocząć studia biznesowe, a rok później podjął pracę dla magnata branży węglowej Rufusa A. Ayersa. Niedługo jednak zwolnił się i przeszedł na studia prawnicze, których nie ukończył z powodu braku środków finansowych. Mimo to, posługiwał się w życiu prawniczym tytułem "Attorney of Law".
W 1907, Hill przeprowadził się do Mobile w Alabamie, gdzie założył ze wspólnikiem J.O. Acree firmę handlującą drewnem Acree-Hill Lumber Company. Firma upadła po roku, a sam Hill ukrywał się przed dłużnikami oskarżany o nieuczciwe praktyki biznesowe. W 1909, przeniósł się do Washington i założył szkołę samochodową Automobile College of Washington, która działała do 1912. W 1910, Hill ożenił się z Florence Elizabeth Horner, która właśnie skończyła miejscowe liceum. Po roku urodził się ich pierwszy syn James, rok później drugi syn Napoleon Blair, który urodził się bez małżowin usznych. Ich trzeci syn David urodził się w 1918. W 1915 Hill został dziekanem nowej uczelni George Washington Institute of Advertising w Chicago, gdzie uczył swoich zasad osiągania sukcesu i pewności siebie w biznesie. Jednak w 1918, szkoła została oskarżona o malwersacje finansowe, a sam Hill dostał nakaz aresztu. Uczelnię zamknięto.
Filozofia Sukcesu.
Według Hilla, punktem zwrotnym w jego karierze było spotkanie w 1908 z Andrew Carnegie – przemysłowcem i miliarderem, fundatorem m.in. słynnej Carnegie Hall. Hill pisał serię artykułów o sławnych ludziach i otrzymał zadanie przeprowadzenia wywiadu z Andrew Carnegie, który był jednym z najbogatszych w tamtych czasach ludzi świata. Carnegie uważał, że proces osiągania sukcesu można przedstawić w jakiejś prostej formule, którą przeciętny człowiek mógłby zastosować, aby sukces osiągnąć. Carnegie zlecił Hillowi przeprowadzenie wywiadów z ponad 500 osobami, kobietami i mężczyznami, aby odkryć tę formułę sukcesu. Za tę pracę Hill nie otrzymywał wynagrodzenia; Carnegie dostarczał mu jedynie listy polecające. Jednak dzięki niej Hill poznał i rozmawiał z plejadą najbogatszych, najpotężniejszych i najsłynniejszych ludzi swoich czasów. Nazwiska wielu z nich są znane również nam dzisiaj: Thomas Edison, Alexander Graham Bell, George Eastman, Henry Ford, Elmer Gates, John D. Rockefeller, Charles M. Schwab, F.W. Woolworth, William Wrigley Jr., John Wanamaker, William Bryan, Józef Stalin, Theodore Roosevelt, William H. Taft, Woodrow Wilson, Charles Allen Ward i Jennings Randolph. Opisy spotkań z tymi ludźmi i analizę ich drogi do sukcesu można znaleźć na stronach książek Hilla.
Zadanie to trwało ponad 20 lat, w którym to czasie Hill awansował najpierw na doradcę pana Carnegie, a następnie był rzekomo także doradcą dwóch prezydentów USA: Woodrowa Wilsona i Franklina Roosevelta. Ta ogromna praca dała w wyniku Filozofię Sukcesu – formułę dojścia „od biedy do dostatku” – opublikowaną po raz pierwszy w 1928 roku jako kurs do samodzielnej nauki zatytułowany „Prawa Sukcesu”. Była to pierwsza pozycja tego rodzaju w literaturze światowej, chociaż zdecydowanie nie ostatnia. Formułę tę Hill doskonalił i wydawał w kolejnych kursach samodzielnej nauki aż do roku 1941.
Hill uważał, że Sukces jest sprawą nadrzędną i że to właśnie jemu Amerykanie zawdzięczają dobrobyt, jakim cieszyli się przez prawie dwa stulecia. On także pierwszy przedstawił ideę „Określonego Celu Głównego” jako wyzwanie dla czytelników, ponieważ uważał, iż 98% ludzi nie ma twardych przekonań i już sam ten fakt stawia sukces poza ich zasięgiem.
Książki Hilla nadal sprzedają się w milionach egzemplarzy, co dowodzi, że współcześni Amerykanie równie żywo interesują się dojściem do sukcesu jak pokolenia przed nimi. W swoich utworach Hill poruszał wiele kontrowersyjnych tematów, jak rasizm, niewolnictwo, ucisk, porażka, rewolucja, wojna i bieda. Twierdził, że na przekór tym przeciwnościom, zadaniem każdego Amerykanina jest wytrwać, a potem odnieść sukces.
Krytyka.
Wiele fragmentów biografii Hilla budzi kontrowersje. Nie ma dowodów na to, że rzeczywiście spotkał się z Andrew Carnegie, a sam Hill zaczął tak twierdzić dopiero po jego śmierci w 1919. Pisarz David Nasaw, który napisał biografię Carnegie, "nie znalazł żadnych dowodów, że Carnegie i Hill kiedykolwiek się spotkali. Nie ma również dowodów jego spotkań z innymi sławnymi ludźmi w tym z prezydentami USA, z wyjątkiem krótkiego spotkania z Tomasem Edisonem w 1923. Według oficjalnej biografii Hilla, dokumenty które by te spotkania potwierdzały spłonęły w pożarze.
Napoleon Hill był członkiem kultu Master Metaphysicians, a zdaniem Aleksandra Posackiego odwołuje się w swojej twórczości do spirytyzmu oraz mediumizmu.

</doc>
<doc id="1770864" url="https://pl.wikipedia.org/wiki?curid=1770864" title="Michał Szulim">
Michał Szulim

Michał Szulim (ur. 17 kwietnia 1979 w Wołominie) – wokalista, gitarzysta, kompozytor i autor tekstów w zespole Plateau. Podróżnik i autor bloga inspirowanego podróżami, twórca audycji radiowej „Miejsce za miejscem”. Autor trzech książek podróżniczych: „Miejsce za miejscem, czyli podróże małe i duże” (2017) „Miejsce za miejscem, czyli podróży małych i dużych... ciąg dalszy” (2019) oraz „To naprawdę Europa?” (2022). Twórca i reżyser teledysków Plateau: „Spłynąłem” i „Kocham Cię, kimkolwiek jesteś!”.
Laureat nagrody Rady Programowej Polskiego Radia RDC za 2021 rok za cykl autorskich audycji „Miejsce Za Miejscem”
Ukończył Dziennikarstwo, a także Stosowane Nauki Społeczne (kierunek: Socjologia) na Uniwersytecie Warszawskim. W latach 2008–2009 był członkiem redakcji miesięcznika muzycznego „Ścisz To!”. Jego teksty były publikowane m.in. w portalu Onet.pl, miesięcznikach: „Eurostudent” i „Motyw”, „All Inclusive”.
Nagrał z zespołem Plateau sześć płyt: Megalomania (2005), Mistrz tupetu i jego bezczelny cyrk (2007), Krótka wiadomość tekstowa (2009), Projekt Grechuta (2011), „W związku z Tobą” (2016), „Projekt Cohen” (2020). W 2008 nagrał duet z Renatą Przemyk pt. "Nic nie pachnie jak Ty". Szulim jest również autorem tekstu do tej piosenki. W 2008 wystąpił z zespołem Plateau w Operze Leśnej w Sopocie jako finalista Festiwalu Top Trendy, w 2011 roku na XII Festiwalu „Przystanek Woodstock”.
Jest pomysłodawcą czwartego albumu Plateau zatytułowanego Projekt Grechuta. Na tym albumie duety z Szulimem wykonują: Martyna Jakubowicz, Sonia Bohosiewicz i Jacek „Budyń” Szymkiewicz. Podczas trasy koncertowej promującej album, Szulim występował na scenie w duetach z: Markiem Jackowskim, Adamem Nowakiem (Raz Dwa Trzy), Lechem Janerką, Markiem Piekarczykiem, Krzysztofem Kiljańskim, Piotrem Cugowskim, Tomaszem „Titusem” Pukackim, Muńkiem Staszczykiem, Małgorzatą Ostrowską, Renatą Przemyk, Anną Wyszkoni, Katarzyną Groniec, Antoniną Krzysztoń, Maciejem Balcarem.
Jest autorem tekstu piosenki Anny Wyszkoni „W całość ułożysz mnie”, która znalazła się na drugiej solowej płycie artystki.
Poza działalnością muzyczną zajmuje się pisaniem o podróżach, jest autorem bloga "Miejsce za miejscem" i prowadzi regularne spotkania o tematyce podróżniczej.
W sierpniu 2016 roku zadebiutował cotygodniową, autorską, inspirowaną swoim blogiem, audycją „Miejsce za miejscem” na antenie Radia Dla Ciebie.
W 2020 roku był nominowany do nagrody „Osobowość Roku” Dziennika Polska Times w kategorii „kultura”.

</doc>
<doc id="1770866" url="https://pl.wikipedia.org/wiki?curid=1770866" title="Sophie Dunsing">
Sophie Dunsing

Sophie Dunsing (ur. 1 października 1987 r. w Berlinie) – niemiecka wioślarka.

</doc>
<doc id="1770868" url="https://pl.wikipedia.org/wiki?curid=1770868" title="Tina Manker">
Tina Manker

Tina Manker (ur. 3 marca 1989 r. w Ludwigsfelde) – niemiecka wioślarka.

</doc>
<doc id="1770870" url="https://pl.wikipedia.org/wiki?curid=1770870" title="Bezafibrat">
Bezafibrat

Bezafibrat (łac. "Bezafibratum") – organiczny związek chemiczny, lek regulujący przemianę tłuszczów w organizmie, zmniejsza stężenie trójglicerydów, cholesterolu i lipoprotein w surowicy krwi, zwiększa frakcję lipoprotein HDL.
Farmakokinetyka.
Po podaniu doustnym lek wchłania się prawie całkowicie z przewodu pokarmowego, osiągając maksymalne stężenie w surowicy krwi po 2 godzinach. Biologiczny okres półtrwania wynosi około 2 godzin. Metabolizm bezafibratu zachodzi w 50% w wątrobie. Lek wydalany jest przez nerki.
Dawkowanie.
Dawkę i częstotliwość podawania leku ustala lekarz, zwykle dorośli 1 tabletkę 2–3 razy dziennie. Tabletki należy połykać w całości po posiłku, popijając wodą.
Uwagi.
Przyjmowanie leku przez kobiety w ciąży oraz karmiące piersią jest przeciwwskazane.
W czasie przyjmowania bezafibratu wskazana jest kontrola aktywności aminotransferaz.

</doc>
<doc id="1770872" url="https://pl.wikipedia.org/wiki?curid=1770872" title="Sanna Stén">
Sanna Stén

Sanna Stén (ur. 20 maja 1977 r. w Lohja) – fińska wioślarka.

</doc>
<doc id="1770875" url="https://pl.wikipedia.org/wiki?curid=1770875" title="Minna Nieminen">
Minna Nieminen

Minna Nieminen (ur. 31 sierpnia 1976 r. w Lappeenrancie) – fińska wioślarka.

</doc>
<doc id="1770876" url="https://pl.wikipedia.org/wiki?curid=1770876" title="Prowincja francuska">
Prowincja francuska



</doc>
<doc id="1770877" url="https://pl.wikipedia.org/wiki?curid=1770877" title="Sanna Sten">
Sanna Sten



</doc>
<doc id="1770879" url="https://pl.wikipedia.org/wiki?curid=1770879" title="Zapiski młodego lekarza">
Zapiski młodego lekarza

Zapiski młodego lekarza (właśc. Notatki młodego lekarza, ros. Записки юного врача) – cykl siedmiu nowel Michaiła Bułhakowa. Wszystkie zostały opublikowane w latach 1925–1926 w czasopiśmie moskiewskim „Miedicynskij rabotnik”, natomiast "Stalowe gardło" ukazało się dodatkowo w leningardzkim piśmie „Krasnaja panorama”. Jako zbiór zostały wydane w 1963, 23 lata po śmierci autora, w „Bibliotiekie Ogonioka”, ale z pominięciem "Gwiaździstej wysypki", która nie została oznaczona jako należąca do cyklu nowel.
Do zbioru należą nowele:
Narratorem jest 24-letni lekarz, wysłany na prowincję po studiach medycznych. Na dalekiej prowincji wykonuje obowiązki lekarza zdany niemal wyłącznie na siebie.
Nowele są w dużej części autobiograficzne. Bułhakow praktykował w szpitalu ziemskim we wsi Nikolskoloje w guberni smoleńskiej od września 1916 do września 1917, a od 20 września 1917 do lutego 1918 w szpitalu miejskim w Wiaźmie.
Ekranizacje.
W 2008 na ekrany weszła "Morfina" Aleksieja Bałabanowa. W głównej roli wystąpił Leonid Biczewin.
W 2012 na podstawie nowel powstał miniserial. Główne role zagrali Jon Hamm i Daniel Radcliffe.

</doc>
<doc id="1770880" url="https://pl.wikipedia.org/wiki?curid=1770880" title="Fie Udby Erichsen">
Fie Udby Erichsen

Fie Udby Erichsen z domu Graugaard (ur. 23 kwietnia 1985 w Hobro) – duńska wioślarka, wicemistrzyni olimpijska. 

</doc>
<doc id="1770882" url="https://pl.wikipedia.org/wiki?curid=1770882" title="Lea Jakobsen">
Lea Jakobsen

Lea Jakobsen (ur. 12 czerwca 1981 r. w Kopenhadze) – duńska wioślarka.

</doc>
<doc id="1770884" url="https://pl.wikipedia.org/wiki?curid=1770884" title="Natalija Ryżkowa">
Natalija Ryżkowa

Natalija Mychajliwna Ryżkowa (ukr. Наталія Михайлівна Рижкова; ur. 30 sierpnia 1977 w Charkowie) – ukraińska wioślarka.

</doc>
<doc id="1770888" url="https://pl.wikipedia.org/wiki?curid=1770888" title="Natalija Lalczuk">
Natalija Lalczuk

Natalija Lalczuk-Mustafajewa (ukr. Наталія Ляльчук-Мустафаєва; ros. Наталья Ляльчук; ur. 11 sierpnia 1985 r. w Równem) – ukraińska wioślarka, od 2011 roku reprezentująca Azerbejdżan.

</doc>
<doc id="1770889" url="https://pl.wikipedia.org/wiki?curid=1770889" title="Kaciaryna Szlupska">
Kaciaryna Szlupska

Kaciaryna Szlupska (biał. Кацярына Шлюпская; ros. Екатерина Шлюпская; ur. 16 kwietnia 1990 r. w Połocku) – białoruska wioślarka.

</doc>
<doc id="1770890" url="https://pl.wikipedia.org/wiki?curid=1770890" title="Anastasija Fadziejenka">
Anastasija Fadziejenka

Anastasija Fadziejenka (biał. Анастасія Фадзеенка; ros. Анастасия Фадеенко, Anastasija Fadiejenko; ur. 12 kwietnia 1987 r. w Połocku) – białoruska wioślarka.

</doc>
<doc id="1770892" url="https://pl.wikipedia.org/wiki?curid=1770892" title="Megan Kalmoe">
Megan Kalmoe

Megan Kalmoe (ur. 21 sierpnia 1983 w Minneapolis) – amerykańska wioślarka.

</doc>
<doc id="1770893" url="https://pl.wikipedia.org/wiki?curid=1770893" title="Rubren">
Rubren

Rubren (nazwa systematyczna: "5,6,11,12-tetrafenyloteracen") – organiczny związek chemiczny z grupy sprzężonych węglowodorów aromatycznych.
W temperaturze pokojowej występuje w postaci intensywnie czerwonych kryształów.
Znaczne jego ilości są stosowane jako uczulacz chemoluminoscencyjny, jest m.in. jednym ze składników świecących na żółto farb i lampek luminescencyjnych, przedłużających okres ich działania.
Krysztaliczny rubren i stężone roztwory rubrenu posiadają własności półprzewodnikowe, dzięki czemu związek ten jest stosowany w diodach elektroluminescencyjnych i wyświetlaczach opartych na tych diodach.
Monokrystaliczny rubren posiada bardzo wysoką jak na organiczne półprzewodniki mobilność transportu ładunku elektrycznego (~30 cm²/Vs), co wskazuje na fakt, że mechanizm jego przewodnictwa jest zbliżony do tradycyjnych materiałów półprzewodnikowych. Zademonstrowano również dowody na występowania w kryształach rubrenu efektu Halla, co jest pośrednim dowodem na pasmowy charakter przewodnictwa w tym materiale

</doc>
<doc id="1770894" url="https://pl.wikipedia.org/wiki?curid=1770894" title="Ellen Tomek">
Ellen Tomek

Ellen Tomek (ur. 1 maja 1984 r. w Flint) – amerykańska wioślarka.

</doc>
<doc id="1770895" url="https://pl.wikipedia.org/wiki?curid=1770895" title="Acisoma">
Acisoma

Acisoma – rodzaj owadów z rzędu ważek i rodziny ważkowatych (Libellulidae). Obejmuje 6 gatunków występujących w Afryce (włącznie z Madagaskarem) i Azji.
Do rodzaju zaliczane są następujące gatunki:

</doc>
<doc id="1770897" url="https://pl.wikipedia.org/wiki?curid=1770897" title="Jitka Antošová">
Jitka Antošová

Jitka Antošová (ur. 13 marca 1987 r. w Děčinie) – czeska wioślarka.

</doc>
<doc id="1770898" url="https://pl.wikipedia.org/wiki?curid=1770898" title="Organtyna">
Organtyna

Organtyna – cienka, prześwitująca tkanina wykonana z poliestru lub mieszanki poliestru z poliamidami; o splocie włosowo-wątkowym; używana w branży dekoracyjnej, np. firanki lub odzieżowej, np. sukienki.
Jednym z nowszych rodzajów organtyny jest semiorgantyna, różniąca się głównie teksturą i rozstawem nitek.

</doc>
<doc id="1770900" url="https://pl.wikipedia.org/wiki?curid=1770900" title="Florian Białka">
Florian Białka

Florian Białka SVD (ur. 3 maja 1918 w Lubichowie, zm. 5 listopada 1940 w Mauthausen-Gusen) – polski kleryk katolicki, Sługa Boży Kościoła katolickiego.
Pochodził z wielodzietnej rodziny Aleksandra i Marii. 5 maja 1918 roku został ochrzczony. W 1937 roku po zdaniu egzaminu dojrzałości w Górnej Grupie kontynuował naukę wstępując do nowicjatu w Chludowie.
Po wybuchu II wojny światowej, 25 stycznia 1940, Niemcy internowali wszystkich przebywających w Domu Misyjnym duchownych i utworzyli obóz przejściowy dla zakonników i księży z okolicy. Florian Białka aresztowany został 22 maja 1940 roku i przewieziony do Fortu VII w Poznaniu, później do hitlerowskiego obozu koncentracyjnego Dachau (KL) (zarejestrowany pod numerem 11091), a stamtąd 2 sierpnia do Mauthausen-Gusen (zarejestrowany pod numerem 5964). Zmarł w obozie, wyniszczony chorobami, z wycieńczenia.
Jest jednym z 122 Sług Bożych, wobec których 17 września 2003 roku rozpoczął się proces beatyfikacyjny drugiej grupy męczenników z okresu II wojny światowej. 23 kwietnia 2008 roku zamknięto proces rogatoryjny (diecezjalny etap procesu beatyfikacyjnego).

</doc>
<doc id="1770932" url="https://pl.wikipedia.org/wiki?curid=1770932" title="Acisoma panorpoides">
Acisoma panorpoides

Acisoma panorpoides – gatunek ważki z rodziny ważkowatych (Libellulidae). Szeroko rozprzestrzeniony w Azji, głównie południowej i południowo-wschodniej. Dawniej za jego podgatunki uznawano występujące w Afryce (w tym na Madagaskarze): "Acisoma ascalaphoides", "Acisoma inflatum" i "Acisoma variegatum".
Występowanie.
Zamieszkuje następujące kraje: Bangladesz, Bhutan, Brunei, Kambodża, Chiny, Indie, Indonezja, Japonia, Malezja, Mjanma, Nepal, Pakistan, Filipiny, Singapur, Sri Lanka, Tajwan, Tajlandia, Wietnam, być może także Laos.
Zamieszkuje różne typy siedlisk słodkowodnych, m.in. porośnięte roślinnością stawy, rowy, otwarte odcinki strumieni. Został także odnotowany na plantacjach palmy olejowej.
Zagrożenia.
W skali globalnej nie jest gatunkiem zagrożonym, choć w niektórych krajach zagraża mu rozrost miast i innych osiedli ludzkich.

</doc>
<doc id="1770934" url="https://pl.wikipedia.org/wiki?curid=1770934" title="Lenka Antošová">
Lenka Antošová

Lenka Antosova (ur. 27 września 1991 w Děčínie) – czeska wioślarka.

</doc>
<doc id="1770937" url="https://pl.wikipedia.org/wiki?curid=1770937" title="Woal">
Woal

Woal – cienka, mleczno prześwitująca tkanina o splocie włosowo-wątkowym. Produkowany z bawełny, włókien sztucznych (np. poliestrów lub poliamidów) lub z ich mieszanki. Używana w branży dekoracyjnej (np. w firankach) lub odzieżowej (np. w sukienkach).

</doc>
<doc id="1770956" url="https://pl.wikipedia.org/wiki?curid=1770956" title="Geografia Europy">
Geografia Europy

Europa – część świata, zwyczajowo nazywana kontynentem, ma powierzchnię ok. 10 498 000 km². Stanowi to w przybliżeniu 7% powierzchni lądowej kuli ziemskiej, jest to jeden z najmniejszych kontynentów, większy tylko od Australii. Pod względem geologicznym i fizycznogeograficznym Europa to północno-zachodnia część kontynentu Eurazji, którą można nazwać subkontynentem, natomiast uznanie jej za osobny kontynent ma uzasadnienie tylko kulturowe i historyczne.
Granice.
Europa w przeciwieństwie do większości pozostałych kontynentów nie ma jasno określonych naturalnych granic. Umowna granica Europa-Azja nie ma jednoznacznie wytyczonego przebiegu; powszechnie przyjmuje się tylko, że wyznaczają ją góry Ural, Morze Kaspijskie, Obniżenie Kumsko-Manyckie, Morze Czarne, cieśniny Bosfor i Dardanele i Morze Egejskie. Przebieg granicy na południe od gór Uralu i kwestia przynależności Kaukazu do Europy są przedmiotem kontrowersji. Od Afryki Europę oddziela Morze Śródziemne, z najwęższym miejscem w Cieśninie Gibraltarskiej (14 km szerokości). Zachodnią granicę wyznacza Ocean Atlantycki, na którym leży kilka wysp umownie zaliczanych do Europy (nie leżą na jej szelfie kontynentalnym): Islandia i archipelag Azory (położone aż 1500 km od Portugalii). Wyspa Flores to w takim podziale najbardziej na zachód wysunięta część Europy.
Skrajne punkty Europy.
Najdalej wysuniętymi miejscami w kontynentalnej Europie są:
Przylądek Północny (Nordkapp), wysunięty dalej na północ niż Nordkinn, leży na wyspie u wybrzeży Norwegii. Znacznie dalej na północ wysunięty jest przylądek Fligely na Wyspie Rudolfa w Ziemi Franciszka Józefa, położonej na szelfie kontynentalnym Europy. Na oceanicznej wyspie Islandii leży przylądek Bjargtangar, wysunięty najdalej na zachód. Najdalej na południe znajduje się grecka wyspa Gawdos.
Powierzchnia i ukształtowanie terenu.
Europa odróżnia się od kontynentu azjatyckiego, oraz innych kontynentów i wysp leżących na podobnej szerokości geograficznej na półkuli północnej. Średnia wysokość kontynentu europejskiego wynosi zaledwie 340 m, natomiast Azji – 960 m n.p.m. Europa ma dobrze rozwiniętą linię brzegową z licznymi wyspami i wysepkami, wcina się w morze półwyspami oraz tworzy liczne zatoki. W Europie średnia odległość od morza (340 km) jest znacznie mniejsza niż w Azji (780 km). Najniższym miejscem w Europie jest Nizina Nadkaspijska (depresja 28 m p.p.m), a najwyższym Mont Blanc (4811 m n.p.m.) Wyżej wznosi się Elbrus w łańcuchu Kaukazu Wielkiego (5642 m n.p.m.), ale zgodnie z przyjętą w Polsce definicją nie jest on zaliczany do Europy.
Europa zawiera bogatą mozaikę krajobrazów i roślinności, na relatywnie małym obszarze występują tu kontrastujące krajobrazy oraz różnorodne typy gleb. Na kontynencie znajdziemy czerwoną glebę z roślinnością śródziemnomorską, czarnoziemy charakterystyczne dla roślinności stepowej i jednocześnie krajobrazy polarne pokryte tundrą, gdzie utrzymuje się wieczna zmarzlina. Występują tu zarówno lasy iglaste, jak i mieszane, ziemie uprawne i łąki. Europę przecinają również wielkie rzeki: Łaba, Dunaj, Don, Dniepr, Ren oraz Wołga, a także duże, w większości geologicznie młode łańcuchy górskie: Alpy, Karpaty, oraz starszy Ural. Między górami występują równiny, przykładowo na płn. Francji i Belgii, płaskowyże, jak chociażby Meseta w środkowej Hiszpanii, oraz baseny jak depresja estońska, Basen Paryski czy Londyński.
Klimat.
Stosunkowo mała odległość od morza większości miejsc w Europie działa łagodząco na klimat. Europę, którą oblewają wody prądu północnoatlantyckiego charakteryzują niewielkie skoki temperatury oraz mniej obfite opady niż na kontynencie azjatyckim. Wyjątek stanowi płn. Szwecja i Finlandia, mające klimat arktyczny, oraz kraje wschodnioeuropejskie, gdzie panuje klimat bardziej kontynentalny o gorących latach i mroźnych zimach.
Geologia.
Budowa geologiczna Europy jest skomplikowana. Znajdują się tutaj zarówno elementy bardzo stare jak np. Tarcza fennoskandzka, ale także młode np. Alpy. Zasadniczo większość kontynentu położone jest na tworach paleozoicznych, jedynie część wschodnia to starsza Platforma wschodnioeuropejska, a południe zdominowane jest przez młode góry takie jak Pireneje, Bałkany i Alpy. Ogromny wpływ na rzeźbę geologiczną kontynentu miały zlodowacenia plejstoceńskie. Dzięki działalności lodowców powstało wiele jezior, pagórków i innych form polodowcowych.

</doc>
<doc id="1770963" url="https://pl.wikipedia.org/wiki?curid=1770963" title="Sally Kehoe">
Sally Kehoe

Sally Kehoe (ur. 25 września 1986 w Toowoomba) – australijska wioślarka.

</doc>
<doc id="1770969" url="https://pl.wikipedia.org/wiki?curid=1770969" title="Acisoma trifidum">
Acisoma trifidum

Acisoma trifidum – gatunek afrykańskiego owada z rzędu ważek i rodziny ważkowatych (Libellulidae).
Występowanie.
Kraje, w których odnotowano jego obecność, to Angola, Benin, Demokratyczna Republika Konga, Gabon, Gambia, Ghana, Gwinea, Gwinea Bissau, Gwinea Równikowa, Kamerun, Kongo, Liberia, Nigeria, Republika Środkowoafrykańska, Rwanda, Sierra Leone, Togo, Uganda, Wybrzeże Kości Słoniowej i Zambia. Być może występuje też w Burundi, Kenii, Tanzanii i Senegalu.
Jego siedlisko to, w odróżnieniu od pokrewnego rodzaju "Acisoma panorpoides", zalesione bagna.
Status.
Głównym zagrożeniem dla gatunku jest osuszanie bagnistych terenów, na których żyje.

</doc>
<doc id="1771016" url="https://pl.wikipedia.org/wiki?curid=1771016" title="Miglena Markowa">
Miglena Markowa

Miglena Markowa (ur. 16 lutego 1983 r. w Kubracie) – bułgarska wioślarka.

</doc>
<doc id="1771028" url="https://pl.wikipedia.org/wiki?curid=1771028" title="Rodolfo Micheli">
Rodolfo Micheli

Rodolfo Joaquín Miceli (ur. 24 kwietnia 1930, zm. 28 grudnia 2022) – piłkarz argentyński noszący przydomek "Micheli", napastnik (prawoskrzydłowy). Później trener. Przydomek przyjął się powszechnie jako nazwisko piłkarza.
Urodzony w Munro Micheli w piłkę zaczął grać w 1939 roku w klubie Honor y Patria Buenos Aires, a od 1943 roku w drużynie "San José de Florida". W 1944 roku uczył się gry w piłkę w klubie CA Independiente. W 1950 roku rozpoczął zawodową karierę piłkarską w klubie Argentino de CA Argentino de Quilmes, skąd w 1952 roku przeszedł do Independiente.
Jako gracz klubu Independiente wziął udział w turnieju Copa América 1955, gdzie Argentyna zdobyła tytuł mistrza Ameryki Południowej. Micheli zagrał we wszystkich pięciu meczach - z Paragwajem (zdobył 4 bramki), Ekwadorem (zdobył 1 bramkę), Peru, Urugwajem (zdobył 2 bramki) i Chile (zdobył 1 bramkę, po czym w 82 minucie zmienił go Santiago Vernazza). Jako zdobywca 8 bramek został królem strzelców turnieju.
W następnym roku wziął udział w turnieju Copa América 1956, gdzie Argentyna została wicemistrzem Ameryki Południowej. Micheli zagrał w trzech meczach - z Peru (w 83 minucie zmienił go Luis Pentrelli), Chile i Paragwajem (grał tylko w pierwszej połowie - w przerwie zastąpił go Luis Pentrelli).
Później wziął udział w Copa del Atlántico 1956, gdzie Argentyna zajęła drugie miejsce. Micheli zagrał tylko w bezbramkowym meczu z Brazylią.
W Independiente Micheli grał do 1957 roku - rozegrał w tym klubie 147 meczów i zdobył 52 bramki. W 1958 roku był graczem klubu River Plate, w którym rozegrał tylko 2 mecze. W 1959 roku był piłkarzem klubu CA Huracán, w którym rozegrał 14 meczów i zdobył 3 bramki. W pierwszej lidze argentyńskiej Micheli rozegrał łącznie 170 meczów i zdobył 56 bramek.
Micheli był również graczem kolumbijskiego klubu Millonarios FC, z którym dotarł do półfinału pierwszej edycji Pucharu Wyzwolicicieli (Copa Libertadores 1960).
W 1961 roku zakończył karierę w klubie CA Platense. W reprezentacji Argentyny w latach 1953-1956 rozegrał 13 meczów i zdobył 10 bramek.
Po zakończeniu kariery piłkarskiej został trenerem - pracował m.in. w klubie Los Andes Buenos Aires z żeńską drużyną piłkarską.

</doc>
<doc id="1771038" url="https://pl.wikipedia.org/wiki?curid=1771038" title="Garajowa Polana">
Garajowa Polana

Garajowa Polana () – polana na dnie Doliny Koprowej w słowackich Tatrach. Znajduje się na wysokości 1294 m n.p.m., tuż na północ za mostem na Koprowej Wodzie.
Polana zajmuje stożek napływowy Dolinki Garajowej. Jej nazwa pochodzi od spotykanego na Liptowie nazwiska Garaj. Była wypasana aż do 1954 r. przez mieszkańców Przybyliny. Jeszcze po II wojnie światowej znajdował się na niej szałas. Obecnie w całości jest zajęta przez szkółkę leśną. Do tego miejsca można Doliną Koprową dojechać rowerem, dalej już tylko pieszo.
Od nazwy tej polany pochodzi wiele nazw szczytów i przełęczy w Liptowskich Kopach oraz formacji skalnych w Grani Hrubego.

</doc>
<doc id="1771052" url="https://pl.wikipedia.org/wiki?curid=1771052" title="Bifonazol">
Bifonazol

Bifonazol (łac. "Bifonazolum") – organiczny związek chemiczny stosowany jako lek przeciwgrzybiczy z grupy pochodnych imidazolu. Wykazuje działanie grzybobójcze, grzybostatyczne oraz przeciwbakteryjne. Stosowany przeciwko dermatofitom, drożdżom, pleśniom i innym grzybom, takim jak np. "Malassezia furfur". Wykazuje także działanie przeciwko "Corynebacterium minutissimum" (wywołującym łupież rumieniowy). Jest inhibitorem cytochromu P450 17A1 (CYP17A1), który katalizuje syntezę wszystkich ludzkich androgenów. Hamuje syntezę ergosterolu na dwóch różnych poziomach, tj. blokuję demetylację 24-metylenodihydrolanosterolu oraz przemianę 3-hydroksy-3-metylo-glutarylokoenzymu A (HMG-CoA). Wyróżnia się w ten sposób zarówno spośród pochodnych imidazolu, jak i innych leków przeciwgrzybiczych, które działają tylko na jednym poziomie. Hamowanie syntezy ergosterolu prowadzi do strukturalnej i funkcjonalnej niewydolności błony cytoplazmatycznej.
Dawkowanie.
Zewnętrznie, według zaleceń lekarza. Na zmienione chorobowo okolice skóry nanieść warstwę kremu lub maści. Czas leczenia to około 2-4 tygodnie.
Uwagi.
Lek nie powinien być stosowany u kobiet w I trymestrze ciąży.

</doc>
<doc id="1771070" url="https://pl.wikipedia.org/wiki?curid=1771070" title="Basen Paryski">
Basen Paryski

Basen Paryski (fr. "Bassin parisien") – obszar nizinny (rozległe obniżenie w kształcie spodka) w północnej Francji o powierzchni ok. 120 tys. km² (niemal 1/4 powierzchni kraju), zlokalizowany pomiędzy Masywem Armorykańskim na zachodzie, Masywem Centralnym na południu oraz Ardenami i Wogezami na wschodzie, otwarty na północ w kierunku kanału La Manche. Największy region naturalny Francji. Ma kształt eliptyczny. Jego dłuższy odcinek, liczący w linii prostej około 600 kilometrów, biegnie z kierunku północno-wschodniego w stronę południowo-zachodnią (pomiędzy Metz, a Poitiers). Rozpiętość z kierunku południowo-wschodniego w stronę północno-zachodnią wynosi około 400 kilometrów.
Przeważają krajobrazy równinne i niskie płaskowyże. W środkowej części (Île-de-France) wysokości powyżej 200 m n.p.m., zaś na południowym wschodzie (Côte-d’Or) wysokości do 450 m n.p.m.
Basen Paryski stanowi w większości żyzny obszar uprawny, odwadniany przez gęstą sieć rzek, m.in. dorzecze Sekwany (Yonne, Marna, Oise), dorzecze Renu (Mozela, Moza), a także Loarę i Sommę.
Ważny region rolniczy (uprawa: pszenicy, buraków cukrowych, lnu, warzyw i winorośli). Hodowla bydła typu mlecznego.
Klimat umiarkowany ciepły morski. Średnie temperatury powietrza w styczniu 2–3°C, a w lipcu ok. 18°C. Roczna suma opadów wynosi 550–750 mm.
Główne miasta to: Paryż, Reims, Le Havre, Rouen, Tours, Orléans, Le Mans, Amiens, Caen, Troyes, Metz i Nancy.

</doc>
<doc id="1771088" url="https://pl.wikipedia.org/wiki?curid=1771088" title="Anna Watkins">
Anna Watkins

Anna Watkins (nazwisko panieńskie: Bebington; ur. 13 lutego 1983 w Leek) – brytyjska wioślarka, mistrzyni olimpijska, dwukrotna mistrzyni świata.

</doc>
<doc id="1771089" url="https://pl.wikipedia.org/wiki?curid=1771089" title="Bad König">
Bad König

Bad König – niemieckie miasto uzdrowiskowe w kraju związkowym Hesja, w rejencji Darmstadt, w powiecie Odenwald.

</doc>
<doc id="1771123" url="https://pl.wikipedia.org/wiki?curid=1771123" title="Annabel Vernon">
Annabel Vernon

Annabel Vernon (ur. 1 września 1982 r. w Truro) – brytyjska wioślarka.

</doc>
<doc id="1771171" url="https://pl.wikipedia.org/wiki?curid=1771171" title="Dzięcioł wielkodzioby">
Dzięcioł wielkodzioby

Dzięcioł wielkodzioby ("Campephilus principalis") – gatunek dużego ptaka z rodziny dzięciołowatych (Picidae), zamieszkujący Amerykę Północną. Przez wiele lat uważany za gatunek wymarły do momentu serii przypuszczalnych obserwacji od 1999 roku. Od 2000 roku jest oficjalnie uznany przez Międzynarodową Unię Ochrony Przyrody (IUCN) za gatunek krytycznie zagrożony wyginięciem.
Morfologia.
Dzięcioł wielkodzioby jest drugim pod względem rozmiarów – po również krytycznie zagrożonym, prawdopodobnie wymarłym, dzięciole cesarskim – dzięciołem na świecie. Mierzy ok. 50 cm i waży ok. 570 g. Rozpiętość skrzydeł wynosi 75 cm. Pióra o niebieskawo-czarnym połysku z białymi pasami na karku i grzbiecie oraz białymi smugami na końcach spodniej i wierzchniej strony skrzydeł. Dziób u osobników dorosłych koloru kości słoniowej, u młodocianych kredowobiały. Na głowie charakterystyczny czub – u samców czerwony, czarny u samic i młodocianych, u których jest dodatkowo poszarpany. Gdy ptak siedzi ze złożonym skrzydłem, u obu płci widoczna u dołu duża, trójkątna powierzchnia białych piór. Między innymi ta cecha wyróżnia go od mniejszego i czarnodziobego dzięcioła smugoszyjego ("Dryocopus pileatus").
Środowisko i dieta.
Dzięcioł wielkodzioby preferuje bagna z grubymi drzewami o twardym drewnie oraz lasy sosnowe, z dużą ilością martwych i butwiejących drzew. Przed wojną secesyjną wiele południowo-wschodnich stanów USA pokrytych było rozległymi pasami pierwotnych lasów, które były odpowiednim siedliskiem tych ptaków. Ówczesny zasięg gatunku rozciągał się od wschodniego Teksasu po Karolinę Północną oraz od południowej części Illinois po Florydę i Kubę. Po wojnie secesyjnej na potrzeby przemysłu drzewnego wycięto wiele milionów hektarów lasów na ziemiach południowych, pozostawiając jedynie nieliczne, izolowane pasma odpowiednich siedlisk. Dlatego też występują one w niewielkich zagęszczeniach, nawet w zdrowej populacji. Bardziej powszechny dzięcioł smugoszyi może rywalizować z nim o pożywienie.
Status.
Silna działalność wycinkowa oraz polowania kolekcjonerów przetrzebiły znacznie populację dzięcioła wielkodziobego pod koniec XIX w. Był zasadniczo uznany za gatunek wymarły już pod koniec lat 20. XX w., kiedy parę ptaków zastrzelono na Florydzie dla trofeum.
Przed rokiem 1938 szacowana populacja na wolności liczyła ok. 20 ocalałych osobników, w tym 6–8 ptaków zamieszkiwało las pierwotny zwany "Singer Tract" w Luizjanie. Ostatniego znanego osobnika podgatunku nominatywnego – samicę – odnotowano w północno-wschodniej Luizjanie w 1944 r., a podgatunku "C. p. bairdii" po długiej przerwie 16 marca 1987 r. w Ojito de Agua. 11 marca 1967 r. wpisano dzięcioła na listę gatunków zagrożonych.
Pojawiały się liczne doniesienia o przypuszczalnych obserwacjach bądź notowaniach jego głosu, ale żadne nie zostało oficjalnie potwierdzone. W roku 1999 pojawiło się bardzo prawdopodobne doniesienie o obserwacji w zlewni rzeki Pearl River w południowo-wschodniej Luizjanie, które zapoczątkowało serię obserwacji.
27 stycznia 2002 r. podczas jednej z ekspedycji odnotowano najpierw (słyszano i nagrano) charakterystyczny głos dzięcioła, a potem odnaleziono ślady jego bytowania (np. zdarta kora, duże jamy w drzewach), lecz samego ptaka (bądź pary) nie widziano.
W 2004 i 2005 roku grupa 17 osób pod przewodnictwem Cornell Lab of Ornithology doniosła o odkryciu co najmniej jednego osobnika, samca, w rejonie Big Woods w Arkansas, publikując raport w magazynie „Science” 28 kwietnia 2005.
Jak dotąd nie przedstawiono jednak niezbitych dowodów na ponowne odkrycie dzięcioła wielkodziobego. Sollow i in. (2012), analizując doniesienia o obserwacji tych dzięciołów w latach 1897–2010 stwierdzili, że bardziej prawdopodobne jest, iż gatunek ten wymarł.
Podgatunki.
Zwykle wyróżnia się dwa podgatunki "Campephilus principalis":

</doc>
<doc id="1771176" url="https://pl.wikipedia.org/wiki?curid=1771176" title="Rodolfo Joaquín Micheli">
Rodolfo Joaquín Micheli



</doc>
<doc id="1771247" url="https://pl.wikipedia.org/wiki?curid=1771247" title="Monte Hacho">
Monte Hacho

Monte Hacho – góra w hiszpańskim mieście Ceuta, na północy Afryki. Monte Hacho położona jest na wybrzeżu Morza Śródziemnego w Cieśninie Gibraltarskiej, naprzeciw Gibraltaru.
Niekiedy razem ze Skałą Gibraltarską nazywana jest Słupami Heraklesa, choć bardziej prawdopodobnym kandydatem jest marokańska góra Dżabal Musa, ze względu na wysokość.

</doc>
<doc id="1771279" url="https://pl.wikipedia.org/wiki?curid=1771279" title="Wyższe Seminarium Duchowne w Kielcach">
Wyższe Seminarium Duchowne w Kielcach

Wyższe Seminarium Duchowne w Kielcach – katolicka uczelnia wyższa z siedzibą w Kielcach.
Seminarium zostało erygowane dekretem biskupa krakowskiego Konstantego Felicjana Szaniawskiego z dnia 3 czerwca 1726 roku.
Seminarium od 2009 roku afiliowane jest z Katolickim Uniwersytetem Lubelskim Jana Pawła II mieszczącym się w Lublinie umożliwiając kieleckim klerykom uzyskanie tytułu magistra. Do 2009 roku Wyższe Seminarium Duchowne w Kielcach było związane z Uniwersytetem Papieskim Jana Pawła II w Krakowie.

</doc>
<doc id="1771335" url="https://pl.wikipedia.org/wiki?curid=1771335" title="Warstein">
Warstein

Warstein [] – miasto w Niemczech, w kraju związkowym Nadrenia Północna-Westfalia, w rejencji Arnsberg, w powiecie Soest. W 2010 roku liczyło 27 170 mieszkańców.
Współpraca.
Miejscowości partnerskie:

</doc>
<doc id="1771380" url="https://pl.wikipedia.org/wiki?curid=1771380" title="Bjargtangar">
Bjargtangar

Bjargtangar – najbardziej na zachód wysunięty punkt Islandii i jednocześnie najdalej na zachód wysunięty fragment Europy, nie wliczając portugalskich Azorów, co do których przynależności kontynentalnej trwają dyskusje. Znajduje się w powiecie Barðastrandarsýsla. Jest to także najdalej na zachód położone miejsce w strefie czasowej GMT.

</doc>
<doc id="1771472" url="https://pl.wikipedia.org/wiki?curid=1771472" title="Rodolfo Joaquín Miceli">
Rodolfo Joaquín Miceli



</doc>
<doc id="1771499" url="https://pl.wikipedia.org/wiki?curid=1771499" title="Miglena Markova">
Miglena Markova



</doc>
<doc id="1771543" url="https://pl.wikipedia.org/wiki?curid=1771543" title="Portret kobiety">
Portret kobiety



</doc>
<doc id="1771607" url="https://pl.wikipedia.org/wiki?curid=1771607" title="Festiwal Muzyki Organowej i Kameralnej &quot;Kolory Polski&quot;">
Festiwal Muzyki Organowej i Kameralnej &quot;Kolory Polski&quot;



</doc>
<doc id="1771610" url="https://pl.wikipedia.org/wiki?curid=1771610" title="NieBoNie">
NieBoNie

NieBoNie – polski zespół rockowy założony w 1999 roku przez muzyka i kompozytora Włodzimierza Hechłacza.
Powstanie zespołu.
Pomysł na zespół zrodził się w głowie Włodka Hechłacza siedem lat przed jego faktycznym utworzeniem. Pierwsze nazwy grupy to m.in. Wab Milion Bab czy Krępa Mina Glępa. Grupa na co dzień pracuje w Zduńskiej Woli.
Debiut koncertowy i płytowy.
Zespół pod nazwą NieBoNie rozpoczął próby wiosną 1999 roku. Rok później muzycy zagrali swój pierwszy koncert.
W październiku 2001 r. grupa NieBoNie trafiła do wytwórni Universal Music Polska i podpisała kontrakt na wydanie debiutanckiej płyty zatytułowanej po prostu „NIEBONIE”.
W styczniu 2002 r. w Izabelin Studio został nagrany materiał, na który złożyło się trzynaście kompozycji spiętych dwoma bliźniaczymi muzycznie utworami – „Tyle Radości w Nas”, rozpoczynający płytę i „Tyle Podłości w Nas”, stanowiący zaprzeczenie happy endu. Na liście utworów znaleźć można zarówno wpadające w ucho rock’n’rollowe piosenki: „Umierało Lato” czy „Luz a’la Lata Sześćdziesiąte”, jak również kompozycje o problematyce społecznej: „Panie Prezydencie, Panie Kardynale” – o bezsensie służby wojskowej, „Papierosy, Wóda, Sex” – historia dobrze zapowiadającego się młodzieńca, którego niszczy nałóg alkoholowy, „Sfjetłana” – o miłości podszytej litością, wynikłą z różnic kulturowych, czy „Droga” – historia przydrożnej prostytutki.
Dalsza twórczość i rozpad grupy.
Po premierze płyty grupa NieBoNie koncertowała w dużych miastach w Polsce, jak również w mniejszych miejscowościach i kameralnych klubach.
Prace nad drugim studyjnym krążkiem pt. „Niebezpieczny zespół”, muzycy rozpoczęli w Poniedziałek Wielkanocny 2004 roku w łódzkim Track Studio. W tym czasie utwory z debiutanckiej płyty, trafiły na ścieżkę dźwiękową polskiej komedii kryminalnej Lawstorant w reżyserii Mikołaja Haremskiego.
Rok 2005 przyniósł znaczące zmiany w składzie zespołu – odeszli Przemysław Rybak – instrumenty klawiszowe, Robert Sitarek – gitara oraz Marcin Płatek – perkusja. Grupa zawiesiła wówczas działalność.
Reaktywacja.
Po dwóch latach zespół powrócił. Na perkusji zagrał Leszek Hadryś, a na gitarze rytmicznej Włodzimierz Hechłacz, dotychczas tylko wokalista zespołu. Poza tym grę w zespole kontynuowali Romek „Ramon” Kolebacz – gitara basowa oraz Darek Wawrzyniak – gitara.
Drugi album „Niebezpieczny zespół” został wydany w marcu 2007 roku. Znalazło się na nim, podobnie jak na pierwszej płycie, trzynaście kompozycji. Single promujące krążek to „Wab milion bab” oraz „Daję Ci Miłość”. Zespół podczas promocji albumu odwiedził kilkadziesiąt miast w całej Polsce.
Obecnie zespół przygotowuje się do nagrania kolejnej płyty.
Zmiana Wokalisty.
Cztery lata po tym, jak zespół wydał trzeci studyjny album zatytułowany „ROCK’N’ROLL DA RADĘ” z osobistych pobudek, Włodek „WOODY” Hechłacz zdecydował o opuszczeniu zespołu. Wraz z tą decyzją poinformował, że chciałby aby zespół grał i tworzył nadal z nowym wokalistą. Zespół ogłosił casting na wokalistę za pomocą portalu społecznościowego Facebook. Po przesłuchaniach, do „NIEBONIE” dołączył Paweł „Kary” Karoń, współzałożyciel i wokalista nieistniejącego już, punk rockowego zespołu „SAMOGON”, były gitarzysta zespołu „Funkel Nówka”, były perkusista zespołu „MY”, wieloletni wokalista solowy, oraz były wokalista zespołu „OVO”, z którym wydał studyjny album zatytułowany „OVO III”. Jak pisze zespół na swoim Facebookowym profilu:

</doc>
<doc id="1771637" url="https://pl.wikipedia.org/wiki?curid=1771637" title="Biperyden">
Biperyden

Biperyden (łac. "Biperidenum") – lek cholinolityczny, blokujący receptory muskarynowe. Zwiększa ilość dopaminy w układzie nerwowym i tym samym zmniejsza objawy choroby Parkinsona: hamuje sztywność mięśni, pocenie się, nadmierne wydzielanie śliny i łojotok. Biologiczny okres półtrwania wynosi 23–36 godzin.
Dawkowanie.
Dawkę oraz częstotliwość przyjmowania leku ustala lekarz – zwykle początkowo dorośli z chorobą Parkinsona 1 mg dwa razy na dobę, stopniowo zwiększając dawki. Kończąc leczenie, należy stopniowo zmniejszać dawki.
Uwagi.
Lek może upośledzać sprawność psychofizyczną, dlatego nie należy prowadzić pojazdów oraz obsługiwać urządzeń mechanicznych w trakcie jego przyjmowania. Przeciwwskazane jest stosowanie biperydenu w ciąży oraz w okresie karmienia piersią.

</doc>
<doc id="1771677" url="https://pl.wikipedia.org/wiki?curid=1771677" title="Puter">
Puter

Putèr to wariant języka romansz, używany w rejonie Górnej Engadyny, która jest częścią kantonu Gryzonia.

</doc>
<doc id="1771678" url="https://pl.wikipedia.org/wiki?curid=1771678" title="Wetter (Ruhr)">
Wetter (Ruhr)

Wetter (Ruhr) []) – miasto w Niemczech, położone w kraju związkowym Nadrenia Północna-Westfalia, w rejencji Arnsberg, w powiecie Ennepe-Ruhr, nad rzeką Ruhrą. W 2010 roku liczyło 28 113 mieszkańców.
Współpraca.
Miejscowości partnerskie:

</doc>
<doc id="1771722" url="https://pl.wikipedia.org/wiki?curid=1771722" title="All the Best!">
All the Best!

All the Best! – drugi album kompilacyjny Paula McCartneya wydany przez Parlophone w Wielkiej Brytanii i Capitol Records w Stanach Zjednoczonych w 1987 roku.
Lista utworów – Wielka Brytania.
Wszystkie utwory autorstwa Paula McCartneya, chyba że podano inaczej. Wszystkie piosenki wykonywane przez Paula McCartneya, chyba że podano inaczej.
Lista utworów – USA.
Wszystkie utwory autorstwa Paula McCartneya, chyba że podano inaczej. Wszystkie piosenki wykonywane przez Paula McCartneya, chyba że podano inaczej.

</doc>
<doc id="1771729" url="https://pl.wikipedia.org/wiki?curid=1771729" title="Przestrzeń osobista">
Przestrzeń osobista



</doc>
<doc id="1771764" url="https://pl.wikipedia.org/wiki?curid=1771764" title="Olimpijski Konkurs Sztuki i Literatury 1920">
Olimpijski Konkurs Sztuki i Literatury 1920

Olimpijski Konkurs Sztuki i Literatury 1920 – 2. edycja Olimpijskiego Konkursu Sztuki i Literatury, który odbył się podczas Letnich Igrzysk Olimpijskich w 1920 w Antwerpii. Medale przyznawane były w pięciu kategoriach, do których należały: architektura, literatura, muzyka, malarstwo i rzeźbiarstwo. Medale przyznawano za prace tematycznie powiązane ze sportem. Udział wzięło zaledwie 11 artystów (10 mężczyzn i 1 kobieta – Henriette Brossin de Polanska) z 5 państw świata. Tabelę medalową zdominowali Belgowie zdobywając sześć krążków.

</doc>
<doc id="1771810" url="https://pl.wikipedia.org/wiki?curid=1771810" title="Zamek w Szaflarach">
Zamek w Szaflarach

Zamek w Szaflarach – średniowieczny zamek, który znajdował się w Szaflarach, w powiecie nowotarskim, w województwie małopolskim, na terenie Podhala. Zamek popadł w ruinę w pierwszej połowie XVI wieku, zachowały się jedynie fragmenty fundamentów muru.
Historia.
Zamek, usytuowany na wapiennej skale na lewym brzegu Białego Dunajca, w XIII i XIV wieku należał wraz ze wsią Szaflary do opactwa cystersów ludźmiersko-szczyrzyckich; w 1380 roku, za panowania Ludwika Węgierskiego, został włączony wraz ze wsią do dóbr królewskich.
Początkowo w miejscu tym istniał drewniany gródek (według niektórych źródeł zameczek), wzniesiony przypuszczalnie w drugiej połowie XIII wieku (według niektórych źródeł około 1245 roku). Niektóre źródła podają na podstawie danych archeologicznych, że gródek w Szaflarach istniał już w XI wieku. Wzniesiony został albo przez cystersów, albo przez potomków wojewody krakowskiego Teodora Gryfity.
Wzmianki o zamku pojawiają się w dokumentach z początków panowania Kazimierza Wielkiego: w 1334 roku wspomniany jest „nowy zamek” (łac. "castrum novum") w Szaflarach; na dokumencie z 1338 roku figuruje m.in. podpis Piotra ze Słupi ("Petrus de Slupi"), kasztelana zamku szaflarskiego. 
W 1380 roku, za panowania Ludwika Węgierskiego, opat klasztoru cystersów w Szczyrzycu wydzierżawił zamek w Szaflarach Żydowi nawróconemu na chrześcijaństwo, który założył w nim mennicę bijącą fałszywe monety. Ludwik Węgierski położył kres temu procederowi; na jego rozkaz zamek został zdobyty i zniszczony przez starostę krakowskiego Sędziwoja z Szubina. W tym samym roku Szaflary włączono do dóbr królewskich. Trzecia fazy rozbudowy zamku miała miejsce w latach 1470-1480. Wtedy w 1474 roku, za panowania Kazimierza Jagiellończyka, zamek został oddany w dzierżawę Piotrowi Komorowskiemu herbu Korczak, któremu w 1477 roku odebrano mu go za sprzyjanie królowi węgierskiemu Maciejowi Korwinowi. W tym samym roku został opanowany przez wojska królewskie pod dowództwem starosty krakowskiego Jakuba z Dębna, po czym Kazimierz Jagiellończyk przekazał zamek Markowi Ratoldowi, który miał na nim zapisaną od króla należność pieniężną. W tym okresie w dokumentach źródłowych pojawia się nazwa „fortalicja Szaflary” (łac. "fortalitium Schaflari").
Zamek popadł w ruinę w pierwszej połowie XVI wieku; według niektórych źródeł był w zupełnej ruinie już przed 1505 rokiem.
Teren, na którym znajdował się zamek został częściowo zabudowany. Zachowała się jedynie część fundamentów muru obwodowego z początku XIV wieku oraz resztki wału usytuowanego od strony południowej. Stanowisko to badano m.in. w 1942 roku, podczas II wojny światowej, w trakcie prac archeologicznych prowadzonych przez niemieckie władze okupacyjne Generalnego Gubernatorstwa.
Architektura.
Zamek stał na płaskim szczycie o wymiarach 20 na 30 metrów; skała, na której się znajdował, od północy i wschodu kończy się urwiskiem, natomiast zbocza południowe i zachodnie są łagodne. Był konstrukcją murowano-drewnianą; otaczał go mur obwodowy o trzech bokach prostych i jednym boku zaokrąglonym. Wysuwano przypuszczenie, że około 1474 roku Piotr Komorowski dodatkowo wzmocnił zamek kamiennym wałem zaporowym; w tym okresie droga do zamku prowadziła przez drewniany most i barbakan.

</doc>
<doc id="1771844" url="https://pl.wikipedia.org/wiki?curid=1771844" title="Prionodontidae">
Prionodontidae



</doc>
<doc id="1771852" url="https://pl.wikipedia.org/wiki?curid=1771852" title="Maria Eleni Kopa">
Maria Eleni Kopa

Maria Eleni Kopa, gr. Μαριλένα Κόππα (ur. 1 marca 1963 w Atenach) – grecka polityk i prawniczka, posłanka do Parlamentu Europejskiego VI i VII kadencji.
Życiorys.
Ukończyła w 1985 studia prawnicze na Uniwersytecie Ateńskim. Kształciła się następnie w Brukseli i Paryżu, uzyskując dyplom DEA i stopień doktora w zakresie polityki porównawczej. Od 1985 należy do zrzeszenia adwokackiego w Atenach. W latach 1994–2000 była doradcą ds. Bałkanów w Ministerstwie Spraw Zagranicznych. W 2002 zajęła się także działalnością akademicką na Uniwersytecie Panteion.
W 2005 zasiadła w radzie krajowej Panhelleńskiego Ruchu Socjalistycznego (PASOK). Rok wcześniej bez powodzenia kandydowała do Parlamentu Europejskiego z listy tej partii. Mandat eurodeputowanej objęła jednak w trakcie kadencji jesienią 2007. W wyborach w 2009 skutecznie ubiegała się o reelekcję. W VII kadencji przystąpiła do grupy socjalistycznej, a także do Komisji Spraw Zagranicznych oraz Podkomisji Bezpieczeństwa i Obrony.

</doc>
<doc id="1771855" url="https://pl.wikipedia.org/wiki?curid=1771855" title="Droga krajowa B285 (Niemcy)">
Droga krajowa B285 (Niemcy)

Droga krajowa 285 () – niemiecka droga krajowa biegnąca przez dwa landy (Turyngię i Bawarię) od miejscowości Bad Salzungen do Mellrichstadt, gdzie łączy się z autostradą A71. Przebiega przez miasta Fladungen oraz Ostheim vor der Rhön.

</doc>
<doc id="1771856" url="https://pl.wikipedia.org/wiki?curid=1771856" title="Olimpijski Konkurs Sztuki i Literatury 1924">
Olimpijski Konkurs Sztuki i Literatury 1924

Olimpijski Konkurs Sztuki i Literatury 1924 – 3. edycja konkursu (poprzednio miał miejsce w 1912 i 1920), który odbył się podczas Letnich Igrzysk Olimpijskich 1924 w Paryżu. Rywalizowano w pięciu konkurencjach: architekturze, literaturze, muzyce, malarstwie i rzeźbiarstwie. Wystartowało 189 artystów z 24 państw. Wystawa prac miała miejsce w Grand Palaise.
W przypadku architektury nie przyznano złotego medalu, zaś w muzyce nikogo nie uhonorowano.

</doc>
<doc id="1771858" url="https://pl.wikipedia.org/wiki?curid=1771858" title="Droga krajowa B248 (Niemcy)">
Droga krajowa B248 (Niemcy)

Droga krajowa 248 (Bundesstraße 248, B 248) – niemiecka droga krajowa przebiegająca przez kraje związkowe Dolna Saksonia i Saksonia-Anhalt. 
Biegnie od połączenia z autostradą A7 oraz drogami krajowymi B3 i B241 w Northeim do Dannenbergu, gdzie przechodzi w drogę krajową 248a oraz krzyżuje się z drogami krajowymi B191 i B216. W okolicach Wolfsburga jej stary przebieg – zmodernizowany do dwóch pasów ruchu w każdą stronę – stanowi dziś część autostrady A39. Na odcinku między Northeim a Seesen, B248 jest często używana jako trasa alternatywna wobec autostrady A7 w przypadku korków na tej ostatniej.

</doc>
<doc id="1771859" url="https://pl.wikipedia.org/wiki?curid=1771859" title="Koniewska Ikona Matki Bożej">
Koniewska Ikona Matki Bożej

Koniewska Ikona Matki Bożej – ikona Matki Bożej czczona szczególnie w Rosyjskim Kościele Prawosławnym. 
Opis.
Koniewska Ikona Matki Bożej jest wizerunkiem typu Hodigitria. Przedstawia Maryję trzymającą na lewym ramieniu Dzieciątko Jezus. W zależności od wariantu w otoczeniu tych dwóch postaci mogą pojawiać się również inni święci. 
Historia.
Ikona została napisana na Górze Athos i przywieziona na teren dzisiejszej Rosji przez św. Arseniusza Koniewskiego. Założył on swoją pustelnię na jednej z wysp na jeziorze Ładoga, z której według legendy miał wygnać złe duchy, jakim oddawali cześć miejscowi poganie. Arseniusz założył na Wyspie Koniewskiej monaster, po czym wrócił na Górę Atos, zostawiając ikonę powołanej wspólnocie monastycznej jako jej opiekunkę. 
W II poł. XVI wieku, w czasie wojen Rosji ze Szwedami, ikona została przeniesiona do Monaster Dierewianickiego w Nowogrodzie, skąd w 1799 ponownie trafiła do Monasteru Koniewskiego. Od 1802 znajdowała się w specjalnie wzniesionej dla niej cerkwi Wprowadzenia Matki Bożej do Świątyni, położonej nad grobem założyciela monasteru. W 1940, gdy zakonnicy wyjechali z ZSRR, zabrali wizerunek ze sobą do Finlandii. Nadal znajduje się on w tym kraju, w monasterze Nowy Walaam.

</doc>
<doc id="1771860" url="https://pl.wikipedia.org/wiki?curid=1771860" title="Katalog Zabytków Sztuki">
Katalog Zabytków Sztuki



</doc>
<doc id="1771862" url="https://pl.wikipedia.org/wiki?curid=1771862" title="Ani Podimata">
Ani Podimata

Ani Podimata, gr. Άννυ Ποδηματά (ur. 8 października 1962 w Atenach) – grecka polityk i dziennikarka, posłanka do Parlamentu Europejskiego VI i VII kadencji.
Życiorys.
Studiowała na wydziale języka francuskiego i literatury w Ateńskiej Szkole Filozofii. Pod koniec lat 80. przebywała w Paryżu w ramach stypendium dla dziennikarzy przyznanego w ramach programu naukowego EWG. Od 1985 do 2007 pracowała w zawodzie dziennikarza w licznych gazetach ("Awgi" i "To Wima"). Była też przez kilka lat paryską korespondentką kanału telewizyjnego ET-1 i krajowej agencji informacyjnej. W 2000 uhonorowana przez turecką organizację dziennikarską Nagrodą Przyjaźni Grecko-Tureckiej.
W 2004 bez powodzenia kandydowała do Parlamentu Europejskiego z listy Panhelleńskiego Ruchu Socjalistycznego (PASOK). Mandat eurodeputowanej uzyskała w trakcie kadencji jesienią 2007. W wyborach w 2009 skutecznie ubiegała się o reelekcję. W VII kadencji przystąpiła do grupy Postępowego Sojuszu Socjalistów i Demokratów, została też wiceprzewodniczącą Komisji Przemysłu, Badań Naukowych i Energii.

</doc>
<doc id="1771869" url="https://pl.wikipedia.org/wiki?curid=1771869" title="Gintaras Kadžiulis">
Gintaras Kadžiulis

Gintaras Kadžiulis (ur. 29 marca 1980 w Poniewieżu) – litewski koszykarz, występujący na pozycji rozgrywającego, po zakończeniu kariery zawodniczej trener koszykarski.
W latach 2003-2005, 2006-2008 oraz 2009-2010 grający w zespołach PLK - Anwilu Włocławek, Kagerze Gdynia, Stali Ostrów Wielkopolski oraz Treflu Sopot. Uczestnik meczu gwiazd PLK w 2005. Aktualnie trener litewskiego zespołu Lietkabelis Panevėžys.

</doc>
<doc id="1771870" url="https://pl.wikipedia.org/wiki?curid=1771870" title="Cătălin-Sorin Ivan">
Cătălin-Sorin Ivan

Cătălin-Sorin Ivan (ur. 23 grudnia 1978 w Gałaczu) – rumuński polityk i ekonomista, deputowany do Parlamentu Europejskiego VII i VIII kadencji.
Życiorys.
Absolwent Wydziału Ekonomii i Zarządzania Uniwersytetu w Jassach. Na tej samej uczelni w 2006 rozpoczął studia doktoranckie. Pracował zawodowo w branży doradczej, w 2006 objął stanowisko dyrektora w przedsiębiorstwie konsultingowym.
W 2002 wstąpił do Partii Socjaldemokratycznej. Był radnym miejskim w Jassach, w 2006 został wiceprzewodniczącym szczebla krajowego organizacji młodzieżowej socjaldemokratów, a rok wcześniej partyjnym sekretarzem do spraw w departamencie oświatowym.
W wyborach w 2009 uzyskał mandat posła do Parlamentu Europejskiego. W VII kadencji został członkiem nowej grupy pod nazwą Postępowy Sojusz Socjalistów i Demokratów, a także Komisji Kontroli Budżetowej oraz Komisji Kultury i Edukacji. W 2014 z powodzeniem ubiegał się o europarlamentarną reelekcję. W PE zasiadał do 2019, opuścił w jej trakcie PSD.
W 2019 kandydował w wyborach prezydenckich, otrzymując w pierwszej turze głosowania 0,4% głosów.

</doc>
<doc id="1771872" url="https://pl.wikipedia.org/wiki?curid=1771872" title="McKesson Europe">
McKesson Europe

McKesson Europe AG (wcześniej "Celesio AG" i "Gehe AG") – niemiecka spółka akcyjna działająca w branży dystrybucji artykułów farmaceutycznych, notowana na giełdzie we Frankfurcie.
Przedsiębiorstwo powstało w 1835 roku pod nazwą Gehe, zaś jego założycielem był Franz Ludwig Gehe. W 1903 r. spółka została upubliczniona, a rok później po raz pierwszy jej akcje pojawiły się na giełdzie, początkowo w Dreźnie.
W 2003 r. walne zgromadzenie akcjonariuszy niemal jednogłośnie zdecydowało o zmianie nazwy spółki na Celesio AG.
Spółka opiera swój biznes na trzech filarach. Pierwszym jest zaopatrywanie aptek – spółka posiada ok. 120 hurtowni farmaceutycznych w 13 krajach. Drugi obszar to samodzielne prowadzenie aptek – w skład należącej do spółki sieci wchodzi ok. 2200 punktów w siedmiu państwach. Najsilniej obecna jest na brytyjskim rynku detalicznym, gdzie pod należącą do niej marką Lloydpharmacy działa ok. 1700 aptek. Trzecim filarem są szeroko rozumiane usługi logistyczne dla branży farmaceutycznej.

</doc>
<doc id="1771873" url="https://pl.wikipedia.org/wiki?curid=1771873" title="Mügeln">
Mügeln

Mügeln − miasto w Niemczech, w kraju związkowym Saksonia, w okręgu administracyjnym Lipsk, w powiecie Nordsachsen. Leży ok. 9 km na południowy zachód od Oschatz i ok. 14 km na północny zachód od Döbeln. Miasto liczy 6 701 mieszkańców (2009).
Historia.
Najstarsza wzmianka o Mügeln pochodzi z 984 roku. Osada była wówczas zdominowana przez Łużyczan. W 1064 znalazła się w posiadaniu diecezji miśnieńskiej. W 1325 zakazano posługiwania się językiem łużyckim. W 1429 Mügeln zostało zniszczone przez husytów. Miasto znacząco ucierpiało na skutek wojny trzydziestoletniej. W latach 1697-1763 we władaniu królów Polski Augusta II Mocnego i Augusta III Sasa. W 1735 rozszerzono prawa miejskie. Od 1806 w granicach Królestwa Saksonii, połączonego w l. 1807-1815 unią z Księstwem Warszawskim. Od 1871 część Niemiec. W 1884 miasto połączono koleją wąskotorową z Döbeln, Oschatz i Wermsdorf. W kwietniu 1945 znalazło się pod okupacją Sowietów. Od 1949 do 1990 w granicach NRD.
1 stycznia 2011 do miasta przyłączono gminę Sornzig-Ablaß
Współpraca.
Miejscowość partnerska:

</doc>
<doc id="1771874" url="https://pl.wikipedia.org/wiki?curid=1771874" title="Droga krajowa B248a (Niemcy)">
Droga krajowa B248a (Niemcy)

Droga krajowa 248a (Bundesstraße 248a, B 248a) – krótka niemiecka droga krajowa obejmująca 4 kilometry w okolicach miasta Dannenberg (Elbe) w kraju związkowym Dolna Saksonia. Prowadzi od krańca drogi B248 do drogi B216, spotykając się jeszcze z drogą B191.

</doc>
<doc id="1771875" url="https://pl.wikipedia.org/wiki?curid=1771875" title="Something for All of Us">
Something for All of Us



</doc>
<doc id="1771885" url="https://pl.wikipedia.org/wiki?curid=1771885" title="Izydor Stella-Sawicki">
Izydor Stella-Sawicki

Izydor Roman Stella-Sawicki (ur. 5 kwietnia 1881 we Lwowie, zm. 19 grudnia 1957 w Krakowie) – polski inżynier, pierwszy rektor Politechniki Krakowskiej w latach 1945–1948.
Życiorys.
Był synem lekarza i powstańca styczniowego Jana Stella-Sawickiego i jego żony Izydory Zarzyckiej. Absolwent Politechniki Lwowskiej. W 1904 uzyskał państwowy dyplom inżyniera dróg i mostów, a od 1905 pracował jako praktykant budownictwa w Namiestnictwie Galicyjskim we Lwowie, a następnie jako adiunkt Ministerstwa Handlu uczestniczył w budowie dróg wodnych w Galicji. W latach 1907-1918 pracował w Biurze Melioracyjnym Wydziału Krajowego we Lwowie. W latach 1911–1914 był także docentem Krajowej Szkoły Ogrodniczej we Lwowie. W 1914 uzyskał tytuł i prawa autoryzowanego inżyniera
budowlanego, a w 1917 − mierniczego przysięgłego. Po odzyskaniu niepodległości został powołany do Ministerstwa Robót Publicznych, w którym pełnił obowiązki naczelnika Oddziału Wodnego w Kielcach. Od 1921 wykładowca Akademii Górniczej, następnie Akademii Górniczo-Hutniczej. W latach 1921-26 wykładał statykę i budownictwo na Wydziale Architektury ASP w Krakowie. W latach 1937–1939 był dziekanem Wydziału Hutniczego Akademii Górniczej.
Przed wyborami do Rady Miasta Krakowa z 1938 został członkiem komitetu Polskiego Bloku Katolickiego. Pełnił funkcję członka Rady Przybocznej Miasta Krakowa (1939). 6 listopada 1939, wraz z innymi profesorami został aresztowany przez gestapo w Sonderaktion Krakau w Collegium Novum UJ i wywieziony do obozu w Sachsenhausen. Uwolniony 8 lutego 1940 powrócił do Krakowa i podjął pracę w Technicznej Szkole Górniczo-Hutniczo-Mierniczej, biorąc równocześnie udział w tajnym nauczaniu.
Po 1945 jeden z organizatorów politechnik w Krakowie i Gliwicach. Po przekształceniu w 1954 wydziałów politechnicznych AGH w całkiem samodzielną Politechnikę Krakowską pełnił funkcję kierownika Katedry Statyki Budowli i Wytrzymałości Materiałów, a na AGH kierownika Katedry Inżynierii i Budownictwa.
Autor licznych publikacji z zakresu budownictwa żelbetowego i przemysłowego oraz statyki budowli. Zaprojektował i nadzorował budowę pierwszego w Małopolsce mostu żelbetowego na drodze Lwów – Brzuchowice. Był autorem m.in. projektu obwałowania Wisły od Niepołomic do Zawichostu. Opublikował dwutomowy podręcznik "Budownictwo żelazno-betonowe". Wykonał projekt odbudowy zachowanego hangaru lotniska Rakowice-Czyżyny.
W 1929 odznaczony został Medalem Dziesięciolecia, a także Medalem za Długoletnią Służbę. Uchwałą Prezydium Krajowej Rady Narodowej z 15 listopada 1946 został odznaczony Złotym Krzyżem Zasługi "za włożone przy zabezpieczeniu mienia państwowego". W 1954 otrzymał Medal 10-lecia Polski Ludowej, posiadał także Medal Zwycięstwa i Wolności 1945 oraz Krzyż Kawalerski Orderu Odrodzenia Polski i Order Sztandaru Pracy II klasy.

</doc>
<doc id="1771887" url="https://pl.wikipedia.org/wiki?curid=1771887" title="Szpital Wojewódzki im. Kardynała Stefana Wyszyńskiego w Łomży">
Szpital Wojewódzki im. Kardynała Stefana Wyszyńskiego w Łomży

Szpital Wojewódzki im. Kardynała Stefana Wyszyńskiego w Łomży – szpital w Łomży, położony przy Alei Józefa Piłsudskiego 11, świadczący usługi medyczne poziomu podstawowego i specjalistycznego.
W skład szpitala wchodzi 19 oddziałów, na których znajdują się 642 łóżka. Szpital, jako jeden z nielicznych w województwie podlaskim, posiada na wyposażeniu aparat do kruszenia kamieni w układzie moczowym metodą nieinwazyjną ESWL oraz sprzęt do badań urodynamicznych. Placówka dysponuje również tomografem komputerowym, mammografem, ultrasonografami, aparatami rentgenowskimi czy densytometrami. Szpital pełni codziennie ostry dyżur na wszystkich oddziałach.
Historia.
Początki szpitala datuje się na XIX wiek, kiedy to placówka była zakładem dobroczynnym, który opiekował się starcami i nędzarzami. W 1890 roku szpital rozpoczął działalność skierowaną do wszystkich chorych. W latach 1920–1939 szpital nosił nazwę Publiczny Szpital Łomżyńskiego Powiatowego Związku Komunalnego pod wezwaniem Św. Ducha i miał swoją siedzibę przy ulicy Wiejskiej. Szpital posiadał wówczas cztery oddziały: chirurgiczny, ginekologiczny, położniczy oraz internistyczny. W tym samym czasie w Łomży istniał Szpital Żydowski, założony w 1857 roku przy ulicy Senatorskiej. Po wysiedleniu przez hitlerowców mieszkańców getta w 1942 roku powstał tam szpital zakaźny. Drugi szpital zakaźny w mieście znajdował się przy ulicy Krzywe Koło. W 1965 roku szpital przy ulicy Wiejskiej otrzymał budynek przy ul. M. Curie-Skłodowskiej 1. Następne rozszerzenie działalności szpitala miało miejsce w 1972 roku, gdy otwarto dwa nowe oddziały w oddzielnym budynku: oddział zakaźny i płucny. 27 września 1996 roku nastąpiło otwarcie nowej siedziby szpitala przy Alei Józefa Piłsudskiego 11, do którego były przenoszone oddziały ze „starego” szpitala oraz uruchomiono nowe, specjalistyczne oddziały.

</doc>
<doc id="1771892" url="https://pl.wikipedia.org/wiki?curid=1771892" title="Jerzy Łoziński (historyk sztuki)">
Jerzy Łoziński (historyk sztuki)

 
Jerzy Zygmunt Łoziński (ur. 20 kwietnia 1925 w Warszawie, zm. 13 grudnia 1996 tamże) – polski historyk sztuki specjalizujący się w historii polskiej sztuki nowożytnej
Życiorys.
Do wybuchu II wojny światowej uczęszczał do III Męskiego Gimnazjum Miejskiego im. Hugona Kołłątaja w Warszawie. Maturę zdał na tajnych kompletach w 1943 roku. Studiował również na warszawskich tajnych uczelniach: Uniwersytecie Ziem Zachodnich (filozofię) oraz Wydziale Architektury Politechniki Warszawskiej. Aresztowany w 1944 roku przebywał na Pawiaku oraz w obozie koncentracyjnym Stutthof. 
Po wojnie kontynuował studia w zakresie historii sztuki na Uniwersytecie Jagiellońskim (1946–1948) oraz Uniwersytecie Warszawskim (1948–1951), gdzie jego wykładowcami byli Stanisław Lorentz, Władysław Tomkiewicz i Juliusz Starzyński. 
W latach 1950–1952 pracował w Centralnym Biurze Inwentaryzacji Naczelnej Dyrekcji Muzeów i Ochrony Zabytków, następnie w Instytucie Sztuki PAN, gdzie w latach 1957–1987 kierował Zakładem Inwentaryzacji Zabytków. Współpracował również z Akademią Sztuk Pięknych w Warszawie (1954–1956) i Katolickim Uniwersytetem Lubelskim (1972–1974).
W 1969 uzyskał na Uniwersytecie Warszawskim stopień doktora, tematem rozprawy doktorskiej były "Centralne kaplice grobowe w Małopolsce 1520–1630", a promotorem Stanisław Lorentz. Od 1977 pracował na Uniwersytecie Mikołaja Kopernika w Toruniu, gdzie w latach 1981–1987 kierował Zakładem Historii Sztuki. W 1987 przeszedł na emeryturę. W 1993 roku uzyskał tytuł profesora nauk humanistycznych. 
W latach 1954–1996 był redaktorem naczelnym Katalogu zabytków sztuki w Polsce. Był członkiem Polskiej Akademii Umiejętności.
Pochowany został na cmentarzu Powązkowskim w Warszawie (kwatera 155b-2-8).

</doc>
<doc id="1771893" url="https://pl.wikipedia.org/wiki?curid=1771893" title="Jason Gould">
Jason Gould

Jason Emanuel Gould, lepiej znany jako Jason Gould (ur. 29 grudnia 1966 w Nowym Jorku) – amerykański aktor filmowy, teatralny i telewizyjny, także reżyser, scenarzysta i producent filmowy.
Życiorys.
Wczesne lata.
Urodził się w Nowym Jorku jako syn piosenkarki/aktorki Barbry Streisand i aktora Elliotta Goulda. Blisko pięć lat po jego narodzinach jego rodzice rozwiedli się - 9 lipca 1971 roku. Lata dojrzewania spędził w Los Angeles w Kalifornii.
Kariera.
Po raz pierwszy pojawił się przed kamerą, mając sześć lat w komediodramacie "Jak się zabawić?" ("Up the Sandbox", 1972) u boku swojej matki i Davida Selby. Wystąpił potem w dwóch melodramatach: Camerona Crowe "Nic nie mów" ("Say Anything...", 1989) z udziałem Johna Cusacka, Ione Skye, Johna Mahoneya, Lili Taylor, Jeremy’ego Pivena i Erica Stoltza oraz "Książę przypływów" ("The Prince of Tides", 1991) w reżyserii i z udziałem swojej matki Barbry Streisand. W filmie akcji "Tajna przesyłka" ("Subterfuge", 1996) zagrał Alfie'ego Slade'a, geniusza komputerowego. Był ekranowym bratem Matta McColma, który wystąpił jako Jonathan Slade, muskularny były żołnierz-macho.
W 1997 na scenie teatru West End debiutował w roli Davida - realizatora opery w dramacie "Zmierzch złota" ("The Twilight of the Golds") w Arts Theatre w Londynie.
Nagrał płytę "Jason Gould" (2012) oraz singiel "Morning Prayer/Groove" (2013). W uwspółcześnionej filmowej adaptacji powieści Charlesa Dickensa "Scrooge i Marley" ("Scrooge &amp; Marley", 2012) zaśpiewał utwór „Amazing”. We wrześniu 2014 roku w duecie ze swoją matką nagrał piosenkę „How Deep Is the Ocean” ("Jak głęboki jest ocean") promującą album "Partners".
Życie prywatne.
W 1988 roku, w wieku 21 lat, ujawnił przed rodzicami swoją orientację homoseksualną. W 1991 roku tabloidy podały do wiadomości publicznej, że Gould jest gejem.

</doc>
<doc id="1771894" url="https://pl.wikipedia.org/wiki?curid=1771894" title="Sulków">
Sulków



</doc>
<doc id="1771895" url="https://pl.wikipedia.org/wiki?curid=1771895" title="Franco Grillini">
Franco Grillini

Franco Grillini (ur. 14 marca 1955 w Pianoro) – włoski polityk i dziennikarz, poseł XIV i XV kadencji, działacz na rzecz praw osób homoseksualnych.
Życiorys.
Ukończył w 1979 studia pedagogiczne na Uniwersytecie Bolońskim. Pracował następnie jako dziennikarz. W latach 70. wstąpił do partii proletariackiej, później działał we Włoskiej Partii Komunistycznej.
Jest jawnym gejem i wieloletnim aktywistą społecznym. W 1985 był wśród założycieli stowarzyszenia Arcigay ("Associazione lesbica e gay italiana"), która wkrótce stała się największą pozarządową organizacją we Włoszech zajmującą się prawami homoseksualistów. Franco Grillini objął w niej początkowo stanowisko sekretarza krajowego, następnie od 1987 pełnił funkcję jej przewodniczącego. W 1998 został honorowym prezesem stowarzyszenia.
W 1987 założył organizację LILA ("Lega italiana per la lotta contro l'AIDS"), zajmującą się przeciwdziałaniem AIDS. W 1998 otworzył i został wydawcą pierwszej włoskiej gejowskiej agencji prasowej N.O.I. ("Notizie Omosessuali Italiane").
Pomiędzy 1990 a 1999 trzykrotnie był wybierany do rady prowincji Bolonia. Po rozwiązaniu PCI przystąpił do Demokratycznej Partii Lewicy, od 1998 działał w powstałych na bazie tego ugrupowania Demokratów Lewicy. W wyborach parlamentarnych w 2001 uzyskał mandat poselski do Izby Deputowanych. Był inicjatorem projektu ustawy regulującej związki partnerskie, który nie trafił jednak pod obrady parlamentu.
W 2006 skutecznie ubiegał się o reelekcję, odnawiając z ramienia koalicji Drzewa Oliwnego mandat na kolejną kadencję. Sprzeciwiając się koncepcji powołania Partii Demokratycznej, w 2007 przeszedł czas do Demokratycznej Lewicy. W 2008 był kandydatem Partii Socjalistycznej na urząd burmistrza Rzymu (uzyskał 0,8% głosów). W tym samym roku znalazł się poza parlamentem.

</doc>
<doc id="1771896" url="https://pl.wikipedia.org/wiki?curid=1771896" title="Stanisław Stiepaszkin">
Stanisław Stiepaszkin

Stanisław Stiepaszkin, ros. "Станислав Иванович Степашкин" (ur. 1 września 1940 w Moskwie, zm. 4 września 2013 tamże) – radziecki, bokser kategorii piórkowej, złoty medalista letnich igrzysk olimpijskich w Tokio. W 1963 roku na mistrzostwach Europy w Moskwie zdobył złoty medal. W 1965 roku na mistrzostwach Europy w Berlinie obronił tytuł mistrza Europy. Pochowany na Cmentarzu Wostriakowskim w Moskwie.

</doc>
<doc id="1771897" url="https://pl.wikipedia.org/wiki?curid=1771897" title="Siegfried Dehn">
Siegfried Dehn

Siegfried Wilhelm Dehn (ur. 24 lutego 1799 w Altonie, zm. 12 kwietnia 1858 w Berlinie) – niemiecki teoretyk muzyki, wydawca, nauczyciel i bibliotekarz.
Życiorys.
Dehn pochodził z rodziny bankiera, w dzieciństwie uczył się gry na wiolonczeli. Przeznaczony do kariery dyplomatycznej studiował prawo w Lipsku. Równocześnie kontynuował nauki muzyczne u J.A. Dröbsa.
Podczas pracy w Ambasadzie Szwecji w Berlinie rozwijał zainteresowania muzyczne studiując u Bernharda Kleina. W 1830 roku postanowił poświęcić się muzyce i porzucił pracę w banku. Dzięki poleceniu Giacomo Meyerbeera w 1842 roku został kustoszem zbiorów muzycznych w Bibliotece Królewskiej w Berlinie. Znacznie wzbogacił zbiory dzięki odkrytym w bibliotekach pruskich rękopisom. Wkrótce stał się znany jako teoretyk muzyki. W 1850 roku wraz z Moschelesem i Spohrem opracował zbiorowe wydanie wszystkich dzieł J.S. Bacha.
Pracował także jako pedagog. Wykształcił wielu sławnych muzyków i kompozytorów, m.in. Martina Blumnera, Petera Corneliusa, Michała Glinkę, Friedricha Kiela, Theodora Kullaka, Antona i Nikołaja Rubinsteina.

</doc>
<doc id="1771900" url="https://pl.wikipedia.org/wiki?curid=1771900" title="Franz Josef Müller">
Franz Josef Müller

Franz Josef Müller (ur. 1910, data śmierci nieznana) – zbrodniarz nazistowski, komendant kilku niemieckich obozów pracy dla Żydów w okupowanej Polsce i SS-Unterscharführer. 
Urodził się w Mosbach. Z zawodu introligator. W 1936 wstąpił do SS, a we wrześniu 1939 do Waffen-SS. W kwietniu 1940 brał udział w inwazji na Norwegię, a we wrześniu 1941 został poważnie ranny podczas walk na froncie wschodnim. W czerwcu 1942 został komendantem trzech obozów pracy koło Krakowa: Plaszow (Julag I), Prokocim (Julag II) i Bieżanów (Julag III). Na przełomie października i listopada 1943 powrócił do front, a 5 marca 1944 dostał się do niewoli radzieckiej. 
15 grudnia 1945 został skazany przez sąd radziecki na 25 lat pozbawienia wolności za zbrodnie popełnione na ludności ZSRR. 14 października 1955 został zwolniony i wyjechał do RFN. W 1960 aresztowały go władze zachodnioniemieckie. 24 kwietnia 1961 Müller skazany został przez sąd w Mosbach na dożywotnie pozbawienie wolności za zbrodnie popełnione na Żydach polskich. Udowodniono mu morderstwo w 22 przypadkach, zabójstwo w 4 przypadkach, podżeganie do morderstwa w 58 przypadkach oraz pomocnictwo do morderstwa w 5 przypadkach. Z więzienia warunkowo zwolniono go w listopadzie 1970.

</doc>
<doc id="1771901" url="https://pl.wikipedia.org/wiki?curid=1771901" title="Thugs Get Lonely Too">
Thugs Get Lonely Too

Thugs Get Lonely Too to pierwszy singiel z płyty Loyal to the Game Tupaca Shakura. Został on wyprodukowany przez Eminema. W refrenie pojawia się Nate Dogg. Nigdy nie nakręcono teledysku do tej piosenki.

</doc>
<doc id="1771903" url="https://pl.wikipedia.org/wiki?curid=1771903" title="Tetiana Stekolszczykowa">
Tetiana Stekolszczykowa

Tetiana Stekolszczykowa (ukr. Тетяна Стекольщикова; ros. Татьяна Стекольщикова; ur. 5 listopada 1976 r. w Kijowie) – ukraińska wioślarka.

</doc>
<doc id="1771906" url="https://pl.wikipedia.org/wiki?curid=1771906" title="Ranis">
Ranis

Ranis – miasto w Niemczech, w kraju związkowym Turyngia, w powiecie Saale-Orla, siedziba wspólnoty administracyjnej Ranis-Ziegenrück. Znajduje się ok. 15 km na wschód od Saalfeld/Saale, i ok. 30 km na południe od Jeny.
Współpraca.
Miejscowość partnerska:

</doc>
<doc id="1771907" url="https://pl.wikipedia.org/wiki?curid=1771907" title="Wiktorija Wychrist">
Wiktorija Wychrist

Wiktorija Wychrist (ukr. Вікторія Вихріст; ros. Виктория Выхрист; ur. 3 sierpnia 1977 r. w Kirowohradzie) – ukraińska wioślarka.

</doc>
<doc id="1771908" url="https://pl.wikipedia.org/wiki?curid=1771908" title="Malte Persson">
Malte Persson

Malte Persson (ur. 1976 w Sztokholmie) – szwedzki pisarz.
Jego pierwsza książka „Livet på den här planeten” (Życie na tej planecie) opublikowana została w 2002 roku. Później Persson wydał dwie książki poetyckie: "Apolloprojektet" (Apollo Project) (2004) i "Dikter" (poezja) (2007).
Persson jest także tłumaczem. Tłumaczył między innymi utwory Francis Ponge’a, Tomasza Klinga i Harry’ego Mathewsa. Jako krytyk pisał dla takich gazet jak „Expressen” i „Göteborgs-Posten”. Na swoim blogu „Errata” Persson umieszcza komentarze z życia literackiego Szwecji.

</doc>
<doc id="1771910" url="https://pl.wikipedia.org/wiki?curid=1771910" title="Kolos Ferenc Vaszary">
Kolos Ferenc Vaszary

Kolos Ferenc Vaszary O.S.B. (ur. 12 lutego 1832 w Keszthely, zm. 3 września 1915 w Balatonfüred) – węgierski duchowny katolicki, arcybiskup ostrzyhomski, prymas Węgier i kardynał.
Życiorys.
W 1847 wstąpił do zakonu benedyktynów. Profesję złożył w czerwcu 1854. Święcenia kapłańskie otrzymał 26 maja 1856. Był nauczycielem i dyrektorem gimnazjum, a od 1885 opatem w opactwie św. Marcina z Monte Pannonia.
13 grudnia 1891 otrzymał nominację na arcybiskupa Ostrzyhomia. Był więc odtąd prymasem Węgier. Sakry udzielił mu abp Luigi Galimberti, nuncjusz w Austro-Węgrzech. Kreowany kardynałem prezbiterem z tytułem Santi Silvestro e Martino ai Monti na konsystorzu 16 stycznia 1893. Brał udział w konklawe 1903. W listopadzie 1912 zrezygnował z rządów w archidiecezji i zrzekł się tytułu prymasa Węgier. Papież i cesarz przyjęli jego rezygnację 1 stycznia 1913. 
Zamieszkał w Balatonfüred i tam zmarł. Z powodu wieku i choroby nie uczestniczył w konklawe 1914.

</doc>
<doc id="1771911" url="https://pl.wikipedia.org/wiki?curid=1771911" title="Wianca van Dorp">
Wianca van Dorp

Wianca Van Dorp (ur. 1 grudnia 1987 r.) – holenderska wioślarka.

</doc>
<doc id="1771913" url="https://pl.wikipedia.org/wiki?curid=1771913" title="Jógvan Sundstein">
Jógvan Sundstein

Jógvan Sundstein (ur. 25 maja 1933 w Thorshavn) – polityk farerski, aktywny w latach 1970–1993, który sprawował ważne funkcje w parlamencie Wysp Owczych. Był również premierem archipelagu w latach 1989–1991 oraz liderem Partii Ludowej (1980–1993).
Życie prywatne.
Jógvan urodził się 25 maja 1933 roku w stolicy archipelagu Wysp Owczych, Tórshavn, jako syn Johanny Maleny (z d. Jensen) oraz Hansa Jacoba Matrasa (z d. Joensen) Sundsteinów. Jego rodzice pobrali się w 1931 roku, a nazwisko zmienili dwa lata później. Powstało ono z pseudonimu "Stein", jaki nosił Hans Jacob Matras oraz od końcówki nazwy miejscowości, z której pochodził – Hvannasund. Jego żona pochodziła zaś z Klaksvík. Sundstein ma pięć sióstr – Margretę, Agnas, Elisabet, Hannę oraz Marjun. Jego matka zmarła w wyniku pęknięcia podstawy czaszki, mając 64 lata (1974), a ojciec śmiercią naturalną w 1992, mając 92 lata.
W roku 1949 Jógvan Sundstein rozpoczął pracę, jako bankier, a później, od 1952 był księgowym do 1963. W roku 1958 zdobył licencjat w dziedzinie ekonomii i administracji, a w 1963 zdał egzamin na księgowego.
Jego żoną, od 21 lipca 1956 roku jest Lydia Sundstein (z d. Marsten), która pochodzi z Klaksvík. Mają trójkę dzieci: syna Hansa Pauliego, oraz dwie córki: Rutt oraz Eivind.
20 czerwca 1990 roku został kawalerem orderu Dannebroga.
Od chwili odejścia od polityki był prezesem kilku firm i przedsiębiorstw, a w 2000 roku odszedł na emeryturę. Wraz z żoną przeniósł się do duńskiego miasta Holbæk w 2003 roku. Jako pierwszy polityk na Wyspach Owczych wydał swą autobiografię w 2008 roku.
Kariera polityczna.
Jógvan Sundstein po raz pierwszy został posłem lokalnego parlamentu Løgting w roku 1970, kiedy startował z okręgu wyborczego Eysturoy. Już wtedy był członkiem partii Fólkaflokkurin. Kolejne wybory również kończyły się dla niego sukcesem. Od roku 1978 startował z okręgu Suðurstreymoy ("Południowa Streymoy"). W roku 1980 został czwartym liderem Partii Ludowej, zastępując na tym stanowisku Hákuna Djurhuusa. Dwukrotnie wybierano go na przewodniczącego obradom Løgting w 1984 roku i w 1988, kiedy sprawował tę funkcję do 1989. W pierwszych latach rządów Sundsteina w partii odniosła ona sukcesy w kolejnych wyborach, w 1980 otrzymali sześć miejsc, w 1984 siedem, a w 1988 osiem miejsc w trzydziestodwuosobowym parlamencie.
Po wyborach z roku 1988 doszło do trudnej sytuacji, w której partie nie mogły dojść do porozumienia odnośnie do rządzącej koalicji. Dopiero 18 stycznia 1989 roku Jógvan Sundstein zjednoczył część polityków Tjóðveldisflokkurin (obecnie "Tjóðveldi"), Sjálvstýrisflokkurin oraz istniejącej jeszcze wtedy Kristiligi Fólkaflokkurin (dawniej "Framburðsflokkurin") i utworzyć rząd. Wicepremierem został Signer Hansen Partii Republikańskiej, a prócz niego ministrami zostali: Anfinn Kallsberg (Partia Ludowa), Finnbogi Ísakson (Partia Republikańska), Karl Heri Joensen (Partia Niepodległościowa), Tordur Niclasen (Chrześcijańska Partia Ludowa).
Koalicja ta rozpadła się jednak już 22 czerwca i postanowiono o zawiązaniu innej, składającej się tym razem z trzech partii – prócz Fólkaflokkurin miały to być Tjóðveldisflokkurin oraz Sambandsflokkurin. Wicepremierem został ponownie Signer Hansen, a ministrami: Olaf Olsen (Partia Ludowa), Jógvan I. Olsen (Partia Unii), Ivan Johannesen (Partia Unii), Jóngerð Purkhús (Partia Republikańska). Koalicja ta przetrwała jednak bardzo krótko i Jógvan Sundstein podjął decyzję o rozwiązaniu rządu, rozpisując nowe wybory na listopad 1990 roku.
Wybory te zostały wygrane przez partię Javnaðarflokkurin, której politycy zdecydowali się o założeniu nowej koalicji wraz z Fólkaflokkurin. 15 stycznia 1991 roku Jógvan Sundstein przestał być premierem Wysp Owczych, a jego miejsce zajął Atli Dam. Sundstein znalazł się jednak w nowym rządzie, jako wicepremier i minister finansów oraz spraw wewnętrznych. Prócz niego w skład rządu weszli następujący politycy: Thomas Arabo (Partia Socjaldemokratyczna), Jóannes Eidesgaard (Partia Socjaldemokratyczna), Marita Petersen (Partia Socjaldemokratyczna), Svend Aage Ellefsen (Partia Ludowa), John Petersen (Partia Ludowa).
W roku 1993 zrezygnował z fotela przewodniczącego Partii Ludowej na rzecz Anfinna Kallsberga, rok później odszedł od polityki, nie zostając wybranym do nowego parlamentu w wyborach.

</doc>
<doc id="1771914" url="https://pl.wikipedia.org/wiki?curid=1771914" title="Olivia van Rooijen">
Olivia van Rooijen

Olivia van Rooijen (ur. 29 października 1988 r. Amsterdamie) – holenderska wioślarka, mistrzyni świata, czterokrotna srebrna medalistka mistrzostw Europy.
Igrzyska olimpijskie.
Na igrzyskach zadebiutowała w 2016 roku w Rio de Janeiro, biorąc udział w zawodach ósemek. Skład osady uzupełniły: Wianca van Dorp, Claudia Belderbos, Lies Rustenburg, José van Veen, Elisabeth Hogerwerf, Sophie Souwer, Monica Lanz i Ae-Ri Noort jako sternik. W eliminacjach zajęły drugie miejsce, przez co musiały wystąpić w repasażach. Tam kończąc na szóstej pozycji, awansowali do finału. Finał zakończyły na ostatnim, szóstym miejscu, tracąc do podium 4,27 sekundy.

</doc>
<doc id="1771915" url="https://pl.wikipedia.org/wiki?curid=1771915" title="Olivia Van Rooijen">
Olivia Van Rooijen



</doc>
<doc id="1771916" url="https://pl.wikipedia.org/wiki?curid=1771916" title="João Paulo de Oliveira (kierowca)">
João Paulo de Oliveira (kierowca)

João Paulo de Oliveira (ur. 13 lipca 1981 w São Paulo) – brazylijski kierowca wyścigowy.
Kariera.
Brazylijczyk karierę w kartingu w wieku 16 lat. Rok później startował w Formule Ford, natomiast w 1999 w południowoamerykańskiej Formule 3. W 2003 zdobył tytuł mistrzowski w Niemieckiej Formule 3. Po tym sukcesie wyjechał do Japonii, gdzie brał udział w Japońskiej Formule 3. W 2005 roku został mistrzem tej serii wyścigowej. W Japonii osiadł na dłuższy czas, biorąc udział w Formule Nippon (mistrzostwo w 2010) oraz Super GT.
W 2011 roku wystąpił w jednym wyścigu serii IndyCar, na japońskim torze Twin Ring Motegi.

</doc>
<doc id="1771918" url="https://pl.wikipedia.org/wiki?curid=1771918" title="Liuba Germanova">
Liuba Germanova

Liuba Germanova Wilhelm (ur. 28 listopada 1989 r.) – portugalska wioślarka.

</doc>
<doc id="1771919" url="https://pl.wikipedia.org/wiki?curid=1771919" title="João Paulo De Oliveira">
João Paulo De Oliveira



</doc>
<doc id="1771920" url="https://pl.wikipedia.org/wiki?curid=1771920" title="Antónia Germanova">
Antónia Germanova

Antonia Germanova Wilhelm (ur. 31 października 1991 r. w Vila Nova de Gaia) – portugalska wioślarka.

</doc>
<doc id="1771921" url="https://pl.wikipedia.org/wiki?curid=1771921" title="Ihor Zajcew">
Ihor Zajcew

Ihor Iwanowycz Zajcew, ukr. Ігор Іванович Зайцев, ros. Игорь Иванович Зайцев, "Igor Iwanowicz Zajcew" (ur. 21 kwietnia 1934 w Moskwie, zm. 28 stycznia 2016 w Kijowie, Ukraina) – ukraiński piłkarz pochodzenia rosyjskiego, grający na pozycji napastnika.
Kariera piłkarska.
Kariera klubowa.
Po siedmiu latach szkoły podstawowej w podmoskiewskim mieście Stupino został przyjęty do zakładu lotniczego, gdzie uczył się zawodu ślusarza. Równocześnie grał w piłkę nożną w przyzakładowej drużynie. Następnie w ramach służby wojskowej grał w drużynie rezerwowej CSKA-d Moskwa, a potem w OBO Lwów. W 1957 po wyjściu z wojska został piłkarzem Lokomotiwu Moskwa. W 1960 przeszedł do Dynama Kijów. Sezon 1962 rozpoczął w Szachtarze Donieck, a ukończył w Awanhardzie Tarnopol. Karierę piłkarską kończył jako piłkarz Spartaka Iwano-Frankowsk.
Po zakończeniu kariery zamieszkał się w Kijowie, gdzie pracował najpierw jako fryzjer damski, a potem przy obróbce miedzi. Potem przeszedł na emeryturę.
28 stycznia 2016 zmarł w Kijowie w wieku 82 lat.
Kariera reprezentacyjna.
13 września 1959 debiutował w olimpijskiej reprezentacji Związku Radzieckiego w przegranym 0:1 meczu z Bułgarią.

</doc>
<doc id="1771923" url="https://pl.wikipedia.org/wiki?curid=1771923" title="Przekładoznawstwo">
Przekładoznawstwo



</doc>
<doc id="1771925" url="https://pl.wikipedia.org/wiki?curid=1771925" title="Asnakech Ararsa">
Asnakech Ararsa

Asnakech Ararsa (ur. 17 lutego 1988 w Weliso) – etiopska lekkoatletka specjalizująca się w chodzie sportowym.
Zdobywczyni dwóch srebrnych medali w chodzie na 20 km na Mistrzostwach Afryki w lekkoatletyce w roku 2006 i 2008 oraz brązowego medalu na Igrzyskach afrykańskich w 2007.

</doc>
<doc id="1771928" url="https://pl.wikipedia.org/wiki?curid=1771928" title="Jan Garczyński">
Jan Garczyński

Jan Garczyński SVD (ur. 19 czerwca 1914 w Mogilnie, zm. 1 lutego 1941 w Dachau (KL)) – polski kleryk katolicki, Sługa Boży Kościoła katolickiego.
Pochodził z wielodzietnej rodziny Józefa i Rozalii z domu Winieckiej. 28 czerwca 1914 roku został ochrzczony, a do Pierwszej Komunii Świętej przystąpił 18 czerwca 1924. Wcześnie osierocony zmuszony był podjąć pracę zarobkową. W 1934 roku podjął naukę w Małym Seminarium w Bruczkowie, a po ukończeniu Niższego Seminarium Duchownego pw. Królowej Apostołów w Rybniku i tamtejszego gimnazjum, cztery lata później 8 września 1938 roku wstąpił nowicjatu w Chludowie.
Po wybuchu II wojny światowej Niemcy, 25 stycznia 1940 internowali wszystkich przebywających w Domu Misyjnym duchownych i utworzyli obóz przejściowy dla zakonników i księży z okolicy. 19 maja złożył w trybie przyśpieszonym pierwsze śluby zakonne. Aresztowany został 22 maja 1940 roku i przewieziony do Fortu VII w Poznaniu, później do hitlerowskiego obozu koncentracyjnego Dachau (KL) (zarejestrowany pod numerem 11090), a stamtąd 2 sierpnia do Mauthausen-Gusen (zarejestrowany pod numerem 6178). Ostatnią podróż odbył 8 grudnia tegoż roku powtórnie do obozu koncentracyjnego w Dachau (KL) (zarejestrowany pod numerem 22066). Zmarł wyniszczony chorobami z wycieńczenia.
Jest jednym z 122 Sług Bożych, wobec których 17 września 2003 roku rozpoczął się proces beatyfikacyjny drugiej grupy męczenników z okresu II wojny światowej. 23 kwietnia 2008 roku zamknięto proces rogatoryjny (diecezjalny etap procesu beatyfikacyjnego).

</doc>
<doc id="1771929" url="https://pl.wikipedia.org/wiki?curid=1771929" title="Sokołówka (rejon żydaczowski)">
Sokołówka (rejon żydaczowski)

Sokołówka (ukr. Соколівка) – wieś w rejonie żydaczowskim w obwodzie lwowskim. Przez wieś przebiega ukraińska droga krajowa N09.
Historia.
Sokołówka, miasteczko, a od końca XIX wieku wieś, nosiła pierwotnie nazwę "Sieniawa" i była gniazdem możnowładczej rodziny Sieniawskich herbu Leliwa, od której przyjęli nazwisko. Od XVII wieku należała do rodziny Mrozowickich herbu Prus III.
W latach 70. XVIII wieku częstym gościem w dworze Mrozowickich w Sokołówce był poeta Franciszek Karpiński, który przyjaźnił się z licznym rodzeństwem Mrozowickich, starościców stęgwilskich .
W latach 1845-1846 częstym gościem w dworze Mrozowickich w Sokołówce był poeta Kornel Ujejski, który przyjaźnił się z synami Franciszka i Nikodemy z Małachowskich, Stanisławem Piotrem, Michałem Władysławem i Janem Hipolitem. Ubiegał się wówczas o rękę ich siostry Zofii Kazimiery, ale rodzina nie wyraziła zgody na ten ślub, uznając go za mezalians. Ostatecznie Ujejski wyjechał do Paryża, a Zofia Kazimiera poślubiła Teodora Rudnickiego ze Strzałek.
W 1826 roku została przeniesiona z Puźnik do Sokołówki cukrownia, założona przez Teodora Mrozowickiego w 1823 roku, która była pierwszą cukrownią produkującą cukier z buraków cukrowych nie tylko w Galicji, ale również w całym Cesarstwie Austriackim.
W 1833 roku brat Teodora, Franciszek Mrozowicki (1788–1843), dziedzic Sokołówki, jest wymieniony, obok generała Ferdynanda Piotra hr. de Hennequin et Curel de Fresnel z Olszanicy, jako największy producent cukru w Galicji.
W Sokołówce w dworze Mrozowickich, mieściła się biblioteka licząca koło 1000 tomów, zawierająca między innymi dzieła: „Wymowa i poezja dla szkół naro­dowych, Kraków 1792; Informacja ma­tematyczna. Rozumnie Ciekawego Polaka przez ks. Bystrzonowskiego z r. 1749; Żywot Wielebnej Matki Joanny Tremiot; Odrobiny z Stołu Królewskiego Królowej Nieba i Ziemi Marji, Historją, Łaskami i Cudami obrazu Częstochowskiego na Jasnej Górze przez ks. Ambrożego Nieszporkowitza a teraz przez innego tegoż Zakonu i Klasztoru Kapłana nowo dobrane i do druku podane w r. 1757, dzieło ostatnie bardzo dobrze za­chowane, kupione zostało wedle za­pisku w Częstochowie, jest bardzo cenne dla historji obrony w r. 1655 i 1702. Opatrzone kilkoma miedzioryta­mi, z których jeden przedstawia oblę­żenie w r. 1655 wraz ze szczegółowym opisem takowego, drugi przedstawia oblężenie przez Szwedów w r. 1702, również z opisem, następne konsekrację w r. 1717 i koronację w r. 1718. Jest tu też Żywot św. Wincentego a Paulo z r. 1683.; Skargi „Roczne Dzieje Kościoła” z r. 1603., Jannis Cabassutiri „Notitia Ecclesistica Historiarum, Conciliorum et Cnon urn Lugduni 1580. Jest tam wiele też z 16 stulecia ksiąg teologicznej treści, pochodzący z bibljoteki „Mitro - Bislaviensis“.
W II Rzeczypospolitej miejscowość była siedzibą gminy wiejskiej Sokołówka w powiecie bóbreckim (województwo lwowskie). Wieś liczy 100 mieszkańców.

</doc>
<doc id="1771930" url="https://pl.wikipedia.org/wiki?curid=1771930" title="Grand Prix de France">
Grand Prix de France

Grand Prix de France – międzynarodowe zawody w łyżwiarstwie figurowym seniorów rozgrywane we Francji od 1987 r. Zawody są organizowane przez Francuską Federację Łyżwiarską. Od 1995 r. wchodzi w cykl zawodów Grand Prix organizowanych przez Międzynarodową Unię Łyżwiarską.
Wcześniejsze nazwy zawodów to "Grand Prix International de Paris" (1987–1993), "Trophée de France" (1994–1995, 2016), "Trophée Lalique" (1996–2003) oraz "Trophée Éric Bompard" (2004–2015), Internationaux de France (2017–2021).

</doc>
<doc id="1771931" url="https://pl.wikipedia.org/wiki?curid=1771931" title="Julius Pagel">
Julius Pagel



</doc>
<doc id="1771935" url="https://pl.wikipedia.org/wiki?curid=1771935" title="Arasa Asnaksh Abissa">
Arasa Asnaksh Abissa



</doc>
<doc id="1771936" url="https://pl.wikipedia.org/wiki?curid=1771936" title="Języki batackie">
Języki batackie

Języki batackie – grupa siedmiu spokrewnionych języków austronezyjskich używanych przez Bataków na Sumatrze. Dzielą się na trzy grupy:
Języki z grup północnej i południowej nie są wzajemnie zrozumiałe. W starszej literaturze języki batackie opisywano jako dialekty jednego języka batackiego, aczkolwiek różnice między nimi (w zakresie słownictwa i fonologii) są na tyle poważne, że powinny być rozpatrywane jako odrębne języki. Taka też praktyka funkcjonuje w nowszym piśmiennictwie lingwistycznym.
Historycznie zapisywane były pismem batackim. Dziś stosuje się przede wszystkim alfabet łaciński.

</doc>
<doc id="1771937" url="https://pl.wikipedia.org/wiki?curid=1771937" title="Wybranówka">
Wybranówka

Wybranówka (ukr. Вибранівка) – wieś w rejonie stryjskim obwodu lwowskiego. Wieś liczy 735 mieszkańców.
Znajduje się tu stacja kolejowa Wybranówka, położona na linii Lwów – Czerniowce.
Historia.
Pod koniec XIX w. miasteczko w powiecie bóbreckim, położone 14 km na płd.-zach. od sądu w Bóbrce. W latach 20. XX w. własność Eustachego Turzańskiego. Jego żoną była Zofia, matka Janiny i Czesława Turzańskich. W II Rzeczypospolitej do 1934 samodzielna gmina jednostkowa, następnie należała do zbiorowej gminy wiejskiej Sokołówka w powiecie bóbreckim (województwo lwowskie). Pod okupacją niemiecką w Polsce siedziba wiejskiej gminy Wybranówka.
W 2012 roku powstał film dokumentalny "Wybranówka" poświęcony losom rodziny Stefanii Bassary, która mieszkała w miejscowości przed II wojną światową.

</doc>
<doc id="1771938" url="https://pl.wikipedia.org/wiki?curid=1771938" title="Oste">
Oste

Oste – rzeka w północnej Dolnej Saksonii w Niemczech o długości 153 km. Jest lewym dopływem Łaby. Płynie przez powiaty Harburg, Rotenburg, Stade i Cuxhaven. Powierzchnia zlewni wynosi 1 711 km 2, a różnica wysokości między źródłem a ujściem to 31 m. Dopływami są Ramme, Aue, Twiste, Bade, Bever and Mehe.
Rzeka ma swoje źródło w Tostedt na granicy Pustaci Lüneburskiej, płynie na zachód przecinając Sittensen i Zeven, następnie skręca na północ przepływając przez Bremervörde i wpada do Łaby w okolicach Otterndorf.

</doc>
<doc id="1771939" url="https://pl.wikipedia.org/wiki?curid=1771939" title="Nieświadomość">
Nieświadomość



</doc>
<doc id="1771940" url="https://pl.wikipedia.org/wiki?curid=1771940" title="Serhij Zajeć">
Serhij Zajeć

Serhij Anatolijowycz Zajeć (ukr. Сергій Анатолійович Заєць, ros. Сергей Анатольевич Заец, "Siergiej Anatoljewicz Zajec"; ur. 18 sierpnia 1969 w Berdyczowie w obwodzie żytomierskim) – ukraiński piłkarz, grający na pozycji obrońcy.
Kariera piłkarska.
Kariera klubowa.
W 1985 rozpoczął karierę piłkarską w Spartaku Żytomierz, skąd w 1987 przeszedł do Dynama Kijów, w którym występował przez siedem sezonów. W 1993 przeniósł się do klubu Nywa Winnica. Karierę piłkarską zakończył w rosyjskim zespole Urałmasz Jekaterynburg.
Kariera reprezentacyjna.
18 kwietnia 1991 debiutował w olimpijskiej reprezentacji Związku Radzieckiego w zremisowanym 0:0 meczu z Węgrami.

</doc>
<doc id="1771941" url="https://pl.wikipedia.org/wiki?curid=1771941" title="Hans Thierfelder">
Hans Thierfelder

Hans Thierfelder (ur. 22 lutego 1858 w Rostocku, zm. 1930 w Tybindze) – niemiecki fizjolog. Studiował w Rostocku, Tybindze, Heidelbergu, Monachium i Fryburgu Bryzgowijskim. Tytuł doktora otrzymał we Fryburgu w 1883 roku. Od 1887 jako privatdozent w Berlinie, a potem kustosz w Instytucie Higieny pod kierunkiem Maxa Rubnera. Jego uczniami byli Brigl i Ernst Klenk.

</doc>
<doc id="1771943" url="https://pl.wikipedia.org/wiki?curid=1771943" title="Alaksandr Aszomka">
Alaksandr Aszomka

Alaksandr Aszomka, Alaksandar Aszomka (biał. Аляксандр Ашомка; biał. (tarasz.) Аляксандар Ашомка; ur. 18 lutego 1984) – białoruski lekkoatleta specjalizujący się w rzucie oszczepem.
W 2009 roku uczestniczył w mistrzostwach świata - z wynikiem 76,85 nie awansował jednak do finału. Reprezentant Białorusi w zimowym pucharze Europy. Rekord życiowy: 84,27 (27 lipca 2008, Mińsk).

</doc>
<doc id="1771944" url="https://pl.wikipedia.org/wiki?curid=1771944" title="Ararissa Abissa Asnakch">
Ararissa Abissa Asnakch



</doc>
<doc id="1771946" url="https://pl.wikipedia.org/wiki?curid=1771946" title="Czubata Turnia">
Czubata Turnia

Czubata Turnia (słow. "Strapatá veža", niem. "Egenhofferspitze", węg. "Egenhoffer-csúcs") – turnia o wysokości ok. 2565 m n.p.m. znajdująca się w długiej południowo-wschodniej grani Wyżniego Baraniego Zwornika w słowackich Tatrach Wysokich. Od Małego Durnego Szczytu na wschodzie oddzielona jest Małą Durną Przełęczą, natomiast od Sępiej Turni na zachodzie oddziela ją Przełączka pod Czubatą Turnią.
Pozębiona Czubata Turnia ma trzy wierzchołki. Nie jest dostępna dla turystów, nie prowadzi na nią żaden znakowany szlak turystyczny. Najdogodniejsze drogi dla taterników wiodą od sąsiednich przełączek. W stronę Doliny Dzikiej na północ z Czubatej Turni opada wybitne żebro, zaś na południowy zachód do Doliny Pięciu Stawów Spiskich – dwa filary.
Polska i słowacka nazwa Czubatej Turni pochodzi od jej kształtu, natomiast nazwy niemiecka i węgierska upamiętniają Teréz Egenhoffer – węgierską taterniczkę.
Pierwsze wejścia:

</doc>
<doc id="1771947" url="https://pl.wikipedia.org/wiki?curid=1771947" title="Ulica Marszałka Józefa Piłsudskiego w Szczecinie">
Ulica Marszałka Józefa Piłsudskiego w Szczecinie

Ulica Marszałka Józefa Piłsudskiego – ulica położona na obszarze szczecińskiego osiedla Centrum, w dzielnicy Śródmieście. Ulica ma długość 775 m i przebiega w przybliżeniu ze wschodu na zachód, łącząc ulicę Jana Matejki z placem Szarych Szeregów. Jest to ważna śródmiejska ulica z kamienicami ujętymi w gminnej ewidencji zabytków oraz w rejestrze zabytków. Na całej długości stanowi część drogi wojewódzkiej nr 115.
Historia.
Przed II wojną światową.
W 1864 r. szczeciński urbanista James Hobrecht sporządził projekt zabudowy terenów powstałych po wyburzeniu fortu Wilhelma, który stał w pobliżu dzisiejszego placu Grunwaldzkiego. Hobrecht zaplanował stworzenie wielobocznych placów z promieniście rozchodzącymi się ulicami, z których dwie główne (nr 30 i nr 54) przecinałyby się na kwadratowym "Kaiser-Wilhelm-Platz." 
W 1877 r. ulicy nr 54 nadano miano "Friedrich-Karl-Straße" jednocześnie definiując jej ostateczną szerokość i korygując przebieg. Zrezygnowano ze zwykłego skrzyżowania w ciągu odcinka między "Kaiser-Wilhelm-Platz" i "Arndt-Platz" na rzecz kolejnego placu gwiaździstego ("Friedrich-Karl-Platz"). W latach 90. XIX w. parcele położone wzdłuż ulicy zabudowano wielokondygnacyjnymi, eklektycznymi kamienicami. Przykładem powstałego w tym czasie budynku jest kamienica nr 7 z 1894 r.
W latach 1905–1906 na parceli nr 42 wzniesiono budynek dla "Dr. Gesenius Höhere Töchterschule""." Około 20 lat później został on jednak rozebrany, a na jego miejscu w latach 1927–1928 postawiono modernistyczny gmach nr 40-42, w której siedzibę znalazła szkoła "Gesenius-Wegener-Oberlyzeum ("powstała w 1915 r. z połączenia "Dr. Gesenius Höhere Töchterschule" z "Dr. Wegener-Lyzeum").
W latach 1928–1935 w kamienicy nr 9 funkcjonował konsulat RP w Szczecinie.
Lata 1945–1989.
W 1945 r. "Friedrich-Karl-Straße" przemianowano na "aleję Pomorską""." W wyniku bombardowań Szczecina w czasie II wojny światowej największych zniszczeń doznał odcinek między dzisiejszym placem Grunwaldzkim a aleją Wyzwolenia. W 1947 r. zmieniono nazwę ulicy na "aleję Mariana Buczka". W miejscu zburzonych kamienic wybudowano kilkukondygnacyjne bloki mieszkalne, a w budynku dawnego "Gesenius-Wegener-Oberlyzeum" umieszczono Zespół Wojewódzkich Przychodni Specjalistycznych. Pod koniec lat 40. XX w. w kamienicy nr 7 mieściła się Zachodnia Agencja Prasowa, pod nr 20 Powiatowe Biuro Rolne Delegatury Izby Rolnictwa na Okręg Pomorze Zachodnie, pod nr 23 Okręgowy Inspektorat Ochrony Skarbowej i Brygada Ochrony Skarbowej a pod nr 29 Polska Partia Robotnicza.
Na mocy Uchwały Rady Miasta Szczecin nr XIV/125/91 z 27 maja 1991 r. aleję Mariana Buczka przemianowano na ulicę Marszałka Józefa Piłsudskiego.
Układ drogowy.
Ulica łączy się z następującymi drogami publicznymi:
Ulica położona jest na działkach ewidencyjnych o łącznej powierzchni 43 223 m², a łączna długość dróg przypisanych do ulicy wynosi 775 m.
Ochrona i zabytki.
Przy ulicy i w najbliższym sąsiedztwie znajdują się następujące zabytki:
Kamienica nr 37.
Kamienica wybudowana zgodnie z projektem architektów Eugena Wechselmanna i Wilhelma O. Zimmermanna. Jest to budynek czterokondygnacyjny z narożnikowym wykuszem zwieńczonym ośmioboczną kopułą. Elewacje boczne zróżnicowano zwieńczonymi schodkowymi gzymsami wykuszami, między którymi znajdują się balkony. Jedno z mieszkań na trzecim piętrze zajmowane było w latach 1905–1907 przez Erwina Ackerknechta – niemieckiego historyka literatury, prof. dr filozofii, pisarza, bibliotekarza, nauczyciela.
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="1771951" url="https://pl.wikipedia.org/wiki?curid=1771951" title="Odjazdowe zoo">
Odjazdowe zoo

Odjazdowe zoo (oryg. "Les Zooriginaux") – serial animowany produkcji francuskiej emitowany od 4 września 2009 w TV Puls w paśmie dla dzieci Junior TV. Serial zawiera 52 odcinki po 13 minut. Seria wyprodukowana przez studio Procidis, Praxinos i M6. Czołówka była śpiewana przez Jeana-Michela Kajdana. Serial miał swoją premierę już oprócz Francji, w Belgii, Niemczech, we Włoszech i Wielkiej Brytanii.
Opis fabuły.
Serial opowiada o zwierzętach w ZOO. Każde z nich ma jakieś przygody, problemy i sekrety.
Wersja polska.
Wersja polska: na zlecenie producenta Hippocampus Sp. z o.o. – Master Film
Reżyseria: Dobrosława Bałazy
Dialogi: Elżbieta Kowalska
Dźwięk:
Montaż:
Kierownictwo produkcji: Romuald Cieślak
Wystąpili:
i inni
Lektor: Jacek Kopczyński

</doc>
<doc id="1771952" url="https://pl.wikipedia.org/wiki?curid=1771952" title="Jeziora Litwy">
Jeziora Litwy

Jeziora Litwy zajmują łącznie powierzchnię 950 km², czyli 1,5% powierzchni państwa, jest ich na terenie tego kraju ok. 6 000.
Jeziora nie są rozmieszczone równomiernie, głównie zlokalizowane są w północno-wschodniej części kraju, na terenie Pojezierza Litewskiego, przy granicy z Białorusią i Łotwą. Duża część jezior położona jest na terenie Auksztockiego Parku Narodowego.
Wśród jezior litewskich ok. 1200 nie jest zasilanych przez wody powierzchniowe, a jedynie przez podziemne i deszcze.

</doc>
<doc id="1771954" url="https://pl.wikipedia.org/wiki?curid=1771954" title="Rezerwat przyrody Czarna Rózga">
Rezerwat przyrody Czarna Rózga

Czarna Rózga – leśny rezerwat przyrody w gminie Przedbórz, w powiecie radomszczańskim, w województwie łódzkim, po wschodniej stronie Pasma Przeborsko-Małogoskiego w Przedborskim Parku Krajobrazowym, w pobliżu miejscowości Żeleźnica, przy granicy województwa świętokrzyskiego, na terenie wybitnie podmokłym.
Utworzony w roku 1996 na powierzchni 185,60 ha w celu zachowania ze względów naukowych i dydaktycznych naturalnych ekosystemów wilgotnych lasów liściastych z licznymi drzewami pomnikowymi oraz gatunkami rzadkich chronionych roślin zielnych.
Utworzenie rezerwatu ma za zadanie chronić ten obszar przed zmianami powodującymi osuszenie terenu. W sieci obszarów chronionych Wyżyny Małopolskiej, a także całej środkowej Polski nie ma już nigdzie tak dużej powierzchni mokrych eutroficznych lasów liściastych z całą różnorodnością biologiczną. Rezerwat „Czarna Rózga” uzupełnia tę sieć o obiekt wartości unikatowej.
W rezerwacie gatunkiem dominującym jest olsza, a ponadto rosną tu: jodła, brzoza, buk, sosna, dąb, grab, osika. W granicach rezerwatu drzewostany są prawie wyłącznie naturalnego pochodzenia. Ekosystem tego lasu ma ogromną siłę regeneracji, toteż szybko zanikają ślady dawnych zrębów, wypasu itp. W rezerwacie rośnie grupa starych dębów i innych drzew, które pozostawiono w toku przeszłej gospodarki leśnej. Niektóre mają imponujący wygląd, wszystkie są prawdziwą ozdobą lasu, spełniając jednocześnie rolę dawców cennego materiału siewnego, jak i będąc miejscem gnieżdżenia się dużych ptaków. Na florę rezerwatu składa się ponad 300 gatunków. Do najcenniejszych należą rośliny górskie o nielicznych stanowiskach występowania na niżu, takie jak: widłak wroniec, kokoryczka okółkowa, trybula lśniąca, nerecznica szerokolistna. W rezerwacie rosną następujące gatunki roślin chronionych całkowicie: wawrzynek wilczełyko, bluszcz pospolity, widłaki (jałowcowaty, wroniec, goździsty) i pomocnik baldaszkowy.
Zwierzęta znajdują tutaj doskonałe warunki do życia. Spotkać tu można żmiję zygzakowatą, padalca, zaskrońca, rzekotkę drzewną, a z ptaków stale gnieżdżącego się tu myszołowa oraz sporadycznie bociana czarnego.
Obszar rezerwatu objęty jest ochroną czynną.

</doc>
<doc id="1771956" url="https://pl.wikipedia.org/wiki?curid=1771956" title="Festiwal Muzyki Organowej i Kameralnej „Kolory Polski”">
Festiwal Muzyki Organowej i Kameralnej „Kolory Polski”



</doc>
<doc id="1771957" url="https://pl.wikipedia.org/wiki?curid=1771957" title="Textures">
Textures

Textures – holenderska grupa muzyczna wykonująca progresywny death/thrash metal. Powstała w 2001 roku w Tilburgu.

</doc>
<doc id="1771959" url="https://pl.wikipedia.org/wiki?curid=1771959" title="Mieczysław Woźniak (żużlowiec)">
Mieczysław Woźniak (żużlowiec)

Mieczysław Woźniak (ur. 1 stycznia 1952 w Gorzowie Wielkopolskim) – polski żużlowiec i trener sportu żużlowego. Wychowanek Stali Gorzów Wielkopolski.
Licencję żużlową zdobył w 1971 roku. Zadebiutował w lidze 10 czerwca 1971 roku w meczu wyjazdowym przeciwko Polonii Bydgoszcz. W rozgrywkach o Drużynowe Mistrzostwo Polski startował do 1987 roku, reprezentując kluby Stali Gorzów Wielkopolski w sezonach 1971–1986 oraz Startu Gniezno w sezonach 1987–1989. W swoim dorobku posiada 12 medali Drużynowych Mistrzostw Polski: 6 złotych (1973, 1975, 1976, 1977, 1978, 1983), 5 srebrnych (1971, 1974, 1979, 1981, 1984) oraz 1 brązowy (1982), wszystkie zdobyte w barwach gorzowskiej Stali. Był również dwukrotnym medalistą Drużynowego Pucharu Polski: srebrnym (1979) i brązowym (1980).
W finałach Indywidualnych Mistrzostw Polski startował pięciokrotnie, dwukrotnie zdobywając medale: srebrny (1979) i brązowy (1977), oba finałowych turniejach rozgrywanych w Gorzowie Wielkopolskim. W pozostałych finałach Indywidualnych Mistrzostw Polski w 1975 roku zajął "(XVI m.)", w 1978 "(V m.)" i w 1981 roku "(XIV m.)". W 1977 roku wystąpił w eliminacjach Indywidualnych Mistrzostw Świata awansując do rozegranego w Gorzowie Wielkopolskim półfinału kontynentalnego "(XII m.)".
Finalista Młodzieżowych Indywidualnych Mistrzostw Polski w 1974 roku "(IX m.)" i 1973 "(X m.)", Złotego Kasku w 1976 "(VIII m.)" i 1978 "(VII m.)" oraz Srebrnego Kasku w 1973 roku "(V m.)", 1974 "(X m.)" i 1975 roku "(IX m.)".
W 1982 roku był rekordzistą gorzowskiego toru.
Po zakończeniu czynnej kariery sportowej był trenerem m.in. w Gnieźnie, Łodzi, Rzeszowie i Gorzowie Wielkopolskim. Obecnie od 2008 roku jest trenerem klubu miniżużlowego – GUKS Speedway Wawrów.

</doc>
<doc id="1771960" url="https://pl.wikipedia.org/wiki?curid=1771960" title="Adam Forgheim">
Adam Forgheim

Adam Forgheim (ur. 11 listopada 1978) – polski lekkoatleta, sprinter.
Zawodnik Śląska Wrocław. Brązowy medalista mistrzostw Polski (bieg na 100 m, Kraków 1999). W tym samym roku startował na młodzieżowych mistrzostwach Europy w Göteborgu gdzie zajął 7. miejsce w finałowym biegu na 100 metrów. 

</doc>
<doc id="1771961" url="https://pl.wikipedia.org/wiki?curid=1771961" title="Stefan Grodziński">
Stefan Grodziński

Stefan Grodziński (ur. 9 czerwca 1932 w Béthune, zm. 8 sierpnia 2012 w Namysłowie) – polski polityk, poseł na Sejm PRL VIII kadencji.
Życiorys.
Syn Antoniego i Marii. Posiadał wykształcenie podstawowe. Był kontrolerem jakości w Zakładach Elektrotechniki Motoryzacyjnej w Namysłowie. Pełnił mandat radnego Wojewódzkiej Rady Narodowej w Opolu. W 1981 objął mandat posła na Sejm PRL VIII kadencji w okręgu Opole z ramienia Polskiej Zjednoczonej Partii Robotniczej. Zasiadał w Komisji Przemysłu Ciężkiego, Maszynowego i Hutnictwa oraz w Komisji Spraw Wewnętrznych i Wymiaru Sprawiedliwości. Otrzymał Medal 30-lecia Polski Ludowej.
Pochowany na cmentarzu komunalnym przy ul. Jana Pawła II w Namysłowie.

</doc>
<doc id="1771963" url="https://pl.wikipedia.org/wiki?curid=1771963" title="Pismo batackie">
Pismo batackie

Pismo batackie () – abugida tradycyjnie używana do zapisu języków batackich na północnej Sumatrze. W tradycyjnej kulturze Bataków znajomość pisma była ograniczona do kapłanów, zwanych "datu" i wykorzystywana głównie do zapisywania tekstów magicznych oraz kalendarzy. Po przybyciu na Sumatrę misjonarzy europejskich w drugiej połowie XIX w. przez pewien czas nadal wykorzystywano tę formę pisma, wraz z alfabetem łacińskim w szkołach do nauczania religii chrześcijańskiej, lecz po pierwszej wojnie światowej pismo przestało być powszechnie używane. Obecnie służy głównie jako motyw zdobniczy.
Pismo batackie prawdopodobnie wywodzi się ze starożytnego indyjskiego pisma brahmi poprzez późniejszą wersję pallawa i kawi. Zapisywane jest od strony prawej do lewej. Podobnie jak w przypadku innych indyjskich alfabetów sylabicznych, każdy znak spółgłoskowy zawiera inherentną samogłoskę „a”. Inne samogłoski zapisywane są za pomocą znaków diakrytycznych, w języku Bataków Toba zwanych "pangolat".
Pismo batackie jest nauczane w szkołach, aczkolwiek w uproszczonej formie.

</doc>
<doc id="1771966" url="https://pl.wikipedia.org/wiki?curid=1771966" title="Franciszek Grolewski">
Franciszek Grolewski

Franciszek Grolewski (ur. 1 grudnia 1919 w Białokoszy, zm. 3 grudnia 1988) – polski polityk, poseł na Sejm PRL VII i VIII kadencji.
Życiorys.
Posiadał wykształcenie zasadnicze zawodowe, z zawodu ślusarz. Pracował jako koordynator zmiany oraz jako brygadzista w Nadodrzańskich Zakładach Przemysłu Organicznego „Rokita” w Brzegu Dolnym. W 1976 uzyskał mandat posła na Sejm PRL VII kadencji w okręgu Wrocław z ramienia Polskiej Zjednoczonej Partii Robotniczej. Zasiadał w Komisji Budownictwa i Przemysłu Materiałów Budowlanych oraz w Komisji Górnictwa, Energetyki i Chemii. W 1980 uzyskał reelekcję. W Sejmie VIII kadencji zasiadał w Komisji Budownictwa i Przemysłu Materiałów Budowlanych, Komisji Górnictwa, Energetyki i Chemii oraz w Komisji Górnictwa, Energetyki i Wykorzystania Zasobów Naturalnych.
Odznaczony Krzyżem Oficerskim Orderu Odrodzenia Polski.
Pochowany na cmentarzu komunalnym w Brzegu Dolnym.

</doc>
<doc id="1771968" url="https://pl.wikipedia.org/wiki?curid=1771968" title="Czarny Ostrów">
Czarny Ostrów

Чорний Острів – miejscowości na Ukrainie:
Dawna osada w Polsce:

</doc>
<doc id="1771969" url="https://pl.wikipedia.org/wiki?curid=1771969" title="Czarny Ostrów (obwód lwowski)">
Czarny Ostrów (obwód lwowski)

Czarny Ostrów (ukr. Чорний Острів, daw. "Ostrów") – wieś w rejonie stryjskim obwodu lwowskiego. Wieś liczy ok. 1300 mieszkańców.
Znajduje tu się przystanek kolejowy Czarny Ostrów, położony na linii Lwów – Czerniowce.
W II Rzeczypospolitej miejscowość była siedzibą gminy wiejskiej Ostrów w powiecie bóbreckim (województwo lwowskie).

</doc>
<doc id="1771970" url="https://pl.wikipedia.org/wiki?curid=1771970" title="Mała Durna Przełęcz">
Mała Durna Przełęcz

Mała Durna Przełęcz (słow. "Malá Lastovičia štrbina", niem. "Egenhofferscharte", węg. "Egenhoffer-rés") – przełęcz położona na wysokości ok. 2535 m n.p.m. w długiej południowo-wschodniej grani Wyżniego Baraniego Zwornika w słowackich Tatrach Wysokich. Jej siodło oddziela Mały Durny Szczyt na wschodzie od Czubatej Turni na zachodzie. Dla taterników (w szczególności od strony Doliny Pięciu Stawów Spiskich) stanowi dogodny dostęp do pobliskich wierzchołków.
Najlepsza droga na Małą Durną Przełęcz prowadzi od południa trawersem przez południowo-zachodnią ścianę Małego Durnego Szczytu. Możliwe jest też wejście południowo-zachodnim żlebem przez Spiski Kocioł w Dolinie Pięciu Stawów Spiskich. Trudniejsze jest podejście od północy z Doliny Dzikiej.
Polskie i słowackie nazewnictwo Małej Durnej Przełęczy pochodzi od pobliskiej Durnej Przełęczy, która oddziela Mały Durny i Durny Szczyt. Nazwy niemiecka i węgierska pochodzą od Czubatej Turni i upamiętniają Teréz Egenhoffer – węgierską taterniczkę.
Pierwsze wejścia:

</doc>
<doc id="1771971" url="https://pl.wikipedia.org/wiki?curid=1771971" title="Martyna Snopek">
Martyna Snopek

Martyna Snopek (ur. 1986) – polska niepełnosprawna wioślarka, paraolimpijka, dwukrotna brązowa medalistka mistrzostw świata (2006, 2007).
Zawodniczka klubu Start Szczecin. Jej trenerami są Tomasz Kaźmierczak i Maurice Coughlan.
Reprezentowała Polskę na Letnich Igrzyskach Paraolimpijskich w Pekinie w 2008 roku w konkurencjach jedynek. W swoim wyścigu eliminacyjnym zajęła trzecie miejsce co dało jej awans do repesaży. W repesażach zajęła także trzecie miejsce co oznaczało brak awansu do finału A. W finale B nie wystartowała i została ostatecznie sklasyfikowana na 12 miejscu.

</doc>
<doc id="1771972" url="https://pl.wikipedia.org/wiki?curid=1771972" title="Dulcynea z Toboso">
Dulcynea z Toboso

Dulcynea z Toboso (hiszp. "Dulcinea del Toboso", właściwie Aldonza Lorenzo) – fikcyjna postać z powieści Miguela de Cervantesa "Don Kichot". Dama serca Don Kichota z Manczy, obiekt jego urojonego, platonicznego uczucia.
W rzeczywistości nazywała się Aldonza Lorenzo i była piękną wieśniaczką z Toboso. Imię Dulcynea nadał jej Don Kichot, kiedy obrał ją na damę swego serca. Wybór ten nie wynikał z rzeczywistych uczuć, ale był częścią roli błędnego rycerza, która wymagała posiadania ukochanej. Sam Don Kichot twierdził, że kochał ją przez dwanaście lat, chociaż spotkał ją zaledwie kilka razy (w drugiej części natomiast utrzymuje, że nie spotkał jej nigdy). Przyznał też, że miłość tę wymyślił, podobnie jak czynią to poeci. Nie wiadomo jak wyglądała Aldonza-Dulcynea. Don Kichot opisując ją, korzysta z obiegowych poetyckich obrazów (zęby jak perły, lica jak róże itp.). Sancho Pansa natomiast określa ją jako silną, głośną i łasą na zaloty. W utworze zapisano też obiegową opinię, jakoby Aldonza znana była z talentu do solenia wieprzowiny. 
Imię Aldonza występuje w kilku przysłowiach hiszpańskich i reprezentuje w nich wiejską dziewczynę, często łatwą do zdobycia (np. "Skoro nie ma dziewczyny, dobra i Aldonza").
Interpretacje.
Postać Dulcynei była interpretowana rozmaicie. Według Miguela de Unamuno to ukryta i długo wstrzymywana miłość do niej stała się przyczyną rycerskiej manii bohatera. Teza ta nie zgadza się jednak ze słowami samego bohatera, który swoje uczucie określa jako wymyślone. Marthe Robert natomiast uważał, że Dulcynea stanowiła jedynie pretekst, dzięki któremu Don Kichot mógł uciekać od kobiet realnych, które nie mogły sprostać jego uczuciu do idealnej kobiecości. Według Hansa-Jörga Neuschäfera Dulcynea jest nie tylko ukochaną bohatera, ale też uosobieniem dobrej, opiekuńczej wróżki. August Rüegg przypisuje jej z kolei rolę postulatu, pragnienia, żeby wypełniała rolę taką, jaką damy serca wypełniają zazwyczaj w romansach rycerskich. Według Leo Löwenthala Dulcynea jest natomiast uosobieniem twórczości.

</doc>
<doc id="1771973" url="https://pl.wikipedia.org/wiki?curid=1771973" title="Wiktor Gruca">
Wiktor Gruca

Wiktor Piotr Gruca (ur. 24 maja 1934 w Lipie w d. woj. pilskim, zm. 7 kwietnia 2019 w Zielonej Górze) – polski polityk, poseł na Sejm PRL VIII kadencji.
Życiorys.
Syn Wiktora i Stefanii. Uzyskał wykształcenie średnie zawodowe w technikum mechanicznym w 1977. Pracował jako starszy mistrz w zielonogórskim „Zastalu”. Zasiadał w plenum Komitetu Miejskiego i w egzekutywie Komitetu Zakładowego Polskiej Zjednoczonej Partii Robotniczej. Był też sekretarzem oddziałowej organizacji partyjnej. W 1982 objął mandat posła na Sejm PRL VIII kadencji w okręgu Zielona Góra, zastępując zmarłego Czesława Kamińskiego. Zasiadał w Komisji do Spraw Samorządu Pracowniczego Przedsiębiorstw oraz w Komisji Przemysłu Ciężkiego, Maszynowego i Hutnictwa.
Otrzymał Medal 30-lecia Polski Ludowej.
Pochowany na cmentarzu komunalnym w Zielonej Górze.

</doc>
<doc id="1771976" url="https://pl.wikipedia.org/wiki?curid=1771976" title="Sebastian Schwarz (siatkarz)">
Sebastian Schwarz (siatkarz)

Sebastian Schwarz (ur. 2 października 1985 we Freudenstadt) – niemiecki siatkarz, 157-krotny reprezentant kraju, grał na pozycji przyjmującego. W kwietniu 2019 roku poinformował, że zakończył karierę siatkarską.
Sukcesy klubowe.
Puchar Niemiec:
Mistrzostwo Niemiec:
Liga Mistrzów:
Puchar Polski:
Mistrzostwo Polski:
Superpuchar Polski:
Sukcesy reprezentacyjne.
Liga Europejska:
Mistrzostwa świata:

</doc>
<doc id="1771977" url="https://pl.wikipedia.org/wiki?curid=1771977" title="Kardynałowie z nominacji Leona XIII">
Kardynałowie z nominacji Leona XIII

Kardynałowie z nominacji Leona XIII. Na dwudziestu siedmiu konsystorzach papież Leon XIII kreował kardynałami 147 duchownych katolickich. Wśród nich znalazł się m.in. jego następca, papież Pius X (Giuseppe Sarto), a także trzej Polacy, Włodzimierz Czacki, Albin Dunajewski i Jan Duklan Puzyna.
Nominacje 25 września 1882.
Kościoły tytularne zostały nadane 15 marca 1883.
Nominacje 27 lipca 1885.
Kościoły tytularne nadano nominatom 30 lipca 1885
Nominacje 23 maja 1887.
Kościoły tytularne zostały nadane 26 maja 1887
Nominacje 14 grudnia 1891.
Kościoły tytularne zostały nadane 17 grudnia 1891.
Nominacje 22 czerwca 1896.
Kościoły tytularne zostały nadane 3 grudnia 1896:
Nominacje 30 listopada 1896.
Kościoły tytularne zostały nadane 3 grudnia 1896:
Nominacje 19 kwietnia 1897.
Kościoły tytularne zostały nadane 24 marca 1898:

</doc>
<doc id="1771978" url="https://pl.wikipedia.org/wiki?curid=1771978" title="Operetka (dramat)">
Operetka (dramat)

Operetka − dramat Witolda Gombrowicza napisany na emigracji, opublikowany po raz pierwszy wraz z "Dziennikiem 1961–1966" w 1966 roku w Paryżu, nakładem Instytutu Literackiego. Paryskie wydanie "Operetki" było jedynym, jakie ukazało się za życia autora w języku polskim.
Utwór został zaadoptowany na potrzeby opery o "tej samej nazwie".
Powstanie utworu.
Prace nad "Operetką" trwały z przerwami przez piętnaście lat. Pierwsze szkice pojawiły się już w latach 1950−1951, Gombrowicz stworzył je pracując w Banco Polaco w Buenos Aires. Do tekstu powracał w latach 1958−1960, podczas pobytu w argentyńskim mieście Tandil. Po raz trzeci zaczął pracować nad "Operetką" w grudniu 1964 r., ostatecznie kończąc utwór w sierpniu 1966 roku. Mieszkał już wówczas w Europie, w Vence na południu Francji.
Gombrowicz zmarł w lipcu 1969 r. W tym samym czasie odbywały się próby sceniczne "Operetki" w paryskim Théâtre National Populaire, gdzie wkrótce miała miejsce premiera. W 1969 r. zrealizowano również przedstawienie premierowe we Włoszech (Teatro Stabile, L’Aquila). Premiera polska odbyła się w 1975 r. w Teatrze Nowym w Łodzi – sztukę wyreżyserował Kazimierz Dejmek.
"Operetka" doczekała się licznych przekładów, została wydana m.in. w językach: francuskim, niemieckim, angielskim, włoskim, hiszpańskim, niderlandzkim, szwedzkim, węgierskim, bułgarskim i rumuńskim.
Forma.
Dramat zbudowany jest z trzech aktów poprzedzonych odautorskim komentarzem, opisem zdarzeń oraz uwagami o grze i reżyserii. W tekście poszczególnych aktów występują również didaskalia.
Czas wydarzeń jest określony tylko w akcie I (ok. 1910 r.). Akt III rozgrywa się po drugiej wojnie światowej.
Uwagi na temat formy utworu zamieścił autor w komentarzu na początku utworu:
Badacze zwracają jednak uwagę, że Gombrowicz uważał "Operetkę", podobnie jak dwie pozostałe sztuki – "Iwonę, księżniczkę Burgunda" i "Ślub", w równej mierze za utwory sceniczne, co za „dramaty do czytania”. Nie interesował się zbytnio podejmowanymi przez teatry realizacjami jego tekstów. Zdaniem Jana Błońskiego pisarz wybrał formę operetkową, ponieważ już w czasach gdy utwór powstawał była ona „najsilniej skonwencjonalizowanym rodzajem teatralnym. Nigdzie gest nie bywa oszczędniejszy, nigdzie też stereotyp nie chełpi się bardziej bezczelnie”.
Utwór operuje groteską, absurdem oraz parodią. Elementy groteski pojawiają się np. w scenach czyszczenia przez lokajów pańskich butów językami (w akcie I). Użycie elementów absurdu (np. upodabnianie postaci ludzkich do przedmiotów), zbliża sztukę Gombrowicza do konwencji obecnego w powojennej kulturze europejskiej teatru absurdu. Gombrowiczowska parodia obejmuje zarówno kształtowanie postaci (np. sposób wypowiedzi arystokratów − wymowa „h” zamiast „r”), jak i samą formę operetki, która wyposażona w wymienione środki uzyskała nowy, oryginalny kształt dramaturgiczny.
Autor nie daje żadnych wskazówek co do strony muzycznej utworu − otwiera to pole do eksperymentów dla reżyserów teatralnych. Nie ulega wątpliwości, że dzieło jest miejscami wyraźnie stylizowane na operetkę w znaczeniu widowiska muzycznego. W wypowiedziach osób dramatu często pojawiają się fragmenty wierszowane o wyrazistym rytmie, liczne są powtórzenia fraz. Grupa Pańska pełni rolę chóru komentującego wydarzenia lub prowadzącego dialog z osobami.
Treść.
Główną postacią dramatu jest hrabia Szarm, jak go charakteryzuje Gombrowicz w opisie akcji „zblazowany birbant i lampart”, który postanawia uwieść młodą dziewczynę. W nawiązaniu konwencjonalnej znajomości przeszkadza mu różnica pochodzenia: jest arystokratą, Albertynka zaś pochodzi z niższych sfer. Hrabia obmyśla intrygę. Posłuży się młodym złodziejaszkiem, którego łapie na gorącym uczynku, gdy ten chce okraść siedzącą na ławce. W ten sposób nawiązuje znajomość z Albertynką. Okazuje się jednak, że dziewczyna nie jest zainteresowana manierami i garniturami Szarma, który chce ją ubierać w najdroższych magazynach mody, u najlepszych modystek. Rozbudzona dotknięciem złodziejaszka Albertynka marzy o nagości.
Na zamek księcia Himalaj, ojca hrabiego Szarma, przybywa Fior – światowej sławy dyktator mody. Podczas balu Fior przedstawi nowe kreacje. Strój, Moda i Szyk mają królować, spychając tęsknotę za nagością na drugi plan.
Mistrz waha się jednak co do kierunku, w jakim powinna podążać moda w niepewnych czasach. Z pomocą przychodzi mu Hufnagiel – przebrany za arystokratę kamerdyner, agitator i działacz rewolucyjny, który chce zbuntować lokajstwo. Na salony pod przybranym nazwiskiem wprowadził go Profesor-marksista. Hufnagiel podrzuca Fiorowi pomysł, by goście sami wymyślili swe kreacje na bal maskowy, a nagradzając najlepszą wyznaczy on obowiązujący trend.
Goście przybywają na zamek. Wśród nich Szarm z Albertynką, „obładowaną garderobą (bo Szarm, zamiast rozbierać, ubiera ją)”, a także ze złodziejaszkiem na smyczy (chce mieć go na oku, poza tym jest „może i zazdrosny o to dotknięcie złodziejskie, swobodne”). W pobliżu hrabiego kręci się też stale jego rywal, baron Firulet, również ze złodziejaszkiem na smyczy. Mężczyźni pojedynkują się, początkowo na słowa, następnie na pistolety. Wreszcie „rywale-impotenci” spuszczają ze smyczy złodziejaszków.
W chaosie jaki zapanował, „wyuzdaniu manier i rozprzężeniu strojów Hufnagiel-koniarz-terrorysta rusza do galopu na czele lokajów”. Rozpoczyna się rewolucja.
Minęło kilkadziesiąt lat, w czasie których doszło do dwóch wojen światowych i rewolucji. „Strój ludzki oszalał... Na wietrze, w blaskach błyskawic ukazują się najdziwniejsze przebrania: książę-lampa, proboszcz-kobieta, mundur hitlerowski, maska przeciwgazowa... Wszyscy się ukrywają i nie wie się, kim się jest..."”
Nastał nowy porządek. Hufnagiel jeszcze nie zakończył ścigania wrogów rewolucji i prostego ludu. Na czele Hufca Lokai nadal galopuje goniąc faszystów i burżuazję. Zdezorientowany Fior próbuje znaleźć się w nowej sytuacji. W scenie sądu nad schwytanymi faszystami dyktator mody na próżno domaga się rzetelnego procesu sądowego.
Pojawiają się Szarm i Firulet, za nimi dwaj grabarze wnoszą trumnę. Podczas pamiętnego balu na zamku Albertynka zniknęła, pozostała tylko jej garderoba. Arystokraci podejrzewają, że została obnażona, zgwałcona i zabita przez złodziejaszków. Chcą ją pochować, a wraz z jej ciałem mają być „pochowane” także klęski innych osób. Mistrz Fior „przeklinając Strój ludzki i Modę, i Maski, gestem najwyższej rozpaczy składa do trumny świętą, zwykłą, na zawsze nieosiągalną Nagość ludzką"”. Przedwcześnie. Po otwarciu trumny w środku ukazuje się żywa Albertynka. Grabarze zrzucają maski i okazują się złodziejaszkami. To oni porwali dziewczynę na balu i ukryli. Nagość triumfuje.
Interpretacje.
"Operetka" ukazuje w osobliwej formie historię XX wieku: jako swoistą rewię mody, której przewodzi mistrz Fior (zwraca uwagę podobieństwo brzmieniowe jego nazwiska do nazwiska francuskiego projektanta mody Christiana Diora). W wydarzeniach scenicznych odbijają się kluczowe dla I połowy poprzedniego stulecia wydarzenia, przede wszystkim narodziny ustroju totalitarnego oraz następstwa jego wprowadzenia. Upadek dotychczasowego świata i barbarzyńskie rządy byłych lokajów są skutkami zbrodniczego szału, do którego prowadzi wiara w „produkowane przez siebie samych ideologie usprawiedliwiające przemoc”.
Przedstawicielem nowego porządku jest Hufnagiel, były kamerdyner i koniarz, a następnie rewolucjonista, który po przejęciu władzy z rąk znienawidzonej klasy panującej, w imię sprawiedliwości dziejowej krwawo rozlicza wrogów. Przedstawicielami odchodzącej w przeszłość arystokracji, pokazanej w ostatniej, schyłkowej fazie istnienia, są hrabia Szarm i baron Firulet, a także postacie z Grupy Pańskiej sportretowanej w Akcie I.
Postać Albertynki odsyła do znaczeń charakterystycznych dla całej twórczości Witolda Gombrowicza: zderzenia Człowieka i Formy, wyższości i niższości, wolności i konwencji, natury i kultury. Jerzy Jarzębski dostrzega w "Operetce" „totalną anihilację wszystkiego, co konstytuowało uprzednio jednostkę, na rzecz «nagości», czyli jak gdyby powrotu do wartości elementarnych i pierwotnej autentyczności, spontaniczności istnienia”. Tęsknota dziewczyny za nagością jest siłą pierwotną, przezwyciężającą przyjęty obyczaj i porządek konwenansu, w którym tkwi hrabia Szarm, całkowicie uzależniony od sztucznych arystokratycznych manier i ról społecznych przypisanych z racji „dobrego urodzenia”. Ostatecznie „nagość” triumfuje w scenie finałowej. Klęska kultury, jako systemu ograniczającego i deformującego człowieka, jest przypieczętowana symbolicznym pogrzebem Stroju i Szyku, dokonanym na trumnie przez Fiora.

</doc>
<doc id="1771982" url="https://pl.wikipedia.org/wiki?curid=1771982" title="Parafia św. Aleksandra Newskiego w Poczdamie">
Parafia św. Aleksandra Newskiego w Poczdamie

Parafia św. Aleksandra Newskiego – parafia prawosławna w Poczdamie, w jurysdykcji Rosyjskiego Kościoła Prawosławnego. 

</doc>
<doc id="1771983" url="https://pl.wikipedia.org/wiki?curid=1771983" title="Sejmik Województwa Opolskiego">
Sejmik Województwa Opolskiego

Sejmik Województwa Opolskiego – organ stanowiący i kontrolny samorządu województwa opolskiego. Istnieje od 1998 roku. Obecna, VI kadencja Sejmiku, trwa w latach 2018–2023.
Sejmik Województwa Opolskiego składa się z 30 radnych, wybieranych w województwie opolskim w wyborach bezpośrednich na kadencje trwające 5 lat (w latach 1998–2018 kadencja trwała 4 lata).
Siedzibą sejmiku województwa jest Opole.
Przewodniczącym Sejmiku Województwa Opolskiego jest Rafał Bartek, a marszałkiem województwa opolskiego Andrzej Buła.
Wybory do Sejmiku.
Radni do Sejmiku Województwa Opolskiego są wybierani w wyborach co 5 lat (do 2018 co 4) w pięciu okręgach wyborczych, które nie mają swoich oficjalnych nazw. Zasady i tryb przeprowadzenia wyborów określa odrębna ustawa. Skrócenie kadencji sejmiku może nastąpić w drodze referendum wojewódzkiego.
Organizacja Sejmiku.
Sejmik tworzy 30 radnych, wybierających spośród siebie przewodniczącego i 3 wiceprzewodniczących. Radni pracują w tematycznych komisjach stałych i doraźnych. Komisje stałe:
Radni Sejmiku (stany na koniec kadencji).
I kadencja (1998–2002).
1 
II kadencja (2002–2006).
Krystian Adamik (Mniejszość Niemiecka), Stefan Besz (Obrona Narodu Polskiego), Paweł Cieplik (Prawo i Sprawiedliwość), Edward Cybulka (Sojusz Lewicy Demokratycznej), Barbara Dębska (SLD), Ryszard Donitza (MN), Zbigniew Figas (Polskie Stronnictwo Ludowe „Piast”, klub PSL), Bernard Gaida (MN), Hubert Grabowski (MN), Helena Karczyńska (PiS), Magdalena Kasprzyk (SLD), Teresa Koczubik (SLD), Antoni Konopka (Polskie Stronnictwo Ludowe), Bruno Kosak (MN), Grzegorz Kubat (SLD), Norbert Lysek (SLD), Jolanta Malinowska (PiS), Andrzej Mazur (SLD), Hubert Niepala (MN), Artur Pawlak (SLD), Kazimierz Pyziak (PSL), Norbert Rasch (MN), Stanisław Rewieński (Platforma Obywatelska), Ewa Rurynkiewicz (SLD), Dariusz Siedlak (niezależny, poprzednio SLD), Józef Śliwa (SLD), Henryk Tylak (Samoobrona Rzeczpospolitej Polskiej), Bogusław Wierdak (PO), Marek Workiewicz (Samoobrona RP), Jan Zapała (PiS)

</doc>
<doc id="1771987" url="https://pl.wikipedia.org/wiki?curid=1771987" title="Widokówka z tego świata i inne rymy z lat 1986-1988">
Widokówka z tego świata i inne rymy z lat 1986-1988

Widokówka z tego świata i inne rymy z lat 1986–1988 – tom poetycki Stanisława Barańczaka, opublikowany nakładem Zeszytów Literackich w Paryżu w 1988 roku, a następnie, w tym samym roku, kilkakrotnie wydany w Polsce w drugim obiegu.
Kompozycja tomu.
Tom składa się z 25 utworów i ma formę cyklu poetyckiego; rozpoczyna się od opisu procesu przebudzenia (zawartego w inicjującym tom utworze "Co mam powiedzieć"), przedzielony jest w połowie wierszem "Południe", a kończy się opisem zasypiania (wiersz "Żeby w kwestii tej nocy była pełna jasność"). Do czynności wykonywanych rano i wieczorem nawiązują także tytuły wierszy "Podnosząc z progu niedzielną gazetę" (drugi utwór cyklu) i "Wynosząc przed dom kubły ze śmieciami" (utwór przedostatni). Również inne wiersze tomu układają się symetrycznie, m.in. "Prześwietlenie" i "Zdjęcie" (motyw fotografii) oraz "Czerwiec 1962" i "Sierpień 1988".
Kolejne elementy tomu składają się na akcję, która obejmuje jedną niedzielę emigranta w USA, wypełnioną rutynowymi czynnościami, stanowiącymi punkt wyjścia dla rozważań metafizycznych.
Recepcja.
Utwór był licznie omawiany i recenzowany, m.in. w artykułach: "Lekcja anatomii i listy do Pana Boga" Jana Zielińskiego ("Tygodnik Powszechny"), "Jakieś Ty" Tadeusza Nyczka ("Zeszyty Literackie"), "Między tym światem a światem łaski" Mariana Stali ("Arka") oraz "Sacrum w profanum" Bogusławy Latawiec ("Kultura Niezależna"). Natomiast w 1988 Stanisław Barańczak otrzymał za "Widokówkę..." nagrodę czasopisma "Arka".

</doc>
<doc id="1771991" url="https://pl.wikipedia.org/wiki?curid=1771991" title="Sępia Turnia">
Sępia Turnia

Sępia Turnia (słow. "Supia veža", niem. "Chmielowskispitze", węg. "Chmielowski-csúcs") – turnia o wysokości ok. 2540 m n.p.m. znajdująca się w słowackich Tatrach Wysokich. Leży w długiej bocznej grani odchodzącej na południowy wschód od Wyżniego Baraniego Zwornika i biegnącej w stronę Durnego Szczytu. Od Pięciostawiańskiej Turni na zachodzie oddziela ją Sępia Przełączka, a od Czubatej Turni na wschodzie – Przełączka pod Czubatą Turnią. Na wierzchołek Sępiej Turni nie prowadzi żaden znakowany szlak turystyczny, natomiast najdogodniejsza droga dla taterników wiedzie z Przełączki pod Czubatą Turnią.
W północnej ścianie Sępiej Turni, opadającej ku Dolinie Dzikiej, kończy się Dzika Galeria – system tarasów ciągnący się od ściany Spiskiej Grzędy. Z kolei na południe do Doliny Pięciu Stawów Spiskich Sępia Turnia opada niską ścianą położoną pomiędzy dwoma żlebami opadającymi spod sąsiednich przełęczy.
Nazwa Sępiej Turni została nadana przez polskich taterników. Nie jest ona trafna, ponieważ sępy już od dawna Tatr nie zamieszkują. Nazewnictwo słowackie zostało wprowadzone jako kalka nazwy polskiej. Z kolei nazewnictwo niemieckie i węgierskie zostało nadane na cześć polskiego taternika Janusza Chmielowskiego.
Pierwsze wejścia:

</doc>
<doc id="1771992" url="https://pl.wikipedia.org/wiki?curid=1771992" title="Coregoninae">
Coregoninae



</doc>
<doc id="1771993" url="https://pl.wikipedia.org/wiki?curid=1771993" title="Głąbielowate">
Głąbielowate



</doc>
<doc id="1771994" url="https://pl.wikipedia.org/wiki?curid=1771994" title="Hanacaraka">
Hanacaraka



</doc>
<doc id="1771995" url="https://pl.wikipedia.org/wiki?curid=1771995" title="Agnieszka Bartczak">
Agnieszka Bartczak

Agnieszka Bartczak (ur. 10 lipca 1981) – polska niepełnosprawna tenisistka, paraolimpijka, finalistka wielkoszlemowego turnieju deblowego Australian Open.
Bartczak trenuje w klubie LOB Wrocław, a jej trenerem jest Rafał Paluch.
W parze z Niemką Kathariną Kruger dotarła do finału wielkoszlemowego Australian Open w 2009 roku. W swojej karierze wygrała 19 turniejów singlowych oraz 6 deblowych.
Dwa razy występowała na letnich igrzyskach paraolimpijskich: w 2004 i w 2008 roku.
Występy na paraolimpiadzie.
Letnie Igrzyska Paraolimpijskie 2004 w Atenach
Letnie Igrzyska Paraolimpijskie 2008 w Pekinie

</doc>
<doc id="1771998" url="https://pl.wikipedia.org/wiki?curid=1771998" title="Benedetto Lorenzelli">
Benedetto Lorenzelli

Benedetto Lorenzelli (ur. 11 maja 1853 w Badi di Castel di Casio, zm. 15 września 1915 w Bucciano) – włoski duchowny katolicki, dyplomata, wysoki urzędnik Kurii Rzymskiej, kardynał.
Życiorys.
Ukończył seminarium w Bolonii, a także Ateneum „S. Apolinare” w Rzymie (doktoraty z filozofii, teologii i prawa cywilnego i kanonicznego). Święcenia kapłańskie otrzymał 1 kwietnia 1876. W latach 1876-1884 wykładał filozofię na Ateneum „De Propaganda Fide”. Następnie był profesorem teologii dogmatycznej na rodzimym Ateneum „S. Apolinare”, jednocześnie pełniąc funkcję rektora Kolegium Czeskiego w Rzymie. W 1889 otrzymał honorowy doktorat uniwersytetu Laval w Kanadzie, w tym samym roku został też prywatnym szambelanem Jego Świątobliwości, a także attaché nuncjatury w Austrii. Od 1893 był internuncjuszem w Holandii i Belgii, a także otrzymał tytuł pronotariusza apostolskiego. 1 października 1896 mianowany nuncjuszem w Bawarii.
30 listopada 1896 otrzymał nominację na tytularnego arcybiskupa Sardes. Sakry udzielił mu kardynał Mariano Rampolla del Tindaro, Sekretarz Stanu Stolicy Apostolskiej. W 1899 mianowany nuncjuszem we Francji. W 1904 zakończył swą misję dyplomatyczną z powodu wypowiedzenia przez rząd francuski konkordatu i zerwaniu stosunków dyplomatycznych z Watykanem. 14 listopada 1904 zostaje arcybiskupem Lucca. Na konsystorzu z kwietnia 1907 kreowany kardynałem. W 1910 zrezygnował z rządów w archidiecezji. 13 lutego 1914 mianowany prefektem Świętej Kongregacji ds. Studiów. Urząd ten pełnił do śmierci. Brał udział w konklawe 1914.

</doc>
<doc id="1771999" url="https://pl.wikipedia.org/wiki?curid=1771999" title="Ateryna">
Ateryna

Ateryna ("Atherina presbyter") – gatunek morskiej ryby z rodziny aterynowatych (Atherinidae).
Występowanie.
Północno-wschodni Atlantyk od Cieśnin Duńskich po Wyspy Kanaryjskie oraz zachodnia część Morza Śródziemnego.
Żyje w ławicach przy powierzchni wody, jedynie zimą schodzi na większe głębokości.
Opis.
Dorasta do 10-13 (maksymalnie do 20) cm długości. Ciało smukłe, wydłużone. Głowa pokryta łuskami, oczy duże. Pysk spiczasty, otwór gębowy szeroki, skierowany skośnie ku górze sięga prawie do oka. Łuski średniej wielkości, w najdłuższym szeregu wzdłuż ciała jest ich 52–57. Linia boczna niewyraźna. Płetwa grzbietowa dwudzielna, pierwsza z 6–9 cienkimi twardymi promieniami, druga – położona na wysokości płetwy odbytowej – z 1 twardym i 11 miękkimi promieniami. Płetwa ogonowa widlasto wcięta.
Grzbiet zielonkawy, brzuch srebrzyście połyskujący, wzdłuż boków biegnie srebrzysta wstęga o szerokości równej mniej więcej średnicy oka. Brzegi łusek ciemno nakrapiane. Całe ciało lekko prześwitujące.
Odżywianie.
Zjada przede wszystkim skorupiaki planktonowe, oprócz tego również ikrę i larwy ryb.
Ławice ateryn często zatrzymują się i żerują przez dłuższy czas w jednym miejscu.
Rozród.
Trze się od IV do VII w przybrzeżnych partiach wody, często w słonawej lub słodkiej wodzie. Ikra jest zaopatrzona w długie wyrostki czepne, dzięki którym przyczepia się do roślinności zanurzonej lub kamieni. Ateryna żyje 3–4 lat.

</doc>
<doc id="1772000" url="https://pl.wikipedia.org/wiki?curid=1772000" title="Ciąża u człowieka">
Ciąża u człowieka



</doc>
<doc id="1772001" url="https://pl.wikipedia.org/wiki?curid=1772001" title="Plaue">
Plaue

Plaue – miasto w Niemczech w kraju związkowym Turyngia, w powiecie Ilm, wchodzi w skład wspólnoty administracyjnej Geratal/Plaue. Do 31 grudnia 2018 wchodziło w skład wspólnoty administracyjnej Oberes Feratal. Przez Plaue przepływa rzeka Gera. Miasto jest położone ok. 11 km na północ od Ilmenau oraz ok. 8 km na południowy zachód od Arnstadt.
1 stycznia 2019 do miasta przyłączono gminę Neusiß, która stała się automatycznie jego dzielnicą.

</doc>
<doc id="1772003" url="https://pl.wikipedia.org/wiki?curid=1772003" title="Traktat w Zurychu">
Traktat w Zurychu

Traktat w Zurychu – międzynarodowy traktat pokojowy, podpisany 10 listopada 1859, przez Cesarstwo Austriackie, Cesarstwo Francji oraz Królestwo Sardynii.
Traktat składał się z trzech części, z których pierwsza była potwierdzeniem warunków zawartych w traktacie z Villafranca, kończącym wojnę pomiędzy Francją i Sardynią a Austrią, na jego mocy Francja uzyskiwała Lombardię. W drugim traktacie, zawartym pomiędzy Francją i Sardynią Lombardia przechodziła na rzecz tej drugiej. Natomiast trzecia część porozumienia ustanawiała pokój pomiędzy Austrią i Sardynią.

</doc>
<doc id="1772008" url="https://pl.wikipedia.org/wiki?curid=1772008" title="Thomas Joseph Thyne">
Thomas Joseph Thyne

Thomas Joseph „T.J.” Thyne (ur. 7 marca 1975) – amerykański aktor. Odtwórca roli doktora Jacka Hodginsa w serialu FOX "Kości" (2005–2017).
Życiorys.
Urodził się w Bostonie, jest jednym z sześciorga dzieci Catherine Thyne i Johna J. Thyne II.
Jednym z jego braci jest producent telewizyjny Tone Thyne, inny to prawnik John Thyne III, który był kandydatem do rady miasta Santa Barbara w wyborach w 2009 roku.
T.J. Thyne uczęszczał do szkoły średniej w Plano. Następnie ukończył studia aktorskie na Uniwersytecie Southern California w 1997 roku. W 2001 był współzałożycielem Teatru Junkies, który oferuje warsztaty i grupy rozwoju zawodowego dla aktorów w Los Angeles.

</doc>
<doc id="1772010" url="https://pl.wikipedia.org/wiki?curid=1772010" title="Alaneta indyjska">
Alaneta indyjska

Alaneta indyjska ("Atherinomorus lacunosus") – gatunek ryby z rodziny aterynowatych (Atherinidae).
Występowanie.
Ocean Indyjski oraz tropikalna strefa Pacyfiku. Przez Kanał Sueski przedostała się do wschodniej części Morza Śródziemnego.
Żyje w małych stadach w płytkich przybrzeżnych wodach na głębokości do 40 m nad piaszczystym dnem. Często wchodzi do słonawych lagun i ujść rzek.
Opis.
Osiąga 12–15 cm długości. Ciało wydłużone, smukłe, dość silnie zbudowane. Na kości przedpokrywowej wieczka skrzelowego widoczne wyraźne nacięcie. Łuski dość duże, 40 w najdłuższym rzędzie wzdłuż ciała. Linia boczna zredukowana do postaci małych, okrągłych dołków po jednej w każdej łusce. W pierwszej płetwie grzbietowej 4–7 twardych promieni, w drugiej 1–2 twarde i 9–10 miękkich promieni. W płetwie odbytowej 1–2 promienie twarde i 12–17 miękkich.
Taksonomia.
Gatunek określany w języku polskim nazwą alaneta indyjska został opisany naukowo pod nazwą "Atherina forskalii" Rüppell, 1838, przeniesiony następnie do rodzaju "Allanetta". Przez wielu ichtiologów uznawany jest za synonim "Atherinomorus lacunosus". Kimura i inni (2007) za właściwą nazwę gatunku uznają "Atherinomorus forskalii".

</doc>
<doc id="1772011" url="https://pl.wikipedia.org/wiki?curid=1772011" title="Atherina presbyter">
Atherina presbyter



</doc>
<doc id="1772012" url="https://pl.wikipedia.org/wiki?curid=1772012" title="Atherinomorus lacunosus">
Atherinomorus lacunosus



</doc>
<doc id="1772013" url="https://pl.wikipedia.org/wiki?curid=1772013" title="Droga krajowa B251 (Niemcy)">
Droga krajowa B251 (Niemcy)

Droga krajowa B251 (Niemcy) ("Bundesstraße 251") – federalna niemiecka droga krajowa przebiegająca przez kraje związkowe Hesja i Nadrenia Północna-Westfalia. Liczy 95 km długości i biegnie z Brilon do Kassel.

</doc>
<doc id="1772014" url="https://pl.wikipedia.org/wiki?curid=1772014" title="Zhuo Lin">
Zhuo Lin

Zhuo Lin (; ur. 6 kwietnia 1916 w prowincji Junnan, zm. 29 lipca 2009 w Pekinie) – chińska pierwsza dama, wdowa po Deng Xiaopingu.
W 1939 roku poślubiła działacza KPCh Deng Xiaopinga, z którym miała pięcioro dzieci – trzy córki: Deng Lin, Deng Nan, Deng Rong oraz dwóch synów: Deng Pufanga i Deng Zhifanga.
W okresie 1978 – 1989 jej mąż był faktycznym przywódcą Chińskiej Republiki Ludowej.

</doc>
<doc id="1772016" url="https://pl.wikipedia.org/wiki?curid=1772016" title="Günther Sabetzki">
Günther Sabetzki

Günther Sabetzki (ur. 4 czerwca 1915 w Düsseldorfie, zm. 21 czerwca 2000, tamże) – jeden z założycieli niemieckiego związku hokeja na lodzie (Deutscher Eishockey-Bund) w 1963 roku. W 1965 był inicjatorem rozgrywania Pucharu Europy w hokeju na lodzie. W 1966 został wybrany na członka Międzynarodowej Federacji hokeja na lodzie, a w 1975 został wybrany na prezydenta IIHF. Funkcję tę pełnił do 1994 roku. 
Linki zewnętrzne.
 

</doc>
<doc id="1772017" url="https://pl.wikipedia.org/wiki?curid=1772017" title="Tamara Taylor">
Tamara Taylor

Tamara Taylor (ur. 27 września 1970 w Toronto) – kanadyjska aktorka telewizyjna.
Kariera.
Grała m.in. rolę dr Camille Saroyan, szefowej Wydziału Medycyny Sądowej w serialu "Kości". W serialu "Kości" zaczęła grać z początkiem drugiego sezonu. Na początku scenarzyści planowali zabicie postaci dr Camille Saroyan przez powracającego seryjnego mordercę, jednak zdecydowano, że zostanie ona w serialu na stałe jako jedna z głównych postaci.
Występowała także gościnnie w wielu serialach m.in. "", "Agenci NCIS", "Wzór"
Życie prywatne.
Jej rodzice są Kanadyjczykami, a matka ma również szkockie korzenie. Taylor jest kuzynką Neve Campbell, aktorki znanej głównie z ról w serii filmów Krzyk. W 2007 roku Tamara wyszła za mąż za Milesa Cooleya, para rozwiodła się w marcu 2012 roku.

</doc>
<doc id="1772018" url="https://pl.wikipedia.org/wiki?curid=1772018" title="Wyprawa tysiąca">
Wyprawa tysiąca

Wyprawa tysiąca (wł. "la spedizione del mille", także: "wyprawa sycylijska") – zorganizowana w maju 1860 przez Giuseppe Garibaldiego wyprawa tysiąca ochotników ("czerwonych koszul") przeciwko Królestwu Obojga Sycylii.
W ciągu czterech miesięcy Garibaldi podporządkował sobie liczące 9 milionów ludzi państwo i zmusił do ucieczki króla Obojga Sycylii Franciszka II. Sukces akcji był skutkiem poparcia miejscowej ludności oraz rozkładu neapolitańskiej armii, która pozbawiona była woli walki.
W efekcie krótkiej kampanii Garibaldi stał się panem całych południowych Włoch, które oddał pod władzę Wiktora Emanuela II, króla Sardynii. Na przełomie 1860/1861 wojska sardyńskie, przyłączając po drodze część Państwa Kościelnego, dotarły do Neapolu.
W marcu 1861 proklamowano Królestwo Włoch.

</doc>
<doc id="1772021" url="https://pl.wikipedia.org/wiki?curid=1772021" title="Lontara">
Lontara

Lontara, pismo bugijsko-makasarskie – alfabet sylabiczny pochodzenia indyjskiego, wywodzący się z vatteluttu, a pośrednio z brahmi, używany tradycyjnie do zapisu języków bugijskiego i makasarskiego na indonezyjskiej wyspie Sulawesi (Celebes). Nazwa "lontara" pochodzi od malajskiego słowa "lontar", określającego rodzaj palmy, której liści używano jako materiału do manuskryptów. W przeszłości sporządzano w nim urzędowe dokumenty i mapy, spisywano umowy etc. W języku bugijskim pismo to nosi nazwę "urupu sulapa eppa", co dosłownie znaczy „pismo czworokątne”.
W czasach kolonizacji holenderskiej zostało w znacznym stopniu wyparte przez alfabet łaciński, lecz nadal jest używane, aczkolwiek w ograniczonym zakresie, przy okazji ślubów, do drukowania tradycyjnej literatury, w korespondencji itd.

</doc>
<doc id="1772022" url="https://pl.wikipedia.org/wiki?curid=1772022" title="John Francis Daley">
John Francis Daley

John Francis Daley (ur. 20 lipca 1985 w Wheeling) – amerykański aktor, scenarzysta i reżyser filmowy, tworzący filmy wspólnie z Jonathanem Goldsteinem.
Życiorys.
Urodził się w Wheeling w Illinois jako syn nauczycielki gry na pianinie Nancy Daley i aktora R.F. Daleya. Jego matka był pochodzenia żydowskiego, a ojciec miał korzenie irlandzkie. Dorastał w Nyack, gdzie wystąpił w roli Danny’ego w produkcji "Grease" wystawianej w Nyack Middle School.
W 1994 mając 9 lat trafił na Broadway w musicalu Pete’a Townshenda "The Who’s Tommy". Kilkakrotnie brał udział w przesłuchaniach do "Les Misérables" na Broadwayu – ale nigdy nie była wystarczająco wysoka, by zagrać Gavroche’a; kiedy był wystarczająco wysoki, stracił zainteresowanie.
W latach 1999–2000 grał postać Sama Weira, bohatera „Geeks” w serialu NBC "Luzaki i kujony". Był na 94. miejscu na liście 100 największych nastoletnich gwiazd VH1.
Grywał też na kinowym ekranie, m.in. w komedii romantycznej "Szkoła stewardes" (2003). Za rolę doktora filozofii i psychologii Lance’a Sweetsa w serialu "Kości" (2007–2014) był nominowany do People’s Choice Award w 2015.
Gra na pianinie, perkusji oraz śpiewa w alternatywnym zespole rockowym Dayplayer.
Jest współscenarzystą filmu "" (2017).
Życie prywatne.
W 2014 poznał Corinne Kingsbury, z którą 6 lutego 2016 zawarł związek małżeński. Mają syna Basila.

</doc>
<doc id="1772023" url="https://pl.wikipedia.org/wiki?curid=1772023" title="Helena Zakrzewska">
Helena Zakrzewska

Helena Zakrzewska (ur. 1880, zm. 1952) – polska pisarka, autorka książek dla dzieci i młodzieży. 
Twórczość Zakrzewskiej charakteryzuje się znaczącą obecnością elementów patriotycznych i ojczyźnianych, przez co jej książki były w okresie PRL niedostępne. Zaczęto do niej wracać i wydawać na nowo dopiero w drugiej połowie lat 90.
Jej mężem był Konstanty Zakrzewski (1876-1948), córką była Maria (1907-1987, działaczka harcerska), żona Henryka i matka Andrzeja. Została matką chrzestną pisarki Zofii Zakrzewskiej-Klosa.

</doc>
<doc id="1772025" url="https://pl.wikipedia.org/wiki?curid=1772025" title="Gee">
Gee

Gee (lub AMES Type 7000) był brytyjskim hiperbolicznym systemem radionawigacyjnym wykorzystywanym przez Royal Air Force podczas II wojny światowej. Nazwa pochodzi od pierwszej litery ang. słowa "grid" - siatka. 
Gee został zaprojektowany w celu polepszenia dokładności nawigacji lotniczej i zwiększenia dzięki temu skuteczność nalotów bombowych samolotów Avro Lancaster i innych.
System składał się z jednej głównej i do trzech jej podległych radiolatarni naziemnych, odległych od siebie około 150 km. Stacja główna emitowała sygnał o czasie trwania 6 mikrosekundy, który synchronizował nadawanie stacji podległych.
Nadajniki systemu Gee miały moc 300 kW i działały w zakresie częstotliwości do 85 MHz (początkowo 30 MHz), co umożliwiało uzyskanie zasięgu ok. 250 km przy powierzchni ziemi i 600-700 km dla samolotów na dużych wysokościach. 
Po zakończeniu wojny system Gee był nadal wykorzystywany, aż do ok. 1970 roku. Technologia Gee została rozwinięta przez Amerykanów w system radionawigacyjny LORAN.

</doc>
<doc id="1772026" url="https://pl.wikipedia.org/wiki?curid=1772026" title="Augusto B. Leguía">
Augusto B. Leguía

Augusto Bernardino Leguía y Salcedo (ur. 19 lutego 1863, zm. 6 lutego 1932) – peruwiański polityk, dwukrotny prezydent tego kraju. Podjął dzieło modernizacji państwa i doprowadził do rozwiązania konfliktów granicznych z sąsiadami.
Życiorys.
Początki działalności.
Urodził się w lutym 1863 roku. Brał udział w tak zwanej wojnie na Pacyfiku z Chile, która zakończyła się w 1884 roku. Po wojnie podjął pracę w amerykańskiej firmie ubezpieczeniowej New York Life Insurence Comapany, zdobywając w krótkim czasie znaczny majątek. W 1903 roku został ministrem finansów i pełnił tę funkcję przez kolejne cztery lata. W 1907 roku ustąpił z rządu, a rok później zaczął się ubiegać o stanowisko prezydenta.
Pierwsza kadencja prezydencka.
W czasie swojej pierwszej kadencji prezydenckiej Leguía y Salcedo podjął szeroko zakrojone prace nad rozbudową peruwiańskiej infrastruktury, wznosząc liczne szpitale i ulepszając system nawadniania pól. Zaczął wcielać też w życie program reformy podatkowej. W 1909 roku doprowadził do zakończenia długotrwałego konfliktu granicznego między Peru, Brazylią i Boliwią. W 1909 roku wybuchło powstanie skierowane przeciw rządom Leguía y Salcedo, który musiał uchodzić z kraju i szukać schronienia w Wielkiej Brytanii. Przebywając w Londynie stanął na czele Południowoamerykańskiej Izby Handlowej.
Druga kadencja prezydencka.
W 1919 roku powrócił do Peru i ponownie zaczął ubiegać się o stanowisko prezydenta. Wybory wygrał zdecydowanie. Obawiając się jednak, że opozycja może spróbować nie dopuścić go do władzy, dokonał w lipcu 1919 roku zamachu stanu i przejął rządy siłą. Wsparty zagraniczną pożyczką w wysokości 90 milionów dolarów przystąpił do pracy nad rozbudową Peru. Rozpoczął rozbudowę linii kolejowych i dróg oraz ulepszał systemy nawadniania pól. Jego polityka przyczyniła się do wzrostu dochodów państwa o ponad trzysta procent. Leguía y Salcedo przeprowadził też liczne reformy ustrojowe. Wprowadził powszechne wybory prezydenckie. Prawa wyborcze otrzymali wszyscy mieszkańcy kraju płci męskiej. Jednak Leguía y Salcedo nie zawsze respektował wprowadzone przez siebie demokratyczne reguły. Władzę sprawował niepodzielnie, a opozycja była brutalnie zwalczana. Pozycją Leguía y Salcedo zachwiał wielki kryzys z 1929 roku, który spowodował wstrzymanie napływu obcego kapitału do Peru. W 24 sierpnia 1930 roku został obalony w wyniku zamachu stanu i osadzony w więzieniu w Limie. Ze względu na stan zdrowia przewieziono go szpitala w Bellavista, gdzie zmarł w lutym 1932 roku.
W 1926 odznaczony polskim Orderem Orła Białego, a w 1928 papieskim Orderem Najwyższym Chrystusa.

</doc>
<doc id="1772028" url="https://pl.wikipedia.org/wiki?curid=1772028" title="Sanatorium Dziecięce im. Janusza Korczaka">
Sanatorium Dziecięce im. Janusza Korczaka

Samodzielne Publiczne Sanatorium Rehabilitacyjne dla Dzieci im. Janusza Korczaka w Krasnobrodzie – jedyna tego typu placówka dla dzieci na terenie województwa lubelskiego. Leczone są w nim choroby ortopedyczno-urazowe, choroby układu nerwowego z uwzględnieniem mózgowego porażenia dziecięcego oraz schorzeń neurologicznych o zbliżonym obrazie klinicznym, choroby reumatologiczne, schorzenia dolnych i górnych dróg oddechowych, choroby układu ruchu i układu nerwowo-mięśniowego oraz otyłość.
Historia.
Początki sanatorium datują się na 1950 r., kiedy to w wyniku reformy rolnej zespół dworski Kazimierza Fudakowskiego na Podzamku został przekazany Wojewódzkiemu Wydziałowi Zdrowia w Lublinie. Po przeprowadzeniu remontu utworzono w istniejących budynkach Sanatorium Przeciwgruźlicze dla Dzieci. 2 lata później placówka została przekształcona na Dom Zdrowia dla Dzieci. Sanatorium Rehabilitacyjne dla dzieci z chorobami reumatycznymi w swojej obecnej postaci działa od 1957 r.

</doc>
<doc id="1772029" url="https://pl.wikipedia.org/wiki?curid=1772029" title="Droga krajowa B249 (Niemcy)">
Droga krajowa B249 (Niemcy)

Droga krajowa 249 (Bundesstraße 249, B 249) – federalna niemiecka droga krajowa przechodząca przez kraje związkowe Hesja i Turyngia. Liczy 72 km długości i biegnie z Eschwege do okolic Ebeleben, gdzie łączy się z drogą krajową B4.

</doc>
<doc id="1772030" url="https://pl.wikipedia.org/wiki?curid=1772030" title="GEE">
GEE



</doc>
<doc id="1772032" url="https://pl.wikipedia.org/wiki?curid=1772032" title="Poezje (Antoniego Langego)">
Poezje (Antoniego Langego)



</doc>
<doc id="1772038" url="https://pl.wikipedia.org/wiki?curid=1772038" title="Hino Motors">
Hino Motors

 – japoński producent autobusów i samochodów ciężarowych, należący do grupy Toyota Motor Corporation założony 1 maja 1942.
Historia.
Początki Hino Motors sięgają roku 1910, kiedy to założono "Tokyo Gas Industry Co., Ltd.", które trzy lata później nazwę zmieniono na "Tokyo Gas and Electric Industry Co., Ltd.". W 1917 roku wyprodukowano pierwszy prototyp ciężarówki, zaś rok później rozpoczęto masową produkcję pojazdów. 1 maja 1942 roku marka Hino odłączyła się od konsorcjum "Diesel Motor Industry Co., Ltd." i rozpoczęła produkcję pojazdów do celów wojskowych.
Po II wojnie światowej Hino rozpoczęło produkcję traktorów oraz ciężarówek cargo, zaś w 1949 roku dołączyła do Tokijskiej Giełdy Papierów Wartościowych. W 1950 roku zaprezentowano pierwszy trolejbus tej firmy, zaś 3 lata później – samochód osobowy, który powstał we współpracy z Renault. W 1962 roku dokonano pierwszego eksportu pojazdów tej marki do Tajlandii. 
W 1971 roku Hino otrzymuje nagrodę "Deming Award", a w 1977 rozpoczyna produkcję autobusów. 1 lipca 1982 roku firma Hino zostaje częścią grupy Toyota Motor Corporation. W 1996 roku założono "Hino Motors 21st Century Center", zaś rok później do użytku zostaje oddany "Hino Auto Plaza". 
Modele.
ciężarówki:
autobusy:
Program budowy ciężarówki na ogniwa paliwowe.
Hino Motors i Toyota Motor Corporation rozpoczęły w 2020 roku budowę wielkogabarytowej ciężarówki na ogniwa paliwowe, opartej na modelu Hino Profia. Nowy pojazd z silnikiem elektrycznym zasilanym prądem generowanym w ogniwach paliwowych z Toyoty Mirai 2. generacji będzie miał zasięg około 600 km. Samochód o całkowitej masie 25 ton będzie miał wymiary 11990 mm długości, 2490 mm szerokości i 3780 mm wysokości.

</doc>
<doc id="1772040" url="https://pl.wikipedia.org/wiki?curid=1772040" title="Alone in the Dark">
Alone in the Dark



</doc>
<doc id="1772041" url="https://pl.wikipedia.org/wiki?curid=1772041" title="Wojewoda (Polska średniowieczna)">
Wojewoda (Polska średniowieczna)

Wojewoda ( „komes pałacowy, palatyn”) – jeden z najstarszych urzędów w Polsce.
Legenda.
Według przekazów kronikarzy pochodził jeszcze z czasów legendarnych. Jan Długosz, Marcin Kromer i Maciej Miechowita wspominają o mitycznych rządach Dwunastu Wojewodów, po wygaśnięciu rządzącego Polanami rodu Lecha a przed objęciem władzy przez Piastów. 
Monarchia wczesnopiastowska.
Spotykany na dworze pierwszych Piastów, był najważniejszym urzędnikiem państwowym. Był zarządcą dworu władcy (jako komes pałacowy/ palatyn), ścigał z urzędu przestępców, pomagał wymierzać sprawiedliwość. Kompetencje te wzorowane były na kompetencjach urzędników państwa frankijskiego, przyjęte za pośrednictwem Niemiec. Wojewoda dowodził drużyną książęcą i pospolitym ruszeniem w zastępstwie panującego (stąd polska etymologia tego urzędu od woje-woda, czyli przewodzący wojsku). Komes pałacowy był także zwierzchnikiem administracji terytorialnej - mianował i odwoływał komesów prowincjalnych i komesów grodowych (późniejszych kasztelanów). W sprzyjających warunkach wojewoda mógł podważyć pozycję słabego księcia. Świadczy o tym m.in. przykład palatyna Sieciecha, który próbował zająć miejsce księcia Władysława Hermana.
Rozbicie dzielnicowe.
Od czasu powstania dworu książęcego zasadą było, że był tylko jeden wojewoda/ palatyn dla całego państwa polskiego. Po podziale państwa między synów Bolesława Krzywoustego, każdy książę dzielnicowy zaczął powoływać własnego wojewodę jako zwierzchnika swojego dworu i dowódcę wojska. W XIII wieku wojewodowie zaczęli wyzwalać się spod władzy książąt. Stawali się powoli urzędnikami księstwa lub ziemi, stając na czele możnowładztwa. Szczególną pozycję zdobyli wojewodowie krakowski i sandomierski, tak, że tytułowali się nawet panami "z Bożej łaski", która to tytulatura zastrzeżona była dla władców. Wojewoda prowadzący umiejętną politykę, w sprzyjających okolicznościach mógł doprowadzić nawet do złożenia księcia z tronu. W ten sposób pozbawiony został tronu krakowskiego Mieszko III Stary na rzecz Kazimierza II Sprawiedliwego.
Zjednoczone Królestwo Polskie.
Podczas zjednoczenia Polski w XIV w. prawie każde księstwo dzielnicowe posiadało własnego wojewodę i w sytuacji braku księcia zaczęło być nazywane województwem. Natomiast księstwa dzielnicowe nie posiadające wojewodów stały się ziemiami. Jednocześnie większość kompetencji wojewodów (i kasztelanów) przejęli nowo-powołani starostowie. W tym też czasie wojewodowie weszli w skład Rady Królewskiej (późniejszego Senatu), natomiast w swoich województwach stali się przewodniczącymi Rady Panów Województwa (która składała się z wyższych urzędników ziemskich i była jakby izbą wyższą wiecu, a później sejmiku wojewódzkiego).

</doc>
<doc id="1772042" url="https://pl.wikipedia.org/wiki?curid=1772042" title="Hart Hanson">
Hart Hanson

Hart Hanson (ur. 26 lipca 1957 w Burlingame w Kalifornii) – amerykański scenarzysta i producent filmowy. Hansona rodzina przeniosła się do Kanady, kiedy był dzieckiem. Uzyskał licencjat na Uniwersytecie w Toronto i tytuł magistra z University of British Columbia, gdzie uczył krótko.

</doc>
<doc id="1772046" url="https://pl.wikipedia.org/wiki?curid=1772046" title="Jacek Woźniak (żużlowiec)">
Jacek Woźniak (żużlowiec)

Jacek Woźniak (ur. 6 grudnia 1969 w Szubinie) – polski żużlowiec i trener sportu żużlowego.
Życiorys.
Sport żużlowy uprawiał w latach 1987–2006, reprezentując następujące kluby: Polonię Bydgoszcz (1987–1992), Wybrzeże Gdańsk (1993–1998), ŻKS Krosno (1999–2004) oraz TŻ Łódź (2005–2006). W swoim dorobku posiada cztery medale Drużynowych Mistrzostw Polski: złoty (1992), srebrny (1987) oraz dwa brązowe (1988, 1990). Był również dwukrotnym medalistą Mistrzostw Polski Par Klubowych: złotym (Bydgoszcz 1991) i srebrnym (Gorzów Wielkopolski 1992).
W 1988 r. zajął II m. w turnieju o "Brązowy Kask". W tym samym roku zdobył w Rzeszowie brązowy medal Młodzieżowych Mistrzostw Polski Par Klubowych. Trzykrotnie stawał na podium Młodzieżowych Drużynowych Mistrzostw Polski, w latach: 1987 (Gorzów Wielkopolski, III m.), 1988 (Bydgoszcz, II m.) oraz 1989 (Rzeszów, I m.). W 1992 r. wystąpił w rozegranym w Miszkolcu półfinale kontynentalnym (eliminacji Indywidualnych Mistrzostw Świata (w turnieju tym zajął XVI miejsce).
Po zakończeniu czynnej kariery sportowej zajął się szkoleniem, w 2009 r. prowadził kadrę juniorów Polonii Bydgoszcz, a w sezonach 2010, 2013-15 oraz od 2022 jako pierwszy trener tego klubu.
W 2011 r. został selekcjonerem kadry narodowej miniżużlowców (zawodników do 16 lat).

</doc>
<doc id="1772048" url="https://pl.wikipedia.org/wiki?curid=1772048" title="Wdzięk (literatura)">
Wdzięk (literatura)

Wdzięk - właściwość dzieła literackiego, dzieła sztuki uważana przez pewne teorie estetyczne za konieczny warunek jego piękna, albo też za czynnik wobec piękna nadrzędny.
Kategoria estetyczna.
Kategoria wdzięku znana była w estetyce antycznej. Odpowiadał jej grecki termin "charis" i łaciński "venustas". Była szczególnie ceniona od czasów renesansu. Dużą rolę grała w poglądach teoretyków renesansu, takich jak np. G. Pico, P. Bembo, B. Castiglione, natomiast dla przedstawicieli rokoka i préciosité stała się podstawowym kryterium wartości sztuki. Wdzięk określany był jako przeciwieństwo sztuczności, jako wynik umiejętnego ukrycia wysiłku twórczego, odrzucania sztywnych reguł i osiągnięcia efektu lekkości i swobody dzieła. Utożsamiany był niekiedy z bogactwem i ozdobnością utworu, częściej zaś traktowany jako właściwość, której istoty nie da się bliżej określić ("je ne sais quoi"), o której sądzić można wyłącznie na podstawie smaku.

</doc>
<doc id="1772049" url="https://pl.wikipedia.org/wiki?curid=1772049" title="Kleje do protez">
Kleje do protez

Kleje do protez (właściwa nazwa to środki adhezyjne) służą do poprawy utrzymania protez akrylowych całkowitych w jamie ustnej pacjentów szczególnie ze znacznymi zanikami wyrostków zębodołowych. Środek adhezyjny tworzy miękką warstwę pomiędzy podłożem a protezą akrylową, przez co zwiększa się pole kontaktu cieczy z powierzchnią dośluzówkową. W obecności śliny pęcznieje o 50-150% wypełniając wolne przestrzenie pomiędzy śluzówką a płytą, zapewnia to: szczelność, lepsze zwilżenie płyty i obniżenie napięcia powierzchniowego śliny, a także wzrost siły kohezji. 
Działanie kleju.
Czas w którym klej wykazuje swoje właściwości oscyluje pomiędzy 6-12 godzinami. 
Większość składników jest dobrze tolerowana przez organizm i nie powodują żadnych zaburzeń. Oczywiście to nie reguła i część pacjentów może alergicznie zareagować na klej w postaci zaczerwienienia miejscowego obrzęku śluzówki, pieczenia, a nawet bólu stykających się tkanek. 
Główne składniki.
1. Substancje pęczniejące:
2. Związki przeciwbakteryjne i przeciwgrzybicze:
3. Plastyfikatory, związki obniżające napięcie powierzchniowe:
4. Barwniki, substancje zapachowe i smakowe. 
Niebezpieczeństwa.
Środki adhezyjne nieprawidłowo stosowane mogą doprowadzić do powstania stanów zapalnych śluzówki jamy ustnej, stomatopatii protetycznej, a nawet zmian metaplastycznych. Główny problem to wystąpienie znacznego wzrostu bakterii szczególnie: Streptococcus mitis i grzybów Candida albicans, które mogą zwiększyć ryzyko wystąpienia zapaleń. Może również wystąpić spadek pH co ma negatywny wpływ na błonę śluzową jamy ustnej pacjenta.

</doc>
<doc id="1772050" url="https://pl.wikipedia.org/wiki?curid=1772050" title="Al Robinson">
Al Robinson

Albert Robinson (ur. 18 czerwca 1947 w Oakland, zm. 24 stycznia 1974) – amerykański bokser kategorii piórkowej, srebrny medalista letnich igrzysk olimpijskich w Meksyku oraz brązowy medalista igrzysk panamerykańskich w Winnipeg.
Kariera zawodowa.
W 1969 roku rozpoczął karierę zawodową wygrywając sześć kolejnych walk. Został następnie pokonany przez Fermina Soto.
Śmierć.
Po treningu w New Oakland Boxing Club 30 kwietnia 1971 zapadł w śpiączkę i nigdy się nie obudził. Zmarł 24 stycznia 1974.

</doc>
<doc id="1772052" url="https://pl.wikipedia.org/wiki?curid=1772052" title="Droga krajowa B282 (Niemcy)">
Droga krajowa B282 (Niemcy)

Droga krajowa 282 () – niemiecka droga krajowa biegnąca przez dwa landy (Turyngię i Saksonię) od miejscowości Schleiz do przedmieść Plauen. Przebiega przez miasto Mühltroff. Jest częścią trasy europejskiej E49.

</doc>
<doc id="1772053" url="https://pl.wikipedia.org/wiki?curid=1772053" title="Abram Łerman">
Abram Łerman

Abram Dawydowycz Łerman, ukr. Абрам Давидович Лерман, ros. Абрам Давыдович Лерман, "Abram Dawidowicz Lerman" (ur. 17 października 1922 w Kijowie, Ukraińska SRR, zm. 1 kwietnia 1979 w Kijowie) – ukraiński piłkarz pochodzenia żydowskiego, grający na pozycji obrońcy lub pomocnika lub napastnika, trener piłkarski.
Życiorys.
Przez całą karierę związany był z Dynamem Kijów, w którym występował przez 9 sezonów. Jako trener pracował w Kołhospnyku Czerkasy, Arsenale Kijów, Metałurhu Zaporoże, Sudnobudiwnyku Mikołajów, Zirce Kirowohrad, Łokomotywie Winnica i Bukowynie Czerniowce.

</doc>
<doc id="1772056" url="https://pl.wikipedia.org/wiki?curid=1772056" title="Pismo sundajskie">
Pismo sundajskie

Pismo sundajskie () – alfabet sylabiczny stosowany w pewnym zakresie również obecnie do zapisu języka sundajskiego, oparty na dawnym sundajskim systemie pisma zwanym "Aksara Sunda Kuna" (stare pismo sundajskie) używanym od XIV do XVIII w.
Współczesne pismo sundajskie zawiera 32 podstawowe znaki – 7 samogłosek (): "a, é, i, o, u, e," i "eu", oraz 23 znaki spółgłoskowe () z inherentną samogłoską „a” ("ka-ga-nga", "ca-ja-nya", "ta-da-na", "pa-ba-ma", "ya-ra-la", "wa-sa-ha", "fa-va-qa-xa-za").

</doc>
<doc id="1772060" url="https://pl.wikipedia.org/wiki?curid=1772060" title="Podzamek (Krasnobród)">
Podzamek (Krasnobród)

Podzamek – zachodnia część Krasnobrodu, jednostka pomocnicza gminy (osiedle), dawniej odrębna wieś.
Znajduje się tu Sanatorium Rehabilitacyjne dla Dzieci im. Janusza Korczaka (w budynkach dawnego zespołu pałacowo-parkowego) oraz Dom Pomocy Społecznej w Krasnobrodzie, a także rzymskokatolicki kościół parafii Zesłania Ducha Świętego.
Osiedle było zniszczone podczas walk rosyjsko-austriackich 26 czerwca 1915 r.

</doc>
<doc id="1772062" url="https://pl.wikipedia.org/wiki?curid=1772062" title="Anthony Forwood">
Anthony Forwood

Anthony Forwood, właśc. Ernest Lytton Forwood (ur. 3 października 1915 w Weymouth, zm. 18 maja 1988 w Londynie) – angielski aktor.
Życiorys.
Urodził się w miejscowości Weymouth.
Pierwszą rolę filmową odegrał w komedii Ralpha Thomasa "Traveller's Joy" (1949). Jeszcze tego samego roku u boku Sida Jamesa pojawił się w thrillerze "The Man in Black" w reżyserii Francisa Searle’a. Wsławił się rolą Willa Scarleta w disneyowskiej produkcji "The Story of Robin Hood and His Merrie Men" (1952), z nią też jest prawdopodobnie najbardziej kojarzony. W roku 1953 zagrał w nominowanym do Oscara filmie "Rycerze Okrągłego Stołu" ("Knights of the Round Table"), na ekranie towarzysząc takim sławom jak Robert Taylor, Ava Gardner czy Stanley Baker, oraz udzielił się w dramacie kryminalnym Terence’a Fishera "Mantrap". Ostatni występ zaliczył na ekranie telewizyjnym, wcielając się w postać Jima Hartleya w odcinku serialu "Colonel March of Scotland Yard" (1956).
Zmarł w wieku siedemdziesięciu dwóch lat w Kensington and Chelsea (dzielnica Londynu). Przyczyną śmierci był rak wątrobowokomórkowy oraz choroba Parkinsona.
Życie prywatne.
29 sierpnia 1942 ożenił się z aktorką Glynis Johns. Ich jedynym dzieckiem był Gareth Forwood (1945–2007). Rozwiedli się w czerwcu 1948. W latach 1938–1988 był partnerem aktora i pisarza Dirka Bogarde’a. Para zamieszkiwała w Amersham w Anglii, a następnie – aż do momentu śmierci Forwooda – we Francji.

</doc>
<doc id="1772066" url="https://pl.wikipedia.org/wiki?curid=1772066" title="Kawi">
Kawi



</doc>
<doc id="1772070" url="https://pl.wikipedia.org/wiki?curid=1772070" title="Hryhorij Ponomariow">
Hryhorij Ponomariow

Hryhorij Ołeksijowycz Ponomariow (ukr. Григорій Олексійович Пономарьов, ros. Георгий Алексеевич Пономарёв, "Grigorij Aleksiejewicz Ponomariow"; ur. 1 września 1922 w Woroneżu, zm. 29 maja 1985 w Kijowie) – ukraiński piłkarz, grający na pozycji napastnika.
Kariera piłkarska.
W 1946 rozpoczął karierę piłkarską w Dynamie Kijów, w którym występował przez 6 sezonów. W 1954 przeszedł do BO Kijów, który później zmienił nazwę na OBO Kijów. Zakończył występy w zespole Zenit Kijów.

</doc>
<doc id="1772072" url="https://pl.wikipedia.org/wiki?curid=1772072" title="Georg Grozer">
Georg Grozer

Georg Grozer (węg. György Grózer) (ur. 27 listopada 1984 w Budapeszcie) – niemiecki siatkarz pochodzenia węgierskiego, reprezentant Niemiec. W 2009 znalazł się w kadrze narodowej na mistrzostwa Europy. W latach 2010–2012 występował w Resovii na pozycji atakującego. Był żonaty z Polką, Violettą, z którą ma dwie córki Leanę i Loreen. Obecnie związany jest z czeską siatkarką, Heleną Havelkovą. Jego siostra Dora i brat Tim również uprawiają siatkówkę.
Sukcesy klubowe.
Liga węgierska:
Puchar Węgier:
Liga niemiecka:
Liga polska:
Puchar CEV:
Puchar Rosji:
Liga rosyjska:
Superpuchar Rosji:
Liga Mistrzów:
Klubowe Mistrzostwo Świata:
Liga południowokoreańska:
Liga chińska:
Puchar Kataru:
Klubowe Mistrzostwa Azji:
Sukcesy reprezentacyjne.
Liga Europejska:
Memoriał Huberta Jerzego Wagnera:
Mistrzostwa Świata:
Mistrzostwa Europy:

</doc>
<doc id="1772073" url="https://pl.wikipedia.org/wiki?curid=1772073" title="Louis Schmeisser">
Louis Schmeisser

Louis Schmeisser (ur. 5 lutego 1848 w Zöllnitz, zm. 23 marca 1917) – jeden z najbardziej znanych projektantów technicznych broni Europy.
Jest on związany z rozwojem i produkcją broni maszynowej Bergmanna używanej podczas I wojny światowej. Ponadto zaprojektował pistolet Dreyse M1907, który był używany w obu wojnach światowych.
Ojciec Hugo Schmeissera (1884-1953), który również był projektantem broni strzeleckiej, w tym karabinka StG44.

</doc>
<doc id="1772074" url="https://pl.wikipedia.org/wiki?curid=1772074" title="Fedir Daszkow">
Fedir Daszkow

Fedir Fedorowycz Daszkow (ukr. Федір Федорович Дашков, ros. Фёдор Фёдорович Дашков, "Fiodor Fiodorowicz Daszkow"; ur. 26 stycznia 1924 w Charkowie, zm. 1987) – ukraiński piłkarz, grający na pozycji napastnika.
Kariera piłkarska.
Kariera klubowa.
W 1946 rozpoczął karierę piłkarską w drużynie Łokomotyw Charków, skąd w następnym sezonie przeszedł do Dynama Kijów, w którym występował przez 5 sezonów. W 1952 powrócił do Łokomotywu, w którym zakończył karierę piłkarską.
Kariera trenerska.
Po zakończeniu kariery piłkarskiej rozpoczął pracę szkoleniową. Od 1956 do 1957 pomagał trenować Awanhard Charków. W 1959 prowadził Chimik Dnieprodzierżyńsk. W 1962 roku stał na czele Bukowyny Czerniowce.

</doc>
<doc id="1772076" url="https://pl.wikipedia.org/wiki?curid=1772076" title="Droga krajowa B284 (Niemcy)">
Droga krajowa B284 (Niemcy)

Droga krajowa 284 () – niemiecka droga krajowa w Hesji. Ma początek w gminie Ehrenberg i kończy się w mieście Gersfeld.

</doc>
<doc id="1772077" url="https://pl.wikipedia.org/wiki?curid=1772077" title="Katastrofa lotnicza w Kinszasie w 2007 roku">
Katastrofa lotnicza w Kinszasie w 2007 roku



</doc>
<doc id="1772078" url="https://pl.wikipedia.org/wiki?curid=1772078" title="Stanisław Przybysz">
Stanisław Przybysz

Stanisław Przybysz (ur. 27 września 1903 w Dąbrowie, zm. 20 maja 1978 w Krakowie) – polski urzędnik administracji państwowej i samorządowej, burmistrz Chełmna, wicewojewoda krakowski.
Życiorys.
Był synem Antoniego, z zawodu urzędnika, oraz Wiktorii z Bosiackich. Walczył w szeregach powstańców wielkopolskich. Egzamin dojrzałości zdał w 1920 w Inowrocławiu w trybie eksternistycznym, w latach 1923–1925 odbył służbę wojskową w Chełmnie. Większość lat pracy zawodowej przed wojną spędził w Inowrocławiu, gdzie był sekretarzem lokalnych struktur Związku Inwalidów Wojennych, Wdów i Sierot, a od 1934 pracownikiem Zarządu Miejskiego. W czasie kampanii wrześniowej trafił do obozu jenieckiego, z którego zdołał zbiec. Do chwili aresztowania przez Gestapo (w styczniu 1942) pracował w cukrowni w Mątwach w Inowrocławiu. Więziony był w poznańskim Forcie VII, następnie w Żabikowie, wreszcie w obozie koncentracyjnym Gross-Rosen i jego filii Fünfteichen.
7 czerwca 1945 został burmistrzem Chełmna, zastępując tymczasowo pełniącego tę funkcję Józefa Trembickiego. Był działaczem Polskiej Partii Robotniczej, wchodził w skład Komitetu Miejskiego partii w Chełmnie. W uznaniu udanej pracy na stanowisku burmistrza w trudnym okresie powojennym w 1947 przeniesiony został na stanowisko wicewojewody krakowskiego. W Krakowie pozostał już na stałe, w połowie lat 50. przechodząc do pracy na Politechnice. Był dyrektorem administracyjnym i ds. inwestycji uczelni. W 1973 został mianowany na stopień podporucznika.
Zmarł 20 maja 1978 w Krakowie, pochowany został na Cmentarzu Rakowickim (kwatera LXIX płn.-1).
Stanisław Przybysz był żonaty z Anną z Nowickich, z którą miał córkę Melanię, absolwentkę Politechniki Krakowskiej.

</doc>
<doc id="1772079" url="https://pl.wikipedia.org/wiki?curid=1772079" title="DZ Bank">
DZ Bank

DZ Bank AG Deutsche Zentral-Genossenschaftsbank – niemiecki spółdzielczy bank zrzeszający z siedzibą we Frankfurcie nad Menem.
Pod obecną nazwą DZ Bank rozpoczął działalność 1 września 2001 roku, po połączeniu dwóch dużych, spółdzielczych banków: DG Bank i GZ Bank. DZ Bank jest bankiem komercyjnym, który razem z WGZ-Bank pełni role banku zrzeszającego dla ok. 1400 banków spółdzielczych i kas kredytowych w Niemczech i Austrii.
Działalność w Polsce.
W latach 1998–2013 był właścicielem banku DZ Bank Polska S.A., wcześniej działającego do 2003 jako Bank Amerykański w Polsce AmerBank S.A.
29 sierpnia 2013 roku bank podpisał umowę z Getin Noble Bank dotyczącą sprzedaży zorganizowanej części przedsiębiorstwa DZ Bank Polska S.A. specjalizującej się w obsłudze najzamożniejszych klientów indywidualnych (private banking).
1 listopada 2013 roku nastąpiło przekształcenie DZ Bank Polska w polski oddział DZ Bank AG podlegający niemieckiemu urzędowi nadzoru finansowego. 30 listopada 2015 roku oddział w Polsce zakończył prowadzenie działalności i został zlikwidowany.

</doc>
<doc id="1772081" url="https://pl.wikipedia.org/wiki?curid=1772081" title="Gerald McCullouch">
Gerald McCullouch

Gerald McCullouch (ur. 30 marca 1967 r. w Huntsville) – amerykański aktor i wokalista, rzadziej reżyser i scenarzysta filmowy. Ma korzenie irlandzkie.
Znany z roli Bobby'ego Dawsona w serialu stacji CBS "" ("C.S.I.: Crime Scene Investigation"), wystąpił także jako Jezus Chrystus w rock operze "Jesus Christ Superstar". Za reżyserię filmu "Quintessence" (2003) wspólnie z Dustinem Schellem w trakcie Fort Worth Gay and Lesbian International Film Festival odebrał nagrodę Q. Jest reżyserem i scenarzystą krótkometrażowego filmu "The Moment After" (2002), za realizację którego wyróżniono go podczas Rhode Island International Film Festival w 2002 roku.
Jest gejem W przeszłości trenował boks.

</doc>
<doc id="1772082" url="https://pl.wikipedia.org/wiki?curid=1772082" title="Ni Centauri">
Ni Centauri

 
Ni Centauri ("ν Cen") – gwiazda znajdująca się w gwiazdozbiorze Centaura. Jest oddalona o około 475 lat świetlnych od Słońca.
Charakterystyka.
Ni Centauri należy do typu widmowego B2, ma obserwowaną wielkość gwiazdową równą 3,39. Jest sklasyfikowana jako podolbrzym, chociaż jej właściwości świadczą, że jest to gwiazda ciągu głównego o wieku 9,4 miliona lat, zaledwie w jednej trzeciej okresu syntezy wodoru w hel w jądrze, po którym zamieni się w podolbrzyma i dalej w olbrzyma. Jest to gwiazda zmienna typu Beta Cephei, jej jasność zmienia się od jasności +3,38 do +3,41 w okresie 4,2 godziny. Jest to ponadto gwiazda spektroskopowo podwójna, której składniki obiegają wspólny środek masy co 2,6252 doby. Niewiele jest wiadomo o słabszym składniku, który dzieli od Ni Centauri A zaledwie 0,08–0,09 au. Jaśniejsza gwiazda ma wystarczająco dużą masę, aby eksplodować jako supernowa, ale kiedy stanie się olbrzymem, jej bliski towarzysz może przyciągnąć część otoczki; wówczas ν Cen A umrze jako biały karzeł o dużej masie.

</doc>
<doc id="1772087" url="https://pl.wikipedia.org/wiki?curid=1772087" title="Droga krajowa B276 (Niemcy)">
Droga krajowa B276 (Niemcy)

Droga krajowa B276 ("Bundesstraße 276") – niemiecka droga krajowa przechodząca przez kraje związkowe Hesja i Bawaria. Liczy 117 km i biegnie z Mücke do Lohr am Main.

</doc>
<doc id="1772088" url="https://pl.wikipedia.org/wiki?curid=1772088" title="Pistolet Dreyse M1907">
Pistolet Dreyse M1907

Dreyse M1907 – jest to pistolet samopowtarzalny zaprojektowany przez Louisa Schmeissera. Pistolet został nazwany po Johannie Nikolausie von Dreyse, projektancie karabinu iglicowego Dreyse M1849.

</doc>
<doc id="1772091" url="https://pl.wikipedia.org/wiki?curid=1772091" title="Korczów (Ukraina)">
Korczów (Ukraina)

Korczów (ukr. Корчів) – wieś w rejonie czerwonogrodzkim obwodu lwowskiego. Wieś liczy około 450 mieszkańców.
Znajduje się tu przystanek kolejowy Korczów, położony na linii Rawa Ruska – Czerwonogród (Krystynopol).
W II Rzeczypospolitej do 1934 samodzielna gmina jednostkowa. Następnie należała do zbiorowej gminy wiejskiej Tarnoszyn w powiecie rawskim w woj. lwowskim. Po wojnie wieś weszła w skład powiatu tomaszowskiego w woj. lubelskim. W 1951 roku Korczów i Staje jako jedyne z 10 wsi gminy Tarnoszyn (którą równocześnie przekształcono w gminę Ulhówek) zostały przyłączone do Związku Radzieckiego w ramach umowy o zamianie granic z 1951 roku.
W Korczowie urodził się w 1881 Matwij Jaworskyj – ukraiński historyk.

</doc>
<doc id="1772092" url="https://pl.wikipedia.org/wiki?curid=1772092" title="Droga krajowa B298 (Niemcy)">
Droga krajowa B298 (Niemcy)

Droga krajowa B298 ("Bundesstraße 298") – niemiecka droga krajowa przebiegająca w całości w granicach kraju związkowego Badenia-Wirtembergia. Liczy 28 km i łączy Gaildorf ze Schwäbisch Gmünd.

</doc>
<doc id="1772093" url="https://pl.wikipedia.org/wiki?curid=1772093" title="Kinaza fosfoglicerynianowa">
Kinaza fosfoglicerynianowa

Kinaza fosfoglicerynianowa (EC 2.7.2.3) – enzym z klasy transferaz. Bierze udział w glikolizie. Przenosi grupę fosforanową z 1,3-bisfosfoglicerynianu na ADP, tworząc 3-fosfoglicerynian oraz ATP.

</doc>
<doc id="1772094" url="https://pl.wikipedia.org/wiki?curid=1772094" title="Mychajło Mychałyna">
Mychajło Mychałyna

Mychajło Mychajłowycz Mychałyna, , "Mychajło Mychajłowycz Mychalyna", , "Michaił Michajłowicz Michalina", , (ur. 15 marca 1924 w Poroszkowie, zm. 30 sierpnia 1998 w Użhorodzie) – radziecki piłkarz pochodzenia węgierskiego grający na pozycji obrońcy lub pomocnika, trener piłkarski. Od 1952 Mistrz Sportu, a od 1955 Zasłużony Mistrz Sportu ZSRR.
Kariera piłkarska.
Kariera klubowa.
Karierę piłkarską rozpoczął w juniorskiej drużynie klubu Ruś Użhorod, w barwach którego zadebiutował w drugiej lidze Czechosłowacji (1938) і w mistrzostwie Węgry w piłce nożnej (1939-1943), skąd grał w składu głównej drużyny klubu (1943-1944). W 1945 trafił do Dynama Użhorod, a w 1946 do drugoligowej drużyny Spartaka Użhorod. W listopadzie 1948 roku został zaproszony do Dynama Kijów, w którym w 1952-1954 pełnił rolę kapitana drużyny. W 1952 był wybrany do listy 33 najlepszych piłkarzy ZSRR (lista № 2) i 6 najlepszych piłkarzy USRR (№ 3), w latach 1952–1955 występował w drugiej reprezentacji ZSRR i również bronił barw reprezentacji Ukraińskiej SRR. Po siedmiu sezonach w Dynamie w 1956 wrócił do Spartaka, w którym zakończył karierę piłkarską.
Kariera trenerska.
Po zakończeniu kariery zawodniczej ukończył Instytut Kultury Fizycznej w Kijowie. Od lipca 1956 pracował na stanowisku głównego trenera w klubach Spartak Użhorod, który później zmienił nazwę na Werchowyna Użhorod. W latach 1969–1970 prowadził Bukowynę Czerniowce, a do czerwca 1971 Spartak Iwano-Frankowsk. Następnie pracował na stanowisku głównego trenera Zakarpackiego Obwodowego Komitetu Sportowego. Od 4 października 1974 do końca 1975 ponownie trenował użhorodzki klub, który tym razem nazywał się Howerła. Potem w latach 1976–1978 oraz 1983-1990 był starszym trenerem Szkółki Sportowej „Spartak Użhorod” w Czopu. W międzyczasie (1979-1982) był jednym z trenerów w Szkole Piłkarskiej w Irszawie. Również w latach 1977–1983 oraz 1991-1995 pełnił funkcje Przewodniczącego Zakarpackiego Oddziału Związku Piłki Nożnej.

</doc>
<doc id="1772095" url="https://pl.wikipedia.org/wiki?curid=1772095" title="Staje (Ukraina)">
Staje (Ukraina)

Staje (ukr. Стаївка, "Stajiwka") – wieś w rejonie czerwonogrodzkim obwodu lwowskiego.
Znajduje się tu przystanek kolejowy Staje, położony na linii Rawa Ruska – Czerwonogród (Krystynopol).
W II Rzeczypospolitej do 1934 samodzielna gmina jednostkowa. Następnie należała do zbiorowej gminy wiejskiej Tarnoszyn w powiecie rawskim w woj. lwowskim. Po wojnie wieś weszła w skład powiatu tomaszowskiego w woj. lubelskim. W 1951 roku Staje i Korczów jako jedyne z 10 wsi gminy Tarnoszyn (którą równocześnie przekształcono w gminę Ulhówek) zostały przyłączone do Związku Radzieckiego w ramach umowy o zamianie granic z 1951 roku.

</doc>
<doc id="1772096" url="https://pl.wikipedia.org/wiki?curid=1772096" title="Przejście archipelagowym szlakiem morskim">
Przejście archipelagowym szlakiem morskim

Prawo przejścia archipelagowym szlakiem morskim - obejmuje żeglugę i przelot „w zwyczajny sposób, wyłącznie w celu nieprzerwanego, szybkiego i niezakłóconego tranzytu między jedną częścią morza pełnego lub wyłącznej strefy ekonomicznej a drugą częścią morza pełnego lub wyłącznej strefy ekonomicznej”. 
Prawo to zostało zdefiniowane w art. 53 ust. 3 Konwencji Narodów Zjednoczonych o prawie morza sporządzonej 10 grudnia 1982 w Montego Bay i było w owym czasie całkowicie nową instytucją zapewniającą utrzymanie żeglugi morskiej i powietrznej poprzez wody, którym nadano status wód terytorialnych. Jeśli państwo archipelagowe nie wyznaczy archipelagowych szlaków morskich żegluga może się odbywać po tradycyjnie używanych szlakach morskich. Do 2009 r. spośród 13 państw, które ustanowiły wody archipelagowe jedynie Indonezja, w porozumieniu z Międzynarodową Organizacją Morską i głównymi państwami-użytkownikami (Australią i Stanami Zjednoczonymi) wyznaczyła 3 południkowe archipelagowe szlaki morskie.

</doc>
<doc id="1772097" url="https://pl.wikipedia.org/wiki?curid=1772097" title="Dolichothele diamantinensis">
Dolichothele diamantinensis

Dolichothele diamantinensis – gatunek dużego pająka z rodziny ptasznikowatych (Theraphosidae). Występuje endemicznie w brazylijskim stanie Minas Gerais.
Taksonomia i ewolucja.
Gatunek ten opisany został po raz pierwszy w 2009 roku przez Rogéria Bertaniego, Thiago dos Santosa i Alexandra Ferreirę Righiego pod nazwą "Oligoxystre diamantinensis". Holotypem (MZSP 29071) jest samiec zebrany 4 grudnia 2005 roku w okolicach miasta Diamantina w brazylijskim stanie Minas Gerais, a paratypami samiec (MZSP 29072) i samica (MZSP 29073) pochodzące z tej samej lokalizacji. Epitet gatunkowy "diamantinensis" odnosi się do miejsca znalezienia holotypu. W 2015 roku Sylvia Marlene Lucas i Rafael Prezzi Indicatti dokonali synonimizacji "Oligoxystre" z rodzajem "Dolichothele".
Według analizy filogenetycznej przeprowadzonej przez Bertaniego i współpracowników "Dolichothele diamantinensis" nie wykazuje apomorfii bardziej zaawansowanych kladów "Dolichothele turcuruiense" + "D. rufoniger" oraz ("D. caatinga" + ("D. bolivianum" + "D. dominguense")), dlatego też prawdopodobnie tworzy bazalną trychotomię z tymi dwoma kladami. Z kolei według analizy przeprowadzonej przez Guadanucciego "D. diamantinensis" jest taksonem siostrzanym dla kladu "D. bolivianum" + "D. dominguense".
Morfologia.
Samce tego gatunku odróżnia od innych przedstawicieli rodzaju "Dolichothele" budowa nogogłaszczków oraz wyrostek goleniowy ustawiony pod kątem prostym do osi goleni, a zbiorniki nasienne samic są znacznie dłuższe niż szersze. Przedstawiciele obu płci cechują się ogólnym błękitnym metalicznym ubarwieniem kontrastującym z czerwonawymi szczecinkami na opistosomie. "Dolichothele diamantinensis" osiąga stosunkowo niewielkie rozmiary jak na przedstawiciela Theraphosidae – całkowita długość samca MZSP 29071 wynosi 25,5 mm, a samicy MZSP 29073 – 37,6 mm. 
Ekologia i występowanie.
Pająk ten jest endemitem pasma Espinhaço w brazylijskim ekoregionie Cerrado. Jego obecności nie stwierdzono poza lokalizacją typową. Miejsce to cechuje tropikalny klimat, z temperaturami wynoszącymi od 4 °C w czerwcu-lipcu do 35 °C w grudniu-styczniu. Względna wilgotność waha się od 72,33% do 89,75%. Trzy zebrane pająki znaleziono na wysokościach około 1250 m n.p.m., zawsze w skalistym otoczeniu – albo w szczelinach, albo pod dużymi kamieniami, pod którymi budują tunele z nici pajęczej.
W paśmie górskim Espinhaço występuje sympatrycznie z "D. mineirum" i "D. rufoniger".

</doc>
<doc id="1772099" url="https://pl.wikipedia.org/wiki?curid=1772099" title="Katastrofa lotnicza w Teheranie">
Katastrofa lotnicza w Teheranie



</doc>
<doc id="1772101" url="https://pl.wikipedia.org/wiki?curid=1772101" title="Emil Bobrowski">
Emil Bobrowski

Emil Zygmunt Wiktor Bobrowski (ur. 18 kwietnia 1876 w Niepołomicach, zm. 12 kwietnia 1938 w Krakowie) – pułkownik lekarz Wojska Polskiego, działacz socjalistyczny. W latach 1885–1919 w Polskiej Partii Socjaldemokratycznej (PPSD) (w latach 1904–1913 sekretarz Komitetu Wykonawczego partii), później w okresie 1919–1930 w Polskiej Partii Socjalistycznej (PPS), od 1930 w Bezpartyjnym Bloku Współpracy z Rządem (BBWR), komisarz Wojsk Polskich w Jędrzejowie w sierpniu 1914 roku.
Życiorys.
Urodził się w rodzinie Leopolda i Anny z Gessnerów. Jego pradziadek – Szymon służył w wojsku napoleońskim. Ukończył szkoły w Krakowie i Wiedniu. Dyplom doktora medycyny uzyskał na Uniwersytecie Jagiellońskim w 1901. W 1901 ożenił się z Bronisławą Szrejber. Po wstąpieniu do PPSD był m.in. prezesem Towarzystwa Domu Robotniczego w Podgórzu (od 1907), radnym miejskim Podgórza (od 1908), lekarzem naczelnym Kasy Chorych w Podgórzu (od 1907), prezesem Związku Strzeleckiego w Podgórzu (od 1913) i wiceprezesem Towarzystwa Uniwersytetu Ludowego im. Adama Mickiewicza.
W 1913 został posłem do parlamentu austriackiego, był także przedstawicielem PPSD w Komisji Tymczasowej Skonfederowanych Stronnictw Niepodległościowych.
Od 7 sierpnia 1914 do 1 września 1917 w Legionach Polskich służył jako oficer-lekarz. Był komisarzem Polskiej Organizacji Narodowej w 1914 roku. Początkowo był komisarzem Legionów w Jędrzejowie i Słomnikach, później lekarzem batalionowym, lekarzem pułkowym 4 pułku piechoty, szefem sanitarnym c. i k. Komendy Grupy Legionów Polskich w Kozienicach i Dęblinie, a później w c. i k. Komendzie Legionów Polskich w Warszawie. Od 1916 – radny Krakowa. Był pracownikiem Komisji Kas Chorych Tymczasowej Rady Stanu. W latach 1917–1918 był członkiem Naczelnym Komitecie Narodowym i Polskiej Komisji Likwidacyjnej.
W Wojsku Polskim został zweryfikowany w stopniu pułkownika ze starszeństwem z dniem 1 czerwca 1919 w korpusie oficerów rezerwowych sanitarnych, grupa lekarzy. W 1923 posiadał przydział do 5 batalionu sanitarnego w Krakowie.
Był posłem na Sejm od 1919 do 1929. Wypełniając mandat poselski równolegle 11 lipca 1921 został mianowany wiceprezydentem Krakowa. W 1923, podczas wypadków krakowskich, mediował ze strajkującymi robotnikami. Na wniosek posłów prawicy, został pozbawiony immunitetu poselskiego i stanął przed sądem. Został uniewinniony.
Po wstąpieniu do PPS, zasiadał w Centralnym Komitecie Wykonawczym partii (lata 1924–1925), a w 1928 był wiceprzewodniczącym Rady Naczelnej ugrupowania.
W latach 1930–1938 senator III i IV kadencji z listy BBWR. Członek Zarządu Okręgu Kraków Związku Legionistów Polskich w 1936 roku.
W 1935 był członkiem krakowskiej loży wolnomularskiej Przesąd Zwyciężony.
Zmarł 12 kwietnia 1938 w Krakowie. Pochowany na Cmentarzu Rakowickim w Krakowie (kw. HD, rząd płd.).

</doc>
<doc id="1772102" url="https://pl.wikipedia.org/wiki?curid=1772102" title="Brett Rogers">
Brett Rogers

Brett Rogers (ur. 17 lutego 1981 w Chicago) – amerykański zawodnik mieszanych sztuk walki (MMA) występujący w wadze ciężkiej. Od 2009 roku związany z organizacją Strikeforce.
Od profesjonalnego debiutu w maju 2006 roku do listopada 2009 roku był niepokonany w 10 kolejnych walkach. Pokonał wszystkich rywali przed czasem, w tym byłego mistrza UFC, Białorusina Andreja Arłouskiego. 7 listopada 2009 roku Rogers, klasyfikowany ówcześnie przez fachowy portal sherdog.com na 6. miejscu na świecie w wadze ciężkiej, zmierzył się na gali "Strikeforce: Fedor vs. Rogers" w walce wieczoru z numerem jeden, Rosjaninem Fiodorem Jemieljanienko. Przegrał przez TKO w drugiej rundzie, doznając pierwszej porażki w zawodowej karierze.
15 maja 2010 roku Rogers otrzymał szansę walki o mistrzostwo Strikeforce w wadze ciężkiej z dzierżącym tytuł Alistairem Overeemem. Holender pokonał go przez TKO w pierwszej rundzie.

</doc>
<doc id="1772107" url="https://pl.wikipedia.org/wiki?curid=1772107" title="Recesje dziąsłowe">
Recesje dziąsłowe

Recesja dziąsła – przemieszczenie się linii dziąseł z jej zwyczajnego umiejscowienia w kierunku wierzchołka korzenia zęba. Może być wikłana próchnicą, bólem i nadwrażliwością zębiny lub krwawieniem z dziąseł. W leczeniu stosuje się m.in. leczenie ortodontyczne i chirurgiczne

</doc>
<doc id="1772108" url="https://pl.wikipedia.org/wiki?curid=1772108" title="Tomasz Talkowski">
Tomasz Talkowski

Tomasz Talkowski (ur. 23 lutego 1984) – polski lekkoatleta, sprinter.
Zawodnik MLKS Nadwiślanin Chełmno. Srebrny medalista mistrzostw Polski (bieg na 200 m, Poznań 2007). Międzynarodowy mistrz Izraela na tym samym dystansie (2007)

</doc>
<doc id="1772109" url="https://pl.wikipedia.org/wiki?curid=1772109" title="Nadstopy">
Nadstopy

Nadstopy (superstopy, superstopy żaroodporne) – grupa materiałów na bazie żelaza, niklu i kobaltu, cechujących się wysoką żaroodpornością, wytrzymałością i odpornością na pełzanie w wysokich temperaturach, dobrą stabilnością powierzchniową i odpornością na korozję i utlenianie. Nadstopy mają zazwyczaj austenityczną strukturę krystaliczną fcc. Rozwój nadstopów polegał głównie na chemicznych i procesowych innowacjach, a jego główną siłą napędową był i jest nadal przemysł lotniczy i energetyczny. Typowe zastosowanie to np. łopatki turbinowe dla wysokotemperaturowych części silników odrzutowych i turbin gazowych.
Zastosowanie.
Przykładem nadstopów są Hastelloy, Inconel, np. IN100, IN600, IN713, Waspaloy, Rene alloys, np. Rene 41, Rene 80, Rene 95, Rene N5, Haynes alloys, Incoloy, MP98T, stopy TMS.
Nadstopy są powszechnie używane w tych częściach turbin gazowych, które są narażone na wysokie temperatury i gdzie wymagana jest wysoka wytrzymałość, doskonała wysokotemperaturowa odporność na pełzanie, zmęczenie, stabilność fazowa i odporność na korozję i utlenianie. 
Superstopy uzyskują wytrzymałość wysokotemperaturową dzięki wzmocnieniu roztworowemu. Najważniejszym mechanizmem wzmacniania jest wtórne wytrącanie się faz, przez które otrzymuje się fazy γ' oraz węgliki. Odporność na utlenianie i korozję otrzymuje się poprzez proces TBC ("thermal barier coating"), który polega na utlenieniu powierzchniowej warstwy, chroniącej przed dalszym utlenianiem materiału. Odporność tę otrzymuje się poprzez zastosowanie w stopie dodatku aluminium lub chromu. Dzięki tym zabiegom w wysokociśnieniowych turbinach gazowych chłodzone powietrzem łopatki potrafią wytrzymać temperaturę o 200 °C większą niż wynosi ich temperatura topnienia. 
Temperatura na wlocie do turbiny (TIT), która jest bezpośrednim parametrem kontrolującym efektywność turbiny gazowej zależy od możliwości temperaturowej łopatek na pierwszym stopniu turbiny wysokoprężnej. Elementy są wykonane ze stopów opartych na niklu. Turbosprężarki również zawierają w swoich częściach superstopy, które są montowane do stalowych wałów za pomocą spawania elektronowego. Do częściej spotykanych nadstopów w tym zastosowaniu należą Inconel 713 i Mar-M 247. Ten drugi jest szczególnie przydatny dla silników spalinowych, ponieważ zmniejsza zapotrzebowanie na wzbogacanie mieszanki paliwowej przy dużych obciążeniach, co poprawia sprawność silnika. 
Materiały te są również używane jako zamiennik stali nierdzewnej w zastosowaniu w środowisku kwasowym i słonowodnym. Ponadto stosowane są w wielu innych gałęziach przemysłu, np. w przemyśle zbrojeniowym, jądrowym, samochodowym i chemicznym.

</doc>
<doc id="1772112" url="https://pl.wikipedia.org/wiki?curid=1772112" title="Plac Wolności w Zabrzu">
Plac Wolności w Zabrzu

Plac Wolności w Zabrzu − plac w śródmieściu Zabrza w dzielnicy Centrum Południe. Wyłączony z ruchu kołowego, połączony z ulicą Wolności, stanowiącej reprezentacyjny deptak miejski. Zabudowa zwarta z kamienicami z przełomu XIX i XX w.
Dawna nazwa: Plac Piotra i Pawła (Peter-Paul-Platz).

</doc>
<doc id="1772113" url="https://pl.wikipedia.org/wiki?curid=1772113" title="Bitwa o Kępę Oksywską">
Bitwa o Kępę Oksywską

Bitwa o Kępę Oksywską, także Obrona Kępy Oksywskiej – obrona Kępy Oksywskiej przez oddziały polskie w dniach 1-19 września 1939 roku (działania lądowe od 10 września). Był to jeden z epizodów polskiej obrony Wybrzeża w kampanii wrześniowej 1939.
Po wybuchu II wojny światowej, już w ciągu pierwszych dni walk rejon Wybrzeża został odcięty od reszty kraju. Z tego powodu 10 września 1939 r. po ciężkich walkach w rejonie Redy i na zachodnich przedpolach Gdyni, płk Stanisław Dąbek, dowódca Lądowej Obrony Wybrzeża, podjął decyzję oddania rejonu Gdyni i generalnego odwrotu wszystkich sił na teren Kępy Oksywskiej. Była ona również spowodowana brakiem nadejścia wsparcia, początkowo przewidywanego przez Sztab Główny w planach obrony.
Na Kępie znalazło się w krótkim czasie ok. 9 tys. żołnierzy polskich, 120-140 ckm, 14 moździerzy, 23 działa piechoty, oraz wielu cywilów. Walki piechoty trwały od 10 do 19 września. W krótkim okresie i na terenie o powierzchni zaledwie 4 km2 stoczono co najmniej 110 potyczek. Brak umocnień poza najprostszymi rowami strzeleckimi przyczynił się do wzrostu strat po polskiej stronie – zginęło ponad 2 tys. żołnierzy, czyli 14% stanu osobowego (dla porównania – pod Monte Cassino zginęło ok. 1200 Polaków). 
Po południu 19 września, wyczerpawszy wszelką możliwość dalszej obrony, płk Dąbek poprowadził garstkę pozostających przy nim żołnierzy do ataku, podczas którego został trafiony w głowę odłamkiem pocisku moździerzowego. Ranny pułkownik ostatnią kulę zostawił dla siebie i odebrał sobie życie strzałem z pistoletu. O godzinie 17:00 Kępa Oksywska skapitulowała.
Walki żołnierzy polskich o Oksywie zostały upamiętnione na Grobie Nieznanego Żołnierza w Warszawie, napisem na jednej z tablic po 1990 r. "WESTERPLATTE-OKSYWIE-HEL 1 IX - 2 X 1939".
Ostatni żyjący weteran tej bitwy, kapitan w stanie spoczynku Aleksander Pawelec, zmarł 4 lutego 2019 w wieku 103 lat.

</doc>
<doc id="1772114" url="https://pl.wikipedia.org/wiki?curid=1772114" title="Ephydatia fluviatilis">
Ephydatia fluviatilis



</doc>
<doc id="1772117" url="https://pl.wikipedia.org/wiki?curid=1772117" title="Obrona Brześcia Litewskiego">
Obrona Brześcia Litewskiego



</doc>
<doc id="1772119" url="https://pl.wikipedia.org/wiki?curid=1772119" title="Kazimierz Fudakowski">
Kazimierz Fudakowski

Kazimierz Bogdan Fudakowski h. Dołęga (ur. w Holakach, zm. 3 listopada 1965 w Poznaniu) – polski ziemianin i polityk, senator II RP.
Życiorys.
Urodził się w rodzinie Kazimierza Floriana Fudakowskiego h. Dołęga (1831–1901) i Ludwiki Anastazji z Sariusz-Bielskich h. Jelita (1850–1889). Był bratem Bronisława Jana (1873–1938), Teresy Romualdy (1876–1964), Leona Włodzimierza (1878–1904) oraz Julii Marii, Heleny Róży, Jadwigi Wandy i Stefana.
W 1918 został wybrany członkiem Rady Stanu. Był prezesem Centralnego Towarzystwa Rolniczego, Związku Ziemian, Rady Naczelnej Organizacji Ziemiańskich oraz Zrzeszenia Związków Właścicieli Lasów. Członek Rady Głównej Centralnego Towarzystwa Organizacji i Kółek Rolniczych od 1934 roku. Pełnił ponadto m.in. funkcję delegata rządu do Międzynarodowego Instytutu Rolniczego w Rzymie, prezesa Polsko-Francuskiej Izby Rolniczej oraz senatora II RP w latach 1935–1939, powołany przez prezydenta. Jako senator wnioskował o wprowadzenie kary chłosty zamiast "drobnych kar więziennych". W 1934 ufundował szkołę powszechną oraz sanatorium dla dzieci, otwarte uroczyście przez prezydenta Mościckiego. 
W czasie okupacji niemieckiej był trzykrotnie aresztowany, więziony w Zamościu i Lublinie. 
Był ostatnim właścicielem pałacu i majątku ziemskiego w Krasnobrodzie, który utracił na mocy dekretu o reformie rolnej z 1944. Po wojnie był krótko więziony w 1950 przez Urząd Bezpieczeństwa. Od 1951 do śmierci mieszkał w Poznaniu, utrzymując się m.in. z tłumaczenia z języka francuskiego i niemieckiego dla Wyższej Szkoły Rolniczej w Poznaniu.
Był mężem Marii z Kicińskich h. Rogala (1889–1973), z którą miał syna Jerzego (1912–1995) i 2 córki: Różę (1913–1995) i Krystynę (ur. 1917), drugą żonę Witolda Sokolnickiego.
Zmarł 3 listopada 1965. Spoczywa razem z żoną na cmentarzu Junikowo w Poznaniu (pole 11 kwatera A-9-22).
Upamiętnienie.
Rada Gminy uhonorowała Kazimierza Bogdana Fudakowskiego tytułem „Honorowy Obywatel Gminy Krasnobród”.
W 2008 na budynku sanatorium w Krasnobrodzie odsłonięto pamiątkową tablicę poświęconą działalności społecznej senatora Kazimierza Fudakowskiego i jego żony.

</doc>
<doc id="1772120" url="https://pl.wikipedia.org/wiki?curid=1772120" title="Religa">
Religa

Osoby o nazwisku Religa:

</doc>
<doc id="1772126" url="https://pl.wikipedia.org/wiki?curid=1772126" title="Anna Jamróz">
Anna Jamróz

Anna Jamróz-Szadaj (ur. 4 sierpnia 1988 w Gdyni) – polska modelka, Miss Polski 2009, Miss Ziemi Pomorskiej 2009 oraz Miss Open Hair, TOP 16 Miss World, TOP 10 Miss Oriental Tourism 2012.
Anna weszła do półfinału (TOP16) konkursu Miss World 2009. Jest pierwszą Polką, która dostała się do półfinału Miss World od czasu gdy w 2004 Katarzyna Borowicz uzyskała tytuł III Wicemiss.
Anna Jamróz-Szadaj mieszka w Rumi. Tam też ukończyła I Liceum Ogólnokształcące. Jest absolwentką Wydziału Prawa i Administracji (kierunek: prawo) na Uniwersytecie Gdańskim.
W 2012 roku, po złożeniu rezygnacji Grzegorza Szalewskiego, objęła funkcję radnej powiatu wejherowskiego z listy KWW Wspólny Powiat. W roku 2014 ponownie uzyskała mandat radnej i została Przewodniczącą Komisji Rewizyjnej Rady Powiatu Wejherowskiego. Reelekcję uzyskała również w 2018.

</doc>
<doc id="1772128" url="https://pl.wikipedia.org/wiki?curid=1772128" title="Parafia św. Maksymiliana Marii Kolbe w Lubinie">
Parafia św. Maksymiliana Marii Kolbe w Lubinie



</doc>
<doc id="1772129" url="https://pl.wikipedia.org/wiki?curid=1772129" title="Cezary Konrad">
Cezary Konrad

Cezary Konrad (ur. 28 grudnia 1967) – polski perkusista jazzowy, kompozytor, aranżer. Studiował w Akademii Muzycznej w Warszawie (klasa perkusji prof. Stanisława Skoczyńskiego).
Jego ojciec również był muzykiem, aranżerem i kompozytorem (absolwent wyższej szkoły muzycznej w klasie skrzypiec). W późniejszych latach grał na gitarze i saksofonie. Matka pianistka w szkołach baletowych.
Kariera artystyczna.
Karierę rozpoczynał w zespole Central Heating Trio. W 1995 r. powstała pierwsza jego grupa muzyczna pod nazwą Cezary Konrad Quartet. Nagrał z nią w 1999 r. płytę pt. "One mirror… many reflections" (wydana w 2000 r.). Od 1998 r. współpracował z Anną Marią Jopek. W 2005 r. powstała grupa Cezary Konrad‘ the New Band w składzie: Krzysztof Herdzin, Paweł Pańta, Marek Podkowa. Od 2006 r. występuje także z koncertami solowymi.
Koncertował m.in. z muzykami takimi jak: Randy Brecker, Susan Weinert (1995 r. – współautorska płyta pt. "Meeting in Krakow", wydana w 1996 r.), Didier Lockwood, Karrin Allyson, Deborah Brown, Mino Cinelu, Joe de Franco, Volker Greve, Gary Guthman, Omar Hakim, Paul Imm, Pat Metheny, Nippy Noya, Leszek Możdżer, Tomasz Stańko, w grupie Włodek Pawlik Trio, Krzysztof Herdzin Trio, Andrzej Kurylewicz Trio (od marca 2007 r.), w kwartecie Zbigniewa Namysłowskiego, a także Kuby Stankiewicza, z którym nagrał album "Nothern Song" (Płyta Roku 1994). Ogółem nagrał ok. 80 płyt (stan na 2009 r.).
W trakcie studiów rozpoczął współpracę z Warszawską Grupą Perkusyjną, z którą brał udział w takich wydarzeniach muzycznych jak m.in. Warszawska Jesień i Warszawskie Spotkania Muzyczne. Występuje z Orkiestrą Polskiego Radia i Telewizji w Warszawie oraz Orkiestrą Sinfonia Varsovia.

</doc>
<doc id="1772130" url="https://pl.wikipedia.org/wiki?curid=1772130" title="Tekst krytyczny">
Tekst krytyczny

Tekst krytyczny - tekst ustalony przez wydawcę naukowego jako najbardziej poprawny i zgodny z intencją autora.

</doc>
<doc id="1772133" url="https://pl.wikipedia.org/wiki?curid=1772133" title="Tsugumi Ōba">
Tsugumi Ōba

 – pseudonim japońskiego pisarza (lub pisarki), pochodzącego z Tokio. Prawdziwe dane osobowe i płeć nie są znane. Nazwisko występuje także w zapisie Ohba.
Jednym z jego/jej najbardziej znanych dzieł jest manga "Death Note", do której napisał(a) historię, a którą następnie zilustrował Takeshi Obata. Współpracował(a) również z Obatą nad serią "Bakuman". Inspirację dla jego/jej dzieł stanowią m.in. Shōtarō Ishinomori oraz Fujio Akatsuka. Istnieją spekulacje, że Tsugumi Ōba może być pseudonimem Gamō Hiroshiego.

</doc>
<doc id="1772135" url="https://pl.wikipedia.org/wiki?curid=1772135" title="EBC (barwa piwa)">
EBC (barwa piwa)

EBC – jednostka używana w Europie do określania barwy słodu i piwa. Jednostkę tę opracowała European Brewery Convention – Europejska Konwencja Piwa – międzynarodowa instytucja określająca normy przygotowania słodu i warzenia piwa. Im wyższa wartość EBC tym ciemniejsza barwa.
Barwa piwa.
W Europie barwę piwa ocenia się stosując jednostki EBC. Inną popularną miarą oceny barwy piwa są jednostki SRM wywodzące się z USA. Stosunek SRM:EBC wynosi 1:1,97, natomiast stosunek EBC:SRM wynosi 1:0,508. Poniższa tabela przedstawia schematycznie poszczególne gatunki piwa wraz z zakresem ich barwy wyrażonej w EBC oraz w SRM.
Barwa słodu.
Przykładowe średnie wartości dla słodów wynoszą:

</doc>
<doc id="1772136" url="https://pl.wikipedia.org/wiki?curid=1772136" title="Hujcze">
Hujcze

Hujcze (ukr. Гійче) – wieś na Ukrainie, w rejonie żółkiewskim obwodu lwowskiego, blisko granicy polskiej. Wieś liczy około 2200 mieszkańców.
Wieś założona w 1513 roku. W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Hujcze w powiecie rawskim w woj. lwowskim, której była siedzibą. Po wojnie wieś weszła w struktury administracyjne Związku Radzieckiego.

</doc>
<doc id="1772137" url="https://pl.wikipedia.org/wiki?curid=1772137" title="Sejmik Województwa Dolnośląskiego">
Sejmik Województwa Dolnośląskiego

Sejmik Województwa Dolnośląskiego – organ stanowiący i kontrolny samorządu województwa dolnośląskiego. Istnieje od 1998 roku. Obecna, VI kadencja Sejmiku, trwa w latach 2018–2023.
Sejmik Województwa Dolnośląskiego składa się z 36 radnych, wybieranych w województwie dolnośląskim w wyborach bezpośrednich na kadencje trwające 5 lat (w latach 1998–2018 kadencja trwała 4 lata).
Siedzibą sejmiku województwa jest Wrocław.
Przewodniczącym Sejmiku Województwa Dolnośląskiego jest Andrzej Jaroch, a marszałkiem województwa dolnośląskiego Cezary Przybylski.
Wybory do Sejmiku.
Radni do Sejmiku Województwa Dolnośląskiego są wybierani w wyborach co 5 lat (do 2018 co 4) w pięciu okręgach wyborczych, które nie mają swoich oficjalnych nazw. Zasady i tryb przeprowadzenia wyborów określa odrębna ustawa. Skrócenie kadencji sejmiku może nastąpić w drodze referendum wojewódzkiego.
Organizacja Sejmiku.
Sejmik tworzy 36 radnych, wybierających spośród siebie przewodniczącego i 3 wiceprzewodniczących. Radni pracują w tematycznych komisjach stałych i doraźnych. Komisje stałe:
Radni Sejmiku (stany na koniec kadencji).
I kadencja (1998–2002).
Przewodniczący:
Krystyna Boratyńska (niezależna, poprzednio Sojusz Lewicy Demokratycznej i związana z PSL), Henryk Chodziak (SLD), Jolanta Chojnacka (Unia Wolności), Beata Chorąży-Szyszko (niezależna, poprzednio SLD), Czesław Cyrul (SLD), Tytus Czartoryski (Akcja Wyborcza Solidarność, Ruch Społeczny), Czesław Drąg (SLD), Jarosław Duda (AWS, Platforma Obywatelska), Mirosław Eder (SLD), Stanisław Filipiuk (SLD), Małgorzata Glaser-Witek (SLD), Stanisław Gwizda (SLD), Stanisław Hoffmann (AWS), Michał Huć (SLD), Witold Idczak (AWS, PO), Leon Kieres (niezależny, poprzednio UW), Wojciech Kondusza (SLD), Andrzej Kosiór (UW), Piotr Krygier (SLD), Andrzej Kubica (SLD), Jarosław Kurzawa (Polskie Stronnictwo Ludowe), Zbigniew Lech (AWS, Stronnictwo Konserwatywno-Ludowe – Ruch Nowej Polski), Bolesław Marciniszyn (AWS, RS), Jerzy Matusiak (AWS, ew. PO), Józef Medyński (SLD), Mateusz Morawiecki (AWS), Sławomir Najnigier (PO), Jerzy Nalichowski (AWS, RS), Michał Pater (SLD), Janusz Pezda (SLD), Henryk Pierzchalski (SLD), Adam Pierzchała (SLD), Jerzy Pokój (AWS, PO), Franciszek Połomski (UW), Krzysztof Prędki (AWS), Robert Raczyński (AWS), Piotr Rojek (UW), Marek Rostecki (AWS), Krzysztof Różycki (SLD), Władysław Sidorowicz (AWS, PO), Aleksander Skorupa (PO), Emilian Stańczyszyn (UW), Stanisław Stefanko (SLD), Jolanta Suława (SLD), Marek Szymański (SLD), Zdzisław Średniawski (PSL), Jerzy Terlecki (AWS, PO), Krystyna Toczyńska-Rudysz (AWS), Jan Waszkiewicz (AWS, RS), Jan Wieczorek (SLD), Artur Zieliński (UW), Jerzy Zieliński (AWS), Stanisław Żuk (AWS), Stanisław Żyjewski (SLD)

</doc>
<doc id="1772139" url="https://pl.wikipedia.org/wiki?curid=1772139" title="Roman (przedsiębiorstwo)">
Roman (przedsiębiorstwo)

 
Roman – rumuński producent autobusów i samochodów ciężarowych, mający swoją siedzibę w Braszowie w Rumunii.
Historia.
W Braszowie istniała od 1921 wytwórnia lokomotyw i wagonów o nazwie Astra. Później zmieniono nazwę na România Locomotiv (Romloc). Od 1940 roku Astra produkowała uzbrojenie oraz amunicję. Po II wojnie światowej rumuńska polityka gospodarcza uległa przeobrażeniom. Planowa gospodarka socjalistyczna i kolektywizacja rolnictwa spowodowały wzrost zapotrzebowania na transport. Rząd podjął decyzję o uruchomieniu produkcji ciężarówek w fabryce w Braszowie. W 1948 została przemianowana na Steagul Rosu, co – w tłumaczeniu na język polski – oznacza Czerwony Sztandar. 
W 1954 zakłady wypuściły na drogi pierwsze ciężarówki na licencji ZiS-a o nazwie SR 101. Wyposażone były w 6-cylindrowy silnik o pojemności 5,5 l. Ładowność wynosiła 4 tony, a prędkość maksymalna sięgała 65 km/h. Samochód ten produkowany był w wersji skrzyniowej i w wersji wywrotka aż do 1961. W 1958 podjęta została decyzja o konstrukcji nowego pojazdu, gdyż ZiS 150 nie odpowiadał międzynarodowym standardom. Nowa konstrukcja wyposażona była w gaźnikowy silnik V-8 o mocy 103 kW, a kabina produkowana była przez francuską firmę Chausson. Latem 1960 pierwsze pojazdy wyjeżdżające z linii produkcyjnych oznaczono jako SR 131. Program produkcyjny obejmował dwa modele: Carpati o ładowności 3 ton i Bucegi o ładowności 5 ton. Produkowane były w wersjach takich jak: long, lora, dźwig, podwójna kabina i pojazd militarny. Samochody na eksport wyposażane były w silniki Torpedo, Perkinsa i Mercedesa. W 1967 ogłoszony został przetarg na produkcję nowego modelu o ładowności 12-18 ton z silnikiem Diesla i kabiną typu COE. Oferty złożyły wtedy: Büssing, Mercedes-Benz, MAN i Unic. Po długich pertraktacjach wybrano MAN-a. W 1971 roku podpisane zostało porozumienie pomiędzy MAN-em a rządem rumuńskim. Licencja dotyczyła dwóch ciężarówek – średniej klasy z silnikiem 135 KM i ciężkiego z silnikiem 215 KM o ładowności do 36 ton. Kabina pochodziła z przedsiębiorstwa Saviem, silniki dostarczała początkowo Rába. Od tej pory nowe pojazdy nosiły nazwę Roman (skrót od România-MAN). Licencja obejmowała wszelkie możliwe nadwozia, jak również wersje 2 i 3-osiowe. 
W 1969 „Intreprinderea de autocamioane Brașov” (I.A.Bv) była gotowa na produkcję nowego taboru, ale jednocześnie MAN uruchomił w zakładzie oddzielną montownię DAC ("Diesel Automobil Camion"). Program obejmował gamę lekkich ciężarówek po ciężkie 46-tonowe wywrotki. Były one wyposażone w silniki Diesla V-8 produkcji MAN-a. Roczna produkcja wynosiła około 20 tysięcy pojazdów i trafiała w większości na eksport do krajów RWPG i krajów afrykańskich. 
DAC 665 to pojazd ciężarowy z układem napędowym 6x6, z silnikiem o pojemności 10,4 l i mocy 158 KM. Jego ładowność wynosiła 5 ton, natomiast jego prędkość maksymalna 85 km/h. Z kolei DAC 6.135 to wersja skrzyniowa o ładowności 6 ton, wyposażona w silnik Diesla R6 o pojemności 5,5 l i mocy 133 KM. Roman 19.515 to ciągnik z napędem 6x4 z silnikiem o pojemności 10,3 l. Upadek socjalizmu w Rumunii pociągnął za sobą także wielkie przemiany w fabryce Roman. W 1989 zakład dostosował kabiny do nowych silników Caterpillara. W 1990 powstało Roman S.A., a DAC stał się częścią nowej struktury. W 1994 zarząd dokonał dalszego podziału firmy na spółki zależne. W 1999 ciężarówki Roman zajęły 2. i 3. miejsce w Rajdzie Tunisu. W 2000 załoga świętowała wyprodukowanie 750-tysięcznej ciężarówki. W 2002 ciężkie pojazdy otrzymały nową kabinę o nazwie „Millenium”. W grudniu 2005 Roman podpisał kontrakt na dostawę sprzętu dla armii irackiej. Produkcja 2006 obejmowała wielką gamę pojazdów DAC i Roman. Obecnie wytwarzane są pojazdy komunalne, cysterny, wywrotki, wozy dla leśnictwa, dźwigi, pojazdy strażackie i militarne. W 2006 roku zaprezentowano autobus o nazwie Roman 17.280 HOCLL. 

</doc>
<doc id="1772140" url="https://pl.wikipedia.org/wiki?curid=1772140" title="Campephilus principalis">
Campephilus principalis



</doc>
<doc id="1772141" url="https://pl.wikipedia.org/wiki?curid=1772141" title="Bruckenthal">
Bruckenthal

Bruckenthal – nieistniejąca obecnie wieś, zniszczona w 1944 roku. Przed wojną należała do powiatu rawskiego województwa lwowskiego II RP. Do 1934 roku samodzielna gmina jednostkowa. Następnie należała do zbiorowej wiejskiej gminy Bruckenthal, której była siedzibą. Teren, na którym znajdowała się wieś, leży obecnie na Ukrainie, w rejonie czerwonogrodzkim obwodu lwowskiego, blisko granicy z Polską, pomiędzy Domaszowem a Chlewczanami.
Bruckenthal był kolonią niemiecką założoną w 1786 roku. W 1921 roku liczył 385 mieszkańców, głównie Niemców. W 1938 roku zmieniono nazwę Bruckenthal na Belinów. W 1940 roku większość Niemców została przesiedlona do Rzeszy. Ich domy zostały przejęte przez okoliczną ludność, przeważnie polską.
Pod koniec marca 1944 roku wieś została doszczętnie zniszczona przez ukraińskich policjantów i oddział Ukraińskiej Powstańczej Armii.

</doc>
<doc id="1772143" url="https://pl.wikipedia.org/wiki?curid=1772143" title="Wielkopole (Kielce)">
Wielkopole (Kielce)

Wielkopole (częściowo również "KSM") – część Kielc sąsiadująca z Centrum i położona na wschód od niego.
Obszar ograniczały w latach 70. XX wieku w przybliżeniu następujące ulice:
Potoczna nazwa większej części tego obszaru to "KSM", ponieważ znajdujące się tu 3 osiedla (Sandomierskie, Zagórska Południe, Zagórska Północ) są administrowane przez Kielecką Spółdzielnię Mieszkaniową. Natomiast osiedle 192 domków jednorodzinnych położone na wschód od ul. Szczecińskiej zostało wybudowane (do 1974 roku) przez spółdzielnię mieszkaniową Pionier.
Nazwa "Wielkopole" pojawia się po raz pierwszy w 1645 roku, w "Inwentarzu Klucza Kieleckiego". W przeszłości był to rozległy obszar pól. Cały obszar Wielkopola należy do Kielc od 1887 roku.

</doc>
<doc id="1772144" url="https://pl.wikipedia.org/wiki?curid=1772144" title="Dibrowa (obwód lwowski)">
Dibrowa (obwód lwowski)

Dibrowa (; hist. Sałasze) – wieś na Ukrainie, w obwodzie lwowskim, w rejonie sokalskim. W 2001 roku liczyła 630 mieszkańców.
Sałasze były w XVIII wieku wsią należącą do starostwa mostowskiego w województwie bełskim. 
W II Rzeczypospolitej do 1934 roku samodzielna gmina jednostkowa Sałasze. Następnie należała do zbiorowej wiejskiej gminy Bruckenthal w powiecie rawskim, w woj. lwowskim. Po wojnie wieś weszła w struktury administracyjne Związku Radzieckiego. 

</doc>
<doc id="1772147" url="https://pl.wikipedia.org/wiki?curid=1772147" title="Imane Merga">
Imane Merga

Imane Merga (ur. 15 października 1988 w Tulu Bolo) – etiopski lekkoatleta, długodystansowiec.

</doc>
<doc id="1772148" url="https://pl.wikipedia.org/wiki?curid=1772148" title="Peter Bryan">
Peter Bryan

Peter Bryan (ur. 4 października 1969 w Londynie) – brytyjski seryjny morderca i kanibal, który zamordował trzy osoby.
W 1993 zabił młotkiem dwudziestoletnią ekspedientkę, za co został skierowany do szpitala o podwyższonym rygorze w Rampton. W 2002, na skutek opinii komisji badającej jego zdrowie psychiczne, zezwolono mu na kontakt ze społeczeństwem i przeniesiono do domu opieki, gdzie każdy z pacjentów miał własne drzwi wejściowe i klucze. Ponownie trafił do szpitala po oskarżeniu o molestowanie siedemnastolatki, tym razem jako pacjent oddziału otwartego w Newham General Hospital. W lutym 2004, bez zezwolenia opuścił budynek szpitala i zabił swojego znajomego, a następnie usmażył i zjadł część jego mózgu, a ciało poćwiartował. W konsekwencji zajścia został aresztowany i umieszczony w szpitalu o zaostrzonym rygorze Broadmoor w Crowthorne, gdzie w kilka tygodni po przybyciu zamordował współpacjenta. Peter Bryan przyznał się do popełnienia obu zabójstw, tłumacząc się ograniczoną poczytalnością.
W przygotowanych dla służby zdrowia dwóch niezależnych raportach na temat zabójstw dokonanych przez Petera Bryana stwierdzono, że był to wyjątkowy przypadek i można było zrobić więcej, aby go powstrzymać. Wskazuje się w nich jednak na błędy systemowe, a nie winę konkretnych osób. Sprawa odbiła się głośnym echem w brytyjskich mediach.

</doc>
<doc id="1772150" url="https://pl.wikipedia.org/wiki?curid=1772150" title="Karów (Ukraina)">
Karów (Ukraina)

Karów (, "Kariw") – wieś na Ukrainie, w rejonie czerwonogrodzkim obwodu lwowskiego. Wieś liczy około 1060 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Bruckenthal w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772153" url="https://pl.wikipedia.org/wiki?curid=1772153" title="Chlewczany">
Chlewczany

Chlewczany (ukr. "Хлівчани") – wieś na Ukrainie, w rejonie czerwonogrodzkim obwodu lwowskiego. Wieś liczy około 2000 mieszkańców.
Wieś starostwa mostowskiego, położona była w XVIII wieku w województwie bełskim. W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Bruckenthal w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772154" url="https://pl.wikipedia.org/wiki?curid=1772154" title="Domaszów (obwód lwowski)">
Domaszów (obwód lwowski)

Domaszów (ukr. Домашів) – wieś na Ukrainie, w rejonie czerwonogrodzkim obwodu lwowskiego. Wieś liczy około 925 mieszkańców.
Wieś starostwa mostowskiego, położona była w XVIII wieku w województwie bełskim. W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Bruckenthal w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772155" url="https://pl.wikipedia.org/wiki?curid=1772155" title="Tehlów">
Tehlów

Tehlów (ukr. Тяглів) – wieś na Ukrainie, w rejonie czerwonogrodzkim obwodu lwowskiego. Wieś liczy około 330 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Bruckenthal w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772156" url="https://pl.wikipedia.org/wiki?curid=1772156" title="Ostriwok">
Ostriwok

Ostriwok () – wieś na Ukrainie, w obwodzie czerwonogrodzkim, w rejonie sokalskim. W 2001 roku liczyła 139 mieszkańców.
Do 1946 roku miejscowość nosiła nazwę Ostobuż (, "Ostobiż"), a w latach 1946-1989 – Ostrowok ().
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Bruckenthal w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772158" url="https://pl.wikipedia.org/wiki?curid=1772158" title="Ostrybok">
Ostrybok



</doc>
<doc id="1772159" url="https://pl.wikipedia.org/wiki?curid=1772159" title="Woronów (rejon czerwonogrodzki)">
Woronów (rejon czerwonogrodzki)

Woronów (ukr. Воронів) – wieś na Ukrainie, w obwodzie lwowskim, w rejonie czerwonogrodzkim.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Bruckenthal w powiecie rawskim, w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772161" url="https://pl.wikipedia.org/wiki?curid=1772161" title="Książęta von Hohenberg">
Książęta von Hohenberg



</doc>
<doc id="1772163" url="https://pl.wikipedia.org/wiki?curid=1772163" title="Zaborze (rejon żółkiewski)">
Zaborze (rejon żółkiewski)

Zaborze (ukr. Забір'я) – wieś na Ukrainie, w rejonie żółkiewskim obwodu lwowskiego. Wieś liczy około 1310 mieszkańców.
Znajduje się tu przystanek kolejowy Zielona, położony na linii Rawa Ruska – Czerwonogród (Krystynopol).
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Hujcze w powiecie rawskim w woj. lwowskim. Po wojnie wieś została odłączona od Polski i włączona w struktury administracyjne Ukraińskiej SRR.

</doc>
<doc id="1772165" url="https://pl.wikipedia.org/wiki?curid=1772165" title="Krioturbacja">
Krioturbacja

Krioturbacja – mieszanie się poziomych warstw gleby zachodzące w obszarach wilgotnej wiecznej zmarzliny (w jej warstwie czynnej) w wyniku wielokrotnego zamarzania i rozmarzania gleby. Zwane również deformacjami krioturbacyjnymi. 
Dzięki temu procesowi powstają deformacje gleby takie jak gleby poligonalne, gleby smugowe oraz inwolucje.

</doc>
<doc id="1772166" url="https://pl.wikipedia.org/wiki?curid=1772166" title="Wolica (rejon żółkiewski)">
Wolica (rejon żółkiewski)

Wolica, Wólka Mazowiecka (, "Wołycia") – wieś na Ukrainie, w rejonie żółkiewskim obwodu lwowskiego, nad rzeką Ratą. Wieś liczy około 2300 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Hujcze w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772167" url="https://pl.wikipedia.org/wiki?curid=1772167" title="Per Ahlmark">
Per Ahlmark

Per Axel Ahlmark (ur. 15 stycznia 1939 w Sztokholmie, zm. 8 czerwca 2018) – szwedzki polityk, wicepremier Szwecji w latach 1976–1978 i lider Ludowej Partii Liberałów w latach 1975–1978.

</doc>
<doc id="1772168" url="https://pl.wikipedia.org/wiki?curid=1772168" title="Seńkowice">
Seńkowice

Seńkowice (ukr. Синьковичі) – wieś na Ukrainie, w rejonie żółkiewskim obwodu lwowskiego. Wieś liczy około 600 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Hujcze w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772169" url="https://pl.wikipedia.org/wiki?curid=1772169" title="Muza (czasopismo)">
Muza (czasopismo)

Muza: magazyn muzyczny – polski magazyn muzyczny, miesięcznik, który ukazywał się od kwietnia/maja 2003 do grudnia 2003 (w sumie ukazało się 8 numerów). Według słów redaktora naczelnego, Daniela Wyszogrodzkiego, magazyn ten skierowany był do „szeroko pojętych miłośników muzyki” i „poświęcony wszystkim gatunkom muzycznym”.
Wydawcą czasopisma było Muza Press, czyli Włodzimierz Wieczorek (twórca wydawnictwa muzycznego In Rock). Strona internetowa „"Muzy"” znajdowała się pod adresem "http://www.muza.art.pl". Cena pisma wynosiła 7,90 PLN.
„"Muza"” zdobyła 6.1 punktu na 10 możliwych w rankingu prestiżowego miesięcznika „"Press"”, wyprzedzając takie magazyny, jak „"Przekrój"” czy „"Duży Format"”.
Zawartość.
Główną tematykę czasopisma stanowiła szeroko pojęta współczesna muzyka rozrywkowa (m.in. rock, pop, alternatywa, muzyka klubowa, r'n'b, hip-hop, muzyka filmowa, world music, metal, blues, jazz) a także muzyka poważna.
W „"Muzie"” można było znaleźć m.in.:
W jednym numerze mieściło się od 125 do 145 recenzji. Przyjęto system oceniania w skali pięciostopniowej. Punktem wyjścia w skali oceniania był środek skali, czyli "trójka" – oznaczała ona np. "dobrą płytę dobrego artysty". "Czwórka" oznaczała płytę (DVD, książkę) "wybijającą się, bardzo dobrą, wybitną", "piątka" – płytę "historyczną, ponadczasową, taką, która w sposób trwały zmieniała oblicze muzyki".
Ludzie.
Felietoniści.
Do grupy felietonistów należeli: Kasia Nosowska, Kuba Sienkiewicz, Kuba Wojewódzki, Grzegorz Brzozowicz i Jan Latus (Nowy Jork; redaktor nowojorskiego „"Nowego Dziennika"” oraz krytyk teatralny).
Korespondenci.
Do grupy korespondentów należeli: Piotr Mikołajczak (Paryż; numery 1-4), Michał Dzierża - BBC (Londyn; numery 5-8), Rafał Motriuk - BBC (Londyn; numery 1-8), Wojciech Bożyk (Nowy Jork; numery 1-8) i Greg Przygocki (Toronto; numery 1-8).
Współpracownicy.
Do grupy współpracowników (lista osób zaliczanych do tego grona publikowana była na stronie 1 każdego wydania) należeli m.in.:

</doc>
<doc id="1772170" url="https://pl.wikipedia.org/wiki?curid=1772170" title="Rawskie">
Rawskie

Rawskie (ukr. Равське, "Rawśke"; hist. "Hołe Rawskie") – wieś na Ukrainie, w rejonie żółkiewskim obwodu lwowskiego. Wieś liczy około 570 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Hujcze w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772171" url="https://pl.wikipedia.org/wiki?curid=1772171" title="Qiaowanlong">
Qiaowanlong

Qiaowanlong (桥湾龙) – rodzaj zauropoda z kladu Titanosauriformes żyjącego we wczesnej kredzie na terenach obecnych Chin. Został opisany w oparciu o osiem kręgów, kości prawej obręczy miednicznej oraz kilka niezidentyfikowanych kości odkrytych w dolnokredowych osadach grupy Xinminpu w Basenie Yujingzi na północnym wschodzie prowincji Gansu. Autorzy opisu "Qiaowanlong" zaliczyli go do rodziny brachiozaurów (Brachiosauridae); według autorów przynależność "Qiaowanlong" do tej rodziny potwierdza budowa kręgów – ma ona wspólne cechy zaawansowane z zauroposejdonem, innym możliwym przedstawicielem brachiozaurów, lecz cechy takie, jak m.in. znacząco zredukowana kość kulszowa, dowodzą, że skamieniałości te należą do nieznanego wcześniej taksonu. Jeśli przynależność "Qiaowanlong" do Brachiosauridae potwierdziłaby się, to byłby on pierwszym dobrze zachowanym przedstawicielem rodziny znanym z terenów Azji, a jego odkrycie potwierdzałoby występowanie przedstawicieli tej grupy na tym kontynencie i zróżnicowanie oraz pospolitość zauropodów we wczesnokredowej Azji. Z analizy kladystycznej przeprowadzonej przez Ksepkę i Norella (2010) wynika jednak, że "Qiaowanlong" należał do siostrzanego do Brachiosauridae kladu Somphospondyli (obejmującego przedstawicieli Titanosauriformes bliżej spokrewnionych z "Saltasaurus loricatus" niż z "Giraffatitan brancai"); według tej analizy taksonem siostrzanym do "Qiaowanlong kangxii" był "Erketu ellisoni", a oba te gatunki tworzyły klad siostrzany do kladu Titanosauria. Analiza filogenetyczna przeprowadzona przez D'Emica (2012) potwierdziła przynależność "Qiaowanlong" do Somphospondyli; wynika z niej, że "Q. kangxii" był najbardziej bazalnym znanym przedstawicielem rodziny Euhelopodidae. Aby przenieść "Qiaowanlong" do rodziny Brachiosauridae konieczne jest wydłużenie drzewa filogenetycznego o trzy stopnie w stosunku do najbardziej parsymonicznego.
"Qiaowanlong" dorastał prawdopodobnie do 12 m długości i ważył około 10 t.

</doc>
<doc id="1772172" url="https://pl.wikipedia.org/wiki?curid=1772172" title="Qiaowanlong kangxii">
Qiaowanlong kangxii



</doc>
<doc id="1772173" url="https://pl.wikipedia.org/wiki?curid=1772173" title="Życie literackie">
Życie literackie

Życie literackie - całokształt bieżących zjawisk związanych z literaturą danego czasu i jej rozwojem. W jego zasięgu znajdują się pisarze i publiczność literacka oraz różne formy ich kontaktów, twórczość, jej recepcja i krytyka, czasopiśmiennictwo, ugrupowania wśród twórców i odbiorców literatury, atmosfera literacka, w której wyraża się swoiste napięcie między tradycją a nowatorstwem, dawne i nowsze formy mecenatu, współczesne organizacje zawodowe pisarzy, instytucje naukowe i wydawnicze oraz różnego rodzaju imprezy służące literaturze (konkursy, nagrody, wystawy, spotkania itp.).

</doc>
<doc id="1772174" url="https://pl.wikipedia.org/wiki?curid=1772174" title="Kamienna Góra (rejon żółkiewski)">
Kamienna Góra (rejon żółkiewski)

Kamienna Góra (ukr. Кам'яна Гора) – wieś na Ukrainie, w rejonie żółkiewskim obwodu lwowskiego. Wieś liczy około 760 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Magierów w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.
W miejscowości urodził się Lucjan Siemieński.

</doc>
<doc id="1772176" url="https://pl.wikipedia.org/wiki?curid=1772176" title="Pogorzelisko (rejon żółkiewski)">
Pogorzelisko (rejon żółkiewski)

Pogorzelisko (ukr. Погариськ) – wieś na Ukrainie, w rejonie żółkiewskim obwodu lwowskiego. Wieś liczy około 600 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Magierów w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.
Z Pogorzeliska pochodzi Łesia Kałytowśka, ukraińska kolarka torowa, medalistka olimpijska, wicemistrzyni świata.

</doc>
<doc id="1772177" url="https://pl.wikipedia.org/wiki?curid=1772177" title="Okopy (obwód lwowski)">
Okopy (obwód lwowski)

Okopy (ukr. Окопи) – wieś na Ukrainie, w obwodzie lwowskim, w rejonie żółkiewskim.
Do 1945 w Polsce, w województwie lwowskim, w powiecie rawskim, w gminie Magierów. 
Do 1934 Okopy były siedzibą samodzielnej gminy jednostkowej.

</doc>
<doc id="1772178" url="https://pl.wikipedia.org/wiki?curid=1772178" title="Ławryków">
Ławryków

Ławryków (ukr. Лавриків) – wieś na Ukrainie, w rejonie żółkiewskim obwodu lwowskiego. Wieś liczy około 1500 mieszkańców.
Znajduje się tu przystanek kolejowy Ławryków, położony na linii Lwów – Rawa Ruska – Hrebenne.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Magierów w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772179" url="https://pl.wikipedia.org/wiki?curid=1772179" title="Johann Amerbach">
Johann Amerbach

Johann(es) Amerbach (Amorbach, Welcker, znany także jako Hans Fenediger; ur. ok. 1443 w Amorbach, zm. 25 grudnia 1513 w Bazylei) – bazylejski drukarz i humanista, jeden z najważniejszych wydawców, drukarzy i sprzedawców książek renesansu. Protoplasta rodu Amerbachów, bazylejskich uczonych.
Życie.
Prawdopodobnie był synem Petera Welckera, burmistrza frankońskiego miasta Amorbach w diecezji würzburskiej, gdzie urodził się między 1440 a 1445 rokiem (dla roku 1495 poświadczone są w księgach rachunkowych Amorbach dwukrotne odwiedziny w mieście osoby nazwanej w nich "Meister Hans Welckers von Basel"). Od nazwy miasta pochodzi nazwisko, którym się później posługiwał (w jego drukach po roku 1478 "Johannes de Amerbach").
Studiował w Paryżu, gdzie poznał też podstawy nowo powstałej sztuki drukarskiej (najprawdopodobniej jest to osoba identyczna ze znanym źródłom Johannesem Welkerem z diocaesis Herbipolensis). Tam jego nauczycielem był Johannes Heynlin de Lapide (von Stein), zapoznał się także z drukarzami niemieckimi. Heynlin był pierwszym drukarzem paryskim, a także reprezentującym tradycje scholastyczne filozofem i teologiem, przedstawicielem realizmu na gruncie sporu o uniwersalia. W Paryżu w 1461 roku Amerbach (tj. Johannes Welker) uzyskał bakalaureat, a w 1462 tytuł magistra sztuk. 
W czasie studiów nabył doskonałą znajomość łaciny i podstawy greki. Po ukończeniu studiów paryskich udał się do Włoch, prawdopodobnie przez jakiś czas studiował w Rzymie, następnie w latach 1462-1465 przebywał w Wenecji, gdzie pracował jako drukarz.
W Bazylei, gdzie początkowo posługując się nazwiskiem Hans Fenediger (Venediger) / Hans von Venedig (Hans Wenecjanin / Hans z Wenecji) pracował jako drukarz, osiadł w 1475 roku. Od 1478 drukował jako Johannes de Amerbach. Doszedł do znacznego majątku i wielkiego znaczenia w życiu miasta. W roku 1481 został członkiem cechu, korporacji Safran (niem. "Safranzunft"), w 1484 obywatelem Bazylei. Prawa obywatelskie zakupił 5 maja 1484 roku (jako "Meister Hanns von Emmerpach der Trugker"). W okresie tym płacił podatki w wysokości tysiąca florenów.
Kupił też w 1482 roku dom. Rodzinny dom Amerbachów, położony w Kleinbasel Haus zum Kaiserstuhl, dziedziczony był przez pokolenia – w jego projektowaniu brał udział przyjaciel rodziny Hans Holbein, jako siedziba rodzinnego zbioru sztuki (Amerbach-Kabinett) miał on stać się podstawą zbiorów bazylejskich muzeów. Nieopodal domu znajdował się klasztor kartuzów St. Margarethental – ród Amerbachów był z nim silnie związany duchowo i towarzysko.
21 września 1483 roku poślubił obywatelkę Bazylei, wdowę Barbarę Ortenberg, córkę radnego Bazylei Leonharda Ortenberga. Z Barbarą Ortenberg Johann miał trzech synów, Bruna (1484-1519), Basiliusa (1488-1535) i Bonifaciusa (1495-1562), córkę zmarłą w dzieciństwie oraz córkę Margarete (1490-1541; jej imię pochodzi od patronki klasztoru St. Margarethental). Synowie i dalsi potomkowie Johanna należeli do najwybitniejszych uczonych renesansowych Niemiec. Ród Amerbachów rozwinął szeroką sieć stosunków zawodowych i towarzyskich z uczonymi całej Europy.
Amerbach zmarł 25 grudnia 1513 roku, w czasie prac nad jego największym dziełem – wydaniem zbiorowym wszystkich pism doktorów Kościoła. Pochowany został w bazylejskim klasztorze kartuzów.
Po śmierci Johanna jego dzieło kontynuowali nie jego synowie, ale najbliższy współpracownik i uczeń, Johannes Froben, choć aktywa firmy odziedziczyli synowie, a ojciec żywił nadzieję, że kontynuować będą oni dzieło jako jego opiekunowie naukowi, podczas gdy Froben będzie czuwał nad jego aspektami technicznymi i finansowymi. Bruno zmarł jednak młodo, w wieku 35 lat, Basilius pomagał wprawdzie w pracy Frobena nad wydaniem św. Hieronima, ale bez większego zaangażowania, Bonifacius zaś wcale nie wziął udziału w przedsięwzięciu, wybierając karierę profesora prawa.
Dzieło.
Amerbach drukował głównie autorów klasycznych i humanistycznych. Pracował także nad wielkim wydaniem Pisma Świętego i dzieł Ojców Kościoła. Niewiele natomiast opracował edycji dzieł w języku niemieckim.
Najważniejszym współpracownikiem Amerbacha był jego paryski nauczyciel Johannes Heynlin, który osiadł w Bazylei. Dla Amerbacha pisał on przedmowy i komentarze do wydawanych przez niego dzieł oraz poszukiwał dla niego rzadkich manuskryptów i poprawiał ich teksty. To Heynlin zainicjował projekt wydania w drukarni Amerbacha wielkiego wydania zbiorowego pism Ojców Kościoła. Wspierał jego zainteresowanie dziełami starożytności chrześcijańskiej i pogańskiej. To dzięki niemu Amerbach nawiązał kontakty z bazylejskimi kartuzami. Klasztor kartuzów posiadał bardzo bogate zbiory manuskryptów, rozwinięte w czasach soboru bazylejskiego – zbiory te przez długie lata stanowiły podstawę projektów wydawniczych Amerbacha. W zamian za udostępnienie manuskryptów kartuzi wzbogacili się o dary książkowe. Henlin wywierał pewien wpływ na Amerbacha także w kwestiach dotyczących typografii, takich jak dobór czcionek.
Stale współpracował z wielu innymi drukarzami i uczonymi – należeli do nich przede wszystkim Sebastian Brant, Johannes Reuchlin, Beatus Rhenanus, Johannes Trithemius ze Sponheim, Jakob Wimpfeling. Jego kontakty zawodowe objęły znaczną część Europy, korespondował i współdziałał z drukarzami, księgarzami i wydawcami Paryża, Norymbergi i Londynu. Brant drukował u Amerbacha swoje poezje. Reuchlin miał ogromny udział w przygotowaniu wydania bazylejskiego pism św. Augustyna i św. Hieronima. Zbiorowe wydanie dzieł doktorów Kościoła (św. Augustyna, św. Hieronima, św. Grzegorza Wielkiego i św. Ambrożego) było najrozleglejszym i najtrudniejszym dziełem Amerbacha. Wydanie to wspierało wielu innych uczonych, przede wszystkim Erazm z Rotterdamu (w 1514 Erazm, prawdopodobnie wiedząc o przygotowanym wydaniu Hieronima, zamieszkał w Bazylei), a także Matthaeus Adriani.
Po roku 1500 drukarnię prowadził razem z Johannesem Frobenem i Johannesem Petri. Sukcesorem Amerbacha jako drukarza był przede wszystkim jego uczeń Froben, synowie tylko krótko trudnili się tym zawodem. Drukarnia Amerbacha przygotowywała dzieła wielkiego formatu, prócz doktorów Kościoła np. Pismo Święte z glosami i postyllami (na zlecenie Antoniusa Kobergera) czy wydanie prawa kanonicznego (Corpus juris canonici). Amerbach zmarł zanim zakończył edycję św. Hieronima – prace były jednak już na tyle zaawansowane, że z pomocą Erazma Froben mógł je wydac już w roku 1516.
Korespondencja rodu Amerbachów jest cennym źródłem historycznym. "Amerbachkorrespondenz", jej monumentalne wydanie (liczące do tej pory dziesięć tomów w dwunastu woluminach, wciąż nieukończone) ukazuje się od 1942 roku. Obszerny wybór listów Johanna Amerbacha oraz jego rodziny i współpracowników dostępny jest także w przekładzie angielskim Barbary C. Halporn "The Correspondence of Johann Amerbach. Early Printtings in Social Context" (Ann Arbor 2000), z przedmową i rozległymi komentarzami tłumaczki.

</doc>
<doc id="1772181" url="https://pl.wikipedia.org/wiki?curid=1772181" title="Horodzów">
Horodzów

Horodzów (ukr. Городжів) – wieś na Ukrainie, w rejonie żółkiewskim obwodu lwowskiego. Wieś liczy około 1050 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Magierów w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772182" url="https://pl.wikipedia.org/wiki?curid=1772182" title="Manasterek">
Manasterek

Manasterek (ukr. Монастирок) – wieś na Ukrainie, w rejonie żółkiewskim obwodu lwowskiego. Wieś liczy około 980 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Magierów w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772183" url="https://pl.wikipedia.org/wiki?curid=1772183" title="Zamek (rejon żółkiewski)">
Zamek (rejon żółkiewski)

Zamek (ukr. Замок) – wieś na Ukrainie, w rejonie żółkiewskim obwodu lwowskiego. Wieś liczy około 630 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Magierów w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772185" url="https://pl.wikipedia.org/wiki?curid=1772185" title="Huta Obedyńska">
Huta Obedyńska

Huta Obedyńska (ukr. Гута Обединська) – wieś na Ukrainie, w rejonie żółkiewskim obwodu lwowskiego. Wieś liczy około 150 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Potylicz w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772187" url="https://pl.wikipedia.org/wiki?curid=1772187" title="Olszanka (rejon żółkiewski)">
Olszanka (rejon żółkiewski)

Olszanka (ukr. Вільшанка) – wieś na Ukrainie, w rejonie żółkiewskim obwodu lwowskiego. Wieś liczy około 25 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Potylicz w powiecie rawskim w woj. lwowskim. Po wojnie wieś została odłączona od Polski i włączona w struktury administracyjne Ukraińskiej SRR.

</doc>
<doc id="1772189" url="https://pl.wikipedia.org/wiki?curid=1772189" title="Seredkiewicz">
Seredkiewicz

Seredkiewicz, Ulicko-Seredkiewicz (, "Seredkewyczi") – wieś na Ukrainie, w obwodzie lwowskim, w rejonie jaworowskim. W 2001 roku liczyła ok. 1,4 tys. mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Potylicz w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772190" url="https://pl.wikipedia.org/wiki?curid=1772190" title="Ulicko Zarębane">
Ulicko Zarębane

Ulicko Zarębane (ukr. Зарубани, "Zarębane") – wieś na Ukrainie, w rejonie jaworowskim obwodu lwowskiego. Wieś liczy około 220 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Potylicz w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772192" url="https://pl.wikipedia.org/wiki?curid=1772192" title="Szarża banzai">
Szarża banzai

 – termin używany przez aliantów podczas II wojny światowej w odniesieniu do frontalnych ataków organizowanych przez jednostki piechoty Cesarskiej Armii Japońskiej, pochodzący z japońskiego okrzyku bojowego „banzai!”, w szczególności odnosząc się do taktyki stosowanej przez Japończyków podczas wojny na Pacyfiku. Gdy japońscy dowódcy batalionów piechoty przewidywali że bitwa jest bliska przegranej, rozkazywali szarżę banzai, jako ostatnią próbę udaremnienia posuwania się naprzód wojsk alianckich.
Pochodzenie.
Szarża banzai jest uważana za jedną z metod ataku samobójczego lub samobójstwa przed schwytaniem przez wroga, takiego jak seppuku. Wraz z restauracją Meiji i wojnami z dynastią Qing i Rosją, militarystyczny rząd Japonii przyjął zbiór zasad etycznych bushidō, aby uzależnić ludność kraju od ideologicznego posłuszeństwa cesarzowi. Będąc pod wrażeniem tego, jak samurajów szkolono do popełnienia samobójstwa, gdy miało ich spotkać wielkie upokorzenie, rząd wpoił żołnierzom, że poddanie się wrogowi jest większym upokorzeniem niż śmierć. Samobójstwo Takamoriego Saigō, przywódcy samurajów podczas restauracji Meiji, również zainspirowało naród do idealizacji i romantyzmu śmierci w bitwie oraz do uznania samobójstwa za honorową ostateczną akcję.
Podczas oblężenia Port Artur w czasie wojny rosyjsko-japońskiej, Japończycy przeprowadzali szarże banzai na rosyjską artylerię i karabiny maszynowe, co zakończyło się masakrą. Ponieważ wojska japońskie poniosły ogromne straty w atakach, w jednym z opisów padło stwierdzenie, że „gruba, nieprzerwana masa trupów pokryła zimną ziemię jak kołdra”.
W latach 30. XX wieku Japończycy uznali ten rodzaj ataku za skuteczny podczas wojny z Chinami. Stało się to przyjętą taktyką wojskową w Cesarskiej Armii Japońskiej, gdzie liczebnie słabsze siły japońskie, wykorzystując swoje lepsze wyszkolenie i bagnety, były w stanie pokonać liczebniejsze siły chińskie. Japończycy nie mieli tutaj do czynienia ze zmasowaną bronią automatyczną, ale raczej z chińskim karabinem powtarzalnym, który nie mógł strzelać tak szybko jak karabin maszynowy.
II wojna światowa.
W okresie II wojny światowej japoński militarystyczny rząd rozpowszechniał propagandę, która idealizowała ataki samobójcze, wykorzystując jedną z cnót bushidō jako podstawę wojennych kampanii. Japoński rząd przedstawił wojnę jako oczyszczającą, ze śmiercią zdefiniowaną jako obowiązek.
Podczas amerykańskiego rajdu na atol Makin w sierpniu 1942 roku, amerykańscy marines zauważyli, a następnie zabili japońskie obsługi karabinów maszynowych. Następnie Japończycy przypuścili szarżę banzai z bagnetami i mieczami, ale zostali zatrzymani przez amerykańską siłę ognia. Schemat powtarzał się w kolejnych atakach, z podobnymi skutkami.
W czasie kampanii na Wyspach Salomona, 21 sierpnia 1942 roku, pułkownik Kiyonao Ichiki poprowadził 800 żołnierzy do bezpośredniego ataku na amerykańską linię strzegącą lotniska Henderson Field w bitwie pod Tenaru. Po starciu bojowym na małą skalę w dżungli, żołnierze Ichikiego przeprowadzili szarżę banzai na wroga; jednak przeciwko zorganizowanej amerykańskiej linii obronnej większość Japończyków zginęła, a Ichiki popełnił samobójstwo.
29 maja 1943 roku, podczas bitwy o Attu w czasie walk o Aleuty, oblężeni japońscy żołnierze pod dowództwem pułkownika Yasuyo Yamasakiego, rozpoczęli szarżę banzai na linie amerykańskie w pobliżu zatoczki Massacre Bay. Pomimo intensywnych walk wojska japońskie zostały szybko zniszczone. Pod koniec bitwy z sił japońskich, które pierwotnie liczyły około 2600 żołnierzy, pozostało tylko 28, podczas gdy Amerykanie stracili 549 z 15 000 walczących.
Największa szarża banzai w II wojnie światowej miała miejsce podczas bitwy o Saipan w czasie walk o archipelag Marianów. Generał Yoshitsugu Saitō zebrał prawie 4300 japońskich żołnierzy, rannych i kilku cywilów, wielu nieuzbrojonych, i zarządził szarżę. 7 lipca 1944 roku uderzył bezpośrednio w 1. i 2. batalion amerykańskiego 105. pułku piechoty, który stracił prawie 2000 żołnierzy w 15-godzinnej bitwie. Atak został ostatecznie odparty, a prawie wszyscy japońscy żołnierze biorący udział w szarży zginęli.
Niektórzy japońscy dowódcy, tacy jak generał Tadamichi Kuribayashi, zabronili swoim ludziom wykonywania szarży banzai, co zaskoczyło Amerykanów którzy byli przekonani, że Japończycy dowodzeni przez Kuribayashiego będą dokonywać szarż w bitwie o Iwo Jimę w lutym-marcu 1945 roku.

</doc>
<doc id="1772193" url="https://pl.wikipedia.org/wiki?curid=1772193" title="Dziewięcierz (Ukraina)">
Dziewięcierz (Ukraina)

Dziewięcierz (ukr. Дев'ятир, pierwotnie Dziewięciory) – wieś na Ukrainie, w rejonie żółkiewskim obwodu lwowskiego przy polskiej granicy. Przed II wojną światową jako Einsingen. Wieś liczy około 200 mieszkańców.
Wieś starostwa niegrodowego lubaczowskiego na początku XVIII wieku. W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Potylicz w powiecie rawskim w woj. lwowskim. Po wojnie część wsi wraz z kolonia Einsingen weszła w struktury administracyjne Związku Radzieckiego, a część pozostała w Polsce – Dziewięcierz, wraz z ruinami cerkwi.

</doc>
<doc id="1772194" url="https://pl.wikipedia.org/wiki?curid=1772194" title="Night Warning">
Night Warning

Night Warning (znany także pod alternatywnymi tytułami: "Butcher Baker Nightmare Maker", "Momma's Boy", "Nightmare Maker", "Thrilled to Death" i "The Evil Protege") – filmowy horror produkcji amerykańskiej z 1982 roku, wpisujący się w nurt exploitation oraz podgatunek slasher. Był nominowany przez Academy of Science Fiction, Fantasy &amp; Horror Films do nagrody Saturna jako "najlepszy film niskobudżetowy".
Ze względu na kontrowersyjność (m.in. tematyczną – kazirodztwo, homofobia etc.) film trafił na listę „video nasty”.

</doc>
<doc id="1772195" url="https://pl.wikipedia.org/wiki?curid=1772195" title="Einsingen">
Einsingen

Einsingen (ukr. Айнзінген) – dawna wieś i kolonia niemiecka na Ukrainie, na terenie obecnego rejonu żółkiewskiego w obwodzie lwowskim, przy polskiej granicy. W 1938 r. zmieniono nazwę na Dziewięcierz.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Potylicz w powiecie rawskim w woj. lwowskim. Po wojnie weszła w struktury administracyjne Związku Radzieckiego.

</doc>
<doc id="1772196" url="https://pl.wikipedia.org/wiki?curid=1772196" title="Huta Zielona">
Huta Zielona

Huta Zielona (ukr. Зелена Гута) – wieś na Ukrainie, w rejonie żółkiewskim obwodu lwowskiego, przy polskiej granicy. Wieś liczy około 240 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Potylicz w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.
Zobacz też: Zielona Huta

</doc>
<doc id="1772197" url="https://pl.wikipedia.org/wiki?curid=1772197" title="Nu Centauri">
Nu Centauri



</doc>
<doc id="1772198" url="https://pl.wikipedia.org/wiki?curid=1772198" title="Rata (Ukraina)">
Rata (Ukraina)

Rata (ukr. Рата) – wieś na Ukrainie, w rejonie żółkiewskim obwodu lwowskiego, przy polskiej granicy. Wieś liczy około 640 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Siedliska w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego, przemianowana na Pidhorodne.
We wsi jest murowana cerkiew Przemienienia Pańskiego z 1837 roku.

</doc>
<doc id="1772199" url="https://pl.wikipedia.org/wiki?curid=1772199" title="Rzyczki">
Rzyczki

Rzyczki (ukr. Річки, także Rzeczki) – wieś na Ukrainie, w rejonie żółkiewskim obwodu lwowskiego, blisko polskiej granicy. Wieś liczy około 1320 mieszkańców.
Znajduje się tu przystanek kolejowy Rzyczki, położony na linii Rawa Ruska – Czerwonogród (Krystynopol).
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Siedliska w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772202" url="https://pl.wikipedia.org/wiki?curid=1772202" title="Poddębce (obwód lwowski)">
Poddębce (obwód lwowski)

Poddębce, lub Poddubce (ukr. Піддубне, "Piddubne", dawniej Піддубці, "Piddubci") – wieś na Ukrainie, w rejonie czerwonogrodzkim obwodu lwowskiego. Wieś liczy około 200 mieszkańców.
Znajduje się tu przystanek kolejowy Poddębce, położony na linii Rawa Ruska – Czerwonogród (Krystynopol).
Historia.
3 lipca 1908 pożar strawił wieś. Dwór we wsi (właściciel Urbański) okazał się prawie obojętnym wobec pożaru.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Wierzbica w powiecie rawskim w woj. lwowskim. Po wojnie wieś weszła w skład nowej gminy Uhnów powiatu tomaszowskiego w woj. lubelskim. W 1951 roku Poddębce, Michałówka i Józefówka jako jedyne wsie gminy Uhnów (którą równocześnie przekształcono w gminę Machnów) zostały przyłączone do Związku Radzieckiego w ramach umowy o zamianie granic z 1951 roku.

</doc>
<doc id="1772203" url="https://pl.wikipedia.org/wiki?curid=1772203" title="Michałówka (rejon czerwonogrodzki)">
Michałówka (rejon czerwonogrodzki)

Michałówka (ukr. Михайлівка) – wieś na Ukrainie, w rejonie czerwonogrodzkim obwodu lwowskiego. Wieś liczy około 120 mieszkańców.
Znajduje się tu przystanek kolejowy Michałówka, położony na linii Rawa Ruska – Czerwonogród (Krystynopol).
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Wierzbica w powiecie rawskim w woj. lwowskim. Po wojnie wieś weszła w skład nowej gminy Uhnów powiatu tomaszowskiego w woj. lubelskim. W 1951 roku Michałówka, Poddębce i Józefówka jako jedyne wsie gminy Uhnów (którą równocześnie przekształcono w gminę Machnów) zostały przyłączony do Związku Radzieckiego w ramach umowy o zamianie granic z 1951 roku.

</doc>
<doc id="1772204" url="https://pl.wikipedia.org/wiki?curid=1772204" title="Józefówka (Ukraina)">
Józefówka (Ukraina)

Józefówka (niem "Josefinendorf") – dawna wieś i kolonia niemiecka na Ukrainie, obecnie na terenie rejonu czerwonogrodzkiego w obwodzie lwowskim. Leżała tuż na wschód od Michałówki.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Wierzbica w powiecie rawskim w woj. lwowskim. Po wojnie wieś weszła w skład nowej gminy Uhnów powiatu tomaszowskiego w woj. lubelskim. W 1951 roku Józefówka, Michałówka i Poddębce jako jedyne wsie gminy Uhnów (którą równocześnie przekształcono w gminę Machnów) zostały przyłączony do Związku Radzieckiego w ramach umowy o zamianie granic z 1951 roku.

</doc>
<doc id="1772206" url="https://pl.wikipedia.org/wiki?curid=1772206" title="Wróblaczyn">
Wróblaczyn

Wróblaczyn (ukr. Вороблячин) – wieś na Ukrainie, w rejonie jaworowskim obwodu lwowskiego. Wieś liczy około 600 mieszkańców.
W II Rzeczypospolitej do 1934 samodzielna gmina jednostkowa. Następnie wieś należała do zbiorowej wiejskiej gminy Wróblaczyn w powiecie rawskim w woj. lwowskim, której była siedzibą. Po wojnie wieś weszła w struktury administracyjne Związku Radzieckiego.

</doc>
<doc id="1772207" url="https://pl.wikipedia.org/wiki?curid=1772207" title="Maksar">
Maksar

Maksar (także: "Maktar"; arab. مكثر, fr. "Makthar", łac. "Mactaris") – miasto w północno-środkowej Tunezji, w gubernatorstwie Siljana, ok. 13 tys. mieszkańców (stan z 2013 roku). W pobliżu znajdują się ruiny starożytnego miasta rzymskiego, oddzielone od nowych zabudowań niewielkim wąwozem.
Historia.
Historia starożytnego miasta sięga II wieku p.n.e., kiedy numidyjski władca Masynissa nakazał zbudowanie twierdzy chroniącej przed napaściami Berberów. Największy rozkwit Maksaru przypadł jednak na okres panowania Rzymian w II wieku n.e., gdy zyskał on status kolonii pod nazwą "Colonia Aelia Aurelia Mactaris". W połowie XI stulecia dawne miasto doszczętnie zniszczyły muzułmańskie plemiona Banu Hilal. Miasto współczesne zostało założone w XIX wieku przez francuskiego oficera o nazwisku Bordier.
Stanowisko archeologiczne.
Na terenie rozległego kompleksu wykopalisk zachowały się m.in. pozostałości punickiego tofetu i megalitycznego sanktuarium, zaś z czasów rzymskich ruiny forum, bazyliki, term, świątyń i gimnazjonu, a także kościołów starochrześcijańskich. W czasach rzymskich utrzymywały się również tradycje punickie, o czym świadczy kilka zachowanych inskrypcji neopunickich oraz funkcjonowanie tofetu poświęconego Baalowi Hammonowi.
W pobliżu forum usytuowany jest łuk triumfalny Trajana z 116 roku, naprzeciw którego znajdują się pozostałości bazyliki Hildegunsa z V wieku n.e., zwanej również „kościołem Wandalów”. Nieco dalej zachowały się resztki "schola juvenum" przekształconej w obiekt sakralny. Na południowo-zachodnim krańcu kompleksu natrafiono na nekropolę wczesnochrześcijańską i starsze grobowce numidyjskie.
Poza ścisłym obszarem kompleksu wykopalisk w Maksarze znajdują się także m.in. pozostałości starożytnej świątyni Apollina w stylu miejscowej architektury, drugi łuk triumfalny oraz grobowiec dolmenowy położony w samym centrum współczesnego miasta.

</doc>
<doc id="1772208" url="https://pl.wikipedia.org/wiki?curid=1772208" title="Maktar">
Maktar



</doc>
<doc id="1772209" url="https://pl.wikipedia.org/wiki?curid=1772209" title="Makthar">
Makthar



</doc>
<doc id="1772210" url="https://pl.wikipedia.org/wiki?curid=1772210" title="Maktthar">
Maktthar



</doc>
<doc id="1772211" url="https://pl.wikipedia.org/wiki?curid=1772211" title="Smolin (rejon jaworowski)">
Smolin (rejon jaworowski)

Smolin (ukr. Смолин) – wieś na Ukrainie, na pograniczu Płaskowyżu Tarnogrodzkiego, w rejonie jaworowskim obwodu lwowskiego. Wieś liczy około 780 mieszkańców.
W II Rzeczypospolitej do 1934 samodzielna gmina jednostkowa. Następnie wieś należała do zbiorowej wiejskiej gminy Wróblaczyn w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772213" url="https://pl.wikipedia.org/wiki?curid=1772213" title="Rock and Roll">
Rock and Roll



</doc>
<doc id="1772214" url="https://pl.wikipedia.org/wiki?curid=1772214" title="Mactaris">
Mactaris



</doc>
<doc id="1772215" url="https://pl.wikipedia.org/wiki?curid=1772215" title="Szczerzec (rejon jaworowski)">
Szczerzec (rejon jaworowski)

Szczerzec (ukr. Щирець) – dawna wieś na Ukrainie, obecnie na terenie rejonu jaworowskiego w obwodzie lwowskim. Leżała w połowie drogi pomiędzy Niemirowem (na zachód) a Magierowem.
W II Rzeczypospolitej do 1934 samodzielna gmina jednostkowa. Następnie wieś należała do zbiorowej wiejskiej gminy Wróblaczyn w powiecie rawskim w woj. lwowskim. Została zlikwidowana w 1940 związku z utworzeniem Jaworowskiego Poligonu Wojskowego. Po wojnie wieś weszła w struktury administracyjne Związku Radzieckiego.

</doc>
<doc id="1772216" url="https://pl.wikipedia.org/wiki?curid=1772216" title="Rock 'n' Roll">
Rock 'n' Roll



</doc>
<doc id="1772218" url="https://pl.wikipedia.org/wiki?curid=1772218" title="Parypsy (obwód lwowski)">
Parypsy (obwód lwowski)

Parypsy (, "Paripsy") – dawny chutor na Ukrainie, w obwodzie lwowskim, w rejonie jaworowskim. Leżał przy drodze pomiędzy Niemirowem, Wróblaczynem a Szczercem.
W II Rzeczypospolitej do 1934 samodzielna gmina jednostkowa. Następnie miejscowość należała do zbiorowej wiejskiej gminy Wróblaczyn w powiecie rawskim w woj. lwowskim. Została zlikwidowana w związku z utworzeniem Jaworowskiego Poligonu Wojskowego. Po wojnie weszła w struktury administracyjne Związku Radzieckiego.

</doc>
<doc id="1772219" url="https://pl.wikipedia.org/wiki?curid=1772219" title="Przedmieście (obwód lwowski)">
Przedmieście (obwód lwowski)

Przedmieście czyli Przedmieście Niemirowskie – dawna wieś na Ukrainie, obecnie na terenie rejonu jaworowskiego w obwodzie lwowskim. Leżała na wschód od Niemirowa.
W II Rzeczypospolitej do 1934 samodzielna gmina jednostkowa. Następnie wieś należała do zbiorowej wiejskiej gminy Wróblaczyn w powiecie rawskim w woj. lwowskim. Została zlikwidowana w 1940 związku z utworzeniem Jaworowskiego Poligonu Wojskowego. Po wojnie wieś weszła w struktury administracyjne Związku Radzieckiego.

</doc>
<doc id="1772220" url="https://pl.wikipedia.org/wiki?curid=1772220" title="Rock 'n' roll">
Rock 'n' roll



</doc>
<doc id="1772221" url="https://pl.wikipedia.org/wiki?curid=1772221" title="Rock and roll (ujednoznacznienie)">
Rock and roll (ujednoznacznienie)



</doc>
<doc id="1772222" url="https://pl.wikipedia.org/wiki?curid=1772222" title="Kamionka Wołoska">
Kamionka Wołoska

Kamionka Wołoska (ukr. Кам'янка-Волоська) – dawna okolica szlachecka położona bezpośrednio na południowy wschód od Rawy Ruskiej oraz ok. 40 km na północny zachód od Lwowa. Obecnie wioski znajdują się w rejonie żółkiewskim obwodu lwowskiego.
Wieś tenuty rzeczyckiej, położona była w XVIII wieku w powiecie bełskim. Kamionka Wołoska składała się z 278 obszarów dworskich (дворищ) w 14 ugrupowaniach.
W II Rzeczypospolitej do 1934 samodzielna gmina jednostkowa – największa w woj. lwowskim z 9274 mieszk. Następnie przekształcona w zbiorową wiejską gminę Kamionka Wołoska w powiecie rawskim w woj. lwowskim.
Po wojnie obszar ten został odłączony od Polski i włączony do Ukraińskiej SRR.
Miejsce urodzenia polskiego powieściopisarza i poety Zygmunta Kaczkowskiego.
Dawniej nazwę Kamionka Wołoska nosiła stacja kolejowa na trasie Lwów – Rawa Ruska (obecnie przystanek kolejowy Lipnik).

</doc>
<doc id="1772223" url="https://pl.wikipedia.org/wiki?curid=1772223" title="Zastawie (rejon czerwonogrodzki)">
Zastawie (rejon czerwonogrodzki)

Zastawie (ukr. Заставне, "Zastawne") – wieś na Ukrainie, w rejonie czerwonogrodzkim obwodu lwowskiego, blisko granicy polskiej. Liczy około 100 mieszkańców. W latach 1934–1939 dzielnica Uhnowa.
Znajduje się tu przystanek kolejowy Uhnów, położony na linii Rawa Ruska – Czerwonogród (Krystynopol).
W II Rzeczypospolitej do 1934 samodzielna gmina jednostkowa. 1 lipca 1934 gmina została zniesiona przez włączenie do miasta Uhnowa.
Pod okupacją hitelrowską w związku z poprowadzeniem granicy między Generalnym Gubernatorstwem a ZSRR (a od 1940 między dystryktami lubelskim a galicyjskim w obrębie GG) na rzece Sołokii, Zastawie zostało odłączone od Uhnowa i przyłączone do gminy Tarnoszyn w powiecie hrubieszowskim jako jej dwunasta gromada, licząca 761 mieszkańców.
Po wojnie właczone do gminy Uhnów jako gromada w powiecie tomaszowskim w woj. lubelskim. W 1951 roku w ramach umowy o zamianie granic Zastawie wraz z Uhnowem i Poddębcami zostało włączone do Związku Radzieckiego. Nadal stanowi odrębnę wieś względem Uhnowa.

</doc>
<doc id="1772224" url="https://pl.wikipedia.org/wiki?curid=1772224" title="Martha Fuchs">
Martha Fuchs



</doc>
<doc id="1772225" url="https://pl.wikipedia.org/wiki?curid=1772225" title="Biała (rejon żółkiewski)">
Biała (rejon żółkiewski)

Biała – dawna wieś na Ukrainie, która leżała bezpośrednio na południowy zachód od Magierowa.
W II Rzeczypospolitej do 1934 samodzielna gmina jednostkowa (Biała Piaskowa i Biała Murowana). Następnie wieś należała do zbiorowej wiejskiej gminy Magierów w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego. Obecnie jest podzielona między dwa rejony – żółkiewski i jaworowski w obwodzie lwowskim.

</doc>
<doc id="1772226" url="https://pl.wikipedia.org/wiki?curid=1772226" title="Rock &amp; Roll">
Rock &amp; Roll



</doc>
<doc id="1772227" url="https://pl.wikipedia.org/wiki?curid=1772227" title="Choronów">
Choronów

Choronów – dawna wieś na Ukrainie, obecnie na terenie rejonu czerwonogrodzkiego w obwodzie lwowskim, blisko granicy polskiej. Leżała pomiędzy Domaszowem a Chlewczanami, bezpośrednio na południowy wschód od Bruckenthala.
Wieś starostwa mostowskiego, położona była w XVIII wieku w województwie bełskim. W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Bruckenthal w powiecie rawskim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1772229" url="https://pl.wikipedia.org/wiki?curid=1772229" title="Lubycza Kameralna">
Lubycza Kameralna



</doc>
<doc id="1772230" url="https://pl.wikipedia.org/wiki?curid=1772230" title="Lubycza Kniazie">
Lubycza Kniazie



</doc>
<doc id="1772231" url="https://pl.wikipedia.org/wiki?curid=1772231" title="Martha Amerbach">
Martha Amerbach

Martha Amerbach, z domu Fuchs (ur. 1 maja 1505, zm. 14 grudnia 1541) – żona bazylejskiego uczonego Bonifaciusa Amerbacha (1495–1562).
Martha była córką Leonharda Fuchsa, burmistrza bryzgowijskiego miasteczka Neuenburg i jego żony Margarete. Ojciec utrzymywał kontakty z rodem Amerbachów i jego licznymi przyjaciółmi, zwłaszcza Erazmem z Rotterdamu. Matka Margarete była siostrą Hieronymusa Zscheckenbürlina, przełożonego bazylejskiego klasztoru kartuzów – z klasztorem tym ród Amerbachów przez pokolenia utrzymywał bardzo żywe relacje.
Małżeństwo Marthy z Basiliusem Amerbachem, przyjacielem rodziny Fuchsów, zainicjował inny przyjaciel Amerbachów, nauczyciel Bonifaciusa, humanista niemiecki Udalricus Zasius. Negocjacje między rodzinami rozpoczęły się latem 1524. Ślub odbył się 25 lutego 1527. Sam Bonifacius Amerbach, najmłodszy syn Johanna Amerbacha, był jednym z najważniejszych prawoznawców swoich czasów, zamożnym profesorem Uniwersytetu Bazylejskiego. Bonifacius i Martha mieli pięcioro dzieci: Ursulę, Esther, Faustinę, Basiliusa i Julianę.
Pod koniec lat 20. XVI wieku niechętny reformacji Bonifacius popadł w ostry konflikt z przyjaznymi mu dotąd władzami Bazylei. Konflikt ten trwał wiele lat i miał burzliwy i zmienny przebieg. Kiedy popierające reformację stronnictwo ostatecznie zwyciężyło w Bazylei i Bonifacius rozważał opuszczenie miasta, Martha dzięki wpływom, które zdobyła w mieście ona i jej rodzina, umożiwiła ugodę między mężem i miastem. Martha znana jest także z korespondencji przyjaciela rodziny, Erazma z Rotterdamu, który często przesyłał jej pozdrowienia, a kiedyś przesłał łakocie.
Po śmierci żony 14 grudnia 1541 Bonifacius nigdy ponownie się nie ożenił.

</doc>
<doc id="1772232" url="https://pl.wikipedia.org/wiki?curid=1772232" title="Carl Grimberg">
Carl Grimberg

Carl Gustaf Grimberg (ur. 22 września 1875 w Göteborgu; zm. 11 czerwca 1941 w Djursholmie) – szwedzki historyk, pisarz i nauczyciel. Autor dzieła "Svenska folkets underbara öden" (1913–1924). W 1926 roku zaczął publikować historię świata, pt. "Världshistoria", ale nie ukończył tej pracy przed śmiercią.

</doc>
<doc id="1772233" url="https://pl.wikipedia.org/wiki?curid=1772233" title="Milan Aćimović">
Milan Aćimović

Milan Aćimović, serb.-chor. Милан Аћимовић (ur. 31 maja 1898, zm. w maju 1945 w Zelengorze) – serbski polityk, minister spraw wewnętrznych w okresie międzywojennym, a następnie szef rządu i ponownie minister spraw wewnętrznych pod okupacją niemiecką
Był z wykształcenia adwokatem. Od 1935 był jednym z głównych działaczy Jugosłowiańskiej Unii Radykalnej. W latach 1938–1939 pełnił funkcję szefa policji w Belgradzie, a następnie ministra spraw wewnętrznych. Wkrótce po zajęciu Jugosławii przez wojska niemieckie w kwietniu 1941 stanął 1 maja tego roku na czele pierwszego kolaboracyjnego rządu serbskiego, zwanego oficjalnie Radą Komisarzy. Jednocześnie był komisarzem spraw wewnętrznych. Wysłał do Niemców memorandum, w którym występował o zgodę na utworzenie "Wielkiej Serbii" pod niemieckim protektoratem, ale pozostało ono bez odpowiedzi. Od 29 sierpnia 1941 do 1942 pełnił funkcję ministra spraw wewnętrznych w rządzie gen. Milana Nedicia. Zginął w walce z oddziałami 38 dywizji Narodowej Armii Wyzwolenia Jugosławii.
Był żonaty (żona Milica z d. Cvetić), miał dwoje dzieci.

</doc>
<doc id="1772235" url="https://pl.wikipedia.org/wiki?curid=1772235" title="Robert Kendrick">
Robert Kendrick

Robert Bradley Kendrick (ur. 15 listopada 1979 w Naples) – amerykański tenisista.
Kariera tenisowa.
Do zawodowego grona tenisistów przystąpił w 2000 roku, natomiast w 2013 roku zakończył zawodową karierę.
Pierwszy kontakt z rakietą tenisową miał w wieku pięciu lat. Do zawodowego grona tenisistów przystąpił w dwudziestym roku życia. Przez pierwsze lata swojej kariery grywał głównie w turniejach rangi ITF Men's Circuit. Później rozpoczął grę w zawodach kategorii ATP Challenger Tour, a w 2001 roku zadebiutował w rozgrywkach ATP World Tour, w Auckland. W roku 2001 po raz pierwszy przystąpił do wielkoszlemowego turnieju, Wimbledonu, lecz odpadł w eliminacjach. Podobnie było również w US Open, natomiast grze podwójnej zagrał w turnieju głównym odpadając w I fazie rozgrywek. Tego roku wygrał turnieje ATP Challenger Tour w deblu w Aptos, wspólnie Brandonem Hawkiem oraz w Kerrville ponownie grając razem z Hawkiem.
W roku 2002 w Australian Open, French Open, jak i US Open Amerykanin nie przebrnął kwalifikacji, a do Wimbledonu nie przystąpił. Tego samego roku zdobył tytuł singlowy ATP Challenger Tour w Tulsie, pokonując w finale 6:3, 6:3 Daniela Mela. W deblu wygrał w San Antonio, będąc wtedy w parze z Diegiem Ayalą.
Sezon 2003 Amerykanin rozpoczął od półfinału imprezy rangi ATP World Tour w Delray Beach, przechodząc najpierw kwalifikacje. W turnieju głównym, walcząc o finał imprezy, uległ swojemu rodakowi, późniejszemu zwycięzcy rozgrywek, Janowi-Michaelowi Gambillowi 3:6, 6:2, 6:7(5). Wcześniej, w San José zagrał w finale w grze podwójnej. Ostatecznie wraz z Paulem Goldsteinem nie sprostał w walce o tytuł mistrzowski duetowi Lee Hyung-taik–Uładzimir Wałczkou przegrywając 5:7, 6:4, 3:6. Później awansował do turnieju głównego Wimbledonu, lecz w I rundzie przegrał z Felicianem Lópezem. Latem wystartował po raz pierwszy w rozgrywkach rangi ATP Masters Series, w Cincinnati.
W 2004 roku Kendrick wywalczył tytuł w zawodach ATP Challenger Tour w Austin pokonując w finale Wesleya Whitehousa 7:5, 6:7, 6:2.
W sezonie 2006 Kendrick wygrał w grze singlowej turniej ATP Challenger Tour w Forest Hills. W lipcu 2006 roku wygrał rozgrywki rangi ATP World Tour w grze deblowej w Newport. Partnerem Amerykanina był wówczas Jürgen Melzer. W finale turnieju pokonali duet Jeff Coetzee–Justin Gimelstob 7:6(3), 6:0. Na trawiastych kortach Wimbledonu awansował do II rundy. W walce o III fazę rozgrywek przegrał z Rafaelem Nadalem 7:6(4), 6:3, 6:7(2), 5:7, 4:6. Na koniec roku zwyciężył podczas turniejów ATP Challenger Tour w singlu w Puebli, a w deblu w Calabasas.
Sezon 2007 rozpoczął od I rundy w Melbourne. Potem wygrał w Dallas rozgrywki z cyklu ATP Challenger Tour. W grze podwójnej doszedł do półfinałów imprez w San José i Houston (oba turnieje rangi ATP World Tour). Do końca roku wygrał jeszcze (w singlu) zawody ATP Challenger Tour w Calabasas oraz w Knoxville. W międzyczasie uzyskał ćwierćfinał w grze podwójnej w US Open. Potem zagrał w półfinale turnieju gry podwójnej w Tokio. Na koniec roku wygrał deblowe zmagania ATP Challenger Tour w Sacramento.
W roku 2008, w singlu, wygrał turnieje ATP Challenger Tour w Louisville oraz Nashville. W deblu po raz drugi z rzędu zagrał w półfinale deblowych zmagań w Tokio.
Sezon 2009 zaczął od I rundy w Australian Open. We French Open doszedł do II fazy rozgrywek, a w Wimbledonie odpadł w I rundzie. W US Open osiągnął II rundę.
W październiku 2010 roku Amerykanin wygrał swój ósmy turniej ATP Challenger Tour w grze podwójnej, w Tiburónie. Wspólnie z Travisem Rettenmaierem pokonali w pojedynku finałowym parę Ryler DeHeart–Pierre-Ludovic Duclos. Na początku listopada Kendrick wygrał zawody ATP Challenger Tour w Charlottesville, zarówno w grze pojedynczej, jak i podwójnej. W singlu pokonał w finale Michaela Shabaza, natomiast w deblu triumfował razem z Donaldem Youngiem, po zwycięstwie nad parą Ryler DeHeart–Duclos.
Podczas French Open z 2011 roku Kendrick przyjmował niedozwolony stymulant, za co otrzymał karę rocznej dyskwalifikacji.

</doc>
<doc id="1772237" url="https://pl.wikipedia.org/wiki?curid=1772237" title="Solanus (jacht)">
Solanus (jacht)



</doc>
<doc id="1772239" url="https://pl.wikipedia.org/wiki?curid=1772239" title="Peled">
Peled



</doc>
<doc id="1772240" url="https://pl.wikipedia.org/wiki?curid=1772240" title="Warcaby angielskie">
Warcaby angielskie

Warcaby angielskie (warcaby amerykańskie, czekersy) – wariant warcabów. Warcaby angielskie są też zwane przez niektórych warcabami amerykańskimi lub warcabami tradycyjnymi.
Szansa uzyskania remisu, nawet z dużo silniejszym przeciwnikiem, jest o wiele większa w warcabach angielskich niż w warcabach międzynarodowych, nie wymagają też tak intensywnego myślenia. Warcaby angielskie zostały rozpracowane przez program Chinook, jeśli obaj gracze wybierają najlepsze posunięcia, to partia warcabów angielskich musi skończyć się remisem.
Zasady.
Plansza jest 8x8, 12 pionów dla każdego z graczy. Pozycja początkowa jest taka sama jak w warcabach międzynarodowych 8x8. Piony przesuwają się do przodu po skosie o jedno pole, jeżeli nie jest ono zajęte. Jeżeli to pole możliwego ruchu jest zajęte przez pion przeciwnika, a bezpośrednio za tym pionem, na tej samej przekątnej, jest puste pole, można wtedy zbić ten pion przeciwnika, przez postawienie swojego piona na tym pustym polu. Jeżeli gracz ma możliwość w swoim ruchu dokonania bicia, gracz musi to zrobić. Jeżeli po biciu gracz ma możliwość kolejnego bicia, gracz musi je wykonać w tym samym posunięciu. Jest to tak zwane bicie wielokrotne.
Gdy jest więcej niż jedna możliwa droga bicia, możemy ją dowolnie wybrać. Pion dochodzący do ostatniego rzędu staje się królem. Promocja piona do króla powoduje zakończenie posunięcia. Król ma analogiczną możliwość wykonywania posunięć jak pion, z tym, że może poruszać się i bić także do tyłu. Wygrana następuje po zbiciu wszystkich bierek przeciwnika lub uniemożliwieniu wykonania przez nie ruchu.

</doc>
<doc id="1772241" url="https://pl.wikipedia.org/wiki?curid=1772241" title="Olimpijski Konkurs Sztuki i Literatury 1928">
Olimpijski Konkurs Sztuki i Literatury 1928

Olimpijski Konkurs Sztuki i Literatury 1928, był czwartą edycją konkursu, który odbył się podczas Letnich Igrzysk Olimpijskich 1928 w Amsterdamie.
Od 12 czerwca do 12 sierpnia w Stedelijk Museum pokazano 600 prac z 18 krajów, w tym 86 z Polski. 
Udział Polski.
W 1928 roku Polacy Olimpijskim Konkursie Sztuki i Literatury wystartowali po raz pierwszy. Organizatorem konkursu krajowego była Komisja Sztuki przy Polskim Komitecie Olimpijskim. Wystawę nadesłanych prac zorganizowano w siedzibie Związku Zawodowego Polskich Artystów Plastyków w Warszawie. Jury w składzie: Michał Boruciński, Tadeusz Pruszkowski, Karol Stryjeński, Jan Szczepkowski i Mieczysław Treter spośród zgłoszonych 50 prac wyróżniło obrazy Vlastimila Hofmana "Portrety piłkarzy Wisły Kraków, Skok" Wacława Piotrowskiego i "Wioślarza" Ludomira Ślendzińskiego oraz rzeźby Olgi Niewskiej. Na konkurs jury wybrało z nadesłanych 15 prac. Wysłano 86 prac uzupełniając zgłoszenie pracami ze zbiorów muzealnych i prywatnych. 

</doc>
<doc id="1772242" url="https://pl.wikipedia.org/wiki?curid=1772242" title="Kazimira jadalna">
Kazimira jadalna

Kazimira jadalna, kazimierka jadalna ("Casimiroa edulis") – gatunek rośliny z rodziny rutowatych. Pochodzi z Meksyku, Kostaryki, Gwatemali i Hondurasu, jest też uprawiany w innych rejonach o ciepłym klimacie.
Morfologia.
Drzewo do 15 m wysokości, liście naprzemianległe, długoogonkowe, złożone z 3-5 listków, listki lancetowate, całobrzegie w kolorze ciemnozielonym, od góry błyszczące. Kwiat drobny w kolorze zielonkawożółtym. Owoc wielkości pomarańczy jest mięsisty. Zawiera w sobie żółtawy, żółtozielony słodki miąższ i 1-5 nasion. 
Owoce są smaczne i jadalne. Używane są do sporządzania przetworów oraz do spożywania na surowo.

</doc>
<doc id="1772243" url="https://pl.wikipedia.org/wiki?curid=1772243" title="Kazimierka jadalna">
Kazimierka jadalna



</doc>
<doc id="1772244" url="https://pl.wikipedia.org/wiki?curid=1772244" title="Casimiroa edulis">
Casimiroa edulis



</doc>
<doc id="1772245" url="https://pl.wikipedia.org/wiki?curid=1772245" title="Milorad Nedeljković">
Milorad Nedeljković

Milorad Nedeljković serb.-chor. Милорад Недељковић (ur. 3 grudnia 1883 w Knjaževacu, zm. w 1961 we Francji) – serbski ekonomista i wykładowca akademicki, minister rolnictwa pod okupacją niemiecką.
Życiorys.
Syn Milana Nedeljkovicia i Mary z d. Stojković. Ukończył studia na wydziale prawa Uniwersytetu w Belgradzie, a następnie obronił pracę doktorską. Potem był profesorem ekonomii narodowej i finansów na wydziale prawa uniwersytetu w Suboticy. Napisał wiele prac dotyczących ekonomii i finansów. Po zajęciu Jugosławii przez wojska niemieckie w kwietniu 1941 r. pełnił od 29 sierpnia funkcję ministra rolnictwa w kolaboracyjnym rządzie gen. Milana Nedicia. Po zakończeniu wojny udał się na emigrację do Francji, gdzie zmarł.
Był żonaty, miał syna.

</doc>
<doc id="1772246" url="https://pl.wikipedia.org/wiki?curid=1772246" title="Lekkoatletyka na Letnich Igrzyskach Olimpijskich 1900 – skok w dal mężczyzn">
Lekkoatletyka na Letnich Igrzyskach Olimpijskich 1900 – skok w dal mężczyzn

Konkurs skoku w dal na igrzyskach olimpijskich w 1900 w Paryżu rozegrano 14 lipca (eliminacje) i 15 lipca 1900 (finał) w Lasku Bulońskim. Startowało 12 lekkoatletów z 6 krajów. Do finału kwalifikowało się pięciu najlepszych skoczków z eliminacji. Wyniki uzyskane w eliminacjach były zaliczane do końcowego rezultatu.
Eliminacje.
Prinstein poprawił rekord olimpijski.
Finał.
Ponieważ finał odbywał się w niedzielę, Kraenzlein i Prinstein podobno umówili się, że nie będą w nim startować. Kraenzlein jednak złamał umowę i wystąpił, poprawiając wynik Prinsteina z eliminacji (i rekord olimpijski). Prinstein, który był Żydem i zrezygnował z występu z szacunku dla przekonań religijnych Kraenzleina, wpadł w szał i usiłował uderzyć Kraenzleina w twarz. Nie wiadomo, czy cios dosięgnął celu, ale rywali musiano rozdzielić. Delannoy nie poprawił swego rezultatu z eliminacji i spadł na 5. miejsce.

</doc>
<doc id="1772248" url="https://pl.wikipedia.org/wiki?curid=1772248" title="Smolin">
Smolin



</doc>
<doc id="1772249" url="https://pl.wikipedia.org/wiki?curid=1772249" title="Mur Hrubego">
Mur Hrubego



</doc>
<doc id="1772250" url="https://pl.wikipedia.org/wiki?curid=1772250" title="Ranoidea auae">
Ranoidea auae

Ranoidea auae – gatunek płaza bezogonowego z podrodziny Pelodryadinae w rodzinie Pelodryadidae.
Taksonomia.
Gatunek opisany został w 2004, kiedy wydzielono go z gatunku australorzekotki delikatnej "R. gracilenta" .
Występowanie.
Papua-Nowa Gwinea to jedyny kraj na świecie, gdzie można spotkać to zwierzę. Dokładniej zamieszkuje ono Prowincje Zachodnią i Gulf. Trudno stwierdzić, czy zasięg nie rozpościera się bardziej w kierunku równoleżnikowym, obejmując np. położone na zachodzie tereny chronione.
"Ltoria" żyje na terenach od poziomu morza do 1100 metrów. Zasiedla bagna sago, także mokradła położone blisko dróg i miast, co wskazuje na znaczne zdolności przystosowawcze.
Rozmnażanie.
Rozwój larwalny przebiega w stawach.
Status.
Gatunek wydaje się liczny.
Obecnie nie wymienia się zagrożeń dla tego gatunku.

</doc>
<doc id="1772252" url="https://pl.wikipedia.org/wiki?curid=1772252" title="Kłębian kątowaty">
Kłębian kątowaty

Kłębian kątowaty ("Pachyrhizus erosus") – gatunek rośliny z rodziny bobowatych. Występuje w Meksyku, w części Ameryki Środkowej, w uprawie również w innych krajach tropikalnych, zwłaszcza na Filipinach, gdzie zyskała popularność po sprowadzeniu przez Hiszpanów w okresie kolonialnym. Hiszpańska nazwa "jícama" pochodzi od pierwotnego określenia w języku nahuatl, "xīcama" lub "xīcamatl".
Morfologia.
Pnący się podkrzew o korzeniu bulwiastym. Liście trójlistkowe. Kwiatostan osadzony jest w kątach liści. Kwiat duży w kolorze fioletowym lub czerwonawym. Owoc strąk z wieloma nasionami.
Zastosowanie.
W Meksyku roślina ta jest uprawiana dla słodkawych bulw o konsystencji ziemniaka, jadanych najczęściej na surowo, z dodatkiem soli, chili i soku z limonki, a także w sałatkach. Bulwy zawierają ponad 80% wody, a także szereg ważnych składników odżywczych, zwłaszcza potas, fosfor, żelazo i wapń oraz kwas askorbinowy. Pomimo słodkawego smaku zalecane są dla diabetyków ze względu na zawartość inuliny. Bulwy można także gotować i piec oraz sporządzać z nich zupy. Bardzo często spożywa się również wyciśnięty z bulw sok. Z bulw otrzymuje się mąkę i skrobię.Roślina włóknodajna – na Fidżi z łodyg otrzymuje się włókno używane do sporządzania sieci rybackich.
Inne części rośliny uważane są za trujące. Liście, strąki i dojrzałe nasiona zawierają toksyczny glikozyd, natomiast korzenie i dojrzałe nasiona zawierają rotenon, naturalny środek owadobójczy. Nasiona są jadalne po wcześniejszym ugotowaniu i usunięciu rotenonu. Wytłacza się z nich również olej.

</doc>
<doc id="1772256" url="https://pl.wikipedia.org/wiki?curid=1772256" title="HMS Canopus">
HMS Canopus

Dwa okręty Królewskiej Marynarki Wojennej Wielkiej Brytanii nosiły nazwę HMS "Canopus":

</doc>
<doc id="1772258" url="https://pl.wikipedia.org/wiki?curid=1772258" title="Coenagrion">
Coenagrion

Coenagrion – rodzaj ważek z rodziny łątkowatych (Coenagrionidae), w języku polskim określany zwyczajową nazwą łątka. Obecnie obejmuje 28 gatunków, w tym 7 występujących w Polsce. Samce mają niebieskie ubarwienie tułowia i czarne przydatki.
Podział systematyczny.
Do rodzaju należą następujące gatunki:
Występowanie i ochrona w Polsce.
W Polsce występują następujące gatunki:
Ochroną gatunkową objęte są dwa z nich – łątka ozdobna podlega ochronie ścisłej, a łątka zielona ochronie częściowej.

</doc>
<doc id="1772261" url="https://pl.wikipedia.org/wiki?curid=1772261" title="Lekkoatletyka na Letnich Igrzyskach Olimpijskich 1900 – rzut dyskiem mężczyzn">
Lekkoatletyka na Letnich Igrzyskach Olimpijskich 1900 – rzut dyskiem mężczyzn

Konkurs rzutu dyskiem na igrzyskach olimpijskich w 1900 w Paryżu rozegrano 14 lipca (eliminacje) i 15 lipca 1900 (finał) w Lasku Bulońskim. Startowało 16 lekkoatletów z 8 krajów. Do finału kwalifikowało się pięciu najlepszych miotaczy z eliminacji. Wyniki uzyskane w eliminacjach były zaliczane do końcowego rezultatu. Rzutnia dyskiem ulokowana była na pasie między rzędami drzew i niektórzy zawodnicy (m.in. obrońca tytułu Robert Garrett) mieli problem, ponieważ dysk uderzał w drzewa
Eliminacje.
Bauer poprawił rekord olimpijski. Garrett i Hare nie oddali żadnego ważnego rzutu.
Finał.
Bauer nie poprawił swojego rezultatu z eliminacji, ale wystarczył on do zwycięstwa. Kolejność zawodników osiągnięta w eliminacjach nie uległa zmianie w finale.

</doc>
<doc id="1772265" url="https://pl.wikipedia.org/wiki?curid=1772265" title="Nassau (Niemcy)">
Nassau (Niemcy)

Nassau – miasto w Niemczech, w kraju związkowym Nadrenia-Palatynat, w powiecie Rhein-Lahn, wchodzi w skład gminy związkowej Bad Ems-Nassau. Do 31 grudnia 2018 siedziba gminy związkowej Nassau. Liczy 4513 mieszkańców (31 grudnia 2018), leży nad rzeką Lahn na wysokości 100 m n.p.m., zajmuje powierzchnię 17,51 km².
Historia.
Wzmiankowane po raz pierwszy już w roku 915 w dokumentach diecezji wormackiej. Około roku 1100 hrabia Dudo z Laurenburga zbudował tu zamek Nassau. Wśród spadkobierców Dudona wywodzących się z dynastia Nassau znalazł się m.in. późniejszy król Niemiec (1292–1298) Adolf z Nassau. Prawa miejskie Nassau otrzymało w 1348 wraz z pobliskimi Dausenau i Scheuern. Księstwo Nassau inkorporowane zostało do Prus w 1866 roku.

</doc>
<doc id="1772267" url="https://pl.wikipedia.org/wiki?curid=1772267" title="Szymon Firkowicz (elektronik)">
Szymon Firkowicz (elektronik)

Szymon Firkowicz (ur. 16 maja 1920 w Melitopolu, zm. 24 czerwca 1976 w Warszawie) – polski inżynier elektronik narodowości karaimskiej.
Życiorys.
Urodził się w Melitopolu (Ukraina) w rodzinie karaimskiej. W 1938 ukończył wileńskie Technikum Kolejowe uzyskując tytuł technika elektryka. Jako ochotnik uczestniczył w kampanii wrześniowej w 1939 w szeregach trockiej kompanii ochotniczej. Zmobilizowany w 1944 do 1 Armii Wojska Polskiego, uczestniczył m.in. w walkach o Kołobrzeg.
W latach 1946–1950 studiował na Wydziale Elektrycznym Politechniki Wrocławskiej. Pracę naukową rozpoczął w 1948 jako asystent prof. Andrzeja Jellonka w Katedrze Radiotechniki Politechniki Wrocławskiej. Przez szereg lat pracował zawodowo w przemyśle elektronicznym, tj. w latach 1950–1952 jako kierownik laboratorium w Ośrodku Badawczym Sprzętu Łączności w Zegrzu, gdzie prowadził różne prace konstrukcyjne i laboratoryjne z zakresu radiotechniki wojskowej, a następnie przez blisko 5 lat w Zakładach Wytwórczych Lamp Elektrycznych jako kierownik Działu Kontroli Technicznej, a następnie jako główny technolog. Od 1957 rozpoczął pracę w Przemysłowym Instytucie Elektroniki; początkowo jako adiunkt, a później jako samodzielny pracownik naukowo-badawczy. Od 1965 pracował w Instytucie Automatyki Polskiej Akademii Nauk (obecnie Instytut Badań Systemowych PAN), gdzie był kierownikiem Pracowni Niezawodności, a następnie kierownikiem Zakładu Metod Sterowania Jakością. Był też wieloletnim zastępcą dyrektora Instytutu ds naukowych. Stopień naukowy doktora nauk technicznych uzyskał w 1961 w Instytucie Podstawowych Problemów Techniki PAN za rozprawę "Iskrzenie katod tlenkowych w elektronowych lampach próżniowych", a w 1964 na podstawie oceny dorobku naukowego i rozprawy habilitacyjnej "Niektóre zagadnienia niezawodności" uzyskał na Politechnice Warszawskiej stopień doktora habilitowanego.
Dorobek naukowy oraz wyniki w kształceniu kadr naukowych uzasadniły przyznanie w 1971 tytułu naukowego profesora nadzwyczajnego nauk technicznych. Specjalizował się w teorii niezawodności. W początkowym okresie swej działalności naukowej koncentrował się nad zagadnieniami niezawodności lamp elektronowych, przechodząc stopniowo do ogólniejszych zagadnień teorii niezawodności, głównie w statystycznym jej ujęciu. Dorobek naukowy obejmuje ponad 80 publikacji w różnych czasopismach krajowych i zagranicznych, autorstwo 2 książek, współautorstwo 4 książek i wielu skryptów. Obok działalności naukowo-badawczej prowadził także działalność dydaktyczną. W latach 1957–1962 wykładał na Politechnice Wrocławskiej, a w latach 1959–1976 na Wydziale Elektroniki Politechniki Warszawskiej.
Pochowany jest na Cmentarzu Karaimskim w Warszawie przy ulicy Redutowej 34.

</doc>
<doc id="1772273" url="https://pl.wikipedia.org/wiki?curid=1772273" title="Olimpijski Konkurs Sztuki i Literatury 1936">
Olimpijski Konkurs Sztuki i Literatury 1936

Olimpijski Konkurs Sztuki i Literatury 1936 – 6. edycja konkursu, który odbył się podczas Letnich Igrzysk Olimpijskich w 1936 w Berlinie. Medale przyznawane były z literatury, architektury, muzyki, malarstwa i rzeźbiarstwa. Przyznano również medale za zasługi dla szybownictwa i alpinizmu. Wystawa odbyła się w hali tagowej Messe Berlin w dniach 15 lipca–16 sierpnia 1936. W zawodach udział wzięły 503 osoby (474 mężczyzn i 29 kobiet) z 24 państw świata.
Udział Polski.
Głównym organizatorem konkursów krajowych był Instytut Propagandy Sztuki, który współpracował z PKOL i Ministerstwem Wyznań Religijnych i Oświecenia Publicznego. 39 prac trzydziestu artystów zaprezentowano podczas wystawy "Sport w sztuce". Jury uznało, że poziom prac jest zbyt niski, aby przyznać pierwsze nagrody.
Krajowego konkursu literackiego nie przeprowadzono, a na konkurs olimpijski wysłano "Dysk olimpijski" Jana Parandowskiego za który otrzymał on brązowy medal.
W krajowym konkursie malarskim nagrodzono obraz "Łuczniczka" Felicjana Kowarskiego, "Polo" Zygmunta Grabowskiego i "Walka o piłkę" Pawła Dadleza. W konkursie rzeźbiarskim nagrody przyznano Franciszkowi Masiakowi (Pływak), Józefowi Klukowskiemu (Piłka nożna) i Natanowi Rapaportowi (Tenis). Józef Klukowski w konkursie olimpijskim otrzymał srebrny medal, a Franciszek Masiak wyróżnienie.
W konkursie grafiki nagrodzono prace Stanisława Ostoji-Chrostowskiego "Dyplom Yacht Clubu RP", która została nagrodzono potem w konkursie olimpijskim brązowym medalem i cykl grafik Stefana Mrożewskiego.
W konkursie na prace architektoniczne jury nagrodziło jedyną zgłoszoną pracę: projekt pływalni w Ciechocinku Romualda Gutta i Aleksandra Szniolisa.

</doc>
<doc id="1772275" url="https://pl.wikipedia.org/wiki?curid=1772275" title="Greg Garcia">
Greg Garcia

Gregory Thomas "Greg" Garcia (ur. 4 kwietnia 1970) – amerykański producent telewizyjny i pisarz telewizyjnych sztuk teatralnych. Jest znany przede wszystkim jako twórca i główny producent serialu "Na imię mi Earl", za który w 2006 roku otrzymał nagrodę Emmy.
Życiorys.
Garcia wychował się w hrabstwie Arlington, w Wirginii. Jest absolwentem Frostburg State University we Frostburgu, w stanie Maryland.
Garcia i jego żona Kim mają trójkę dzieci. Garcia, wbrew obiegowej opinii, nie jest scjentologiem, ale katolikiem.

</doc>
<doc id="1772279" url="https://pl.wikipedia.org/wiki?curid=1772279" title="Wojskowa Składnica Tranzytowa">
Wojskowa Składnica Tranzytowa



</doc>
<doc id="1772281" url="https://pl.wikipedia.org/wiki?curid=1772281" title="Lekkoatletyka na Letnich Igrzyskach Olimpijskich 1900 – pchnięcie kulą mężczyzn">
Lekkoatletyka na Letnich Igrzyskach Olimpijskich 1900 – pchnięcie kulą mężczyzn

Konkurs pchnięcia kulą na igrzyskach olimpijskich w 1900 w Paryżu rozegrano 14 lipca (eliminacje) i 15 lipca 1900 (finał) w Lasku Bulońskim. Startowało 11 lekkoatletów z 5 krajów. Do finału kwalifikowało się pięciu najlepszych miotaczy z eliminacji. Wyniki uzyskane w eliminacjach były zaliczane do końcowego rezultatu.
Eliminacje.
Sheldon poprawił rekord olimpijski. Wersis nie oddał żadnego ważnego rzutu.
Finał.
McCracken i Garrett nie wystartowali w finale, który odbywał się w niedzielę, z powodów religijnych. Wyniki z eliminacji wystarczyły jednak, by zachowali medale. Sheldon ponownie poprawił rekord olimpijski. Kolejność zawodników osiągnięta w eliminacjach nie uległa zmianie w finale.

</doc>
<doc id="1772286" url="https://pl.wikipedia.org/wiki?curid=1772286" title="Pięciostawiańska Turnia">
Pięciostawiańska Turnia

Pięciostawiańska Turnia (słow. "Veterný štít", niem. "Fünfseenspitze", węg. "Öt-tavi-csúcs") – turnia o wysokości ok. 2515 m n.p.m. znajdująca się w długiej południowo-wschodniej grani Wyżniego Baraniego Zwornika w słowackich Tatr Wysokich. Od pobliskich wierzchołków Juhaskiej Turni (na zachodzie) i Sępiej Turni (na wschodzie) oddzielona jest dwiema przełęczami, odpowiednio: Pięciostawiańską Przełączką i Sępią Przełączką. Podobnie jak sąsiadujące obiekty nie jest ona dostępna żadnymi znakowanymi szlakami turystycznymi, na jej wierzchołek wstęp mają jedynie taternicy. Najdogodniej osiągnąć turnię od strony Sępiej Przełączki.
W północnych ścianach Pięciostawiańskiej Turni, opadających do Doliny Dzikiej, znajduje się Dzika Galeria – wielki system tarasów prowadzący spod Spiskiej Grzędy aż pod wierzchołek Sępiej Turni. Z kolei na południe od grani odgałęzia się długa grzęda, kończąca się w okolicach Spiskiego Kotła w Dolinie Pięciu Stawów Spiskich.
Polska, niemiecka i węgierska nazwa Pięciostawiańskiej Turni pochodzi od położonej poniżej niej Doliny Pięciu Stawów Spiskich. Słowacka nazwa natomiast została utworzona sztucznie bez związku z innymi nazwami, po jej przetłumaczeniu na język polski otrzymamy "Wietrzny Szczyt".
Pierwsze wejścia turystyczne:

</doc>
<doc id="1772288" url="https://pl.wikipedia.org/wiki?curid=1772288" title="Ludwig Iselin">
Ludwig Iselin

Ludwig Iselin (ur. 2 lipca 1559 w Bazylei, zm. 20 grudnia 1612 w Bazylei) – bazylejski uczony.
Życie.
Był synem Johanna Ulricha Iselina i Faustiny Amerbach. Ojciec zmarł w czasie zarazy w 1564, młody Ludwig wychowywał się więc u wuja, Basiliusa Amerbacha (młodszego). 
Studiował w Genewie u sławnego teologa kalwinistycznego Teodora Bezy (1581), następnie w Bourges u Jacobusa Cujaciusa (1582) i w Padwie (1586). W czasie studiów w Padwie zwiedzał Włochy – Florencję, Rzym i Wenecję. 
Po studiach we Włoszech powrócił do Bazylei, gdzie w 1589 uzyskał tytuł doktora obojga praw i został syndykiem miejskim ("Stadtsyndikus"). W 1610 uzyskał tytuł profesora prawa rzymskiego. W latach 1597-1598 i 1607-1608 był rektorem Uniwersytetu Bazylejskiego.
Poślubił Annę Ryhiner, córkę Emanuela Ryhinera. Miał siedmioro dzieci, sześcioro z nich zmarło w czasie zarazy w latach 1610-1611. Sam zmarł w młodym wieku niedługo później, 2 grudnia 1612.
Dziedzictwo.
Ludwig Iselin jest autorem wielu dzieł, w tym pamiętników. Większość z nich nie została jednak do dziś wydana.
Wuj Basilius był ostatnim przedstawicielem bazylejskiego rodu Amerbachów w linii męskiej, siosrzeniec kontynuował jednak tradycje rodziny. W 1591 odziedziczył po swoim wuju zbiory sztuki rodu Amerbachów (tzw. Amerbach-Kabinett), obejmujące m.in. dzieła Holbeina, oraz rozległe rodzinne archiwa. W 1662 zbiory te zostały przekazane Uniwersytetowi i stały się dostępne publicznie dając początek Muzeum Sztuki w Bazylei. 

</doc>
<doc id="1772290" url="https://pl.wikipedia.org/wiki?curid=1772290" title="Jason Wilcox">
Jason Wilcox

Jason Wilcox (ur. 15 lipca 1971 w Bolton) – piłkarz występujący na pozycji pomocnika (skrzydłowego).
Wilcox wychowywał się wraz z rodzicami i bratem na przedmieściach Boltonu do szesnastego roku życia. Przeniósł się do Blackburn po tym jak jego ojciec napisał do klubu z tej miejscowości prośbę o sprawdzenie młodego zawodnika. Po niedzielnym treningu, Wilcox już w poniedziałek podpisał umowę z klubem a trener młodzieżowej drużyny Blackburn, Jim Furnell, określił go jako "jednego z najlepszych skrzydłowych młodego pokolenia w Anglii".
Podczas swojej kariery w Blackburn Rovers rozegrał ponad 300 spotkań i strzelił 33 bramki. Drużyna z Wilcox'em w składzie musiała przeboleć spadek z najwyższej ligi ale też świętowała w 1995 mistrzostwo Premier League
Był w Blackburn najdłużej grającym piłkarzem, kiedy przeszedł do Leeds United w grudniu 1999 za kwotę 3 milionów £. W tym sezonie pomógł swojej nowej drużynie do awansu do półfinału Pucharu UEFA, gdzie Leeds United odpadło z drużyną Galatasaray SK. Rok później był w składzie drużyny, która w półfinale Ligi Mistrzów przegrała w dwumeczu z Valencia CF. Rozegrał 106 meczów w Leeds i strzelił 6 bramek.
W 2004 przeszedł na zasadzie wolnego transferu do Leicester City. Początkowo kontrakt obowiązywał rok ale w 2005 zdecydował się przedłużyć o kolejny. Wilcox miał dobry początek w Leicester City, ale uszkodził więzadła krzyżowe w październiku 2004. Obawiano się, że skończy karierę, ale jego ciężka praca opłaciła się i zagrał w wygranym 3:1 meczu przeciwko Millwall 2 kwietnia 2005. 28 stycznia 2006 Wilcox na zasadzie wolnego transferu przeszedł do Blackpool po dwumiesięcznym wypożyczeniu ale został zwolniony pod koniec sezonu 2005/2006.
Swój debiut w reprezentacji Anglii rozegrał w wygranym 3:0 meczu przeciwko Węgrom w 1996. Grał również przeciwko Francji i Argentynie co było jego jedynymi meczami w reprezentacji. Był w składzie na Euro 2000, ale nie zagrał z powodu kontuzji.
Judo.
Jako 14-latek wychowany w Bolton, Wilcox miał czarny pas w judo i był nawet w reprezentacji Anglii w tej dyscyplinie. Po zakończeniu kariery piłkarskiej założył własną szkołę judo - The Wilcox Masters of Martial Arts - i miał swoją szkołę w Blackburn, Accrington, Whalley i Monton.

</doc>
<doc id="1772291" url="https://pl.wikipedia.org/wiki?curid=1772291" title="Dzieła Ambrożego z Mediolanu">
Dzieła Ambrożego z Mediolanu

Dzieła Ambrożego z Mediolanu, biskupa i doktora Kościoła
Pisma katechetyczne.
Jest to zapis ustnych katechez wygłaszanych do katechumenów w ramach katechumenatu w latach ok. 388-391
Wszystkie trzy dzieła ukazały się w przekładzie polskim: 
Przekłady polskie.
Wybrane prace:

</doc>
<doc id="1772292" url="https://pl.wikipedia.org/wiki?curid=1772292" title="Römhild">
Römhild

Römhild – miasto w Niemczech, w kraju związkowym Turyngia, w powiecie Hildburghausen. Do 30 grudnia 2012 siedziba wspólnoty administracyjnej Gleichberge, która dzień później została rozwiązana.
Położenie.
Römhild leży w południowej Turyngii, w regionie pokładów wapnia muszlowego "(Grabfeld)", w historycznej krainie Henneberger Land, nad granicą Bawarii, między miastami Meiningen, Hildburghausen i Bad Königshofen im Grabfeld.
Historia.
Römhild może się poszczycić tytułem "miasta rezydencyjnego" ("Residenzstadt"), gdyż przez 30 lat, od 1680 do 1710 było stolicą osobnego księstwa linii ernestyńskiej dynastii Wettynów, zwanego Saksonia-Römhild. Od 2500 p.n.e. do 500 n.e tereny koło Römhildu zasiedlone były przez Celtów, którzy jako pierwsi zaczęli wykorzystywać pokłady gliny koło dzisiejszego miasta i zajmować się garncarstwem, które do dziś jest uprawiane w mieście.
Pierwsza wzmianka o "locus Rotmulte" jako własności klasztoru w Fuldzie pochodzi z roku 800. Prawa miejskie Römhild uzyskał w roku 1300 poprzez nadanie jednego z hrabiów Henneberga. W 1498 miasto uzyskało przywilej targowy.
W następnych stuleciach miasto dostało się pod władzę ernestyńskich Wettynów i należało kolejno do księstw Saksonia-Coburg, Saksonia-Altenburg, Saksonia-Saalfeld i Saksonia-Meiningen i Hildburghausen, przy którym pozostało do roku 1918.
W czasie III Rzeszy kamieniołomy bazaltowe w pobliżu Römhildu stały się miejscem kaźni ok. 250 jeńców wojennych z Polski, których zmuszano do ciężkiej pracy przymusowej. Od 1943 w pobliżu miasta działał także obóz karny dla ok. 600 krnąbrnych pracowników z narodów "obcych", czyli niespokrewnionych rasowo z Niemcami, którzy tak jak polscy jeńcy musieli pracować w kamieniołomach i lasach. Liczbę ofiar oblicza się na co najmniej 300, poza tym w 1945 zapędzono 70 ciężko chorych pracowników do jednej ze sztolni kamieniołomów i wysadzono w powietrze wejście, co skazało ich na pewną śmierć. Po wojnie jednym z osądzonych i skazanych na dożywocie za te zbrodnie był burmistrz Römhild Alfred Schmidt.
W czasach NRD Römhild stał się stolicą ganrcarstwa. Otwarto największą w Europie firmę garncarską ("Töpferhof Gramann") i urządzano od 1975 międzynarodowe sympozja garncarskie, których tradycję odnowiono w 2008.
31 grudnia 2012 do miasta przyłączono gminę Gleichamberg oraz cztery gminy, które wchodziły w skład wspólnoty administracyjnej Gleichberge: Haina, Mendhausen, Milz oraz Westenfeld. Wspólnota ta została rozwiązana.
Zabytki.
Główne zabytki Römhildu:
Gospodarka.
Głównymi pracodawcami w mieście są szpital należący do "Allgemeine Hospitalsgesellschaft" (AHG) oraz fabryka pieców przemysłowych ELIOG. Oprócz tego ludność trudni się głównie rzemiosłem i usługami.
Demografia.
Od XVII wieku do dziś, liczba mieszkańców Römhildu pozostaje prawie na tym samym poziomie, od 1 400 w 1631 do 1 886 w 2009.
Polityka.
W mieście rządzi od wyborów w 2004 roku lokalna partia "Kommunale Interesengemeinschaft Römhild" (KIR). Spośród 12 radnych 7 należy do KIR, 3 do Die Linke i 2 do SPD. Frekwencja wyborcza była wysoka, 65,1%.
Współpraca.
Miejscowość partnerska:

</doc>
<doc id="1772293" url="https://pl.wikipedia.org/wiki?curid=1772293" title="Patrick Steuerwald">
Patrick Steuerwald

Patrick Steuerwald (ur. 3 marca 1986 w Wolfach) – niemiecki siatkarz, reprezentant kraju. W 2009 i 2011 znalazł się w kadrze narodowej na mistrzostwa Europy. W reprezentacji Niemiec rozegrał 120 meczów. Jego młodszy brat Markus Steuerwald również jest siatkarzem i występuje na pozycji libero.
Sukcesy klubowe.
Puchar Niemiec:
Mistrzostwo Niemiec:
Puchar Challenge:
Sukcesy reprezentacyjne.
Mistrzostwa Europy Juniorów:
Liga Europejska:

</doc>
<doc id="1772295" url="https://pl.wikipedia.org/wiki?curid=1772295" title="Honda HR-V">
Honda HR-V

Honda HR-V – samochód osobowy typu crossover klasy miejskiej produkowany pod japońską marką Honda w latach 1999–2006 oraz ponownie od 2014 roku. Od 2021 roku produkowana jest trzecia generacja modelu.
Pierwsza generacja.
Honda HR-V I została po raz pierwszy zaprezentowana w 1997 roku na targach motoryzacyjnych w Tokio, produkcję seryjną uruchomiono w roku 1999.
Pierwsza generacja Hondy HR-V bazuje na platformie modelu Honda Logo, a w wersjach 4x4 napęd zapożyczono z modelu CR-V I. Wersja produkcyjna została poprzedzona konceptem o nazwie J-WJ zaprezentowanym podczas targów motoryzacyjnych w Tokio w 1997 roku. Początkowo pojazd oferowany był wyłącznie w wersji trzydrzwiowej. W 2000 roku zaprezentowano przedłużoną wersję pięciodrzwiową.
W 2001 roku auto przeszło face lifting. Zmieniono m.in. reflektory przednie, osłonę chłodnicy, zderzaki oraz tapicerkę. Przy okazji liftingu wprowadzono wersję Sport wyposażoną w ten sam silnik o zwiększonej mocy do 124 KM.
Pojazd zapoczątkował klasę niedużych, miejskich crossoverów.
W 2006 roku zakończono produkcję pojazdu. Na rynku amerykańskim pojazd zastąpił model Crossroad.
Wersje wyposażeniowe.
Standardowe wyposażenie pojazdu obejmuje m.in. elektryczne sterowanie szyb, elektryczne sterowanie lusterek, dwie poduszki powietrzne oraz system ABS i klimatyzację manualną.
Druga generacja.
Honda HR-V II została po raz pierwszy zaprezentowana jako Honda Vezel na Tokyo Motor Show 2013, a światowa premiera modelu pod nazwą HR-V nastąpiła podczas targów motoryzacyjnych w Nowym Jorku w 2014 roku.
Pojazd zadebiutował po raz pierwszy podczas salonu motoryzacyjnego w Tokio w 2013 roku. Auto jest produkcyjną wersją ukazanego w tym samym roku na salonie w Detroit modelu Urban SUV Concept. Pojazd trafił do salonów w Japonii w grudniu 2013 roku. Na rynek europejski auto trafi najprawdopodobniej w 2015 roku pod zmienioną nazwa handlową, a na rynek USA w 2014 roku.
W wersji produkcyjnej w stosunku do koncepcyjnej zostały zmieniono przednie reflektory i grill. Pojazd powstał na bazie czwartej generacji Hondy Jazz, łącząc w jednym aucie cechy SUV-a, funkcjonalność minivana oraz elegancję coupe. Pojazd pod nazwą Vezel oferowany był od 2014 roku na rynku japońskim. W październiku 2014 roku podczas targów motoryzacyjnych w Paryżu zaprezentowano europejską wersję pojazdu jako model HR-V. Oficjalnie wówczas pojazd był jeszcze prototypem, choć bardzo zbliżonym do wersji produkcyjnej. Pod koniec 2018 roku pokazano światu poliftingowy model Hondy HR-V, wyprodukowany w japońskiej fabryce mieszczącej się w Suzuce, co miało na celu podniesienie jakości materiałów i wykonania pojazdu. 
Nadwozie pojazdu stylistycznie nawiązuje do linii aut sportowo-użytkowych oraz coupé. Jest to dynamiczna sylwetka z odważnie narysowaną linią boczną z przetłoczeniem biegnącym do słupka C, w którym umieszczono klamkę tylnych drzwi. We wnętrzu pojazdu zastosowano dotykowe ekrany. Zbiornik paliwa podobnie jak w dziewiątej generacji Hondy Civic umieszczono centralnie.
Amerykańska odmiana Hondy HR-V zaprezentowana została w listopadzie 2014 roku podczas targów motoryzacyjnych w Los Angeles. Samochód napędzany jest benzynowym silnikiem o pojemności 1.8 l o mocy 138 KM i maksymalnym momencie obrotowym 172 Nm. Standardowo auto wyposażone jest w napęd 4x4. Na liście opcji znalazła się bezstopniowa, automatyczna przekładnia CVT.
Europejska wersja pojazdu napędzana jest dwoma silnikami z serii Earth Dreams Technology. Silnik benzynowy o pojemności 1.5 l w technologii VTEC dysponuje mocą 130 KM, a silnik wysokoprężny 1.6 i-DTEC mocą 120 KM. W odróżnieniu od wersji amerykańskiej, w Europie HR-V dostępna jest wyłącznie z napędem na przednią oś.
Wyposażenie.
Samochód standardowo wyposażony jest m.in. system multimedialny z ekranem dotykowym o przekątnej 5 cali, który wykorzystuje system Android oraz złącza MirrorLink, WiFi, Bluetooth, HDMI oraz USB. Wszystkie wersje wyposażeniowe poza podstawową w standardzie wyposażone są m.in. w Advanced Driver Assist System. W jego skład wchodzą takie układy, jak inteligentny tempomat adaptacyjny, system aktywnego hamowania w ruchu miejskim, system ostrzegania przed kolizją, system ostrzegania o zjeżdżaniu z pasa ruchu, system rozpoznawania znaków drogowych oraz system automatycznych świateł drogowych. Opcjonalnie auto wyposażyć można w 7-calowy ekran dotykowy oraz nawigację satelitarną.

</doc>
<doc id="1772298" url="https://pl.wikipedia.org/wiki?curid=1772298" title="Ethan Suplee">
Ethan Suplee

Ethan Suplee (ur. 25 maja 1976 w Nowym Jorku) – amerykański aktor. Występował w roli Setha Ryana w "Więźniu nienawiści" i Randy’ego Hickeya w "Na imię mi Earl".
Życiorys.
Wczesne lata.
Urodził się na nowojorskim Manhattanie jako syn Deborah Ann „Debbie” (z domu Deeble) i Williama Franka „Billa” Suplee. Jego rodzina była pochodzenia angielskiego, szkockiego, niemieckiego, walijskiego i francuskiego. Jego rodzice byli aktorami, którzy poznali się podczas występów w letnim teatrze giełdowym i występowali na Broadwayu. We wczesnym okresie życia zaczął realizować swoją miłość do aktorstwa poprzez szkolne przedstawienia i projekty teatralne. Porzucił szkołę mając 14 lat. Zachęcony przez przyjaciela i kolegę aktora Giovanniego Ribisiego, uczęszczał na zajęcia aktorskie. Sfrustrowany brakiem awansu i zachęty od swojego nauczyciela, zrezygnował po roku.
Kariera.
W wieku 16 lat dostał swoją pierwszą główną rolę jako Frankie Stechino w sitcomie ABC "Chłopiec poznaje świat" (1994–1997). Po swoim debiucie fabularnym w komedii Kevina Smitha "Szczury z supermarketu" ("Mallrats", 1995), Suplee grywał głównie na dużym ekranie w takich filmach jak komediodramat "Desert Blue" (1998) czy kontrowersyjny dramat "Więzień nienawiści" ("American History X", 1998). Suplee często brał udział w realizacjach Kevina Smitha – "W pogoni za Amy" (1997) i "Dogma" (1999), a także w komediach takich jak "Ostra jazda" (2000) i "Ewolucja" (2001), dramacie "Blow" (2001), a wraz z Denzelem Washingtonem zarówno w biograficznym dramacie sportowym "Tytani" (2000) jak i dramacie Nicka Cassavetesa "John Q" (2001). 
Popularność wśród telewidzów zyskał w roli Randy’ego Hickeya, tępego przyjaciela Earla Hickeya (Jason Lee) w sitcomie NBC "Na imię mi Earl" (2005–2009). W uznanym przez krytyków dramacie Jima Sheridana "Bracia" (2009) wystąpił w roli Sweeneya. Wziął udział jako Spencer w jednym z odcinków serialu FX "Wilfred" (2011).
Życie osobiste.
W 2006 ożenił się z Brandy Lewis, córką Geoffreya Lewisa i młodszą siostrą Juliette Lewis. Mają dwie córki: Francis Clementine (ur. 23 czerwca 2005) i Billie Grace (ur. 2007). Zainteresowany scjentologią, został członkiem Kościoła scjentologicznego.

</doc>
<doc id="1772299" url="https://pl.wikipedia.org/wiki?curid=1772299" title="Ferdinand Tille">
Ferdinand Tille

Ferdinand Tille (ur. 8 grudnia 1988 w Mühldorf am Inn) – niemiecki siatkarz, reprezentant kraju, grający na pozycji libero. Brązowy medalista Mistrzostw Świata 2014 w Polsce. W sezonie 2014/2015 występował w polskim klubie PGE Skra Bełchatów. Od sezonu 2015/2016 występuje w klubie TSV Herrsching.
Sukcesy klubowe.
Mistrzostwo Niemiec:
Puchar Niemiec:
Mistrzostwo Francji:
Superpuchar Polski:
Mistrzostwo Polski:
Sukcesy reprezentacyjne.
Liga Europejska:
Mistrzostwa Świata:
Igrzyska Europejskie:

</doc>
<doc id="1772302" url="https://pl.wikipedia.org/wiki?curid=1772302" title="Feng Menglong">
Feng Menglong

Feng Menglong (ur. 1574 w Changzhou w prow. Jiangsu, zm. 1645) – chiński poeta, historyk i pisarz z czasów późnej dynastii Ming.
Pisał w języku potocznym; większość jego prac to ówczesna literatura „popularna”, której był zapalonym i niestrudzonym kolekcjonerem, redaktorem i propagatorem (mimo że nie była ona wysoko ceniona przez konfucjańskie elity): edycje i kompilacje historii, powieści, almanachów itp.. Jego najbardziej znane powieści to "Pingyao Zhuan" ("Rewolta Maga") i "Dongzhou Lieguo Zhi" ("Dzieje Królestw Walczących Wschodniej Epoki Zhou"); w 1620 wydał "Gujin Xiaoshuo" ("Stare i nowe opowiadania"); zbiór ten, pod zmienionym tytułem "Yushi mingyan" („Jasne pouczenia dla nauczania świata”) wraz ze zbiorami "Jingshi tongyan" („Pospolite pouczenia dla ostrzeżenia świata”, 1624) i "Xingshi hengyan" („Ciągłe pouczenia dla obudzenia świata”, 1627) tworzą razem cykl "Sanyan" („Trzy pouczenia”), uznawany za jego najważniejsze dzieło. Oprócz tego był redaktorem dramatów, a także wydał kolekcję anegdot i dowcipów.
Był zwolennikiem szkoły filozoficznej Wang Yangminga, a w szczególności jego następcy Li Zhi, który podkreślał wagę wyrażania ludzkich uczuć i zachowań w literaturze.

</doc>
<doc id="1772303" url="https://pl.wikipedia.org/wiki?curid=1772303" title="8 Baza Lotnicza">
8 Baza Lotnicza

8 Baza Lotnicza im. płk. pil. Stanisława Jakuba Skarżyńskiego – oddział logistyczny Sił Powietrznych (JW Nr 1155).
Historia.
8 Bazę Lotniczą sformowano 1 stycznia 2001 roku na bazie rozformowanego 13 Pułku Lotnictwa Transportowego. Baza usytuowana była w kompleksie lotniskowo-koszarowym Kraków-Balice i wchodziła w skład 3 Brygady Lotnictwa Transportowego.
W roku 2007 baza otrzymała sztandar ufundowany przez społeczność Krakowa i województwa Małopolskiego. W tym samym roku wprowadzono, także odznakę pamiątkową (Decyzja nr 92/MON z 23 lutego 2007).
Z dniem 19 września 2009, "dla zachowania i kultywowania tradycji oręża polskiego oraz dla upamiętnienia zasług w służbie dla Ojczyzny płk. pil. Stanisława Jakuba Skarżyńskiego", 8 Baza Lotnicza przyjęła imię patrona płk. pil. Stanisława Jakuba Skarżyńskiego, a doroczne święto jednostki ustanowione zostało w dniu 15 września.
W lipcu 2010 8 Baza Lotnicza i 13 Eskadra Lotnictwa Transportowego zostają rozformowane, a na ich miejsce powstaje 8 Baza Lotnictwa Transportowego.

</doc>
<doc id="1772304" url="https://pl.wikipedia.org/wiki?curid=1772304" title="Parafia Matki Bożej Fatimskiej w Ursusie">
Parafia Matki Bożej Fatimskiej w Ursusie



</doc>
<doc id="1772305" url="https://pl.wikipedia.org/wiki?curid=1772305" title="Syke">
Syke

Syke – miasto w Niemczech, położone w kraju związkowym Dolna Saksonia, w powiecie Diepholz. Leży ok. 20 km na południe od Bremy.

</doc>
<doc id="1772306" url="https://pl.wikipedia.org/wiki?curid=1772306" title="Amoniusz Hermeiu">
Amoniusz Hermeiu



</doc>
<doc id="1772307" url="https://pl.wikipedia.org/wiki?curid=1772307" title="Eddie Steeples">
Eddie Steeples

Eddie Steeples (ur. 25 listopada 1973 w Spring) – amerykański aktor filmowy i telewizyjny, znany w Polsce głównie z roli Darnella „Crab Man” Turnera w serialu NBC "Na imię mi Earl".
W Ameryce jest kojarzony przede wszystkim z serii reklam telewizyjnych przyborów firmy OfficeMax.

</doc>
<doc id="1772308" url="https://pl.wikipedia.org/wiki?curid=1772308" title="Droga krajowa B253 (Niemcy)">
Droga krajowa B253 (Niemcy)

Droga krajowa B253 ("Bundesstraße 253") – niemiecka droga krajowa w całości znajdująca się na terytorium kraju związkowego Hesja. Biegnie z Melsungen do Dillenburga i liczy 124 km.

</doc>
<doc id="1772310" url="https://pl.wikipedia.org/wiki?curid=1772310" title="Tekst (literatura)">
Tekst (literatura)

Tekst – wypowiedź (zwłaszcza utrwalona graficznie, ale także ustnie) powstała w obrębie określonego systemu językowego, stanowiąca zamkniętą i skończoną całość z punktu widzenia treściowego. W tym znaczeniu tekstem jest zarówno wypowiedź jednozdaniowa (lub równoważnik zdania), jak i wielozdaniowa (np. dzieło literackie).
Tekst literacki to tekst utworu o charakterze artystycznym, literackim. W wydawnictwie tekst literacki to tekst dzieła literackiego w odróżnieniu od wstępu, komentarza, bibliografii, skorowidzu, ilustracji itp. W systematyce (należącego do nauki o literaturze) piśmiennictwa tekst literacki to dzieło literackie stanowiące przedmiot badania w odróżnieniu od utrwalonych wyników badań, tj. opracowań teoretycznych, historycznych i krytycznych (podręczników, monografii, rozpraw, recenzji itp).

</doc>
<doc id="1772313" url="https://pl.wikipedia.org/wiki?curid=1772313" title="Domenico Serafini">
Domenico Serafini

Domenico Serafini O.S.B.Cas. (ur. 3 sierpnia 1852 w Rzymie, zm. 5 marca 1918 w Rzymie) – włoski duchowny katolicki, dyplomata, wysoki urzędnik Kurii Rzymskiej, kardynał.
Życiorys.
Pochodził z rodziny szlacheckiej. Jego dziadek ze strony matki był prawnikiem konsystorialnym i audytorem Roty Rzymskiej. W 1871 wstąpił do zakonu benedyktynów z Monte Cassino. Profesję złożył 16 czerwca 1874. Studiował na Uniwersytecie Gregoriańskim, gdzie uzyskał doktoraty z teologii i filozofii. Święcenia kapłańskie otrzymał 21 października 1877 w opactwie Subiaco, w którym pozostał do 1892, będąc w tym czasie mistrzem nowicjatu i lektorem teologii oraz przeorem. W latach 1892-1896 pełnił funkcję prokuratora generalnego swego zakonu. Od 1896 był opatem w Subiaco i generałem Kongregacji Benedyktyńskiej z Monte Cassino "Primaeva Observantia".
19 kwietnia 1900 został mianowany metropolitą Spoleto. Sakry w Rzymie udzielił mu kardynał Serafino Vannutelli. W 1904 wyjechał do Meksyku jako delegat apostolski. Od 1911 był asesorem w Świętym Oficjum, otrzymał też stolicę tytularną Seleucia Pieria. Na konsystorzu z maja 1914 otrzymał kapelusz kardynalski. Brał udział w konklawe 1914, na którym był jednym z kandydatów do tiary. W styczniu 1916 mianowany prefektem Kongregacji ds. Zakonów, miesiąc później przeniesiony do Kongregacji Rozkrzewiania Wiary, gdzie był pro-prefektem, a od 24 marca prefektem. Pochowany na Campo Verano.

</doc>
<doc id="1772315" url="https://pl.wikipedia.org/wiki?curid=1772315" title="Sydney Inner">
Sydney Inner

Sydney Inner – "(pl. Sydney Wewnętrzny (Środkowy))", region w Australii, w stanie Nowa Południowa Walia. Centralna część aglomeracji Sydney. Region jest podzielony administracyjnie na Rady ("en. Councils"), odpowiednik polskich gmin.

</doc>
<doc id="1772316" url="https://pl.wikipedia.org/wiki?curid=1772316" title="Transflutryna">
Transflutryna

Transflutryna – szybko działający środek owadobójczy o wzorze sumarycznym C15H12Cl2F4O2.
Transflutrynę stosuje się wewnątrz pomieszczeń przeciw muchom, komarom i karaczanom. Jest substancją stosunkowo lotną (t. topn. 32 °C, t. wrz. 135 °C), działającą kontaktowo i przez inhalację.

</doc>
<doc id="1772317" url="https://pl.wikipedia.org/wiki?curid=1772317" title="Max Günthör">
Max Günthör

Max Günthör (ur. 9 sierpnia 1985 w Friedrichshafen) – niemiecki siatkarz, reprezentant kraju. W 2009 znalazł się w kadrze narodowej na Mistrzostwa Europy. W wieku 29 lat Max postanowił zakończyć swoją karierę sportową z siatkówką.
Sukcesy klubowe.
Puchar Niemiec:
Mistrzostwo Niemiec:
Liga Mistrzów:
Sukcesy reprezentacyjne.
Mistrzostwa Europy Juniorów:
Liga Europejska:
Memoriał Huberta Jerzego Wagnera:
Mistrzostwa Świata:

</doc>
<doc id="1772319" url="https://pl.wikipedia.org/wiki?curid=1772319" title="György Grozer">
György Grozer



</doc>
<doc id="1772321" url="https://pl.wikipedia.org/wiki?curid=1772321" title="Amoniusz, syn Hermiasza">
Amoniusz, syn Hermiasza

Amoniusz, syn Hermiasza (łac. "Ammonius Hermiae"; grec. Αμμονιος Ερμειου, ur. ok. 435, zm. po 515) – filozof, komentator Arystotelesa.
Amoniusz był uczniem Proklosa w Atenach. Pod koniec V w. przejął kierownictwo filozoficznej szkoły aleksandryjskiej, gdzie jego uczniami byli Damascjusz, Symplicjusz, Asklepiusz, Olimpiodor i Jan Filopon. Wśród jego dzieł wymienia się komentarze do "Kategorii", "O interpretacji" i "Analityk Pierwszych" Arystotelesa oraz komentarz do "Isagogi" Porfiriusza.
Życie.
Ojciec Amoniusza, Hermiasz, po studiach w Atenach u Syriana, kierownika szkoły ateńskiej od 431/432 roku, powrócił do Aleksandrii i zaczął wykładać filozofię jako dodatkowy przedmiot w szkole retorycznej Horappollona. Jego matka, Aedesia, krewna Syriana, miała początkowo być wydana za Proklosa, ucznia Syriana, który po jego śmierci w 437 roku zastąpił go na stanowisku kierownika szkoły. Proklos odmówił jednak jej poślubienia, tłumacząc, że otrzymał ostrzeżenie od bogów, aby unikał ślubu. Biorąc pod uwagę, że Hermiasz po śmierci Syriana powrócił do Aleksandrii, Amoniusz, drugi syn Hermiasza i Aedesii, musiał przyjść na świat nie wcześniej niż około 435 roku i nie później niż w 445 roku.
Najstarszy brat Amoniusza zmarł w wieku siedmiu lat. Kiedy Amoniusz był jeszcze mały, umarł również jego ojciec. Amoniusz i jego młodszy brat, Heliodor, aż do pełnoletności otrzymywali publiczne stypendium. W latach młodzieńczych Amoniusz i Heliodor udali się pod opieką matki do Aten, w celu zdobycia wykształcenia filozoficznego w szkole Proklosa. Damascjusz, którego "Życie Izydora" jest głównym źródłem informacji o Amoniuszu, chwali pobożność i dobroczynność Aedesii, choć zaznacza, że po swej śmierci zostawiła synów w długach. Po powrocie z Aten, około 475 roku, Amoniusz podjął się prowadzenia wykładów z filozofii w szkole Horapollona. Pomiędzy 475 a 485 rokiem jego wykładów o filozofii platońskiej słuchał Damascjusz. Po latach o wykładach z około 515 roku na temat platońskiego "Gorgiasza" wspomina Olimpiodor. Młodszy brat Amoniusza, Heliodor, zajął się w dojrzałym wieku astronomią.
W okresie prowadzonych przez Amoniusza w szkole Horapollona wykładów doszło do przeprowadzonego na szeroką skalę ataku na środowiska pogańskie w Aleksandrii, będącego następstwem próby zdobycia tronu cesarskiego przez prefekta Illusa (484-488) i złożenia przez jego pomocnika Pamprepiosa obietnicy aleksandryjskim poganom poparcia dla ich praktyk religijnych w zamian za pomoc buntownikom. Wedle Damascjusza Amoniusz, "który był niegodziwie chciwy i we wszystkim szukał korzyści jaką mógł odnieść, zawarł umowę z nadzorcą dominującej wiary". Uczeni sporo uwagi poświęcili naturze tego porozumienia pomiędzy Amoniuszem a patriarchą Piotrem III Mongosem. Według przedstawionych propozycji Amoniusz miał rozwijać neoplatońską doktrynę w kierunku łączenia pogańskich bogów w Jedno, a Jednego z Intelektem, ewentualnie miał zająć się wykładem Arystotelesa z pominięciem Platona lub w doktrynie Arystotelesa wyciszać teorię o wieczności i boskości świata albo wreszcie zdradzić kryjówki kolegów i uczniów.
Hipoteza o zdradzie Amoniusza opiera się na fakcie, że jako jedyny z pogańskich nauczycieli kontynuował nauczanie po upadku szkoły Horapollona, a także na wzmiance Damascjusza o jego chciwości i o konflikcie, jaki miał Amoniusz z jednym z bohaterów Damascjusza, wujkiem Horapollona, Heraiskosem. Z drugiej strony informację o porozumieniu Amoniusza z biskupem podaje jedynie Damascjusz, który go wyraźnie nie lubi i który poprzez kontrast z chciwością Amoniusza idealizuje skromność jego ojca, a zwłaszcza dobroczynność matki, która z hojności popadła nawet w długi.
Richard Sorabji sugeruje, że Amoniusz mógł wyciszyć w swojej szkole wątki związane z teurgią i rytuałem pogańskim, aby nie wchodzić w konflikt z chrześcijaństwem i móc kontynuować działalność szkoły. Nie można też wykluczyć, choć brak na to dowodów, że nawrócił się na chrześcijaństwo. Data jego śmierci nie jest znana. Najprawdopodobniej żył jeszcze w 517 roku, gdy Jan Filopon wydał jego komentarz do "Fizyki" Arystotelesa, i raczej już nie żył, gdy Damascjusz pisał około 526 roku "Żywot Izydora".
Prace.
Z prac Amoniusza zachował się komentarz do Arystotelesowego "O interpretacji" oraz do "Isagogi" Porfiriusza. W formie notatek z wykładów sporządzonych przez studentów istnieją komentarze do "Kategorii" i "Analityk Pierwszych". Zachował się także fragment komentarza do Platońskiego "Fedona", w którym broni Platona przed zarzutem sceptycyzmu, i do Arystotelesowego "O niebie", w którym wywodzi, że Arystoteles czyni Boga nie tylko przyczyną celową, ale i sprawczą świata.
Cztery komentarze Jana Filopona do "Analityk Pierwszych", "Analityk Wtórych", "O powstawaniu i ginięciu" i "O duszy" oparte są na wykładach Amoniusza, podobnie jak dwa komentarze Asklepiosa z Tralles do "Metafizyki" Arystotelesa i do "Wprowadzenia do matematyki" Nikomachosa.
Z relacji Damascjusza wiadomo ponadto, że Amoniusz komentował również Platona. Około 515 roku Olimpiodor słuchał jego komentarza do "Gorgiasza", a Asklepios wspomina, że słuchał komentarza Amoniusza do "Teajteta".
Komentator Arystotelesa.
Amoniusz ustalił tradycję komentowania Arystotelesa w Aleksandrii, w czym był potem naśladowany przez swoich uczniów – Asklepiosa, Filopona (490-570), Symplicjusza, Olimpiodora (495/505-po 565). Tradycje szkoły kontynuowali następnie: Eliasz (uczeń Olimpiodora), Dawid i Stefan. W swoim stosunku do Arystotelesa Amoniusz zależał w znacznym stopniu od Proklosa, nawet jeśli się z nim w kilku ważnych punktach nie zgadzał. We wprowadzeniu do "O interpretacji" napisał: "Zapisaliśmy tutaj interpretacje naszego boskiego nauczyciela Proklosa, następcy na katedrze Platona i człowieka, który osiągnął granice ludzkich możliwości zarówno w umiejętności interpretowania opinii starożytnych, jak i naukowym opisie natury rzeczywistości". Poprzez Proklosa sięgał Amoniusz również do Jamblicha oraz, na co wskazuje komentarz Stefana, do Porfiriusza. Z innych autorów cytuje Aleksandra z Afrodyzji (przełom II i III wieku), Aspazjusza (I poł. II wieku),Herminusa (II wiek) i stoików.
Na podstawie zachowanej u Amoniusza, listy dziesięciu wstępnych tematów Proklosa przewidzianych dla osób rozpoczynających studiowanie Arystotelesa, wiadomo, że studia nad Arystotelesem rozpoczynały się w szkole Amoniusza od logiki, a następnie zwracały się do etyki, fizyki, matematyki i teologii. Wykłady trwały najprawdopodobniej około godziny. Ślady podziału wykładów na mniej więcej godzinne jednostki zachowały się w komentarzach Amoniusza. W komentarzach swoich Amoniusz przechodzi od wykładu doktryny do analizy językowej. Obszerne notatki sporządzane przez uczniów Amoniusza były następnie publikowane pod jego lub ich imionami.
W komentarzu do "Gorgiasza" Eliasz twierdzi, odnosząc to do Amoniusza, że interpretator Arystotelesa powinien być znawcą jego pism i umieć je objaśniać, oddzielając jednocześnie prawdę od fałszu. Nie powinien twierdzić, że jego mistrz zawsze ma rację, lecz zawsze wyżej cenić prawdę niż człowieka. Na podstawie pism Arystotelesa powinien umieć wykazać, że jego poglądy nie zawierają sprzeczności, tak jak nie zawierają jej poglądy Platona. Nadto powinien umieć poprzez prace Arystotelesa wprowadzić w naukę Platona. Późniejsi komentatorzy aleksandryjscy podkreślali, że zadaniem komentatora jest uznać spory Arystotelesa z Platonem za pozorne i szukać zasadniczej harmonii między nimi.
Poglądy filozoficzne.
Stanowisko filozoficzne Amoniusza trudno jest dokładnie określić z czterech powodów:
Neoplatonizm Amoniusza.
W przeszłości uważano (K. Praechter, 1910), że neoplatońska szkoła aleksandryjska różniła się zasadniczo od ateńskiej, i to zarówno przed Amoniuszem, jak i po nim. W szczególności wskazywano na marginalizowanie Jamblichowej teurgii i praktyk magicznych, a także Proklosowych hipostaz i ich układów triadycznych (Wallis, 1972). W przeciwieństwie do dzikich doktryn szkoły ateńskiej Praechter widział aleksandryjczyków jako bardziej powściągliwych, racjonalnych i trzeźwych, skupionych na Arystotelesie, przez co łatwiej mogli się pogodzić z silnym w Aleksandrii kultem chrześcijańskim. P. Merlan (1968) poszedł jeszcze dalej, czyniąc z Amoniusza twórcę filozofii chrześcijańskiej, uznającego osobowego Boga Stwórcę.
Nowsze badania (Hadot, 1978 i Verrycken, 1990) w znacznym stopniu odwróciły tę tendencję. Wskazuje się w nich na osobiste związki twórców obydwu szkół, na pewne aluzje w pismach Amoniusza do neoplatonizmu. Wysuwa się też argument negatywny, braku w zachowanych pismach jądra systemu Amoniusza, przez co trudno ocenić jego stanowisko. W komentarzach do Arystotelesa, szczególnie logicznych, Amoniusz mógł nie poruszać kwestii neoplatońskich, szczególnie, że studia nad Arystotelesem uważane były za wstęp do Platona. W tym kontekście poruszanie złożonych zagadnień metafizycznych mogło być nawet niewskazane dla mniej zaawansowanych uczniów. Z drugiej strony badacze zauważają, że fakt, iż Amoniusz wyżej stawiał komentowanie Arystotelesa, może świadczyć o jego dystansie do metafizyki neoplatońskiej.
Bóg jako przyczyna sprawcza.
Proklos w komentarzu do Timajosa pisze, że perypatetycy uznawali istnienie intelektu oddzielonego od świata fizycznego, będącego jego przyczyną celową, a nie sprawczą i sprzeciwiali się mnożeniu inteligencji ponad światem. Według Symplicjusza komentatorzy Arystotelesa, przede wszystkim Aleksander z Afrodyzji, przyjęli, że Bóg jest ostateczną przyczyną całego świata, że Bóg poruszając niebiosa stał się pośrednio przyczyną sprawczą świata podksiężycowego, w stosunku do niebios pozostając przyczyną sprawczą ich ruchu, ale nie istnienia. Według Symplicjusza Amoniusz poświęcił całą książkę wykazaniu, że Bóg był ostateczną i sprawczą przyczyną zarówno ruchu, jak i istnienia świata podksiężycowego i nadksiężycowego. Ta interpretacja pozwoliła Amoniuszowi uzgodnić Arystotelesa z Platonem, czyniąc ustępstwo na rzecz doktryny chrześcijańskiej. Zamiast, jak Proklos, krytykować Arystotelesa, Amoniusz na podstawie pięciu fragmentów Arystotelesa wykazywał nieadekwatność krytyki Proklosa. I tak na przykład, według Symplicjusza, Amoniusz twierdził (do "Fizyki" 2.3), że ten, od kogo pochodzi ruch (Bóg jako nieporuszony poruszyciel) jest sam przyczyną sprawczą. Amoniusz argumentuje także: "jeżeli, zgodnie z Arystotelesem, moc każdego skończonego ciała jest skończona, czy to będzie moc poruszania się czy istnienia, to jeżeli otrzymuje ono wieczną moc od nieporuszonej przyczyny, to musi również otrzymywać wieczny byt, jako ciało od niecielesnej przyczyny". Harmonizacja Arystotelesa z Platonem w tym punkcie miała istotne znaczenie dla arystotelików arabskich, a ostatecznie również dla Tomasza z Akwinu. Verrycken twierdzi, że Amoniusz pojmował Boga Arystotelesa jako złożonego z dwóch neoplatońskich hipostaz Dobra i Intelektu. Niewątpliwie w jego filozofii Bóg jest stwarzającym Intelektem, który jest też ostateczną przyczyną ruchu świata.
Antydeterminizm Amoniusza.
W swoim komentarzu do "O interpretacji" Amoniusz dodał do Arystotelesowej „Bitwy morskiej” dwa nowe argumenty antydeterministyczne. Pierwszy z nich znany jest jako „Kosiarz” i być może sięga Diodora Kronosa, a na pewno interesował Zenona: "jeśli będziesz kosić" nie oznacza, że być może będziesz kosić i być może nie będziesz kosić, ale że będziesz kosić, niezależnie co się stanie; podobnie jak "jeśli nie będziesz kosić" nie oznacza, że być może będziesz kosić i być może nie będziesz kosić, ale że nie będziesz kosić, niezależnie co się stanie. Amoniusz twierdzi, że jeśli determinista uznaje to zdanie za warunkowe, tym samym wycofuje się ze swego determinizmu, jeśli uznaje je za konieczne, bierze za pewnik to, co dopiero zamierza udowodnić, a ponadto jeśli uzna za prawdę zdanie "będziesz kosić, niezależnie co się stanie", nie może twierdzić, że w rzeczywistości albo będziesz kosić, albo nie będziesz, ponieważ jeśli pierwsze zdanie jest konieczne, drugie jest niemożliwe.
Drugi argument Amoniusza dotyczy wiedzy bogów i jest "z natury rzeczy". Amoniusz stwierdza, że "bogowie albo posiadają pewną wiedzę o wyniku zdarzeń przyszłych, albo nie mają żadnej wiedzy, albo mają wiedzę niepewną jak my". I dowodzi, że bogowie posiadają wiedzę pewną. Opiera się przy tym na pochodzącej od Jamblicha idei, że rodzaj wiedzy zależy od rodzaju poznającego, a nie przedmiotu poznawanego. Dlatego, ze względu na ich naturę, bogowie, i tylko oni, mogą mieć pewną wiedzę na temat zdarzeń przyszłych niepewnych, choć one same w sobie są nieokreślone i niezdeterminowane. W rzeczywistości bowiem dla bogów nic nie istnieje w przeszłości lub w przyszłości, ponieważ przebywają poza czasem.
Wpływ.
Amoniusz oddziaływał na filozofię wczesnego średniowiecza przede wszystkim jako komentator Arystotelesa, poprzez swych uczniów: Asklepiosa, Jana Filopona (490-570), Symplicjusza i Olimpiodora (495/505-po 565), którzy swoje prace opierali na jego wykładach. Tradycje szkoły kontynuowali w następnym pokoleniu Eliasz (uczeń Olimpiodora), Dawid i Stefan. Dzięki Dawidowi, którego pisma zostały przetłumaczone na staroormiański, idee Amoniusza dotarły do Armenii. Jego komentarz do "Isagogi" Porfiriusza miał z kolei znaczny wpływ na późniejszych komentatorów tego dzieła.
Zachariasz z Mityleny napisał swój traktat "O stworzeniu świata" ("De opificio mundi"), jak twierdzi, na podstawie rozmów, które odbył w Aleksandrii na ten temat z Amoniuszem. Wyraźny wpływ komentarzy Amoniusza na Boecjusza był z kolei podstawą wysunięcia hipotezy, że Boecjusz przebywał w Aleksandrii i słuchał Amoniusza. Hipoteza ta ostatecznie z braku dowodów się nie ostała. Jean-Yves Guillaumin wysunął natomiast tezę, że Boecjusz korzystał z komentarza Amoniusza do "Wprowadzenia do matematyki" Nikomacha, w pracy nad swoim "De institutione Arithmetica".
W świecie arabskim Amoniusz był znany jako komentator Arystotelesa. Z jego argumentów dotyczących stworzenia świata korzystał Al-Farabi. Amoniuszowa koncepcja Boga jako przyczyny sprawczej za pośrednictwem arystotelików arabskich dotarła do Tomasza z Akwinu. Jego komentarz do "O interpretacji" został w średniowieczu przetłumaczony przez Wilhelma z Moerbeke.
Dzieła.
Komentarze uczniów oparte na wykładach Amoniusza.
Komentarze Jana Filopona
Komentarze Asklepiosa z Tralles

</doc>
<doc id="1772327" url="https://pl.wikipedia.org/wiki?curid=1772327" title="Jan Stoltmann">
Jan Stoltmann

Jan Stoltmann SVD (ur. 27 grudnia 1920 w Swornegaciach na Kaszubach, zm. 23 stycznia 1941 w Dachau (KL)) – polski kleryk katolicki, Sługa Boży Kościoła katolickiego.
6 stycznia 1921 roku został ochrzczony. Do niższego seminarium duchownego w Górnej Grupie uczęszczał w latach 1933-1939, po czym wstąpił do nowicjatu w Chludowie.
Po wybuchu II wojny światowej Niemcy, 25 stycznia 1940 internowali wszystkich przebywających w Domu Misyjnym duchownych i utworzyli obóz przejściowy dla zakonników i księży z okolicy. 19 maja złożył w trybie przyśpieszonym pierwsze śluby zakonne. Aresztowany został 22 maja 1940 roku i przewieziony do Fortu VII w Poznaniu, później do hitlerowskiego obozu koncentracyjnego Dachau (zarejestrowany pod numerem 11458), a stamtąd 2 sierpnia do Mauthausen-Gusen (zarejestrowany pod numerem 7183). Ostatnią podróż odbył nocą 7/8 grudnia tegoż roku powtórnie do obozu koncentracyjnego w Dachau (zarejestrowany pod numerem 22121). Tam wyniszczony ciężką pracą ok. 16 stycznia zachorował i 23 stycznia o godz. 10:00 przeniesiony został "na rewir", co było przystankiem przed krematorium. W dzień przed śmiercią potajemnie przyjął wiatyk. Według świadectwa współwięźniów ostatnie słowa Jana Stoltmanna brzmiały: 
Jest jednym z 122 Sług Bożych, wobec których 17 września 2003 roku rozpoczął się proces beatyfikacyjny drugiej grupy męczenników z okresu II wojny światowej. 23 kwietnia 2008 roku zamknięto proces rogatoryjny (diecezjalny etap procesu beatyfikacyjnego).

</doc>
<doc id="1772328" url="https://pl.wikipedia.org/wiki?curid=1772328" title="Anastasiya Gimazetdinova">
Anastasiya Gimazetdinova

Anastasiya Gimazetdinova po mężu Kipnis, ros. Анастасия Дмитриевна Гимазетдинова (Кипнис), Anastasija Dmitrijewna Gimazietdinowa (ur. 19 maja 1980 w Taszkencie) – uzbecka łyżwiarka figurowa startująca w konkurencji solistek. Uczestniczka igrzysk olimpijskich (2006, 2010), uczestniczka mistrzostw świata oraz pięciokrotna mistrzyni Uzbekistanu. Po zakończeniu kariery amatorskiej w 2011 r. rozpoczęła występy profesjonalne i pracę jako trener łyżwiarstwa w Jekaterynburgu.
W czerwcu 2008 r. poślubiła rosyjskiego lekkoatletę Eduarda Kamynina, z którym później rozwiodła się. W 2012 r. wyszła za mąż za Gregory’ego Kipnisa. 30 listopada 2012 r. urodziła się ich córka Anastasija.

</doc>
<doc id="1772330" url="https://pl.wikipedia.org/wiki?curid=1772330" title="Georg Wiebel">
Georg Wiebel

Georg Wiebel (ur. 6 kwietnia 1977 w Karlsruhe) – niemiecki siatkarz, reprezentant kraju. W 2009 znalazł się w kadrze narodowej na Mistrzostwa Europy.

</doc>
<doc id="1772333" url="https://pl.wikipedia.org/wiki?curid=1772333" title="Dom Weterana na Szelągu w Poznaniu">
Dom Weterana na Szelągu w Poznaniu

Dom Weterana na Szelągu (także "Dom Pomocy Społecznej Ugory") – modernistyczny dom spokojnej starości dla weteranów w Poznaniu, zlokalizowany na Szelągu, na terenie osiedla administracyjnego Stare Winogrady, przy ul. Ugory, w Parku Szelągowskim.
Architektura.
Obiekt został zaprojektowany przez zespół architektów – Zygmunt Skupniewicz, Witold Milewski i Lech Sternal, związanych z poznańskim Miastoprojektem i odpowiadających za kilkanaście ważnych realizacji na terenie miasta w latach 60. i 70. XX w. (przede wszystkim związanych ze szkolnictwem i nauką). Dom Weterana na Szelągu nawiązuje do najlepszych tradycji europejskiego modernizmu. W założeniu architektonicznym dominuje chęć wpisania zespołu w otaczającą go przyrodę, w tym zwłaszcza w dość stromo opadającą dolinę Warty i stary, historyczny drzewostan, związany z ogrodem Bractwa Kurkowego, stanowiącego popularny cel spacerów mieszkańców Poznania od końca XIX wieku.
Początkowo rozważano lokalizację domu w Niwce (Puszczykowo). Pierwsze szkice koncepcyjne wykonano w 1965, a ostateczny ich wybór został dokonany w 1966. W listopadzie 1967 ukończono projekt realizacyjny (obejmujący też wnętrza, wybór mebli i zastaw stołowych ze znakiem graficznym). Kamień węgielny wmurowano 27 grudnia 1967, czyli w rocznicę wybuchu powstania wielkopolskiego (1918), budowę rozpoczęto we wrześniu 1969, a ukończono w czerwcu 1972. Dom otrzymał liczne dary – m.in. obrazy i grafiki ścienne. Jasny budynek charakteryzuje układ tarasowy – centrum stanowi dziedziniec wewnętrzny. Pokoje (1- i 2-osobowe) zgrupowano w dwóch skrzydłach (po cztery kondygnacje). Rozwiązanie sprzyja dobremu doświetleniu pokoi i zapewnia możliwość swobodnego wychodzenia na tarasy z widokiem na dolinę Warty. Silne nachylenie stoku w kierunku rzeki zapewnia także dobry mikroklimat. Otoczenie Domu Weterana stanowi też mała architektura (altany, schodki, itp.). Uszanowano też i zachowano leciwy starodrzew.
W końcu lat 70. XX wieku dom planowano rozbudować o część dla pensjonariuszy o ograniczeniach ruchowych. Mimo opracowania dokumentacji, do realizacji nigdy nie doszło. Nie zrealizowano także innej koncepcji z tego okresu, która miała stanowić rozwinięcie architektoniczne kompleksu Domu Weterana – Wojewódzkiej Szkoły Partyjnej i Technikum dla Robotników. Szeroko zakrojona koncepcja urbanistyczna, nawiązująca formami do Domu Weterana nie doczekała się urzeczywistnienia, a w jej miejscu zbudowano potem trzy standardowe wieżowce mieszkalne.
Znaczenie.
Marcin Libicki określił Dom Weterana na Szelągu mianem "prawdziwego arcydzieła nowoczesnej architektury" i uważa go za jeden z najlepszych wzniesionych w Polsce po wojnie budynków publicznych. Aleksandra Robakowska i Jarosław Trybuś uważają, że jest to "jeden z najlepszych budynków tego typu nie tylko w Poznaniu, ale i w Polsce, wciąż [...] nie doceniony przez historię architektury". Według tych autorów obiekt jest przykładem modernizmu w najbardziej humanistycznym wydaniu. Funkcja narzuciła tu najwyższą dbałość o komfort użytkownika i zostało to przez projektantów posunięte "do ostatecznych granic". "Dom Weterana to [...] wybitny przykład architektury wpisanej w naturalny krajobraz, w sposób godny Wrighta czy Aalto".
Stan obecny.
Obecnie Dom Weterana jest już zwykłym domem pomocy społecznej dla osób starszych. W 2011 uzyskał (po szczegółowej kontroli Wojewody Wielkopolskiego) wpis do rejestru DPS oraz bezterminowe zezwolenie na działalność. Aktualnie jest to placówka licząca 136 miejsc: 116 dla osób w wieku podeszłym i 20 dla osób niepełnosprawnych fizycznie.
Nieprawidłowości wykryte w 2009.
We wrześniu 2009 na terenie Domu wykryto poważne nieprawidłowości. Pensjonariuszom nie zapewniano godnych warunków pobytu (fatalny stan techniczny, przeciekające dachy, ograniczanie dostępu do pożywienia i picia, brak funkcji rehabilitacyjnej, zastraszanie, wiązanie i lekceważenie ze strony personelu, pobieranie nienależnych opłat). W 2010 roku prokuratura wszczęła postępowanie. Kilka miesięcy później zostało ono umorzone. Osoby będące świadkami w tej sprawie zarzucały prokuraturze nie przesłuchanie wszystkich świadków, a jedynie tych wskazanych przez personel Domu oraz zignorowanie opinii Urzędu Wojewódzkiego w sprawie nieprawidłowości finansowych placówki. Prokuratura tłumaczyła, że nieprawidłowości finansowe nie będą brane pod uwagę ponieważ chodzi o kwotę mniejszą niż 200 000 złotych, powody nie przesłuchania świadków (między innymi byłych pracowników Domu) nie zostały wyjaśnione. Urząd Miasta Poznania w październiku 2010 roku zwolnił dyrektora placówki.

</doc>
<doc id="1772334" url="https://pl.wikipedia.org/wiki?curid=1772334" title="Paul Nell">
Paul Nell

Paul Gerhard Gustav Nell (ur. 28 sierpnia 1899 w Cammin, zm. 25 listopada 1979 w Münster) – zbrodniarz nazistowski, komendant niemieckiego obozu pracy dla Żydów w Bliżynie, esesman (nr 5530) i SS-Untersturmführer, od 1943 Hauptsturmführer.
W latach 1942–1943 pełnił funkcję komendanta obozu pracy w Bliżynie, który stanowił podobóz obozu koncentracyjnego w Lublinie. Zarówno w Bliżynie, jak i pobliskim getcie radomskim Nell brał udział w rozstrzeliwaniach, selekcjach i deportacjach polskich Żydów do obozów zagłady. 30 stycznia 1977 skazany został za swoje zbrodnie na dożywotnie pozbawienie wolności przez sąd RFN w Hamburgu. Zmarł w więzieniu.

</doc>
<doc id="1772335" url="https://pl.wikipedia.org/wiki?curid=1772335" title="Woolloomooloo">
Woolloomooloo

Woolloomooloo – portowa dzielnica (przedmieście) położona na terenie samorządu lokalnego City of Sydney, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1772337" url="https://pl.wikipedia.org/wiki?curid=1772337" title="Ekstraliga polska w rugby (2009/2010)">
Ekstraliga polska w rugby (2009/2010)

Ekstraliga polska w rugby (2009/2010) – pięćdziesiąty czwarty sezon najwyższej klasy rozgrywek klubowych rugby union drużyn piętnastoosobowych mężczyzn w Polsce. Tytuł mistrza Polski zdobyli Budowlani Łódź, którzy w finale pokonali Lechię Gdańsk. Trzecie miejsce zajęły Arka Gdynia i Orkan Sochaczew.
System rozgrywek.
Sezon 2009/2010 rozegrano w dwóch fazach. W pierwszej wszystkie osiem drużyn rozgrywało spotkania systemem ligowym, każdy z każdym, mecz i rewanż. W drugiej fazie cztery najlepsze zespoły z pierwszej rozegrały mecze półfinałowe, których zwycięzcy spotkali się w finale. Z kolei cztery najsłabsze drużyny grały mecze półfinałowe o miejsca 5–8, z których przegrani spotykali się w meczu o utrzymanie w Ekstralidze – przegrywająca drużyna spadła do I ligi. Sezon trwał od 15 sierpnia 2009 do 19 czerwca 2010.
Drużyny.
Do rozgrywek w sezonie 2009/2010 przystąpiło 8 drużyn:
Sezon zasadniczy.
Wyniki spotkań sezonu zasadniczego:
Tabela (w kolorze zielonym wiersze z drużynami, które awansowały do półfinałów, na żółto z drużynami, które zagrały w półfinałach o miejsca 5–8):
Faza finałowa.
Półfinały o miejsca 5–8.
Wynik półfinałów o miejsca 5–8:
Półfinały o miejsca 1–4.
Wynik półfinałów o miejsca 1–4:
Mecz o utrzymanie w Ekstralidze.
Wynik meczu o siódme miejsce i utrzymanie w Ekstralidze:
Finał.
Wynik finału Ekstraligi:
Klasyfikacja końcowa.
Klasyfikacja końcowa Ekstraligi (na czerwono wiersz z drużyną, która spadła do I ligi):
I i II liga.
Równolegle z rozgrywkami Ekstraligi rywalizowały drużyny na dwóch niższych poziomach ligowych: w I i II lidze.
Końcowa klasyfikacja I ligi (na zielono wiersz z drużyną, która awansowała do Ekstraligi):
Ponadto rozgrywano zawody w ramach II lig regionalnych.
Inne rozgrywki.
Finał rozgrywanego w tym sezonie Pucharu Polski nie odbył się, puchar przyznano drużynie Arki Gdynia. W zakończonych w 2010 rozgrywkach w kategoriach młodzieżowych mistrzostwo Polski juniorów zdobyli Budowlani Lublin, a mistrzostwo Polski kadetów Orkan Sochaczew.

</doc>
<doc id="1772340" url="https://pl.wikipedia.org/wiki?curid=1772340" title="Joseph-Alfred Foulon">
Joseph-Alfred Foulon

Joseph-Alfred Foulon (ur. 29 kwietnia 1823 w Paryżu, zm. 23 stycznia 1893 w Lyonie) – francuski duchowny katolicki, arcybiskup Lyonu i prymas Galii, kardynał.
Życiorys.
Ukończył seminarium św. Sulpicjusza w Paryżu po czym przyjął święcenia kapłańskie 18 grudnia 1847. Był profesorem literatury i retoryki w Paryżu, a w latach 1861-1867 rektorem niższego seminarium.
27 marca 1867 otrzymał nominację na biskupa Nancy i Toul. Sakry udzielił mu przyszły kardynał Charles Lavigerie, arcybiskup Algieru. W 1882 przeniesiony na stolicę metropolitalną w Besançon. 26 maja 1887 został prymasem Galii i arcybiskupem Lyonu. Funkcję tę pełnił do śmierci. Na konsystorzu z maja 1889 kreowany kardynałem prezbiterem Sant’Eusebio. Pochowany w katedrze lyońskiej.

</doc>
<doc id="1772341" url="https://pl.wikipedia.org/wiki?curid=1772341" title="Marie Le Nepvou">
Marie Le Nepvou

Marie Le Nepvou (ur. 25 stycznia 1985 r. w Saint-Brieuc) – francuska wioślarka.

</doc>
<doc id="1772344" url="https://pl.wikipedia.org/wiki?curid=1772344" title="Frank Neubert">
Frank Neubert

Frank Neubert (ur. 25 września 1915 w Schwarzwaldzie, zm. 13 grudnia 2003 w Gütersloh) – niemiecki pilot, major Luftwaffe. 
Od 1936 roku należał do pułku bombowców nurkujących, wyposażonych w samoloty Junkers Ju 87 Stuka. 
Nad ranem, 1 września 1939 wyleciał w swój pierwszy lot bojowy, którego celem była Małopolska. Wracając z misji jego formacja została zaatakowana przez samoloty PZL P.11c 121. Eskadry Myśliwskiej, które poderwały się z lotniska polowego w Balicach. Po krótkiej potyczce zestrzelił maszynę kapitana Medweckiego, który zginął na miejscu w wyniku postrzału. Myśliwiec pozbawiony pilota rozbił się na ziemi. Była to pierwsza polska i jednocześnie aliancka maszyna zestrzelona w II wojnie światowej. Następnie zaatakował samolot kapitana Gnysia, który jednak wobec niemieckiej przewagi, manewrując oddalił się.
Potem Neubert brał udział w kampaniach przeciw Francji i Anglii w 1940 roku. Wiosną 1941 wyróżnił się bohaterstwem podczas ataku stukasów na przełęcz Rupel w Jugosławii, a także podczas akcji przeciw brytyjskim i greckim okrętom w pobliżu Pireusu i Zatoki Korynckiej. Za zatopienie zbiornikowca otrzymał Krzyż Żelazny. Jesienią 1942 wysłano go na front wschodni, gdzie pilotował samolot Henschel Hs 129. W dniu 30 stycznia 1943 roku został poważnie ranny w maszynie trafionej przez radziecką artylerię. Pod koniec wojny był jednym z najbardziej cenionych pilotów szturmowych Luftwaffe: w sumie wykonał ok. 350 lotów bojowych z czego ok. 230 na samolocie Ju-87.
Pod koniec życia nawiązał kontakt (najpierw listowny, później osobisty) z Władysławem Gnysiem, pilotem P.11c, z którym starł się w boju 1 września 1939 roku nad Balicami. Napisał: "Wtedy była wojna, ale dziś mamy pokój. Pomyślałem nieśmiało, że może chciałby się pan spotkać", aczkolwiek przez wiele lat nie miał odwagi wysłać listu. Dopiero choroba serca zmobilizowała Neuberta do działania, a pierwsze spotkanie pilotów miało miejsce dokładnie w 50. rocznicę boju, w prywatnej posiadłości Gnysia w Beamsville (Kanada).
Miał córkę Petrę Schultz i syna Ingo Neuberta.
30 sierpnia 2015 roku odbyła się w Gnieźnie rocznica pojednania Władysława Gnysia oraz Franka Neuberta. Na uroczystość przybyli dzieci Władysława Gnysia Dzieci Franka nie przybyły z powodu pewnych trudności. W Gnieźnie ma powstać Pomnik z tej okazji.

</doc>
<doc id="1772346" url="https://pl.wikipedia.org/wiki?curid=1772346" title="Sieja wędrowna">
Sieja wędrowna



</doc>
<doc id="1772348" url="https://pl.wikipedia.org/wiki?curid=1772348" title="Nie ma to jak statek">
Nie ma to jak statek



</doc>
<doc id="1772351" url="https://pl.wikipedia.org/wiki?curid=1772351" title="Stéphanie Dechand">
Stéphanie Dechand

Stéphanie Dechand (ur. 4 stycznia 1985 w Saint-Pol-sur-Mer) – francuska wioślarka.

</doc>
<doc id="1772354" url="https://pl.wikipedia.org/wiki?curid=1772354" title="Kunpella">
Kunpella



</doc>
<doc id="1772355" url="https://pl.wikipedia.org/wiki?curid=1772355" title="Maja Żuczkowa">
Maja Żuczkowa

Maja Żuczkowa (ros. Майя Жучкова; ur. 31 marca 1986 r.) – rosyjska wioślarka.

</doc>
<doc id="1772356" url="https://pl.wikipedia.org/wiki?curid=1772356" title="Herb Glinojecka">
Herb Glinojecka

Herb miasta i gminy Glinojeck przedstawia w polu srebrnym rzekę błękitną w skos, nad nią, z lewej kontury cukrowni czerwonej, pod nią, z prawej, inicjał "G" czarny. Całość na tarczy francuskiej.
Symbolika.
Budynek to cukrowni Glinojeck, która przyczyniła się do rozwoju Glinojecka. Rzeka symbolizuje rzekę Wkrę, zaś "G" to pierwsza literę nazwy miasta.
Historia.
Herb został zaprojektowany przez Mariannę Szczepińską i Joannę Gajek. Został zatwierdzony na sesji Rady Miasta i Gminy w 1994 roku.

</doc>
<doc id="1772358" url="https://pl.wikipedia.org/wiki?curid=1772358" title="Alewtina Podwiazkina">
Alewtina Podwiazkina

Alewtina Podwiazkina (ros. Алевтина Подвязкина; ur. 30 lipca 1986 w Lipiecku) – rosyjska wioślarka.

</doc>
<doc id="1772360" url="https://pl.wikipedia.org/wiki?curid=1772360" title="Krzywulec">
Krzywulec

Krzywulec – drewniany element łodzi lub statku łączący dno z burtą wykorzystujący naturalne zakrzywienie słoi drewna. Krzywulce wykonuje się z zakrzywionych korzeni lub konarów najczęściej dębu lub sosny. W łodziach często stosowane parami nitowane bądź przykręcane do klepek dna i burty.

</doc>
<doc id="1772361" url="https://pl.wikipedia.org/wiki?curid=1772361" title="Laura Abalo">
Laura Abalo

Laura Abalo (ur. 14 sierpnia 1981 r.) – argentyńska wioślarka.

</doc>
<doc id="1772363" url="https://pl.wikipedia.org/wiki?curid=1772363" title="Maja Anić">
Maja Anić

Maja Anić (ur. 25 grudnia 1988 r. w Osijeku) – chorwacka wioślarka.

</doc>
<doc id="1772364" url="https://pl.wikipedia.org/wiki?curid=1772364" title="Sonja Kešerac">
Sonja Kešerac

Sonja Kešerac (ur. 20 lutego 1985 r. w Osijeku) – chorwacka wioślarka.

</doc>
<doc id="1772366" url="https://pl.wikipedia.org/wiki?curid=1772366" title="Mayya Zhuchkova">
Mayya Zhuchkova



</doc>
<doc id="1772367" url="https://pl.wikipedia.org/wiki?curid=1772367" title="Zygmunt Koralewski">
Zygmunt Koralewski

Zygmunt Koralewski (ur. 8 marca 1936 w Śremie, zm. 22 sierpnia 2002 w Kotłowie) – duchowny polskokatolicki, biskup pomocniczy wrocławski Kościoła Polskokatolickiego w RP.
Życiorys.
Zygmunt Koralewski ukończył seminarium duchowne w Poznaniu. W 1961 roku przyjął święcenia kapłańskie i został inkardynowany do archidiecezji poznańskiej. W latach 1961–1968 był wikariuszem przy parafii rzymskokatolickiej Narodzenia Najświętszej Maryi Panny w Kotłowie. Pełnił tam faktyczne funkcje administratora z uwagi na zły stan zdrowia miejscowego proboszcza. W ciągu kilku lat posługi zjednał do siebie wielu ludzi, którzy cenili jego poświęcenie dla społeczności lokalnej. 
W 1968 roku, po śmierci księdza Wacława Góry, mimo wcześniejszych prognoz i nieoficjalnych zapowiedzi Zygmunt Koralewski nie otrzymał funkcji proboszcza w Kotłowie, ale został skierowany do Poznania celem podjęcia pracy wikariusza w jednej z tamtejszych parafii. Z decyzją tą nie zgodzili się wierni parafii kotłowskiej. Zatrzymali oni wikariusza w miejscowości i rozpoczęli starania o unieważnienie dekretu o translokacji. 
Gdy apelacja nie dała rezultatów doszło do ostrego sporu parafian z miejscowości: Biskupice Zabaryczne, Kotłów i Strzyżew z kurią archidiecezji poznańskiej o obsadę stanowiska proboszcza w Kotłowie. Konsekwencją konfliktu było powołanie przez większość parafii niezależnej i wybranie jej duszpasterzem Zygmunta Koralewskiego. W celu uniemożliwienia opuszczenia księdzu Kotłowa bądź zabraniu go stamtąd przez przedstawicieli kurii, miejscowa ludność zorganizowała straż, zamykając duchownego "de facto" w areszcie domowym.
Młody wikary, początkowo nastawiony wobec konfliktu kompromisowo, z czasem uległ zbuntowanym parafianom i przeszedł na ich stronę. W 1969 roku za niepodporządkowanie się decyzjom arcybiskupa poznańskiego Antoniego Baraniaka został suspendowany. W 1971 roku za nieposłuszeństwo wobec ordynariusza i odprawianie mszy na terenie parafii obłożonej interdyktem kościelnym ekskomunikowany. 
W czasie trwania konfliktu rozpoczęły się pierwsze kontakty między zbuntowanymi parafianami a władzami i przedstawicielami Kościoła Polskokatolickiego. Prawdopodobnie Zygmunt Koralewski nie angażował się początkowo w te rozmowy, a zajęły się tym osoby świeckie z parafii. 
W 1973 roku doszło do formalnej schizmy – ks. Zygmunt Koralewski przeszedł wraz ze swoimi wiernymi pod jurysdykcję Kościoła Polskokatolickiego. W 1974 roku został mianowany proboszczem parafii polskokatolickiej Narodzenia Najświętszej Maryi Panny w Kotłowie. W 1975 roku został mianowany dziekanem. 
W latach 1973-1978 trwał proces o majątek parafialny. W wyniku wyroku sądowego młoda wspólnota polskokatolicka została zmuszona oddać zajmowane budynki i zwrócić je Kościołowi rzymskokatolickiemu. W latach 1978-1982 ks. Zygmunt Koralewski doprowadził w szybkim czasie do wybudowania w Kotłowie nowego kościoła – prokatedry Narodzenia Najświętszej Maryi Panny. Za swoją działalność otrzymał godność infułata Kościoła Polskokatolickiego.
W 1982 roku na synodzie diecezji wrocławskiej Kościoła Polskokatolickiego został nominowany na biskupa. 29 kwietnia 1987 roku na VIII Synodzie Kościoła Polskokatolickiego został wybrany biskupem pomocniczym diecezji wrocławskiej, a 27 maja 1987 roku we Wrocławiu został uroczyście konsekrowany. 
1 października 1994 roku we Wrocławiu uczestniczył w ekumenicznej ordynacji biskupa Kościoła Ewangelicko-Augsburskiego w RP, Ryszarda Bogusza.
Do końca życia pozostawał proboszczem parafii polskokatolickiej w Kotłowie. Po śmierci został pochowany przed frontonem prokatedry polskokatolickiej w Kotłowie.

</doc>
<doc id="1772370" url="https://pl.wikipedia.org/wiki?curid=1772370" title="Dai Li (wioślarka)">
Dai Li (wioślarka)

Dai Li (; ur. 22 sierpnia 1983 r. w Anhui) – chińska wioślarka.

</doc>
<doc id="1772371" url="https://pl.wikipedia.org/wiki?curid=1772371" title="Dai Li">
Dai Li



</doc>
<doc id="1772373" url="https://pl.wikipedia.org/wiki?curid=1772373" title="Li Dai">
Li Dai



</doc>
<doc id="1772375" url="https://pl.wikipedia.org/wiki?curid=1772375" title="Zetland">
Zetland

Zetland – geograficzna nazwa dzielnicy "(przedmieścia)", położonej na terenie samorządu lokalnego City of Sydney, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1772378" url="https://pl.wikipedia.org/wiki?curid=1772378" title="Ziegenrück">
Ziegenrück

Ziegenrück – miasto w Niemczech, w kraju związkowym Turyngia, w powiecie Saale-Orla, wchodzi w skład wspólnoty administracyjnej Ranis-Ziegenrück. Leży nad rzeką Soławą.
Historia.
Miejscowość powstała w średniowieczu jako osada słowiańska. W 1328 otrzymała prawa miejskie. Od 1485 w posiadaniu ernestyńskiej linii Wettynów, a od 1567 w rękach albetyńskiej linii rodu.
W latach 1657–1718 miasto przynależało do księstwa Saksonii-Zeitz, po czym w latach 1718–1763 znajdowało się we władaniu Augusta II i Augusta III. Od 1806 część Królestwa Saksonii, a od 1815 Prus, wraz z którymi w 1871 znalazło się w granicach Niemiec. W 1894 miasto uzyskało połączenie kolejowe z Triptis, a rok później z Bad Lobenstein.
Po II wojnie światowej znalazło się w radzieckiej strefie okupacyjnej. W latach 1949–1990 część NRD.

</doc>
<doc id="1772379" url="https://pl.wikipedia.org/wiki?curid=1772379" title="Dwór szlachecki">
Dwór szlachecki



</doc>
<doc id="1772381" url="https://pl.wikipedia.org/wiki?curid=1772381" title="Wang Liang">
Wang Liang

Wang Liang (; ur. 29 maja 1985 r. w Liaoning) – chińska wioślarka.

</doc>
<doc id="1772382" url="https://pl.wikipedia.org/wiki?curid=1772382" title="Liang Wang">
Liang Wang



</doc>
<doc id="1772384" url="https://pl.wikipedia.org/wiki?curid=1772384" title="Wachtang Darczinian">
Wachtang Darczinian

Wachtang Darczinian, znany jako Vic Darchinyan (orm. Վախթանգ Դարչինյան; ur. 7 stycznia 1976 w Wanadzor) – ormiański bokser, były zawodowy mistrz świata organizacji WBA i WBC w kategorii junior koguciej (do 115 funtów), były mistrz świata organizacji IBF w tej samej kategorii oraz w kategorii muszej (do 112 funtów).
Kariera amatorska.
Jego bilans walk amatorskich to 158 zwycięstw (105 przez nokaut) i 18 porażek. W 1997 roku doszedł do trzeciej rundy mistrzostw świata w Budapeszcie. Rok później zdobył brązowy medal na mistrzostwach Europy w Mińsku. W 1999 roku na mistrzostwach świata w Houston doszedł do drugiej rundy, a na mistrzostwach Europy w Tampere w 2000 roku przegrał już pierwszą walkę. Reprezentował Armenię na igrzyskach olimpijskich w Sydney, gdzie doszedł do trzeciej rundy, w której przegrał z późniejszym srebrnym medalistą, Bułatem Dżumadiłowem. Po igrzyskach przeniósł się do Australii, a w 2004 roku otrzymał australijskie obywatelstwo.
Kariera zawodowa.
Na zawodowstwo przeszedł w listopadzie 2000 roku. 13 czerwca 2003 roku, w swojej siedemnastej walce, pokonał przez techniczny nokaut w czwartej rundzie byłego mistrza świata IBF w kategorii słomkowej, Wandee Singwanchę. 12 grudnia 2003 roku w walce eliminacyjnej IBF w kategorii muszej po raz kolejny pokonał Singwanchę, tym razem przez nokaut w piątej rundzie. Rok później zmierzył się z mistrzem świata IBF, niepokonanym wcześniej Irene Pacheco i odebrał mu pas mistrzowski, pokonując go przez techniczny nokaut w jedenastej rundzie. Pacheco dwukrotnie leżał na deskach (w dziesiątej i jedenastej rundzie), odebrano mu też dwa punkty za uderzenia poniżej pasa.
W 2005 roku dwukrotnie obronił swój tytuł. Najpierw 27 marca pokonał przez techniczny nokaut w ósmej rundzie Mzukisi Sikaliego, a pięć miesięcy później już w piątej rundzie zwyciężył Jaira Jimeneza, który w czwartej rundzie leżał na deskach, a w piątej zaczął unikać walki, co skłoniło sędziego do przerwania pojedynku.
W następnym roku stoczył kolejne trzy zwycięskie pojedynki. W marcu pokonał przez techniczny nokaut w ósmej rundzie Diosdado Gabiego. Trzy miesiące później odniósł zwycięstwo nad Luisem Maldonado, także przez techniczny nokaut w ósmej rundzie (w szóstej Meksykanin leżał na deskach). 6 października pokonał po technicznej decyzji w szóstej rundzie Glenna Donaire, ponieważ Filipińczyk doznał złamania szczęki. Po podliczeniu punktów Darczinian wygrał w stosunku 60-53, 60-53, 60-53.
3 marca 2007 roku pokonał przez techniczny nokaut w dwunastej, ostatniej rundzie Victora Burgosa, byłego mistrza świata IBF w kategorii junior muszej. Bezpośrednio po walce Burgosa przewieziono do szpitala, gdzie usunięto mu skrzep krwi z mózgu. Była to ostatnia walka w karierze Burgosa.
Darczinian tytuł stracił 7 lipca 2007 roku, przegrywając przez techniczny nokaut w piątej rundzie z Nonito Donaire, bratem Glenna.
Po tej porażce zmienił kategorię wagową na wyższą i jeszcze tego samego roku pokonał przez techniczny nokaut w dwunastej rundzie Federico Catubaya. W lutym 2008 roku zaledwie zremisował z Gorresem w walce eliminacyjnej IBF. Gorres był liczony już w pierwszej rundzie, jednak publiczność uznała, że Filipińczyk upadł na skutek poślizgnięcia i zaczęła protestować rzucając w kierunku ringu butelki i monety. W drugiej rundzie na deskach leżał Darczinian, a po wznowieniu walki widzowie ponownie zaczęli obrzucać ring różnymi przedmiotami. W rundzie piątej Gorres ponownie leżał na deskach, lecz sędzia uznał to za poślizgnięcie. W szóstej rundzie bokserzy zderzyli się przypadkowo głowami, w wyniku czego Gorres doznał głębokiego rozcięcia skóry. W rundzie dziewiątej Gorres ponownie był liczony. W końcowych trzech rundach Gorres jeszcze trzykrotnie leżał na ringu, jednak za każdym razem sędzia uznawał to za poślizgnięcia. Po pojedynku sędziowie punktowali 114-112 dla Darcziniana, 113-112 dla Goressa i remis 113-113. Po pojedynku promotor Darcziniana złożył oficjalny protest do IBF.
Mimo remisu Darczinian dostał prawo walki o pas mistrzowski IBF z aktualnym mistrzem tej organizacji, Dimitrijem Kiryłowem. Walka odbyła się 2 sierpnia 2008 roku, a Darczinian wygrał z Rosjaninem nokautując go w piątej rundzie.
1 listopada 2008 roku stoczył walkę unifikacyjną z mistrzem świata federacji WBC i WBA, Cristianem Mijaresem. Mijares leżał na deskach już w pierwszej rundzie, a w dziewiątej został znokautowany. W lutym 2009 roku pokonał Jorge Arce i obronił wszystkie trzy tytuły.
Następnie Darczinian ponownie zmienił kategorię wagową na wyższą aby zmierzyć się z ówczesnym mistrzem świata IBF w kategorii koguciej, Josephem Agbeko. Do pojedynku doszło 11 lipca 2009 roku. Darczinian przegrał jednogłośnie na punkty. Po tej porażce ponownie wrócił do kategorii junior koguciej i 12 grudnia 2009 roku w obronie tytułu mistrza świata WBC już w drugiej rundzie znokautował Tomása Rojasa.
Rok 2010 rozpoczął od jednogłośnego, wyraźnego zwycięstwa na punkty z Rodrigo Guerrero.
7 lutego 2015 w Quintana Roo w Meksyku pokonał przez techniczny nokaut w dziewiątej rundzie Meksykanina Juana Jimeneza (19-8-0).
6 czerwca 2015 w kalifornijskim Carson przegrał przez nokaut ósmej rundzie z broniącym tytułu mistrza świata wagi piórkowej według federacji WBA Argentyńczykiem Jesusem Marcelo Andresem Cuellarem (27-1, 21 KO).

</doc>
<doc id="1772385" url="https://pl.wikipedia.org/wiki?curid=1772385" title="Zinaida Kluczynska">
Zinaida Kluczynska

Zinaida Kluczynska (biał. Зінаіда Ключынская; ros. Зинаида Ключинская; ur. 31 marca 1985 r.) – białoruska wioślarka.

</doc>
<doc id="1772386" url="https://pl.wikipedia.org/wiki?curid=1772386" title="Emeryk de Vattel">
Emeryk de Vattel



</doc>
<doc id="1772387" url="https://pl.wikipedia.org/wiki?curid=1772387" title="Nina Bondarawa">
Nina Bondarawa

Nina Bondarawa (biał. Ніна Бондарава; ur. 30 czerwca 1986 r. w Homlu) – białoruska wioślarka.

</doc>
<doc id="1772392" url="https://pl.wikipedia.org/wiki?curid=1772392" title="Waterloo (Sydney)">
Waterloo (Sydney)

Waterloo – geograficzna nazwa dzielnicy "(przedmieścia)", położonej na terenie samorządu lokalnego City of Sydney, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1772393" url="https://pl.wikipedia.org/wiki?curid=1772393" title="Maria Cześnik">
Maria Cześnik

Maria Cześnik (ur. 3 sierpnia 1977 w Warszawie) – polska triathlonistka, olimpijka z Pekinu (2008, jako zawodniczka klubu Biuro Podróży AS Szczecin). Wzrost 167 cm, waga 54 kg.
Jest żołnierzem Wojska Polskiego w stopniu starszego szeregowego.
Dwukrotna medalistka światowych igrzysk wojskowych w Rio de Janeiro 2011 (drużynowo złoty, a indywidualnie medal brązowy). 
Osiągnięcia.
Mistrzostwa Polski.
43. zawodniczka w serii mistrzostw świata w triathlonie w 2010.

</doc>
<doc id="1772394" url="https://pl.wikipedia.org/wiki?curid=1772394" title="Linia kolejowa nr 238">
Linia kolejowa nr 238

Linia kolejowa nr 238 Opalenie Tczewskie – Smętowo – wyłączona z eksploatacji, jednotorowa, normalnotorowa, niezelektryfikowana linia kolejowa znaczenia miejscowego w województwie pomorskim łącząca stacje Opalenie Tczewskie oraz Smętowo.

</doc>
<doc id="1772397" url="https://pl.wikipedia.org/wiki?curid=1772397" title="Linia kolejowa nr 218">
Linia kolejowa nr 218

Linia kolejowa nr 218 Prabuty – Kwidzyn – drugorzędna, jedno- i dwutorowa, normalnotorowa linia kolejowa w województwie pomorskim łącząca stacje Prabuty oraz Kwidzyn. Poza odcinkiem do kilometra 32,400 linia jest niezelektryfikowana.

</doc>
<doc id="1772398" url="https://pl.wikipedia.org/wiki?curid=1772398" title="Małgorzata Krasucka">
Małgorzata Krasucka

Małgorzata Krasucka (ur. 1952 w Warszawie) – polska artystka, malarka, projektantka i ilustratorka książek żydowskiego pochodzenia.
Życiorys.
W latach 1960–1971 była uczennicą Zygmunta Madejskiego. W 1967 zajęła jedno z pierwszych miejsc w konkursie młodzieżowym "Plakat na Milenium". W latach 1971–1974 studiowała w Akademii Sztuk Pięknych w Warszawie w pracowniach Janusza Przybylskiego i Stefana Gierowskiego.
Jest członkiem Związku Polskich Artystów Plastyków i Gminy Wyznaniowej Żydowskiej w Warszawie. Przez kilka lat zasiadała w zarządzie Towarzystwa Społeczno-Kulturalnego Żydów w Polsce.
Twórczość.
Małgorzata Krasucka jest malarką, ilustratorką książek oraz projektantką plakatów i znaków graficznych. Zilustrowała książki, m.in.: Lewisa Carrolla, Mordechaja Gebirtiga, Marii Pawlikowskiej-Jasnorzewskiej, Gianni Rodari, Isaaca Bashevisa Singera, Roberta Stillera, Rabindranatha Tagore, Andrzeja Waligórskiego, Ludwiki Woźnickiej i innych.
Wykonała około 1300 prac malarskich, z których większość znajduje się w kolekcjach prywatnych oraz galeriach w Polsce i za granicą. Miała wiele wystaw indywidualnych w wielu krajach, m.in.: Francji, Izraelu, Kambodży, Niemczech, Stanach Zjednoczonych, Szwecji, Wietnamie, Zjednoczonych Emiratach Arabskich oraz w wielu miastach Polski.
W 1970 wykonywała scenografie dla teatru studenckiego, a 1994 scenografie dla TVP1 i Polsat. W 1977 pracowała z pacjentami psychiatrycznymi Kliniki Akademii Medycznej w Warszawie.

</doc>
<doc id="1772406" url="https://pl.wikipedia.org/wiki?curid=1772406" title="Peter King (1. baron King)">
Peter King (1. baron King)

Peter King, 1. baron King (ur. 1669 w Exeter, zm. 22 lipca 1734 w Ockham w hrabstwie Surrey) – brytyjski prawnik i polityk, lord kanclerz Wielkiej Brytanii.
W dzieciństwie interesował się wczesną historią Kościoła. W 1691 r. opublikował anonimowo "An Enquiry into the Constitution, Discipline, Unity and Worship of the Primitive Church that flourished within the first Three Hundred Years after Christ". Praca ta zwróciła uwagę jego kuzyna, filozofa Johna Locke’a, który doradził ojcu Kinga, aby ten wysłał syna na Uniwersytet w Lejdzie. King studiował tam przez 3 lata. W 1694 r. został przyjęty do Middle Temple, a w 1698 r. został przyjęty do korporacji adwokackiej.
W 1700 r. został wybrany do Izby Gmin jako reprezentant okręgu Bere Alston. W parlamencie zasiadał do 1714 r., kiedy to został przewodniczącym Sądu Spraw Pospolitych. W 1725 r. został Lordem Kanclerzem i otrzymał tytuł parowski barona King, dzięki któremu zasiadł w Izbie Lordów. 14 listopada 1728 r. został członkiem Royal Society. W 1733 r. doznał porażenia mózgowego i został zmuszony do rezygnacji ze stanowiska. Zmarł w 1734 r. Tytuł parowski odziedziczył jego syn, John.
King opublikował w 1702 r. "History of the Apostles’ Creed", która doczekała się wielu wznowień i została przetłumaczona na łacinę. Jako lord kanclerz rozstrzygał wiele precedensowych spraw, m.in. "Coppin vs. Coppin" z 1725 r. (testament rozporządzający ziemią w Anglii musiał spełniać wymogi angielskiego prawa, nawet jeśli sporządzony został za granicą) oraz "Croft vs. Pyke" z 1733 r. (wspólnicy są przede wszystkim odpowiedzialni za długi przedsiębiorstwa, dopiero potem za zaspokojenie spadkobierców wspólnika).
Oprócz najstarszego Johna (1706–1740) baronami King zostali także jego młodsi synowie – Peter (1709–1754), William (1711–1767) i Thomas (1712–1779).

</doc>
<doc id="1772407" url="https://pl.wikipedia.org/wiki?curid=1772407" title="Osady eupelagiczne">
Osady eupelagiczne

Osady eupelagiczne – osady pokrywające dna głębokich basenów oceanicznych. Cechuje je niewielka ilość materiału terygenicznego, który jest ograniczony do najdrobniejszych zawiesin.
Wśród współczesnych osadów eupelagicznych wyróżnia się:
Muł globigerynowy zawiera co najmniej 30% węglanu wapnia, a głównym jego składnikiem są pelagiczne wapienne otwornice z rodzaju "Globigerina". Najwięcej otwornic pelagicznych jest w wodach ciepłych; liczebność i wielkość osobników zmniejsza się ku biegunom. Muł globigerynowy tworzy się głównie wskutek opadania na dno wapiennego planktonu. Ilość węglanu wapnia wynosi przeciętnie w mule 60%.
Muł pteropodowy to muł powstały z pancerzyków ślimaków planktonicznych rodzaju Pteropoda. Składem może przypominać muł globigerynowy. Występuje wyłącznie w Atlantyku.
Muł radiolariowy jest to muł barwy czerwonej lub brunatnej; gdy zawierają więcej manganu, ich barwa jest bardziej brunatna. Nie zawierają węglanu wapnia lub zawierają go bardzo niewiele, natomiast główna ich masa składa się z radiolarii z domieszką innych krzemionkowych organizmów, okrzemek i igieł gąbek. Organizmy krzemionkowe stanowią 20-60% składu mułu.
Muł okrzemkowy tworzy się w chłodnych, mniej słonych morzach obu półkul. Złożony jest głównie ze skorupek planktonicznych alg zwanych okrzemkami, tworząc żółtoszary klejowaty osad, po wyschnięciu biały. Muły okrzemkowe występują w wysokich szerokościach geograficznych półkuli południowej, ponadto na półkuli północnej tworzą pas biegnący od Japonii do zachodniej Kanady. Niektóre pelagiczne osady mają do 50% drobnego piasku terygenicznego. Głębokomorskie osady piaszczyste pochodzą więc z redepozycji.
Czerwony ił głębinowy składa się z produktów rozkładu okruchów skał i krzemianów rozprzestrzenianych na dnie morza przez podmorskie i subaeryczne wybuchy wulkaniczne oraz z koloidalnej zawiesiny ilastej pochodzącej z lądu. Barwa mułu jest czerwona, jest to osad wód głębokich, węglanu wapnia zawiera 0-28%. Głównym składnikiem iłu są uwodnione krzemiany glinu o wymiarach koloidalnych. Adsorbują one wapń, magnez i metale alkaliczne, występują w nich w bardzo drobnych ilościach takie metale, jak Cr, Mn, Sr, Be, V, As, Mo, Cu, Pb, Zn.
Kopalny osad abysalny tworzy się w bardzo wielkich głębinach oceanicznych. Znanych jest niewiele tworów tego typu. Niektóre, choć zapewne nie wszystkie, radiolaryty mogą należeć do utworów abysalnych.

</doc>
<doc id="1772411" url="https://pl.wikipedia.org/wiki?curid=1772411" title="Silvia Adriana Țicău">
Silvia Adriana Țicău

Silvia Adriana Țicău (ur. 14 listopada 1970 w Gałaczu) – rumuńska polityk i informatyk, była minister, posłanka do Parlamentu Europejskiego VI i VII kadencji.
Życiorys.
Ukończyła w 1994 studia informatyczne na Wydziale Automatyki i Informatyki Uniwersytetu Technicznego w Jassach. Kształciła się też m.in. podyplomowo w Wielkiej Brytanii. W 2002 otworzyła przewód doktorski w Wojskowej Akademii Technicznej w Bukareszcie. Od 1994 pracowała jako analityk i programista w przedsiębiorstwie informacyjnym, pełniła w nim następnie stanowiska funkcje kierownicze. W 2001 przeszła do administracji rządowej, została dyrektorem generalnym w resorcie łączności.
Należy do Partii Socjaldemokratycznej, od 2001 zasiada we władzach wojewódzkich tego ugrupowania. W latach 2001–2004 zajmowała stanowisko sekretarza stanu ds. technologii informacji w Ministerstwie Komunikacji i Technologii Informacyjnych. Od lipca do grudnia 2004 była ministrem w tym resorcie. Następnie do 2007 zasiadała w rumuńskim Senacie.
1 stycznia 2007 objęła mandat eurodeputowanej, utrzymała go w wyborach w tym samym roku. W wyborach w 2009 została wybrana na kolejną kadencję. Weszła w skład grupy Postępowego Sojuszu Socjalistów i Demokratów, objęła funkcję wiceprzewodniczącej Komisji Transportu i Turystyki.

</doc>
<doc id="1772412" url="https://pl.wikipedia.org/wiki?curid=1772412" title="Marcus Böhme">
Marcus Böhme

Marcus Böhme (ur. 25 sierpnia 1985 w Berlinie) – niemiecki siatkarz, 221-krotny reprezentant kraju, grający na pozycji środkowego. 
Jego młodszy Matthias, również jest siatkarzem.
Sukcesy klubowe.
Mistrzostwo Niemiec:
Puchar Niemiec:
Puchar Ligi Greckiej:
Puchar Challenge:
Mistrzostwo Grecji:
Sukcesy reprezentacyjne.
Mistrzostwa Europy Juniorów:
Liga Europejska:
Memoriał Huberta Jerzego Wagnera:
Mistrzostwa Świata
Igrzyska Europejskie:
Mistrzostwa Europy:

</doc>
<doc id="1772413" url="https://pl.wikipedia.org/wiki?curid=1772413" title="Ultimo (Sydney)">
Ultimo (Sydney)

Ultimo – geograficzna nazwa dzielnicy "(przedmieścia)" położonej na terenie samorządu lokalnego City of Sydney, wchodzącego w skład aglomeracji Sydney, w stanie Nowa Południowa Walia w Australii.

</doc>
<doc id="1772414" url="https://pl.wikipedia.org/wiki?curid=1772414" title="Kotlina Południowosłowacka">
Kotlina Południowosłowacka

 
Kotlina Południowosłowacka (516.1; słow. "Juhoslovenská kotlina") – makroregion fizycznogeograficzny w Wewnętrznych Karpatach Zachodnich w środkowej Słowacji i w północno-wschodnich Węgrzech. 
Kotlina Południowosłowacka, według geografów polskich, stanowi pas szerokich 20 do 50 km obniżeń o przebiegu w przybliżeniu równoleżnikowym, dzielących pasma górskie Łańcucha Rudaw Słowackich na północy od pasm Średniogórza Północnowęgierskiego na południu. Składa się z kilku szerokich kotlin rozłożonych jedna za drugą i z jednej wyżyny, zamykającej ją od zachodu. Licząc od zachodu, są to następujące jednostki: 
Pogórze Krupińskie jest zbudowane ze skał wulkanicznych. Kotliny są wypełnione trzeciorzędowymi osadami morskimi o miąższości 3-4 km. 
Geografia słowacka również wyróżnia Kotlinę Południowosłowacką ("Juhoslovenská kotlina") jako odrębny region fizycznogeograficzny, ale zalicza do niej tylko trzy kotliny - Ipelską ("Ipeľská kotlina"), Łuczeńską ("Lučenecká kotlina") i Rimawską ("Rimavská kotlina"), Pogórze Krupińskie ("Krupinská planina") zaliczając do regionu Średniogórza Słowackiego ("oblasť Slovenské stredohorie") i w ogóle pomijając kotlinę Borsod jako leżącą w całości na Węgrzech. Ponadto odmiennie ją klasyfikuje - wraz z Kotliną Koszycką ("Košická kotlina") i Pogórzem Bodwiańskim ("Bodvianska pahorkatina" - w Polsce uznawane za część wyżyny Cserehát) Kotlina Południowosłowacka tworzy region "Obniżenia luczeńsko-koszyckie" ("oblasť Lučensko-košická zníženina"). 

</doc>
<doc id="1772416" url="https://pl.wikipedia.org/wiki?curid=1772416" title="Jalapa meksykańska">
Jalapa meksykańska



</doc>
<doc id="1772418" url="https://pl.wikipedia.org/wiki?curid=1772418" title="Durna Igła">
Durna Igła

Durna Igła, dawniej Igła w Durnym (słow. "Loktibrada", niem. "Däumling", węg. "Hüvelyk Matyi") – niewielka 15-metrowa turniczka o wysokości ok. 2575 m n.p.m., znajdująca się w długiej południowo-wschodniej grani Wyżniego Baraniego Zwornika w słowackich Tatrach Wysokich. Durna Igła znajduje się pomiędzy Durnym a Małym Durnym Szczytem, rozdziela Durną Przełęcz na dwa siodła – Maćkową Przełęcz i Przełęcz Pawlikowskiego. Na jej wierzchołek nie prowadzą żadne znakowane szlaki turystyczne.
Polska nazwa Durnej Igły wywodzi się od Durnego Szczytu, natomiast niemiecka nazwa "Däumling" (w tłumaczeniu Tomcio Paluch) odnosi się do jej kształtu, w którym niegdyś dopatrywano się bajkowych postaci.
Jako pierwszy na Durną Igłę wszedł 17 lipca 1901 r. Gyula Dőri.

</doc>
<doc id="1772419" url="https://pl.wikipedia.org/wiki?curid=1772419" title="Język morawski">
Język morawski

Język morawski () – odmiana języka czeskiego używana na Morawach, niekiedy uznawana za samodzielny język.
Argumentem przeciw uznaniu osobnego języka morawskiego może być okoliczność, że na Morawach w użyciu funkcjonuje wiele zróżnicowanych gwar, znacznie bardziej od siebie odległych niż mowa z terytorium krainy czeskiej. Coraz częściej podejmowane są jednak próby kodyfikacji narzeczy morawskich i stworzenia z nich pewnego standardu. Działaniami tymi zajmuje się między innymi Instytut Języka Morawskiego (), powołany do życia w 2006.
Za literackie uważane są niektóre wyrazy morawskie (podobnie jak w języku niemieckim wyrazy austriackie), które są na Morawach stosowane powszechnie zarówno w rozmowach, jak i w formie piśmiennej. Inne uważane są za regionalne wyrazy potoczne. W innych przypadkach różni się rodzaj rzeczowników morawskich i ogólnoczeskich.

</doc>
<doc id="1772420" url="https://pl.wikipedia.org/wiki?curid=1772420" title="Daciana Sârbu">
Daciana Sârbu

Daciana Octavia Sârbu (ur. 15 stycznia 1977 w Aradzie) – rumuńska polityk i prawniczka, była posłanka, deputowana do Parlamentu Europejskiego VI, VII i VIII kadencji. Córka polityka Ilie Sârbu, żona Victora Ponty.
Życiorys.
Studiowała na Universitatea de Vest din Timișoara, w 2000 ukończyła na tej uczelni prawo, a w 2004 uzyskała magisterium z prawa handlowego.
W 1996 wstąpiła do Partii Socjaldemokracji w Rumunii (przekształconej później w Partię Socjaldemokratyczną), była m.in. przewodniczącą organizacji młodzieżowej socjaldemokratów.
Pracę zawodową podjęła w 2001 jako prawniczka w kancelarii adwokackiej. W tym samym roku została zatrudniona w administracji rządowej kierowanej przez premiera Adriana Năstase. Od czerwca 2003 do marca 2004 pełniła funkcję sekretarza stanu w resorcie edukacji, następnie do grudnia 2004 przewodniczącej ANT – urzędu centralnego zajmującego się sprawami młodzieży. Od 2004 do 2007 sprawowała mandat posłanki do Izby Deputowanych.
1 stycznia 2007 objęła mandat eurodeputowanej, utrzymała go w wyborach w tym samym roku. W wyborach w 2009 uzyskała reelekcję. Weszła w skład grupy Postępowego Sojuszu Socjalistów i Demokratów, a także Komisji Ochrony Środowiska Naturalnego, Zdrowia Publicznego i Bezpieczeństwa Żywności. W 2014 została wybrana na kolejną kadencję Europarlamentu. W 2018 opuściła PSD, dołączyła następnie do założonej przez męża partii PRO Rumunia.

</doc>
<doc id="1772423" url="https://pl.wikipedia.org/wiki?curid=1772423" title="René du Bois-Reymond">
René du Bois-Reymond

René du Bois-Reymond (ur. 1863 w Berlinie, zm. 1938) – niemiecki fizjolog, działający w Berlinie. Syn Emila du Bois-Reymonda. Tytuł doktora otrzymał w 1889 roku, następnie był asystentem w Tierärztliche Hochschule. W 1898 habilitował się z fizjologii, od 1895 kierował instytutem fizjologii Uniwersytetu Berlińskiego. W 1907 został profesorem nadzwyczajnym.

</doc>
<doc id="1772425" url="https://pl.wikipedia.org/wiki?curid=1772425" title="Hrabia Lovelace">
Hrabia Lovelace

Hrabia Lovelace (en. "Earl of Lovelace") – brytyjski tytuł parowski kreowany w 1838 roku w parostwie Zjednoczonego Królestwa. Tytuł wygasł w 2018.
Dodatkowymi tytułami hrabiego Lovelace byli: wicehrabia Ockham (kreowany w 1838 roku w parostwie Zjednoczonego Królestwa, również tytuł grzecznościowy najstarszego syna hrabiego) oraz baron King (kreowany w 1725 roku w parostwie Wielkiej Brytanii).
Siedzibą hrabiów Lovelace był Torridon House w hrabstwie Ross-shire.
Baronowie King 1. kreacji (parostwo Wielkiej Brytanii)
Hrabiowie Lovelace 1. kreacji (parostwo Zjednoczonego Królestwa)

</doc>
<doc id="1772428" url="https://pl.wikipedia.org/wiki?curid=1772428" title="Zella-Mehlis">
Zella-Mehlis

Zella-Mehlis – miasto w Niemczech, w kraju związkowym Turyngia, w powiecie Schmalkalden-Meiningen.
Miejscowość powstała w 1919 r. z połączenia gmin Mehlis (prawa miejskie 1894) oraz Zella St. Blasii (przywilej targowy od 1645).
1 stycznia 2019 do miasta przyłączono gminę Benshausen, która stała się jego dzielnicą.
Geografia.
W mieście rozwinął się przemysł precyzyjny, metalowy, elektroniczny, drzewny oraz cukierniczy.
Współpraca.
Miejscowości partnerskie:

</doc>
<doc id="1772432" url="https://pl.wikipedia.org/wiki?curid=1772432" title="San Mames">
San Mames



</doc>
<doc id="1772433" url="https://pl.wikipedia.org/wiki?curid=1772433" title="Letnie Igrzyska Paraolimpijskie 1996">
Letnie Igrzyska Paraolimpijskie 1996

X. Letnie Igrzyska Paraolimpijskie odbyły się w dniach 16 - 25 sierpnia w Atlancie. W igrzyskach starowały 104 państwa. Zostało rozegranych 508 konkurencji. Igrzyska otworzył wiceprezydent Stanów Zjednoczonych Al Gore. Głównym stafionem igrzysk był Centennial Olympic Stadium.

</doc>
<doc id="1772434" url="https://pl.wikipedia.org/wiki?curid=1772434" title="Estadio San Mames">
Estadio San Mames



</doc>
<doc id="1772435" url="https://pl.wikipedia.org/wiki?curid=1772435" title="Renata Rubinsztajn">
Renata Rubinsztajn

Renata Rubinsztajn (ur. 1967) – polska lekarka-internistka oraz działaczka społeczności żydowskiej.
18 kwietnia 2000 na Wydziale Lekarskim Wojskowej Akademii Medycznej w Łodzi uzyskała stopień doktora nauk medycznych za rozprawę "Aktywność układu adrenergicznego i układu renina-angiotensyna oznaczana na podstawie stężenia chromograniny A i konwertazy angiotensyny w surowicy, w zależności od stopnia niewydolności krążenia". Promotorką jej pracy była Halina Adamska-Dyniewska. Specjalizuje się w chorobach wewnętrznych. Jest pracownikiem naukowym Katedry i Kliniki Chorób Wewnętrznych, Pneumonologii i Alergologii Warszawskiego Uniwersytetu Medycznego.
Przez wiele lat zasiadała w zarządzie Towarzystwa Społeczno-Kulturalnego Żydów w Polsce. Jest kierownikiem Niepublicznego Zakładu Opieki Zdrowotnej SZALOM-MED, działającego przy Towarzystwie. Za swoją działalność została w 2001 odznaczona Złotym Krzyżem Zasługi.

</doc>
<doc id="1772437" url="https://pl.wikipedia.org/wiki?curid=1772437" title="The Pigeon Detectives">
The Pigeon Detectives

The Pigeon Detectives – brytyjska grupa muzyczna założona w Rothwell w hrabstwie West Yorkshire.
W 2006 roku zagrali jako support na trasie Dirty Pretty Things. W drugiej połowie 2006 byli supportem na trasie Kaiser Chiefs. Od tamtej pory oba zespoły przyjaźnią się. Ich debiutancki album "Wait For Me" został wydany w 2007 i uzyskał status platynowej płyty w Wielkiej Brytanii. W 2008 zespół wydał album "Emergency".

</doc>
<doc id="1772439" url="https://pl.wikipedia.org/wiki?curid=1772439" title="KSS Kielce">
KSS Kielce

Kieleckie Stowarzyszenie Sportowe Kielce – żeński klub piłki ręcznej w Kielcach. Klub został rozwiązany.
Historia.
Klub powstał w 2001 roku. W sezonie 2009/2010 występował w rozgrywkach Ekstraklasy. Klub został rozwiązany.

</doc>
<doc id="1772442" url="https://pl.wikipedia.org/wiki?curid=1772442" title="Ioan-Mircea Pașcu">
Ioan-Mircea Pașcu

Ioan-Mircea Pașcu (ur. 17 lutego 1949 w Satu Mare) – rumuński polityk i politolog, wykładowca akademicki, były minister obrony narodowej, deputowany do Parlamentu Europejskiego VI, VII i VIII kadencji.
Życiorys.
Ukończył w 1971 studia na wydziale handlu Akademii Studiów Ekonomicznych w Bukareszcie. W 1980 uzyskał doktorat z nauk politycznych. Od 1971 zajmował się działalnością naukową, pracując jako badacz i wykładowca. W 1990 został profesorem stosunków międzynarodowych w SNSPA. Do 1996 był także dziekanem wydziału stosunków międzynarodowych tej uczelni. Odbywał staże naukowe i prowadził wykłady m.in. w Austrii, Wielkiej Brytanii i Japonii.
Od 1989 zaangażowany w proces przemian politycznych w ramach Frontu Ocalenia Narodowego, którego w latach 1990–1992 był wiceprzewodniczącym. Na początku lat 90. był m.in. doradcą prezydenta. W latach 1997–2006 pełnił funkcję zastępcy przewodniczącego Partii Socjaldemokratycznej. Od 1996 do 2007 sprawował mandat posła do Izby Deputowanych, najpierw z okręgu Marmarosz, następnie z okręgu Satu Mare. W okresie 1993–1996 był sekretarzem stanu w Ministerstwie Obrony Narodowej, natomiast w latach 2000–2004 sprawował urząd ministra obrony narodowej.
1 stycznia 2007 objął mandat eurodeputowanego, utrzymał go w wyborach w tym samym roku. W wyborach w 2009 został wybrany po raz drugi. Wszedł w skład grupy Postępowego Sojuszu Socjalistów i Demokratów, obejmował funkcję wiceprzewodniczącego Komisji Spraw Zagranicznych. W 2014 został wybrany na kolejną kadencję Europarlamentu, w którym zasiadał do 2019.
Uhonorowany Orderem Gwiazdy Rumunii. Opublikował kilka pozycji książkowych, głównie z zakresu bezpieczeństwa międzynarodowego i wojskowości.

</doc>
<doc id="1772444" url="https://pl.wikipedia.org/wiki?curid=1772444" title="The Rocks (Sydney)">
The Rocks (Sydney)

The Rocks – geograficzna nazwa dzielnicy, położonej na terenie samorządu lokalnego City of Sydney, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1772445" url="https://pl.wikipedia.org/wiki?curid=1772445" title="Kieleckie Stowarzyszenie Sportowe Kielce">
Kieleckie Stowarzyszenie Sportowe Kielce



</doc>
<doc id="1772452" url="https://pl.wikipedia.org/wiki?curid=1772452" title="Bolesław Kurkowski">
Bolesław Kurkowski

Bolesław Kurkowski (ur. 1884 - zm. 1949) – członek AK i zarządu miejskiego Częstochowy w czasie okupacji niemieckiej, autor wspomnień z II wojny światowej oraz wydarzeń krwawego poniedziałku "Z krwawych dni Częstochowy", wydanych przez Ośrodek Dokumentacji Dziejów Częstochowy w roku 2009.
Przed wybuchem wojny, 29 sierpnia 1939 roku, Kurkowski został powołany do straży obywatelskiej, która w razie wybuchu wojny miała pełnić funkcje porządkowe na terenie miasta. Był świadkiem masakry dokonanej przez Niemców 4 września, w lutym i marcu 1940 roku nadzorował ekshumację zamordowanych wówczas ludzi. W czasie całej wojny spisywał swoje wspomnienia, szczególnie dużo miejsca poświęcając opisowi ekshumacji ofiar krwawego poniedziałku w roku 1940, szczegółowo opisał liczbę ofiar, oraz miejsce pochówku poszczególnych ciał.
Jako pracownik zarządu miejskiego, miał dostęp do oryginalnych blankietów, na których wydawano dokumenty, zajmował się wydawaniem fałszywych dokumentów osobom zagrożonym aresztowaniem i represjami ze strony Niemców.
Po zakończeniu wojny próbował wydać swoje wspomnienia, ale zabiegi te przerwała jego śmierć w roku 1949. Pomimo że krótko po wojnie całości nie wydano, kilka fragmentów zamieszczone zostało przez Jana Pietrzykowskiego w pracach o okupacyjnej Częstochowie. Prawdopodobnie kompletny egzemplarz znajduje się także w Krakowie, w klasztorze przy kościele Michała Archanioła na Skałce. Na fragmentach pracy Kurkowskiego opierał się Janusz Zbudniewek w pracy o Jasnej Górze w okresie okupacji.
Ostatecznie kompletne wspomnienia, uzupełnione o fotokopie dokumentów dotyczących ekshumacji, zostały wydane przez Ośrodek Dokumentacji Dziejów Częstochowy, pod oryginalnym tytułem "Z krwawych dni Częstochowy", z podtytułem, "Wspomnienia o zbrodni Wehrmachtu z 4 września 1939".

</doc>
<doc id="1772453" url="https://pl.wikipedia.org/wiki?curid=1772453" title="Estadio Manuel Martínez Valero">
Estadio Manuel Martínez Valero

Estadio Manuel Martínez Valero - stadion piłkarski położony w hiszpańskim mieście Elche. Został zbudowany w 1976 roku, jego pojemność wynosi 33 732 miejsc. Spotkania domowe rozgrywa na nim klub Elche CF.
Mistrzostwa Świata 1982.
Na obiekcie zostały rozegrane trzy mecze mundialu w 1982 roku:
Mecze grupy C:

</doc>
<doc id="1772456" url="https://pl.wikipedia.org/wiki?curid=1772456" title="Estadio Manuel Martinez Valero">
Estadio Manuel Martinez Valero



</doc>
<doc id="1772457" url="https://pl.wikipedia.org/wiki?curid=1772457" title="Estadio Martinez Valero">
Estadio Martinez Valero



</doc>
<doc id="1772458" url="https://pl.wikipedia.org/wiki?curid=1772458" title="Estadio Martínez Valero">
Estadio Martínez Valero



</doc>
<doc id="1772460" url="https://pl.wikipedia.org/wiki?curid=1772460" title="Nuevo Estadio">
Nuevo Estadio



</doc>
<doc id="1772461" url="https://pl.wikipedia.org/wiki?curid=1772461" title="Hans-Heinrich Reckeweg">
Hans-Heinrich Reckeweg

Hans-Heinrich Reckeweg (ur. 9 maja 1905 w Herford, zm. 13 czerwca 1985 w Baden-Baden) – niemiecki lekarz praktykujący homeopatię, twórca pseudonaukowej homotoksykologii.
Homeopatią zainteresował się w czasie studiów. W 1928 zdał egzaminy państwowe. Do 1932 roku pracował w szpitalu w Hamburgu. Po ślubie wyjechał do Berlina i w roku 1936 założył "Biologische Heilmittel Heel GmbH" (Heel). Prowadził sprzedaż swoich preparatów i w ten sposób zdobywał fundusze na rozwój. Wziął udział w II wojnie światowej, przebywał w obozie jenieckim. Przez krótki czas mieszkał w Triberg im Schwarzwald. W 1954 roku przeniósł się do Baden-Baden. Wydał książkę "Homotoxine und Homotoxikosen - Grundlagen einer Synthese der Medizin". Od 1962 wydawał „Homotoxinjournal”. W roku 1979 przeprowadził się do Albuquerque, stworzył tam "Biological Homeopathic Industries (BHI)" gdzie rozpoczął produkcję lekarstw homeopatycznych w postaci tabletek.
Poglądy medyczne.
Hans-Heinrich Reckeweg "zintegrował" medycynę konwencjonalną, naukę i technologię z homeopatią i nazwał ją "Homotoksykologią", która to wyjaśnia jak organiczne i fizjologiczne reakcje na toksyny powodują choroby organizmu. Toksyczne reakcje powodują przeładowania ustroju które objawiają się najczęściej na powierzchni ciała. Reckeweg ukuł pojęcie "homotoksyna", oznaczające wszystkie substancje które są toksyczne dla człowieka. Homotoksyny usuwane są przez organizm na wszelki możliwy sposób, służą do tego układy wydalnicze (włącznie ze skórą i płucami) jak i reakcje.
Hans-Heinrich Reckeweg opisał fazy, w których ciało ma do czynienia z toksynami:
Faza wydalania polega na eliminacji toksyn przez wrota. W fazie reakcji organizm używa zapalenia do usunięcia toksyn. W trakcie depozycji organizm magazynuje i stara się dezaktywować toksyny. Począwszy od czwartej fazy to według Reckewega stan w którym dochodzi do nieodwracalnych uszkodzeń.

</doc>
<doc id="1772463" url="https://pl.wikipedia.org/wiki?curid=1772463" title="Maria Giercuszkiewicz">
Maria Giercuszkiewicz

Maria Teresa Giercuszkiewicz-Robak (ur. 1944, zm. 2011) – polska działaczka społeczności żydowskiej, w latach 2003-2006 przewodnicząca Towarzystwa Społeczno-Kulturalnego Żydów w Polsce. Była członkiem Gminy Wyznaniowej Żydowskiej w Bielsku-Białej oraz Stowarzyszenia Dzieci Holocaustu.

</doc>
<doc id="1772465" url="https://pl.wikipedia.org/wiki?curid=1772465" title="Ioan Enciu">
Ioan Enciu

Ioan Enciu (ur. 14 kwietnia 1953 w Odorheiu Secuiesc) – rumuński polityk i inżynier, samorządowiec, deputowany do Parlamentu Europejskiego.
Życiorys.
W 1976 ukończył studia na wydziale budownictwa wodnego instytutu inżynierskii w Bukareszcie, a w 2000 na wydziale zarządzania Akademii Studiów Ekonomicznych w Bukareszcie. W 2008 uzyskał magisterium w zakresie integracji europejskiej na Universitatea Creștină Dimitrie Cantemir.
W latach 1976–1989 był działaczem Rumuńskiej Partii Komunistycznej. W 1992 wstąpił do Partii Socjaldemokracji w Rumunii (przekształconej później w Partię Socjaldemokratyczną). W 2000 został wiceprzewodniczącym stołecznych struktur tego ugrupowania.
Do 1990 pracował jako inżynier i szef brygady w administracji drogowej. Później zajmował stanowiska dyrektorskie w różnych przedsiębiorstwach. W latach 2000–2004 pełnił funkcję zastępcy burmistrza Bukaresztu. Przez kilka lat zasiadał w radzie miejskiej rumuńskiej stolicy. Od 2004 zajmował się działalnością konsultingową i przygotowywaniem projektów inwestycyjnych.
W wyborach w 2009 z listy socjaldemokratów uzyskał mandat posła do Parlamentu Europejskiego. W VII kadencji został członkiem nowej grupy pod nazwą Postępowy Sojusz Socjalistów i Demokratów, a także Komisji Przemysłu, Badań Naukowych i Energii.

</doc>
<doc id="1772466" url="https://pl.wikipedia.org/wiki?curid=1772466" title="Kurtuazja międzynarodowa">
Kurtuazja międzynarodowa



</doc>
<doc id="1772468" url="https://pl.wikipedia.org/wiki?curid=1772468" title="Szymon Tatar">
Szymon Tatar



</doc>
<doc id="1772472" url="https://pl.wikipedia.org/wiki?curid=1772472" title="Surry Hills">
Surry Hills

Surry Hills – geograficzna nazwa dzielnicy "(przedmieścia)", położonej na terenie samorządu lokalnego City of Sydney, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1772475" url="https://pl.wikipedia.org/wiki?curid=1772475" title="Czynnik żyromagnetyczny">
Czynnik żyromagnetyczny



</doc>
<doc id="1772477" url="https://pl.wikipedia.org/wiki?curid=1772477" title="Nadro">
Nadro

Nadro (lokalny dialekt języka lombardzkiego: "Nàder") to wieś licząca 655 mieszkańców w gminie Ceto, w Val Camonica, w prowincji Brescia w Lombardia, we Włoszech. Wieś położona jest blisko 75 km od Brescii, z ktrórą jest połączona poprzez drogę krajową nr 42, która od 14 września 2005 kończy się dokładnie przy zjeździe na wysokości Nadro, czekając na kontynuację robót drogowych.
Terytorium wsi Nadro graniczy z trzema innymi gminami: na wschodzie z Cimbergo, na północy z Capo di Ponte i na zachodzie z Ono San Pietro. Stolica gminy, Ceto, jest natomiast położona bardziej na południe, nad potokiem Figna. Historyczne centrum wsi rozwija się na bazie starego, średniowiecznego zalążka wsi, stworzonego przy wieży rycerskiej i rozciąga się dalej, wzdłuż drogi północ-południe wiodącej od innej drogi głównej, zwanej "via Piana". Wieś zalicza się do terenów, na których obecne są malowidła naskalne z Val Camonica, znajduje się tu Muzeum Rezerwatu Przyrody Malowidła Naskalne Val Camonica.

</doc>
<doc id="1772480" url="https://pl.wikipedia.org/wiki?curid=1772480" title="Inka (napój)">
Inka (napój)

Inka – polska kawa zbożowa produkowana od 1971 roku w Skawinie. Technologia produkcji została opracowana przez polskich naukowców. Producentem kawy Inka jest Grana.
Skład produktu: jęczmień, żyto, cykoria – prażone (zboża – 78%). Inka nie zawiera kofeiny. Inka dostępna jest w następujących wariantach: Klasyczna, Bezglutenowa, Mleczna, Czekoladowa, Magne, Karmelowa, Błonnik, Korzenna, Kokosowa, Bananowa, Miodowa i Wanilia i pomarańcza.

</doc>
<doc id="1772481" url="https://pl.wikipedia.org/wiki?curid=1772481" title="Estadio Sanchez Pizjuan">
Estadio Sanchez Pizjuan



</doc>
<doc id="1772482" url="https://pl.wikipedia.org/wiki?curid=1772482" title="Estadio Luis Casanova">
Estadio Luis Casanova



</doc>
<doc id="1772484" url="https://pl.wikipedia.org/wiki?curid=1772484" title="Nuevo Estadio Jose Zorrilla">
Nuevo Estadio Jose Zorrilla



</doc>
<doc id="1772489" url="https://pl.wikipedia.org/wiki?curid=1772489" title="Otrzuty (Remixy) ’99">
Otrzuty (Remixy) ’99

Otrzuty – pierwszy album kompilacyjny polskiej grupy hip-hopowej Slums Attack wydany w 1999 roku tylko na kasetach magnetofonowych. Na kasecie znajdują się remiksy utworów z albumu "Całkiem nowe oblicze".
W 2017 RPS Enterteyment wydał specjalną, zremasterowaną edycję płyty, dodawaną do preorderów wznowień albumów "Całkiem nowe oblicze" oraz "CNO2".

</doc>
<doc id="1772490" url="https://pl.wikipedia.org/wiki?curid=1772490" title="Alevtina Podvyazkina">
Alevtina Podvyazkina



</doc>
<doc id="1772491" url="https://pl.wikipedia.org/wiki?curid=1772491" title="Puchar Europy Strongman KBI 2008">
Puchar Europy Strongman KBI 2008

Puchar Europy Strongman KBI 2008 – indywidualne zawody europejskich siłaczy.
Data: 1 sierpnia 2008 r.
Miejsce: Staszów 
WYNIKI ZAWODÓW:

</doc>
<doc id="1772492" url="https://pl.wikipedia.org/wiki?curid=1772492" title="Marcin Fernówka">
Marcin Fernówka

Marcin Fernówka (ur. 23 lipca 1982) – polski lekkoatleta, młociarz.
Zawodnik MKS Osa Zgorzelec, Zawiszy Bydgoszcz i AZS-AWF Wrocław. Wielokrotny medalista mistrzostw Polski w kategorii seniorów. Złoty medalista młodzieżowych mistrzostw Polski. 

</doc>
<doc id="1772497" url="https://pl.wikipedia.org/wiki?curid=1772497" title="Yannick Bazin">
Yannick Bazin

Yannick Bazin (ur. 18 czerwca 1983 w Fontenay-aux-Roses) – francuski siatkarz, grający na pozycji rozgrywającego; reprezentant kraju. W 2009 znalazł się w kadrze narodowej na mistrzostwa Europy, w czasie których zastąpił kontuzjowanego Pierre'a Pujola. Reprezentacja Francji zdobyła wtedy wicemistrzostwo. 
Sukcesy klubowe.
Mistrzostwo Francji:
Puchar Białorusi:
Mistrzostwo Białorusi:
Superpuchar Francji:
Puchar Francji:
Sukcesy reprezentacyjne.
Mistrzostwa Europy:
Przypisy.
 

</doc>
<doc id="1772498" url="https://pl.wikipedia.org/wiki?curid=1772498" title="Norica Nicolai">
Norica Nicolai

Norica Nicolai z domu Clinci (ur. 27 stycznia 1958 w Sinai) – rumuńska polityk i prawniczka, była senator, deputowana do Parlamentu Europejskiego VII i VIII kadencji.
Życiorys.
W 1983 ukończyła studia prawnicze na Uniwersytecie Bukareszteńskim. Do 1991 była prokuratorem prokuratury rejonowej w Oltenicie. Później praktykowała jako radca prawny w prywatnej firmie.
W drugiej połowie lat 90. należała do chadeckiej partii chłopskiej. Od 1997 do 2000 pełniła funkcję sekretarza stanu w resorcie pracy i ochrony socjalnej w gabinecie Victora Ciorbei. W 2000 wstąpiła do Partii Narodowo-Liberalnej, w tym samym roku z ramienia liberałów została wybrana w skład rumuńskiego Senatu. Mandat odnowiła także cztery lata później.
W grudniu 2007 znalazła się w centrum konfliktu politycznego między premierem Călinem Popescu-Tăriceanu, który wysunął jej kandydaturę na wakujący urząd ministra sprawiedliwości, a prezydentem Traianem Băsescu. Ten ostatni odmówił jej nominacji, dążąc do zmiany kandydata, zarzucając Norice Nicolai popełniane przez nią błędy z czasów wykonywania zawodu prokuratora i jej negatywny wizerunek jako senatora. Spór zakończył się w sądzie konstytucyjnym, który ostatecznie w lutym 2008 uznał uprawnienie prezydenta do odrzucenia przedstawionej mu kandydatury na ministra. W tym samym roku Norica Nicolai przegrała wybory do Senatu kolejnej kadencji.
W wyborach w 2009 uzyskała mandat posłanki do Parlamentu Europejskiego. Przystąpiła do grupy Porozumienia Liberałów i Demokratów na rzecz Europy, została wiceprzewodniczącą Podkomisji Bezpieczeństwa i Obrony. W 2014 z powodzeniem ubiegała się o europarlamentarną reelekcję. W trakcie VIII kadencji opuściła PNL, dołączyła później do ugrupowania Sojusz Liberałów i Demokratów.

</doc>
<doc id="1772501" url="https://pl.wikipedia.org/wiki?curid=1772501" title="Rushcutters Bay">
Rushcutters Bay

Rushcutters Bay – geograficzna nazwa dzielnicy "(przedmieścia)", położonej na terenie samorządu lokalnego City of Sydney, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1772503" url="https://pl.wikipedia.org/wiki?curid=1772503" title="VIVA Comet">
VIVA Comet



</doc>
<doc id="1772505" url="https://pl.wikipedia.org/wiki?curid=1772505" title="Łukasz Mróz">
Łukasz Mróz



</doc>
<doc id="1772507" url="https://pl.wikipedia.org/wiki?curid=1772507" title="Lou! (serial animowany)">
Lou! (serial animowany)

Lou! (2009) – francuski serial animowany wyprodukowany przez M6-Metropole Television i Disney Televisions France. Serial powstał w oparciu o serię komiksową "Lou!" autorstwa Juliena Neela.
Opis fabuły.
Serial przedstawia codzienne życie 10-letniej Lou i jej problemy. Bohaterka postanawia zdobyć serce swojego ukochanego i znaleźć męża dla swojej mamy.
Wersja polska.
Opracowanie i udźwiękowienie wersji polskiej: Studio Sonica
Reżyseria:
Dialogi polskie:
Dźwięk i montaż: Maciej Sapiński
Organizacja produkcji:
Lektor: Jerzy Dominik
Wystąpili:
i inni

</doc>
<doc id="1772511" url="https://pl.wikipedia.org/wiki?curid=1772511" title="Puchar Europy Strongman Harlem 2008">
Puchar Europy Strongman Harlem 2008

Puchar Europy Strongman Harlem 2008 - indywidualne zawody europejskich siłaczy.
Data: 3 maja 2008 r.
Miejsce: Łabiszyn 
WYNIKI ZAWODÓW:

</doc>
<doc id="1772513" url="https://pl.wikipedia.org/wiki?curid=1772513" title="Szkoła podoficerska">
Szkoła podoficerska

Szkoła podoficerska – szkoła wojskowa kształcąca podoficerów na potrzeby Sił Zbrojnych Rzeczypospolitej Polskiej.
Rozróżnia się podoficerskie szkoły zawodowe (PSZ) i szkoły podoficerów służby zasadniczej. W Wojsku Polskim słuchacze szkół podoficerskich nosili tytuł elewa (fr. "élève" – uczeń). Od 1 stycznia 2010 otrzymują tytuł kadeta.
Polskie szkoły podoficerskie

</doc>
<doc id="1772514" url="https://pl.wikipedia.org/wiki?curid=1772514" title="Mi-35">
Mi-35



</doc>
<doc id="1772515" url="https://pl.wikipedia.org/wiki?curid=1772515" title="Jan Wojtkowiak">
Jan Wojtkowiak

Jan Wojtkowiak SVD (ur. 18 grudnia 1917 w Bruczkowie, zm. 25 grudnia 1940 w Mauthausen-Gusen) – polski kleryk katolicki, Sługa Boży Kościoła katolickiego.
20 grudnia 1917 roku został ochrzczony, a do Pierwszej Komunii Świętej przystąpił 19 maja 1929. W 1933 roku podjął naukę w Małym Seminarium w Bruczkowie, a po ukończeniu Niższego Seminarium Duchownego pw. Królowej Apostołów w Rybniku w 1939 roku wstąpił nowicjatu w Chludowie.
Po wybuchu II wojny światowej Niemcy, 25 stycznia 1940 internowali wszystkich przebywających w Domu Misyjnym duchownych i utworzyli obóz przejściowy dla zakonników i księży z okolicy. 19 maja złożył w trybie przyśpieszonym pierwsze śluby zakonne. Aresztowany został 22 maja 1940 roku i przewieziony do Fortu VII w Poznaniu, później do hitlerowskiego obozu koncentracyjnego Dachau (KL) (oznaczony pod numerem 11432), a stamtąd 2 sierpnia do Mauthausen-Gusen (gdzie nadano mu numer 7320).
Tam wyniszczony ciężką pracą zachorował i wyrzucony do przedsionka zamarzł. Jego zwłoki spalono w krematorium.
Jest jednym z 122 Sług Bożych, wobec których 17 września 2003 roku rozpoczął się proces beatyfikacyjny drugiej grupy męczenników z okresu II wojny światowej. 23 kwietnia 2008 roku zamknięto proces rogatoryjny (diecezjalny etap procesu beatyfikacyjnego).

</doc>
<doc id="1772516" url="https://pl.wikipedia.org/wiki?curid=1772516" title="Obojań">
Obojań

Obojań, ros. Обоя́нь – miasto w Rosji, w obwodzie kurskim, 60 km na południe od miasta Kursk. W 2008 roku miasto miało 13 706 mieszkańców.

</doc>
<doc id="1772519" url="https://pl.wikipedia.org/wiki?curid=1772519" title="Zell (Mosel)">
Zell (Mosel)

Zell (Mosel) – miasto w Niemczech, w kraju związkowym Nadrenia-Palatynat, w powiecie Cochem-Zell, siedziba gminy związkowej Zell (Mosel)..
Administracja.
Skład Rady Miasta po wyborach w 2009 roku:
Współpraca.
Miejscowości partnerskie:

</doc>
<doc id="1772521" url="https://pl.wikipedia.org/wiki?curid=1772521" title="Samuel Tuia">
Samuel Tuia

Samuel Tuia (ur. 24 lipca 1986 w Mata Utu) – francuski siatkarz; reprezentant kraju, grający na pozycji przyjmującego. W reprezentacji Francji rozegrał 133 mecze. 
Sukcesy klubowe.
Liga francuska:
Liga polska:
Liga turecka:
Liga niemiecka:
Superpuchar Niemiec:
Puchar Niemiec:
Sukcesy reprezentacyjne.
Igrzyska Pacyfiku:
Mistrzostwa Europy:

</doc>
<doc id="1772523" url="https://pl.wikipedia.org/wiki?curid=1772523" title="Juhaska Turnia (Tatry Wysokie)">
Juhaska Turnia (Tatry Wysokie)

Juhaska Turnia (słow. "Ovčiarska veža", niem. "Jolánspitze", węg. "Jolán-csúcs") – turnia o wysokości ok. 2490 m n.p.m. znajdująca się w słowackich Tatrach Wysokich. Leży w długiej południowo-wschodniej grani Wyżniego Baraniego Zwornika. Od Spiskiej Grzędy (dokładniej od Spiskiej Igły) oddziela ją Juhaska Przełączka, a od Pięciostawiańskiej Turni – Pięciostawiańska Przełączka. Podobnie jak na inne okoliczne obiekty, nie prowadzi na jej szczyt żaden znakowany szlak turystyczny, do wierzchołka mają dostęp jedynie taternicy. Najłatwiej osiągnąć go od strony Pięciostawiańskiej Przełączki, natomiast w stronę Juhaskiej Przełączki turnia opada urwistym uskokiem.
Nazwy niemiecka i węgierska zostały nadane po 1902 r. na cześć pierwszej zdobywczyni, Jolán Adriányi. W tym czasie nazywano ją również Turnią Spiską. Polską nazwę Juhaskiej Turni nadał w 1910 r. Stanisław Eljasz-Radzikowski, nazwa słowacka "Ovčiarska veža" jest kalką nazwy polskiej ("ovčiar" = pasterz).
Pierwsze wejścia:

</doc>
<doc id="1772528" url="https://pl.wikipedia.org/wiki?curid=1772528" title="Czasza lodowca">
Czasza lodowca



</doc>
<doc id="1772529" url="https://pl.wikipedia.org/wiki?curid=1772529" title="Orscholz">
Orscholz

Orscholz – dzielnica uzdrowiskowa niemieckiej gminy Mettlach, w kraju związkowym Saara, w powiecie Merzig-Wadern, w Parku Natury Saar-Hunsrück, nad Saarą (meander Saary), ok. 8 km od zjazdu "4 Merzig-Wellingen" z autostrady A8. Dzielnica leży na wysokości 167–425 m n.p.m., ma powierzchnię 10,74 km², zamieszkuje ją 3 629 mieszkańców (2009).
Klimat.
Roczna suma opadów wynosi 969 mm, najwięcej opadów przypada na kwiecień.
Polityka.
Rada dzielnicy składa się z jedenastu członków, sześciu należy do SPD, czterech do CDU i jeden do FDP. Przewodniczącym rady jest Kiefer Hermann z SPD.

</doc>
<doc id="1772533" url="https://pl.wikipedia.org/wiki?curid=1772533" title="Ridge A">
Ridge A

Ridge A – grzbiet górski na wschodzie Antarktydy odkryty w 2009 roku.
Obszar Ridge A został odkryty przez zespół australijskich i amerykańskich astronomów podczas poszukiwań miejsca pod nowe obserwatorium astronomiczne. Jest uważany za najzimniejsze, najsuchsze i najspokojniejsze miejsce na Ziemi, gdzie „jest najmniejsza prędkość wiatru, najczystsze niebo i najniższy poziom szumu na Ziemi”.
Grzbiet jest zlokalizowany na Płaskowyżu Polarnym, na wysokości 4053 metrów n.p.m. Występują na nim ekstremalnie małe ruchy powietrza (wiatry), a średnia temperatura zimą wynosi –70 °C (–94°F).
Na odkrytym obszarze planowana jest budowa obserwatorium i ustawienie teleskopu, za pomocą którego uzyskane obrazy byłyby niemal trzy razy dokładniejsze, niż uzyskiwane za pomocą jakichkolwiek innych teleskopów naziemnych na Ziemi. Pod względem dokładności byłyby one porównywalne z obrazami uzyskiwanymi przez Kosmiczny Teleskop Hubble'a.

</doc>
<doc id="1772534" url="https://pl.wikipedia.org/wiki?curid=1772534" title="Thai Rung Union Car">
Thai Rung Union Car

Thai Rung Union Car (taj. บริษัท ไทยรุ่งยูเนี่ยนคาร์ จำกัด มหาชน; Thai Rung) – tajlandzki producent samochodów osobowych (głównie SUV-ów i pick-upów). 
Przedsiębiorstwo założone zostało w 1967 roku, a jego siedziba mieści się w Bangkoku.

</doc>
<doc id="1772535" url="https://pl.wikipedia.org/wiki?curid=1772535" title="Ateryna Boyera">
Ateryna Boyera

Ateryna Boyera, ateryna zwyczajna, aterynka śródziemnomorska ("Atherina boyeri") – gatunek ryby z rodziny aterynowatych (Atherinidae).
Występowanie.
Wschodni Atlantyk od Holandii i Wysp Brytyjskich po Mauretanię oraz Morze Śródziemne Czarne (podgatunek "A. boyeri pontica" – aterynka czarnomorska) i Kaspijskie (podgatunek "A. boyeri caspia" – aterynka kaspijska). Introdukowana w Jeziorze Aralskim.
Występuje w płytkich, przybrzeżnych wodach morskich, ujściach rzek, oraz w słodkowodnych jeziorach w zlewisku Morza Śródziemnego. Żyje w ławicach w przypowierzchniowych warstwach wody, jedynie zimą schodzi w głębsze warstwy wody.
Cechy morfologiczne.
Ciało smukłe, silnie wyciągnięte, półprzezroczyste, dorastające do 20 cm długości, zakończone spiczastym pyskiem, z szerokim otworem gębowym, skierowanym skośnie ku górze. Oczy duże o średnicy większej od długości pyska. Łuski średniej wielkości, 45 wzdłuż linii ciała. Linia boczna niewyraźna. Płetwa grzbietowa dwudzielna z odstępem dwa razy większym od średnicy oka. W pierwszej płetwie grzbietowej 7–8 cienkich, ciernistych promieni, w drugiej 1 twardy i 11 miękkich promieni. Płetwa odbytowa położona jest na wysokości drugiej płetwy grzbietowej. Zawiera 1 twardy i 11–15 miękkich promieni.
Grzbiet i boki ciała są zielonkawoszare do zielonkawoniebieskich, na bokach widoczna srebrzysta wstęga o szerokości mniejszej niż średnica oka, brzuch białawy. Czarne punktowanie na krawędziach łusek.
Odżywianie.
Ateryna Boyera żywi się planktonem, a w Morzu Czarnym również fauną denną.
Rozród.
Trze się od V do VIII na zarośniętych, słonawych lub słodkich płyciznach. Ikra przyczepia się do roślinności zanurzonej za pomocą specjalnych nitkowatych bisiorów.

</doc>
<doc id="1772536" url="https://pl.wikipedia.org/wiki?curid=1772536" title="Thai Rung">
Thai Rung



</doc>
<doc id="1772541" url="https://pl.wikipedia.org/wiki?curid=1772541" title="Król pije">
Król pije

Król pije (znany również jako Fasolowy król) – obraz olejny flamandzkiego malarza Jacoba Jordaensa.
Jordaens wzorował się na stylu Rubensa i Antoona van Dycka. Tematy, które poruszał bliższe były rzeczywistości jaka go otaczała; wiele jego płócien były scenami rodzajowymi.
Geneza.
W obrazie "Król pije" Jordaens przedstawił rozbawiony tłum biesiadników celebrujących święto Trzech Króli. W krajach Europy Zachodniej, głównie w Niderlandach, panował zwyczaj, że jeśli podczas obiadu świątecznego w Trzech Króli któryś z biesiadników znajdował w swoim kawałku tortu fasolę, był ogłaszany królem – wybierał sobie królową i świtę. Wszyscy musieli naśladować ruchy króla, a gdy ten wznosił kolejny kielich wina do ust, wszyscy gromko krzyczeli "Król pije!". W Holandii zwyczaj ten zwany był dwunastą nocą lub Driekoningenroud. Wszędzie panowała swobodna atmosfera, fasolowy król nie zwracał uwagi na złe zachowanie, głośne śpiewy, rubaszne żarty i zaloty. Nikt nie oburzał się na nikogo.
Opis obrazu.
Na obrazie, znajdującym się obecnie w galerii Ermitażu, na środkowym planie widać grubego monarchę ze szklanym kielichem wznoszącego toast. Towarzyszy mu królowa, na kolanach której siedzi dziecko. Za nimi stoi mężczyzna grający na dudach a po przeciwnej stronie błazen z ręką sięgającą za dekolt siedzącej damy. Obraz wypełniony jest innymi postaciami z pucharami w dłoni i bawiącymi się dziećmi. U góry znajduje się papuga w klatce a na dole pies.
Na uwagę zasługuje przedstawienie martwej natury, m.in. szklanego kielicha wznoszonego do toastu oraz przedmiotów leżących na stole, składających się na skromny posiłek złożony z szynki i chleba. Przedstawiona scena, pełna dynamizmu, być może nawiązuje do flamandzkiego przysłowia: "Tak młody szczebiocze, jak stary śpiewa". Większość mężczyzn jest w podeszłym wieku.
Motyw przedstawiający ucztujących podczas święta Trzech Króli wielokrotnie przejawiał się w twórczości Jacoba Jordaensa. Na płótnie znajdującym się obecnie w Brukseli w Musées Royaux des Beaux-Arts postać króla siedzącego pośrodku kompanów przypomina teścia Jordensa, malarza Adama van Noorta. Nad jego głową wisi tabliczka z napisem: "In een vry gelach/ Ist goet gast syn", co w wolnym tłumaczeniu oznacza: "Dobrze zatrzymać się w darmowej gospodzie". Napis mógł być aluzją skierowaną do teścia.

</doc>
<doc id="1772542" url="https://pl.wikipedia.org/wiki?curid=1772542" title="Mistrzostwa Świata Juniorów w Hokeju na Lodzie 2010">
Mistrzostwa Świata Juniorów w Hokeju na Lodzie 2010

34. Mistrzostwa Świata Juniorów w Hokeju na Lodzie 2010 rozegrane zostały w dniach 26 grudnia 2009 – 5 stycznia 2010 w dwóch największych miastach kanadyjskiej prowincji Saskatchewan. Mecze rozgrywane zostały w dwóch halach: Credit Union Centre oraz Brandt Centre. Były to drugie w historii mistrzostwa w tym miastach. Poprzednio oba miasta organizowały mistrzostwa w 1991 roku.
Obrońcą tytułu mistrzowskiego była reprezentacja gospodarzy, którzy w 2009 roku w Ottawie pokonali reprezentację Szwecji 5:1.
Złoty medal zdobyli reprezentanci Stanów Zjednoczonych, którzy w finale zmierzyli się z Kanadyjczykami wygrywając po dogrywce 6:5. Podczas meczu fazy grupowej pomiędzy Stanami Zjednoczonymi a Kanadą ustanowiono nowy rekord frekwencji na meczu w hali Credit Union Centre. Na trybunach zasiadło 15 171 osób. Rekord ten wyrównano podczas meczu finałowego.
Amerykanie pokonując Kanadyjczyków zakończyli trwającą od 2005 roku passę pięciu zwycięstw z rzędu reprezentacji Kanady.
Elita.
W tej części mistrzostw uczestniczyło 10 najlepszych drużyn na świecie. System rozgrywania meczów był inny niż w niższych dywizjach.
Najpierw drużyny grały w dwóch grupach, każda po 5 drużyn. Z niej najlepsza bezpośrednio awansowała do półfinałów, a z miejsc drugich i trzecich, walczyły na krzyż między sobą o awans do finałowej czwórki. Najgorsze dwie drużyny każdej z grup walczyły w meczach między sobą o utrzymanie w elicie. Dwie najgorsze drużyny spadły do I dywizji. 
Mistrzostwa odbyły się w dwóch miastach Saskatoon, gdzie odbyło się finałowe spotkanie na mogącej pomieścić 14 311 osób hali Credit Union Centre oraz w stolicy prowincji Saskatchewan, mieście Regina w hali Brandt Centre mogącej pomieścić 7 000.
Meczem otwarcia w turnieju juniorów było spotkanie Czechy – Szwecja odbyło się ono 26 grudnia 2009 roku w Brandt Centre. Podczas mistrzostw strzelono 266 bramek. Najwięcej bo po osiem strzelonych goli zdobyli Jordan Eberle oraz André Petersson, którzy zostali królami strzelców. Najlepszym zawodnikiem w klasyfikacji kanadyjskiej został Derek Stepan, który zdobył 14 punktów (4 bramki i 10 asyst). Do piątki gwiazd zaliczono: bramkarza reprezentacji Szwajcarii - Benjamin Conz, obrońców: Kanadyjczyka Pietrangelo i Amerykanina Carlson. Najlepsza trójka napastników turnieju to: Eberle, Stepan oraz Szwajcar Niederreiter. MVP zawodów został Jordan Eberle.
Pierwsza dywizja.
Grupa A
Grupa B
W mistrzostwach pierwszej dywizji uczestniczyło 12 zespołów, które zostały podzielone na dwie grupy po 6 zespołów. Rozegrały one mecze systemem każdy z każdym. Zwycięzcy turniejów awansowały do mistrzostw świata elity w 2011 roku, zaś najsłabsze drużyny spadły do drugiej dywizji.
Grupa A rozegrała swoje mecze we Francji w dwóch miejscowościach: Megève oraz Saint-Gervais. Turniej odbył się w dniach 14 – 20 grudnia 2009 roku.
Grupa B rozegrała swoje mecze w Gdańsku w hali Olivia. Turniej odbył się w dniach 14 – 20 grudnia 2009 roku.
Mecze Polaków:
Druga dywizja.
Grupa A
Grupa B
W mistrzostwach drugiej dywizji uczestniczy 12 zespołów, które zostały podzielone na dwie grupy po 6 zespołów. Rozegrają one mecze systemem każdy z każdym. Zwycięzcy turniejów awansują do mistrzostw świata pierwszej dywizji w 2011 roku, zaś najsłabsze drużyny spadną do trzeciej dywizji.
Grupa A będzie rozgrywać swoje mecze na Węgrzech w Debreczynie. Turniej odbędzie się w dniach 13 – 19 grudnia 2009 roku.
Grupa B będzie rozgrywać swoje mecze w Estonii w Narwie. Turniej odbędzie się w dniach 12 – 18 grudnia 2009 roku.
Trzecia dywizja.
Po rocznej przerwie w dniach 4 – 10 stycznia 2010 roku odbył turniej mistrzostw świata trzeciej dywizji. Mecze rozegrane zostały w Stambule. Dwie najlepsze drużyny awansowały do mistrzostw świata drugiej dywizji w 2012 roku
Zwycięzcą turnieju została reprezentacja Australii, która wygrała wszystkie spotkania, a w finale pokonała Islandczyków 3:1.

</doc>
<doc id="1772548" url="https://pl.wikipedia.org/wiki?curid=1772548" title="Droga krajowa 23 (Australia)">
Droga krajowa 23 (Australia)

Droga krajowa 23 ("National Highway 23" lub" Australian Route 23") - numeryczne oznaczenie dwóch australijskich dróg przebiegających przez stan Nowa Południowa Walia oraz Australijskie Terytorium Stołeczne.
Federal Highway.
Federal Highway oznaczane jest jako DK23 na całej swojej długości, od okolic Goulburn do Canberry. Droga ta posiada status "national highway", co oznacza jej finansowanie ze środków federalnych. Jak wszystkie drogi tej kategorii, oznaczana jest zieloną tarczą ze słowem „National”.
Monaro Highway.
Monaro Highway nosi oznaczenie DK23 od południowych dzielnic Canberry do granicy stanów Nowa Południowa Walia i Wiktoria. Numer umieszczany jest na białej tarczy, co sygnalizuje finansowanie drogi ze środków stanowych. Kiedy Nowa Południowa Walia przejdzie na alfanumeryczny system numeracji dróg, prawdopodobnie odcinek ten zostanie przemianowany na drogę stanową B80.

</doc>
<doc id="1772552" url="https://pl.wikipedia.org/wiki?curid=1772552" title="Nadzieje, niepokoje">
Nadzieje, niepokoje

Nadzieje, niepokoje – album polskiego zespołu rockowego Exodus, nagrany w 1977 roku, a wydany dopiero w 2006 jako część boksu "The Most Beautiful Dream – Anthology 1977–1985".
Materiał nagrano w warszawskim klubie Riviera-Remont, a także w domu Andrzeja Poniatowskiego, byłego perkusisty Klanu.

</doc>
<doc id="1772553" url="https://pl.wikipedia.org/wiki?curid=1772553" title="My Music – My Pleasure">
My Music – My Pleasure

My Music – My Pleasure – drugi album DJ-a Remo wydany w 2009 roku. Promowany przez utwory „Taste Me All Day” i „Ta Ta Ta”.

</doc>
<doc id="1772558" url="https://pl.wikipedia.org/wiki?curid=1772558" title="Édouard Rowlandson">
Édouard Rowlandson

Édouard Rowlandson (ur. 20 lipca 1988 w Le Touquet-Paris-Plage) – francuski siatkarz, reprezentant kraju. W 2009 znalazł się w kadrze narodowej, która zdobyła wicemistrzostwo Europy.

</doc>
<doc id="1772559" url="https://pl.wikipedia.org/wiki?curid=1772559" title="Weißenthurm">
Weißenthurm

Weißenthurm – miasto w Niemczech, w kraju związkowym Nadrenia-Palatynat, w powiecie Mayen-Koblenz, siedziba gminy związkowej Weißenthurm. Miasto leży na lewym brzegu Renu, ok. 12 km na północny zachód od Koblencji. 

</doc>
<doc id="1772560" url="https://pl.wikipedia.org/wiki?curid=1772560" title="Wydawnictwo Uniwersytetu Jagiellońskiego">
Wydawnictwo Uniwersytetu Jagiellońskiego

Wydawnictwo Uniwersytetu Jagiellońskiego (WUJ) – wydawnictwo Uniwersytetu Jagiellońskiego – najstarszej uczelni w Polsce.
Profil wydawnictwa.
Wydawnictwo publikuje około 300 tytułów rocznie. Specjalizuje się w wydawaniu monografii naukowych i podręczników akademickich. Wydaje również ponad 40 czasopism naukowych.
Profil wydawnictwa wykracza poza ramy oficyn uniwersyteckich – publikuje także książki popularnonaukowe i popularyzatorskie, wydawane m.in. w serii Mundus.
Serie wydawnicze.
Jest wydawcą wielu prestiżowych serii naukowych prezentujących oryginalne prace autorów polskich (m.in. Anthropos, Barwy Rusi, Biblioteka Terminusa, Chińskie Drogi, Dialogikon, Dziennikarstwo i Komunikacja Społeczna, Film i Media Audiowizualne, Fontes Iuris Polonici, Gender Studies ISUJ, Hermeneia, Język i Metoda, Komparatystyka Polska, Krakauer Studien zur germanistischen Literatur- und Kulturwissenschaft, Krakowskie Spotkania Rusycystyczne, Literatura, Język i Kultura Japonii, MOMENTUM, Monografie Wydziału Prawa i Administracji UJ, Prace Amerykanistyczne, Rosyjska Literatura Emigracyjna, Studia nad Rozwojem, Studia Ruthenica Cracoviensia, Studien zum polnisch-deutschen Sprachvergleich, Varia Culturalia, Zarządzanie w Sektorze Publicznym, Z Dziejów Prawa, Żywioły Wyobraźni, Źródła Humanistyki Europejskiej/Iuvenilia Philologorum Cracoviensium) oraz przekłady kluczowych światowych publikacji naukowych i popularnonaukowych (Mudus, Cultura, Ex Oriente, Historiai, Psychiatria i Psychoterapia, Media, Politika, Mysterion).
Dystrybucja publikacji.
Dzięki rozbudowanej dystrybucji międzynarodowej opartej na współpracy z prestiżowymi światowymi wydawnictwami uniwersyteckimi WUJ prowadzi dystrybucję publikacji obcojęzycznych polskich autorów na całym świecie, zarówno pojedynczych tytułów, jak i całych serii (m.in. serie Jagiellonian Studies in History, ELECTRUM. Studies in Ancient History, Byzantina et Slavica Cracoviensia).
Oficyna specjalizuje się również w wydawaniu wersji elektronicznych monografii i czasopism naukowych w Polsce i za granicą. Jest właścicielem Portalu Czasopism Naukowych, gromadzącego wersje elektroniczne recenzowanych czasopism naukowych.

</doc>
<doc id="1772562" url="https://pl.wikipedia.org/wiki?curid=1772562" title="Zeta Leonis">
Zeta Leonis

Zeta Leonis ("ζ Leo") – gwiazda w gwiazdozbiorze Lwa. Jest ona oddalona o 260 lat świetlnych od Słońca.
Tradycyjna nazwa to Adhafera (bywała zapisywana też jako Aldhafera, Adhafara), z arabskiego , „warkocz/wir (grzywy)”.
Aldhafera należy do gwiazd typu widmowego F0 i jej obserwowana jasność wynosi +3,44.

</doc>
<doc id="1772567" url="https://pl.wikipedia.org/wiki?curid=1772567" title="Czasopismo literackie">
Czasopismo literackie

Czasopismo literackie – periodyk wyłącznie lub w przeważającej części poświęcony zagadnieniom literatury. Czasopisma stały się od początku XIX wieku ważnym składnikiem bieżącego życia literackiego i źródłami do badań historycznych.
Typy czasopism literackich.
Czasopisma literackie obejmują różne typy publikacji: od ściśle informacyjnych, zawierających recenzje nowości wydawniczych (np. „Nowe Książki”, „The Times Literary Supplement”) bądź wiadomości o bieżącym życiu kulturalnym (np. „Nouvelles Littéraires”), do takich, w których dział informacyjny ogranicza się tylko do recenzji i kronik, zasadniczą część zaś wypełniają teksty literackie oraz artykuły programowe i problemowe.
Wśród czasopism literackich można wyróżnić czasopisma:
Czasopisma o częściowo literackim charakterze.
Częściowo literacki charakter mają zazwyczaj:
Poza tym cenne materiały literackie można niekiedy znaleźć również w innych czasopismach, w tym także w prasie codziennej lub w specjalnych dodatkach do niej – np. „Ex Libris” (dodatek literacki dziennika „Życie Warszawy”).
Łamy czasopism literackich.
Z reguły łamy czasopism literackich służą bieżącej krytyce literackiej, toczą się tam aktualne spory o np. o kierunki, publikowane bywają po raz pierwszy, a niekiedy jedyny nowe utwory.
Charakter czasopisma literackiego zależy od tego, dla jakiej warstwy publiczności literackiej jest przeznaczone, czy stawia sobie cele popularyzatorskie, czy też zwraca się do specjalistów i elity czytelniczej.
Czasopismo moralne.
Pierwszymi czasopismami literackimi w dzisiejszym sensie były uformowane w Anglii we wczesnym okresie oświecenia czasopisma moralne – np. „The Spectator”, które oddziałały na rozwój wielu form wypowiedzi dziennikarskiej, a także eseju oraz na formowanie się oświeceniowej prasy literackiej w wielu krajach europejskich, także w Polsce – np. „Monitor”.

</doc>
<doc id="1772568" url="https://pl.wikipedia.org/wiki?curid=1772568" title="Adhafera">
Adhafera



</doc>
<doc id="1772570" url="https://pl.wikipedia.org/wiki?curid=1772570" title="Żydzi Mesjanistyczni">
Żydzi Mesjanistyczni



</doc>
<doc id="1772572" url="https://pl.wikipedia.org/wiki?curid=1772572" title="Atherina boyeri">
Atherina boyeri



</doc>
<doc id="1772573" url="https://pl.wikipedia.org/wiki?curid=1772573" title="Szkoła Podoficerska Wojsk Lądowych w Toruniu">
Szkoła Podoficerska Wojsk Lądowych w Toruniu

Szkoła Podoficerska Wojsk Lądowych im. gen. bryg. Romana Odzierzyńskiego – była szkoła wojskowa w Toruniu, kształcąca podoficerów na potrzeby Wojsk Lądowych Rzeczypospolitej Polskiej.
Formowanie.
Szkoła została utworzona na bazie Podoficerskiej Szkoły Zawodowej Wojsk Rakietowych i Artylerii w Toruniu na podstawie rozporządzenia ministra Obrony Narodowej z 8 marca 2004. Podporządkowano ją dowódcy Wojsk Lądowych. Patronem szkoły był gen. bryg. Roman Odzierzyński, a jej święto obchodzono w dniu 3 lutego.
Szkoła zakończyła swoją działalność 31 grudnia 2010 w myśl nieobowiazującego już rozporządzenia Ministra Obrony Narodowej z 6 sierpnia 2010 w sprawie szkół podoficerskich.
Profil kształcenia.
Szkoła przygotowywała podoficerów dla wojsk rakietowych i artylerii w specjalnościach:

</doc>
<doc id="1772574" url="https://pl.wikipedia.org/wiki?curid=1772574" title="Żarnica">
Żarnica

Żarnica – rzeka, lewy dopływ Zielawy o długości 40,1 km i powierzchni zlewni 151,2 km². 
Rzeka płynie głównie w kierunku północno-wschodnim. Mija miejscowości: Kolembrody, Kozły, Dokudów Pierwszy, a po minięciu wsi Ortel Książęcy Drugi uchodzi do Zielawy.

</doc>
<doc id="1772576" url="https://pl.wikipedia.org/wiki?curid=1772576" title="20 Exchange Place">
20 Exchange Place

20 Exchange Place – wieżowiec w Nowym Jorku, w Stanach Zjednoczonych, o wysokości 225,8 m. Budynek bardziej znany jest pod nazwą "City Bank-Farmers Trust Building", zaczęto go budować w roku 1930 a ukończono i otwarto w 1931 roku. Budynek posiada 59 kondygnacji i jest zaprojektowany w stylu Art déco.

</doc>
<doc id="1772580" url="https://pl.wikipedia.org/wiki?curid=1772580" title="Elstra">
Elstra

Elstra (górnołuż. "Halštrow") – miasto w Niemczech, w kraju związkowym Saksonia, w okręgu administracyjnym Drezno, w powiecie Budziszyn. Leży na Górnych Łużycach nad rzeką Czarna Elstera, ok. 6 km na południowy wschód od Kamenz i ok. 34 km na północny wschód od Drezna.
Część miasta znajduje się w oficjalnym obszarze osadniczym Serbołużyczan.
Historia.
Najstarsza wzmianka o miejscowości "Elstrowe" pochodzi z 1248 roku. W 1383 otrzymała prawa miejskie, a w 1528 herb. W latach 1697-1706 i 1709-1763 miasto leżało w granicach unijnego państwa polsko-saskiego. W 1717 ucierpiało na skutek pożaru. Po pożarze wzniesiony został nowy ratusz. Od 1806 część Królestwa Saksonii, związanego w latach 1807-1815 unią personalną z Księstwem Warszawskim. W 1871 Elstra weszła w skład Cesarstwa Niemieckiego. W 1902 spłonął tutejszy pałac, po czym wzniesiony został nowy.
W kwietniu 1945 r. toczyły tu walki 9 Brygada Artylerii Przeciwpancernej i 28 Pułk Piechoty Ludowego Wojska Polskiego. Po II wojnie światowej miasto znalazło się w radzieckiej strefie okupacyjnej Niemiec i w latach 1949-1990 należało do NRD.
W 1994 do miasta przyłączono wsie i .
Współpraca.
Miejscowość partnerska:

</doc>
<doc id="1772583" url="https://pl.wikipedia.org/wiki?curid=1772583" title="Bertelsmann Building">
Bertelsmann Building

Bertelsmann Building (znany także pod nazwą "1540 Broadway") – wieżowiec na Times Square w okręgu Manhattan w Nowym Jorku, w Stanach Zjednoczonych, o wysokości 223 m. Budynek został otwarty w 1990 i ma 42 kondygnacje.

</doc>
<doc id="1772585" url="https://pl.wikipedia.org/wiki?curid=1772585" title="Międzynarodowa Federacja Związków Zawodowych">
Międzynarodowa Federacja Związków Zawodowych

Międzynarodowa Federacja Związków Zawodowych (zwana też "Międzynarodówką Amsterdamską"") – międzynarodowa organizacja związków zawodowych działająca od 1919 do 1945 r. Zbliżona do Socjalistycznej Międzynarodówki Robotniczej.
Historia.
Inicjowanie organizacji międzynarodowej związków zawodowych rozpoczęło się w 1901. We wrześniu 1913 r. Międzynarodowa Konferencja Związkowa przyjęła uchwałę o powołaniu do życia międzynarodówki. Ostatecznie Międzynarodowa Federacja została zawiązana w lipcu 1919 przez 16 organizacji związkowe czternastu krajów europejskich (Wielka Brytania, Austria, Belgia, Czechosłowacja, Dania, Francja, Hiszpania, Holandia, Luksemburg, Niemcy, Norwegia, Szwajcaria, Szwecja), oraz Amerykańską Federację Pracy (AFL). reprezentujących łącznie 18.517.899 związkowców. Od początku zwalczana była przez ruch komunistyczny, który usiłował założyć własną międzynarodową centralę związkową - Międzynarodową Radę Związków Zawodowych, a następnie od lipca 1921 Profintern ("Czerwoną Międzynarodówkę Związków Zawodowych").
Od 1920 Polskę w MFZZ reprezentował Związek Stowarzyszeń Zawodowych. Od 1921 poza europejskimi organizacjami, do MFZZ należeli przedstawiciele Związku Południowej Afryki, Kanady, Argentyny, Peru. Wystąpiła natomiast Amerykańska Federacja Pracy (AFL).
W 1938 do Federacji należało 27 krajowych central związkowych (w tym centrale z Związku Południowej Afryki, Kanady, Argentyny, Palestyny, Indii Brytyjskich, Meksyku, Nowej Zelandii, Holenderskich Indii Wschodnich, USA.
Główne działania Federacji skupione były na walce o 8-godzinny dzień pracy, ustawodawstwo robotnicze, przeciwdziałaniu wojnie i militaryzmowi.
Po wybuchu wojny Zarząd MFZZ przeniósł się do Londynu, gdzie kontynuował działalność ruchu związkowego na świecie Ponadto na terenie Wielkiej Brytanii funkcjonowało siedem grup związkowców krajów okupowanych (Belgia, Francja, Austria, Niemcy, Polska, Czechosłowacja, Hiszpania, oraz Grecki Związek Marynarzy.
W lutym 1945 zorganizowano w Londynie Światową Konferencję Związkową z udziałem 48 central związkowych (m.in. po raz pierwszy z udziałem związków zawodowych z ZSRR. Konferencja powołała grupę założycielską nowej międzynarodowej organizacji związków zawodowych: Komitet Światowej Konferencji z siedzibą w Paryżu. W skład komitetu nie wszedł żaden przedstawiciel polskich związków zawodowych, pomimo że reprezentowane były związki z Bułgarii, Czechosłowacji, Włoch.
Na II Światowej Konferencji Związkowej w Paryżu w dniach 25 września - 3 października 1945 powołano Światową Federację Związków Zawodowych, zaś 14 grudnia 1945 ogłoszono komunikat o rozwiązaniu Międzynarodowej Federacji związków Zawodowych.
Władze Federacji.
Najwyższą władzą MFZZ był kongres, zwoływany co dwa lata.Do 1939 odbyło się dziewięć kongresów:
Pomiędzy Kongresami Federacją zarządzało Biuro MFZZ, składające się z przewodniczącego, dwóch zastępców,skarbnika i sekretarza redaktora, zaś od 1922 dodatkowo zastępca sekretarza. Od 1924 funkcjonowało 3 zastępców i 3 sekretarzy. Biuro spotykało się raz w miesiącu. Od 1924 Biuro otrzymało nazwę zarządu.
Władzę natomiast sprawował Zarząd MFZZ (od 1924 pod nazwą Rada Generalna) składający się z: członków Biura oraz przewodniczących dziesięciu grup narodowych. Zarząd spotykał się dwa razy w roku. Zarówno Biuro jak i Zarząd wybierane były przez Kongres. Funkcje przewodniczącego Biura (Zarządu) MFZZ pełnili:
Polacy w pracach Federacji.
Na Nadzwyczajnym Kongresie MFZZ w 1920 Komisję Centralną Związków Zawodowych reprezentowali: Aleksander Dębski, Zygmunt Żuławski i J.Adamek. Na II Kongresie w 1922 r.: Adam Kuryłowicz, Antoni Szczerkowski, Jan Stańczyk i Zygmunt Żuławski. Zygmunt Żuławski został wybrany zastępcą członka Zarządu MFZZ. Na III Kongresie w 1924 r. delegację polską stanowili:Wiktor Alter, Jan Kwapiński, Antoni Szczerkowski, Wilhelm Topinek, Antoni Zdanowski i Zygmunt Żuławski. Zygmunt Żuławski został wybrany członkiem Rady Generalnej MFZZ.
Na IV Kongresie w 1927 polskie związki zawodowe reprezentowała delegacja w składzie: W.Baranowski, Jan Bielnik, Antoni Burkot, S.Skowron, Jan Stańczyk, Antoni Szczerkowski, P.Szweber, A.Teller, Wilhelm Topinek, Zygmunt Żuławski. Na V Kongresie w 1930. delegacja przybyła w składzie: Wiktor Alter, Stanisław Grylowski, Antoni Szczerkowski, Wilhelm Topinek, Antoni Zdanowski, Zygmunt Żuławski. Na VI Kongresie 1933 Polskę reprezentowali: Wiktor Alter, Zygmunt Żuławski. W 1937 w VII Kongresie udział wzięli: Zygmunt Bocian, Stanisław Grylowski, Adam Kuryłowicz, Wiktor Alter, Jan Stańczyk, Antoni Szczerkowski,Antoni Zdanowski. Polska w dniach 30 czerwca - 3 lipca 1937 była gospodarzem sesji Rady Generalnej MFZZ w Warszawie.
Na VIII Kongresie w 1939 r. delegację polską stanowili: Wiktor Alter, R. Batit, Stanisław Duda, Stanisław Grylowski, S. Świerkosz, Antoni Zdanowski.

</doc>
<doc id="1772586" url="https://pl.wikipedia.org/wiki?curid=1772586" title="Baptiste Geiler">
Baptiste Geiler

Baptiste Geiler (ur. 12 marca 1987 w Montpellier) – francuski siatkarz, reprezentant kraju. W 2009 znalazł się w kadrze narodowej, która zdobyła wicemistrzostwo Europy. Jego brat Loïc, również jest siatkarzem. 
Sukcesy klubowe.
Liga francuska:
Puchar Niemiec:
Liga niemiecka:
Sukcesy reprezentacyjne.
Mistrzostwa Europy:
Igrzyska Śródziemnomorskie:

</doc>
<doc id="1772587" url="https://pl.wikipedia.org/wiki?curid=1772587" title="Zarrentin am Schaalsee">
Zarrentin am Schaalsee

Zarrentin am Schaalsee – miasto w Niemczech, w kraju związkowym Meklemburgia-Pomorze Przednie, w powiecie Ludwigslust-Parchim, siedziba Związku Gmin Zarrentin.
Toponimia.
Nazwa pochodzenia słowiańskiego, połabskie "*Čarnotin" oznaczające tyle co „gród Čarnoty”.

</doc>
<doc id="1772590" url="https://pl.wikipedia.org/wiki?curid=1772590" title="Erytrejski Kościół Prawosławny">
Erytrejski Kościół Prawosławny



</doc>
<doc id="1772591" url="https://pl.wikipedia.org/wiki?curid=1772591" title="Traktat w Villafranca">
Traktat w Villafranca

Traktat w Villafranca – porozumienie zawarte 11 lipca 1859 przez władców Francji i Austrii (Napoleona III i Franciszka Józefa), które zakończyło wojnę pomiędzy Francją i Piemontem a Austrią.
Na mocy porozumienia większość Lombardii, razem z jej stolicą, Mediolanem, z wyjątkiem twierdz austriackich, Mantui i Legnano, przeszła pod władzę francuską. Władcy państw środkowoitalskich, którzy wskutek wybuchających tam rewolucji zostali obaleni wkrótce po wybuchu wojny, mieli powrócić na swoje trony.
Porozumienie zostało zawarte przez Napoleona III bez porozumienia z sojuszniczym Królestwem Piemontu, na wieść o porozumieniu piemoncki premier Camillo Cavour podał się do dymisji.
Na mocy późniejszego Traktatu w Zurychu z 10 listopada terytorium Lombardii zostało przekazane przez Francję Piemontowi w zamian za Sabaudię.
W praktyce warunki porozumienia nie weszły w życie, gdyż środkowa część Italii znajdowała się pod okupacją wojsk piemonckich, a rząd tego kraju nie wykazywał woli przywrócenia dotychczasowych władców. Również władze francuskie nie wykazywały chęci wymuszenia na sojuszniku dotrzymania tego z warunków pokojowych. Ostatecznie w tych państwach przeprowadzone zostały plebiscyty, w wyniku których włączono je do Królestwa Piemontu.
Na mocy późniejszego, z roku 1860, porozumienia brytyjsko-francuskiego państwa środkowoitalskie (Księstwo Parmy i Piacenzy, Księstwo Modeny i Reggio, Wielkie Księstwo Toskanii i część Państwa Kościelnego) zostały zaanektowane przez Piemont, co pozwoliło osiągnąć pierwszy z zakładanych celów na drodze do zjednoczenia Włoch.

</doc>
<doc id="1772592" url="https://pl.wikipedia.org/wiki?curid=1772592" title="Kolej Warszawsko-Bydgoska">
Kolej Warszawsko-Bydgoska

Kolej Warszawsko-Bydgoska – linia kolejowa, otwarta 4 grudnia 1862, długości 143 km, łącząca Łowicz (Warszawę) z Bydgoszczą (Berlinem) przez Kutno – Włocławek – Aleksandrów Kujawski. Po stronie pruskiej linia wiodła przez Toruń do Bydgoszczy, gdzie łączyła się z Pruską Koleją Wschodnią.
Kolej Warszawsko-Bydgoska była pierwszym i do 1877 r. jedynym połączeniem kolejowym ziem zaboru pruskiego i rosyjskiego.
Historia.
Początki.
O budowę linii kolejowej łączącej miasto z systemem dróg żelaznych Królestwa Polskiego i Cesarstwa Rosyjskiego zabiegali już w latach 40. XIX w. kupcy gdańscy, licząc na rozwój handlu z Królestwem, głównie przywóz zboża i przywrócenie roli portowi nad Motławą. Już w 1849 r. pruski minister von der Heydt rozmawiał z namiestnikiem Królestwa Polskiego Iwanem Paskiewiczem w sprawie budowy linii kolejowej łączącej Berlin z Petersburgiem oraz porty bałtyckie z Królestwem Polskim i Galicją. Gdańskie koła gospodarcze były przekonane, że nowa linia, łącząca się z Koleją Warszawsko-Wiedeńską umożliwi im skuteczną konkurencję z portami bałtyckimi.
W marcu 1852 r. Dyrekcja Kolei Wschodniej w Bydgoszczy opracowała wstępny projekt i kosztorys na budowę odcinka linii na obszarze zaboru pruskiego. Na przeszkodzie szybkiej realizacji tych projektów stanęła polityka kolejowa centralnych władz rosyjskich. Były one zasadniczo niechętne łączeniu drogą żelazną Królestwa Polskiego z Gdańskiem, brak było też prywatnych funduszy na prowadzenie prac w Kongresówce.
Stąd dopiero w 1855 roku z projektem budowy kolei wystąpił oficjalnie rząd pruski mając na uwadze tranzyt między północnymi Niemcami, a Rosją. 15 grudnia 1856 po długich negocjacjach zawarto umowę rządową o budowie linii kolejowej Bydgoszcz – Łowicz, na lewym brzegu Wisły. W myśl jej postanowień strony zobowiązały się do budowy bądź wydania zezwolenia na budowę i prowadzenie ruchu na tejże kolei. Jako przejście graniczne wyznaczono Młyn koło Otłoczyna. Uzgodniono również, że budowa kolei po obu stronach zostanie ukończona jednocześnie.
Prace na odcinku pruskim.
Po ratyfikacji przez parlament pruski 19 lutego 1857 i wydaniu 2 lipca 1859 ustawy o budowie tej kolei, 10 kwietnia 1860 podjęto roboty ziemne na całej trasie od Bydgoszczy przez Toruń do Otłoczyna. W trakcie opracowywania projektu trasy, władze miejskie Torunia postulowały zmianę jej przebiegu – przeprowadzenie kolei na prawym brzegu Wisły i usytuowanie stacji w Toruniu. Brak pieniędzy na budowę mostu przez Wisłę, wymusił budowę dworca głównego na Podgórzu, na ufortyfikowanym przedmościu. Równocześnie z budową linii przedłużono pierwotny, dwupiętrowy budynek dworca w Bydgoszczy wzniesiony w 1851 r. wraz z otwarciem odcinka Kolei Wschodniej z Krzyża przez Piłę do Bydgoszczy. W 1861 r. dostawiono do niego dwa trzypiętrowe, „zamkowe” skrzydła, a dwa lata później ukończono halę peronową i zainstalowano oświetlenie gazowe. Rozbudowano też układ torowy bydgoskiej stacji.
Ruch kolejowy na odcinku z Bydgoszczy do Torunia (49,7 km) z mostem żelaznym na Brdzie (dł. 54,14 m) i stacjami w Czersku (ob. Bydgoszcz Łęgnowo) i Solcu Kujawskim otwarto 24 października 1861 r., a odcinek z Torunia do Otłoczyna (14,9 km) i granicy między zaborami 5 grudnia 1862 r. W tym dniu rozpoczął się normalny ruch pociągów na całej długości drogi żelaznej Warszawsko-Bydgoskiej.
Prace na odcinku rosyjskim.
Budowa po stronie rosyjskiej postępowała wolniej. Utworzone do budowy linii Towarzystwo Drogi Żelaznej Warszawsko-Bydgoskiej, powiązane z Towarzystwem Akcyjnym Drogi Żelaznej Warszawsko-Wiedeńskiej wobec braku kapitałów, skorzystało z pożyczek belgijskich i sprowadziło z zagranicy tabor (18 lokomotyw, 50 wagonów). Plany władz Królestwa zakładały przebieg linii od Łowicza słabo zaludnionymi terenami leśnymi przez Gostynin i Kowal do Włocławka. Towarzystwo wystąpiło o przesunięcie trasy na południe, w kierunku Kutna, przez tereny o rozwiniętej gospodarce rolnej i bezleśne, o znacznym zapotrzebowaniu na dowóz węgla. Dnia 23 lipca 1859 r. uzyskano zgodę na zmianę trasy, a w czasie prac przybliżono ją do Nieszawy. 18 września 1860 r. Towarzystwo powierzyło budowę 138 km linii od Łowicza do Aleksandrowa przedsiębiorstwu belgijskiemu braci Riche, które zatrudniło przy pracach ziemnych ok. 4 tys. robotników. Odcinek z Łowicza do Kutna otwarto już 1 grudnia 1861 r., a 4 grudnia 1862 r. z Kutna do granicy między zaborami. Pełne ukończenie linii nastąpiło 17 grudnia 1863 r., a oficjalnie oddano ją do użytku 24 grudnia 1863 r. Dnia 1 lipca 1867 r. otwarto linię boczną z Aleksandrowa do Ciechocinka.
Inicjatorem budowy linii w Królestwie Polskim był inż. drogowy Stanisław Wysocki (1805-1868), od 1839 r. kierownik budowy Kolei Warszawsko-Wiedeńskiej, od 1844 r. członek zarządu i naczelnik wydziału technicznego, a w latach 1857–1865 główny inspektor kolei w Królestwie Polskim. Po sprywatyzowaniu Kolei Warszawsko-Wiedeńskiej prace kontynuował inż. August Rosenbaum, autor planu technicznego i projektów mostów. Głównym inżynierem budowy był Leonard Aleksandrowicz.
Dane techniczne linii w 1862 r..
Trasa Kolei Warszawsko-Bydgoskiej przebiegała z Bydgoszczy przez Toruń – Otłoczyn – Aleksandrów Kujawski – Włocławek – Kutno do Łowicza, gdzie łączyła się z trasą Kolei Warszawsko-Wiedeńskiej ze Skierniewic do Łowicza, uruchomioną 1 listopada 1845 r. Linia posiadała pojedynczy tor o normalnej szerokości 1435 mm. Na linii wybudowano 106 mostów i przepustów. Żelazne konstrukcje mostowe pochodziły z założonych w 1837 r. w Berlinie zakładów budowy maszyn i lokomotyw Augusta Borsiga, a przęsła szynowe z warsztatów Kolei Warszawsko-Wiedeńskiej.
Stacja graniczna Aleksandrów.
Z budową linii wiąże się powstanie stacji granicznej, na styku odcinka pruskiego i rosyjskiego, pierwotnie noszącej nazwę Trojanów, od nazwiska właściciela gruntu Trojanowskiego. W 1860 r. zbudowano tu okazały gmach dworca z komorą celną według projektu Stanisława Trembińskiego. W związku z przewidywanym spotkaniem cara Aleksandra II Romanowa z cesarzem niemieckim Wilhelmem I Hohenzollernem, rozbudowano go według projektu arch. Czesława Domaniewskiego o prawe, zachodnie skrzydło. Spotkanie cesarzy odbyło się 4 września 1879 r. Wtedy też osadzie Trojanów zmieniono nazwę na Aleksandrów Pograniczny, zaś 4 lutego 1919 r., po uzyskaniu praw miejskich, na Aleksandrów Kujawski.
Okres 1862-1920.
Dysponując 7 stacjami na terenie Królestwa Kongresowego, słabą siecią dróg dojazdowych i niewystarczającym wyposażeniem baz przeładunkowych, Kolej Warszawsko-Bydgoska tylko w niewielkim stopniu wpływała na rozwój okolic. W 1889 linia posiadała 36 parowozów, 65 wagonów osobowych i 574 towarowych, zaś przewozy wyniosły 374 tys. osób i blisko 430 tys. ton towarów.
W 1890 linię na odcinku rosyjskim podporządkowano Kolei Warszawsko-Wiedeńskiej i wraz z nią upaństwowiono 14 stycznia 1912. W 1911 przewozy na linii, wliczając tranzyt idący przez Skierniewice i Łowicz wyniosły 1,7 mln ton towarów.
Kolej Warszawsko-Bydgoska była jedynym połączeniem północnych Niemiec z Rosją do 1877, kiedy wybudowano Kolej Nadwiślańską. Kierowano nią głównie transporty towarów do portów bałtyckich. Jednak nie spełniły się nadzieje Gdańska związane z tą linią, gdyż z Warszawy kierowano nią przede wszystkim towary do Szczecina.
Rozliczenia przewozów międzynarodowych na linii.
Kolej Warszawsko-Bydgoska była pierwszym międzynarodowym połączeniem prusko-rosyjskim, w całości znajdującym się na ziemiach polskich, wcielonych w okresie zaborów. Na całej linii stosowano postanowienia związkowego regulaminu przewozu towarów z 1850 i związkowego regulaminu przewozu osób z 1865. Z dniem 1 kwietnia 1875 powołano Niemiecko-Rosyjski Związek Kolejowy dla koordynacji transportu między oboma państwami. Kierowanie sprawami związku powierzono Pruskiej Kolei Wschodniej, która na koszt wszystkich kolei uczestniczących w związku, zorganizowała przy swojej dyrekcji w Bydgoszczy – centralne biuro rozrachunkowe, w którym rozliczano międzynarodowe przewozy kolejowe.
Okres międzywojenny.
W okresie międzywojennym wzrosło znaczenie tranzytowe linii dla przewozów węgla ze Śląska do Gdyni. Do czasu ukończenia magistrali węglowej w 1933 r. trasa ta stanowiła jedną z dwóch głównych linii transportu towarowego łączącego centrum kraju z portem morskim w Gdyni. Była ona okrężna; prowadziła przez Częstochowę, Koluszki, Skierniewice, Kutno, Toruń, Bydgoszcz, Tczew, Gdańsk. Poczynione inwestycje w węźle łódzkim oraz wybudowanie linii Kutno-Zgierz w pewnym stopniu usprawniły tę trasę. Druga trasa, którą można było przewozić polski węgiel do Gdyni, prowadziła przez „korytarz kluczborski”, należący do Niemiec. Dopiero ukończenie w końcu 1926 r. odcinka linii kolejowej Kalety – Podzamcze (115 km) umożliwiło ominięcie „korytarza kluczborskiego” i odciążenie trasy przez Skierniewice, Kutno, Włocławek, Toruń i Bydgoszcz. Od 1937 r. tranzyt węgla już niemal w całości przechodził przez nowo wybudowaną magistralę Herby Nowe – Gdynia. Mimo tego, do 1937 r. dokonano przebudowy linii na dwutorową.
Okres powojenny.
W latach 60. XX w. cała trasa została zelektryfikowana, przy czym rozpoczęto ją od odcinka Łowicz – Kutno (1961). Obecnie trasa dawnej Kolei Warszawsko-Bydgoskiej stanowi część linii kolejowej nr 18 Kutno – Włocławek – Toruń – Bydgoszcz – Piła. Duże jest znaczenie linii zwłaszcza dla transportu osobowego, gdyż łączy ona aglomeracje Bydgoszczy i Torunia z Warszawą. W Kutnie linia łączy się z trasą nr 3 wiodącą do Warszawy i nr 16 w kierunku Łodzi, natomiast w Bydgoszczy z linią nr 131 – magistralą węglową.

</doc>
<doc id="1772593" url="https://pl.wikipedia.org/wiki?curid=1772593" title="Olimpijski Konkurs Sztuki i Literatury 1932">
Olimpijski Konkurs Sztuki i Literatury 1932

Olimpijski Konkurs Sztuki i Literatury 1932 – piąta edycja konkursu odbyła się podczas LIO 1932 w Los Angeles. Medale przyznano w 5 kategoriach: architektura, literatura, muzyka, malarstwo i rzeźbiarstwo. Przyznano również medale z alpinizmu (Toni Schmid i Franz Schmid), za wejście na szczyt Matterhorn od strony północnej.
Udział Polski.
Konkurs krajowy zorganizowało Ministerstwo Wyznań Religijnych i Oświecenia Publicznego przy współpracy Instytutu Propagandy Sztuki. Hasło konkursu literackiego brzmiało Pięciu na olimpiadę. Zgłoszono jednak niewiele prac, a wybrane przez jury: "Wiosna Grecka" Hanny Malewskiej, "Mount Everest 1924" Jalu Kurka, nowela "Wicher" Stanisława Szczawińskiego, "Z Karpat" Władysława Burzyńskiego i "Największe zwycięstwo" Stanisława Zaleskiego nie zostały ostatecznie zgłoszone. Natomiast nagrodą dla wybranych pięciu utworów było wydanie ich drukiem. 
W konkursie grafiki, malarstwa i rzeźby wzięło udział ponad 100 prac. Pierwszą nagrodę dla grafiki przyznano Janinie Konarskiej za cykl drzeworytów (Narciarze, Skocznia, Tenis, Regaty), a drugą Tadeuszowi Manteuffelowi. W konkursie malarskim pierwszą nagrodę otrzymała Jadwiga Umińska, a dwie drugie Józef Korolkiewicz i Wacław Borowski. W konkursie na rzeźbę pierwszą nagrodę otrzymał Antoni Kenar, a drugą Alfons Karny. Przyznano również nagrody za dwa plakaty: pierwszą za plakat Mistrzostw Świata w hokeju na lodzie w Krynicy w 1931 autorstwa Stefana Osieckiego i Jerzego Skolimowskiego, a drugą za plakat promujący Igrzyska olimpijskie w Los Angeles autorstwa Tadeusza Gronowskiego. 

</doc>
<doc id="1772594" url="https://pl.wikipedia.org/wiki?curid=1772594" title="Kościół etiopski">
Kościół etiopski



</doc>
<doc id="1772595" url="https://pl.wikipedia.org/wiki?curid=1772595" title="Jean Stéphane Tolar">
Jean Stéphane Tolar

Jean Stéphane Tolar (ur. 4 lipca 1984 w Saint-Louis) – francuski siatkarz, reprezentant kraju. W 2009 znalazł się w kadrze narodowej, która zdobyła wicemistrzostwo Europy.
Sukcesy klubowe.
Puchar CEV:
Mistrzostwo Francji:
Puchar Francji:
Mistrzostwo Belgii:
Sukcesy reprezentacyjne.
Mistrzostwa Europy:

</doc>
<doc id="1772597" url="https://pl.wikipedia.org/wiki?curid=1772597" title="Jean-Stéphane Tolar">
Jean-Stéphane Tolar



</doc>
<doc id="1772598" url="https://pl.wikipedia.org/wiki?curid=1772598" title="Stéphane Tolar">
Stéphane Tolar



</doc>
<doc id="1772600" url="https://pl.wikipedia.org/wiki?curid=1772600" title="Stephane Tolar">
Stephane Tolar



</doc>
<doc id="1772601" url="https://pl.wikipedia.org/wiki?curid=1772601" title="Syryjski Kościół Prawosławny">
Syryjski Kościół Prawosławny



</doc>
<doc id="1772603" url="https://pl.wikipedia.org/wiki?curid=1772603" title="North American XF-108 Rapier">
North American XF-108 Rapier



</doc>
<doc id="1772604" url="https://pl.wikipedia.org/wiki?curid=1772604" title="Ortodoksyjny Kościół Malankaru">
Ortodoksyjny Kościół Malankaru



</doc>
<doc id="1772605" url="https://pl.wikipedia.org/wiki?curid=1772605" title="Zakład Wydawniczy Nomos">
Zakład Wydawniczy Nomos

Zakład wydawniczy "Nomos" powstał w styczniu 1991 roku, w kręgu pracowników krakowskich uczelni i przy współpracy naukowców z wielu innych ośrodków akademickich.
Celem zakładu jest wydawanie i promowanie książki naukowej, z nastawieniem na specjalizację w dziedzinie wiedzy o religii.

</doc>
<doc id="1772606" url="https://pl.wikipedia.org/wiki?curid=1772606" title="Dziewczyna (czasopismo)">
Dziewczyna (czasopismo)

Dziewczyna – magazyn dla nastolatek wydawany co miesiąc przez Axel Springer. Znajdowały się w nim plotki ze świata show-biznesu, a także sesje modowe oraz dział poświęcony urodzie. Na łamach pisma psycholodzy udzielali również porad czytelniczkom przysyłającym do nich listy i e-maile. Każde wydanie miało około 84 stron.
Początkowo wydawała go spółka Marquard Media Polska, a od 2000 roku Ringier Axel Springer Polska. W pierwszej dekadzie XXI wieku sprzedaż znacząco spadła (w 2009 roku średnio 90 tysięcy, w 2011 średnio ponad 42 tysiące) i wydawca w marcu 2011 roku połączył redakcję z magazynem „Popcorn”, a następnie zdecydował o zamknięciu tytułu. W styczniu 2012 roku ukazał się ostatni numer magazynu.

</doc>
<doc id="1772608" url="https://pl.wikipedia.org/wiki?curid=1772608" title="Somnofilia">
Somnofilia

Somnofilia (łac. "somnus" – sen, gr. φιλία, filia – miłość), zespół śpiącej księżniczki – forma parafilii polegająca na przeżywaniu satysfakcjonujących stosunków płciowych jedynie podczas snu. Częściej występuje u kobiet. Termin może się także odnosić do uprawiania seksu ze śpiącym partnerem albo ocierania się o ciało śpiącego partnera.

</doc>
<doc id="1772609" url="https://pl.wikipedia.org/wiki?curid=1772609" title="Gerald William Lathbury">
Gerald William Lathbury

Gerald Lathbury (ur. 14 lipca 1906, zm. 16 maja 1978) – brytyjski oficer armii w czasie II wojny światowej i późniejszy gubernator Gibraltaru.
Lathbury urodził się w rodzinie o tradycjach wojskowych. Jego ojciec był płk. (Henry) Oscar Lathbury. Uczył się w Wellington College i Royal Military College w Sandhurst. Lathbury dołączył do Lekkiej Piechoty Oxfordshire i Buckinghamshire przed powstaniem 3. Batalionu Spadochronowego w 1941 roku oraz 3. Brygady Spadochronowej w 1943 r. Następnie objął dowodzenie 1. Brygadą Spadochronową w Afryce Północnej. Lathbury wziął udział w lądowaniu na Sycylii, którego zadaniem było zdobycie Mostu Primasole, gdzie został ranny w plecy jak i oba uda, mimo tego dowodził oddziałem do momentu dotarcia posiłków. Za tę akcję otrzymał Distinguished Service Order.
Lathbury wciąż dowodził 1. Brygadą Spadochronową w bitwie pod Arnhem, części operacji Market Garden w Holandii. W dniu 18 września 1944 roku został odcięty od dowodzenia razem z generałem Royem Urquhartem, został wtedy ciężko ranny w lewą nogę i jego kręgosłup został uszkodzony, co doprowadziło do jego czasowego paraliżu. Pozostawiono go pod opieką miejscowej holenderskiej rodziny, przez co później dostał się do niewoli. Ukrył swoją rangę, udając kaprala. Uciekł z niewoli, po prostu wychodząc głównymi drzwiami ze szpitala w którym go przetrzymywano, a następnie z pomocą holenderskiego ruchu oporu dołączył do reszty ukrywających się żołnierzy. Lathbury wraz z Płk. Davidem Allisonem Dobie i majorem Digbym Tatham-Warnerem, zorganizował ucieczkę na Renie. Lathbury i Dobie przekroczyli Ren w dniu 22 października razem ze stu trzydziestoma siedmioma ludźmi z połączonych Easy Company, 506th Airborne Infantry Regiment z 101st Airborne Division (patrz Operacja Pegasus).
Po wojnie pozostał w wojsku do 1965 roku.
5 sierpnia 1965 został Gubernatorem Gibraltaru.

</doc>
<doc id="1772614" url="https://pl.wikipedia.org/wiki?curid=1772614" title="Dare Vršič">
Dare Vršič

Dare Vršič (ur. 26 września 1984 w Podčetrtku) – słoweński piłkarz występujący na pozycji pomocnika. Od 2014 jest zawodnikiem klubu NK Maribor.
Karierę zaczynał w NK Mura. Następnie w latach 2003–2005 był zawodnikiem NK Celje. W 2005 roku przeszedł do słowackiego MŠK Żylina. W latach 2007–2010 grał w rumuńskim FC Timiszoara. W sezonie 2008/2009 wraz z klubem świętował wicemistrzostwo Rumunii. W 2010 roku przebywał na wypożyczeniu w FC Koper. W sierpniu tego roku włodarze Timiszoary rozwiązały z nim kontrakt i stał on się wolnym zawodnikiem. W styczniu 2011 roku podpisał kontrakt z Olimpiją Lublana. W 2012 roku przeszedł do Austrii Wiedeń. W 2014 roku przeszedł do NK Maribor.

</doc>
<doc id="1772618" url="https://pl.wikipedia.org/wiki?curid=1772618" title="Grabarka (dopływ Zielawy)">
Grabarka (dopływ Zielawy)

Grabarka – struga, prawy dopływ Zielawy, o długości 25,73 km. Wypływa we wsi Kalichowszczyzna i płynie w kierunku północno-zachodnim. Przepływa przez tereny niezabudowane.

</doc>
<doc id="1772620" url="https://pl.wikipedia.org/wiki?curid=1772620" title="Basen pływowy">
Basen pływowy

Basen pływowy – skalisty zbiornik wodny w pobliżu oceanu wypełniony wodą morską. Wiele basenów pływowych stanowi odrębne zbiorniki wodne tylko w czasie odpływu.
Strefy w zbiornikach pływowych, od płytkiej do głębokiej.
Strefa rozbryzgu.
Ta strefa jest spryskiwana wodą w czasie przypływu, a zalewana tylko podczas sztormów. Poza tym skały wystawione są na działanie słońca i zimnych wiatrów. Tylko bardzo odporne organizmy potrafią przetrwać w tych warunkach.
Strefa wysokich i średnich pływów.
Strefa wysokich pływów jest zalewana codziennie na parę godzin w czasie przypływu. Żyjące tu organizmy muszą przetrwać działanie fal, prądów oceanicznych i promieni słońca.
Strefa niskich pływów (strefa odpływu?).
Ta strefa przeważnie pozostaje pod wodą. Zostaje odsłonięta w czasie odpływu, a na dłużej tylko w czasie wyjątkowo niskiego odpływu. Jest to strefa bardzo bujnego życia.

</doc>
<doc id="1772625" url="https://pl.wikipedia.org/wiki?curid=1772625" title="Toafa Takaniko">
Toafa Takaniko

Toafa Takaniko (ur. 29 maja 1985 na Futunie) – francuski siatkarz, reprezentant kraju. W 2009 znalazł się w kadrze narodowej, która zdobyła wicemistrzostwo Europy. 
Sukcesy klubowe.
Mistrzostwo Francji:
Puchar Francji:
Superpuchar Francji:
Sukcesy reprezentacyjne.
Mistrzostwa Europy:
Igrzyska Śródziemnomorskie:

</doc>
<doc id="1772626" url="https://pl.wikipedia.org/wiki?curid=1772626" title="Sieg (rzeka)">
Sieg (rzeka)

Sieg, Sigambrer – rzeka w Niemczech (w Nadrenii Północnej-Westfalii i Nadrenii-Palatynacie). Jest prawym dopływem Renu. 
Źródło znajduje się w górach Rothaargebirge. Stamtąd rzeka płynie do miasta Siegen i wzgórza Siegerland. Dalej na zachód Sieg tworzy granicę pomiędzy: Bergisches Land i Westerwald. Rzeka dalej biegnie przez obszar chroniony na wschód od miasta Bonn.
Po minięciu miasta Hennef (Sieg) i Siegburg łączy się z Renem w pobliżu Niederkassel / Mondorf zaledwie kilka kilometrów na północ od centrum Bonn.

</doc>
<doc id="1772627" url="https://pl.wikipedia.org/wiki?curid=1772627" title="Wydawnictwo Rabid">
Wydawnictwo Rabid

Wydawnictwo Rabid – krakowskie wydawnictwo, prowadzone przez Monikę i Andrzeja Pitrusa specjalizujące się w wydawaniu książek z dziedziny szeroko pojętej humanistyki współczesnej: film, media, telewizja, reklama, gender, kultura popularna.

</doc>
<doc id="1772628" url="https://pl.wikipedia.org/wiki?curid=1772628" title="Gilowa Góra">
Gilowa Góra

Gilowa Góra (508 m n.p.m.) – szczyt we wschodniej części Pasma Brzanki na Pogórzu Ciężkowickim.
Gilowa Góra jest położona na północ od wsi Swoszowa w gminie Szerzyny i na południe od Kowalowej w gminie Ryglice, na wschód od głównej kulminacji Brzanki. Szczyt porośnięty jest gęstym lasem mieszanym.
Okoliczne lasy były podczas II wojny światowej terenem działania oddziałów partyzanckich Armii Krajowej. W nocy z 17 na 18 sierpnia 1944 roku żołnierze I. batalionu 5 Pułku Strzelców Podhalańskich AK pod dowództwem por. Edwarda Przybyłowicza ps. "Bem" zorganizowali udaną zasadzkę na kolumnę niemieckich ciężarówek zdążających z Tarnowa w stronę Szerzyn. W efekcie bitwy kolumna została rozbita, a partyzanci zdobyli znaczne ilości broni i amunicji. Obecnie na Gilowej Górze, na miejscu bitwy znajduje się pomnik z napisem: "W tym miejscu w dniu 17 VIII 1944 r. żołnierze I Batalionu 5 Pułku Strzelców Podhalańskich AK odnieśli zwycięstwo nad oddziałem tarnowskiego gestapo".
Przez Gilową Górę prowadzi szlak turystyczny:

</doc>
<doc id="1772630" url="https://pl.wikipedia.org/wiki?curid=1772630" title="Muława">
Muława

Muława – rzeka dorzecza Bugu, lewy dopływ Zielawy o długości 28,43 km. Wypływa z Kanału Wieprz-Krzna, na wschód od wsi Kalinka. Płynąc na północ, przecina drogę wojewódzką nr 815 a następnie drogę krajową nr 63. W swoim biegu przepływa obok miejscowości Polubicze Dworskie i Rossosz, po czym wpada do Zielawy.

</doc>
<doc id="1772631" url="https://pl.wikipedia.org/wiki?curid=1772631" title="Stelian Stancu">
Stelian Stancu

Stelian Stancu (ur. 22 września 1981 w Tecuci) – rumuński piłkarz występujący na pozycji pomocnika w Xəzər Lenkoran, do którego przyszedł w 2010 roku z FC Brașov. W sezonie 2008/2009 wraz z tym klubem świętował wicemistrzostwo Rumunii.

</doc>
<doc id="1772633" url="https://pl.wikipedia.org/wiki?curid=1772633" title="Amilorid">
Amilorid



</doc>
<doc id="1772636" url="https://pl.wikipedia.org/wiki?curid=1772636" title="Sigambrer">
Sigambrer



</doc>
<doc id="1772645" url="https://pl.wikipedia.org/wiki?curid=1772645" title="Diecezja Bandżul">
Diecezja Bandżul

Diecezja Bandżul (łac. "Dioecesis Baniulensis", ang. "Diocese of Banjul") – rzymskokatolicka diecezja ze stolicą w Bandżulu, w Gambii. Diecezja jest jedyną w Gambii, pokrywającą się terytorialnie z tym państwem. Podlega ona bezpośrednio Stolicy Apostolskiej (nie wchodzi w skład żadnej metropolii). W Gambii dominuje islam. Katolicyzm jest największym liczebnie wyznaniem chrześcijańskim w tym państwie. W 2015 diecezja liczyła 43 191 wiernych, co stanowi ok. 2,4% ludności państwa.
Diecezja prowadzi Gambijski Instytut Duszpasterstwa w Bandżulu, Seminarium Pielęgniarskie św. Franciszka Ksawerego w Brikamie oraz Niższe Seminarium Duchowne św. Piotra Ap. w Lamin.
Historia.
Pierwsza misja katolicka na terytorium Gambii została założona 18 stycznia 1848, po przybyciu do Bandżulu oo. Ronarh'ca i Warlopa ze zgromadzenia duchaczy. Równo rok później ustanawiają oni formalną "Misję Najświętszej Marii Panny w Gambii". 6 maja 1931 powstała misja "sui iuris" w Gambii, poprzez wydzielenie z wikariatu apostolskiego Senegambii. 8 marca 1951 została przekształcona w "prefekturę apostolską w Bathurst w Gambii" (Bathurst to dawna nazwa Bandżulu obowiązująca do 1973). Została ona podniesiona do rangi diecezji 24 czerwca 1957. W związku ze zmianą nazwy siedziby diecezji 9 maja 1974, przybrała ona obecną nazwę.
Organizacja.
Na terenie diecezji pracuje 34 kapłanów, w tym 20 prezbiterów diecezjalnych i 14 zakonnych. W jej obszarze pracuje również 28 zakonników i 61 siostry zakonne (stan na 2018). Diecezja składa się z 20 parafii, bezpośrednio podlegających kurii biskupiej:
Ordynariusze.
"Wszyscy ordynariusze do 2017 byli irlandzkimi misjonarzami. Bp Mendy jest Gambijczykiem."

</doc>
<doc id="1772646" url="https://pl.wikipedia.org/wiki?curid=1772646" title="Dziewczyna (ujednoznacznienie)">
Dziewczyna (ujednoznacznienie)



</doc>
<doc id="1772647" url="https://pl.wikipedia.org/wiki?curid=1772647" title="Czapelka (dopływ Krzny)">
Czapelka (dopływ Krzny)

Czapelka – rzeka, prawy dopływ Krzny o długości 34,41 km. Wypływa w pobliżu wsi Choroszczynka i w całym swoim biegu zachowuje kierunek północny. Przepływa obok miejscowości Zahorów, Kożanówka, Lebiedziew i Kobylany, a następnie przecina drogę krajową nr 2. Dalej mija wieś Koroszczyn a potem przecina drogę krajową nr 68, by po paru kilometrach, w okolicach wsi Starzynka wpaść do Krzny.
W sierpniu 2019 roku zakończono trwającą 2 lata budowę zbiornika retencyjnego, położonego na terenie miejscowości Kobylany. Akwen o powierzchni ok. 25 ha oprócz podstawowej funkcji – gromadzenia wody – ma za zadanie także uregulować rzekę Czapelkę i podnieść nieco poziom jej wód. W przyszłości przewiduje się także funkcję rekreacyjną. Budowę sfinansowała (ok. 7 mln. PLN) gmina Terespol ze środków własnych.

</doc>
<doc id="1772651" url="https://pl.wikipedia.org/wiki?curid=1772651" title="Dzieła Cypriana z Kartaginy">
Dzieła Cypriana z Kartaginy

Dzieła św. Cypriana, męczennika i biskupa Kartaginy (zm. 258).
Dzieła błędnie przypisywane.
Pseudo-Cyprian:

</doc>
<doc id="1772653" url="https://pl.wikipedia.org/wiki?curid=1772653" title="HPQ">
HPQ



</doc>
<doc id="1772655" url="https://pl.wikipedia.org/wiki?curid=1772655" title="Lucius Cassius Longinus">
Lucius Cassius Longinus



</doc>
<doc id="1772657" url="https://pl.wikipedia.org/wiki?curid=1772657" title="E0102-72.3">
E0102-72.3

E0102-72.3 (SNR B0102-72.3) – pozostałość po supernowej znajdująca się w Małym Obłoku Magellana w odległości około 190 000 lat świetlnych od Ziemi. Była obserwowana przez kosmiczny teleskop Chandra wkrótce po jego wyniesieniu na orbitę w 1999 roku. Wybuch supernowej, w rezultacie którego powstała ta mgławica, mógłby być obserwowany z półkuli południowej ponad 1000 lat temu.

</doc>
