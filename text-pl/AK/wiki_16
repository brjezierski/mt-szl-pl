<doc id="1781519" url="https://pl.wikipedia.org/wiki?curid=1781519" title="Ijeronim Uborewicz">
Ijeronim Uborewicz

Ijeronim Pietrowicz Uborewicz, , (ur. 14 stycznia 1896 w miejscowości Antandraja na Litwie, zm. 12 czerwca 1937 w Moskwie) – radziecki dowódca wojskowy pochodzenia litewskiego, komandarm I rangi Armii Czerwonej, ofiara czystki stalinowskiej w Armii Czerwonej. 
Życiorys.
Urodzony w litewskiej rodzinie chłopskiej. W 1912 r. ukończył szkołę realną w Dźwińsku, po czym rozpoczął studia na politechnice w Petersburgu. Pod koniec 1915 r. został powołany do Armii Imperium Rosyjskiego i skierowany do Konstantynowskiej Szkoły Oficerskiej Artylerii, którą ukończył w 1916 r. Brał udział w I wojnie światowej jako dowódca plutonu w Syberyjskim zapasowym dywizjonie artylerii, a następnie starszy oficer baterii 15 dywizjonu artylerii ciężkiej w stopniu podporucznika. 
Udział w wojnie domowej w Rosji.
Po rewolucji październikowej był jednym z organizatorów Czerwonej Gwardii w Besarabii, dowodził kompanią, następnie pułkiem czerwonych w walce z interweniującą armią rumuńską oraz z idącymi na wschód wojskami austro-węgierskimi. Ranny, w końcu lutego 1918 r. dostał się do niewoli, z której zbiegł we wrześniu tego samego roku. Dotarł na front północny i został w Armii Czerwonej instruktorem artylerii oraz dowódcą kotłaskiej ciężkiej baterii haubic, a następnie brygady dźwińskiej. Od grudnia 1918 dowodził 18 dywizją strzelecką w 6 Armii, m.in. podczas operacji szenkurskiej. Za osobistą odwagę i umiejętne dowodzenie został po raz pierwszy odznaczony Orderem Czerwonego Sztandaru. 
Od października 1919 r. do lutego 1920 r. dowodził 14 Armią. Dowodzone przez niego siły brały udział w powstrzymaniu marszu Sił Zbrojnych Południa Rosji pod dowództwem gen. Antona Denikina na Moskwę, uczestnicząc w październiku 1919 r. w operacji orłowsko-kromskiej. Następnie 14 Armia zajęła Kursk, w grudniu 1919 r. wspólnie z 12 Armią (dowodzoną przez Siergieja Mieżeninowa) odebrała białym Charków, po czym brała udział w zdobyciu Połtawy. W styczniu 1920 r. dowodzone przez Uborewicza oddziały wkroczyły kolejno do Chersonia, Mikołajowa i Wozniesieńska, otwierając tym samym drogę do odzyskania przez czerwonych Odessy, co nastąpiło na początku lutego tego samego roku. 
W marcu 1920 r. Uborewicza mianowano dowódcą 9 Armii (po śmierci jej dotychczasowego dowódcy, Aleksandra Stiepinia, na tyfus), w składzie Frontu Kaukaskiego, prowadzącej działania ofensywne przeciwko rdzeniowi wycofujących się wojsk Denikina. Odniósł zwycięstwa nad białymi pod Jekaterynodarem i Noworosyjskiem podczas operacji kubańsko-noworosyjskiej. W kwietniu 1920 r. ponownie został dowódcą 14 Armii i pozostał na tym stanowisku do lipca tego roku, walcząc w wojnie polsko-bolszewickiej. Następnie od lipca do listopada 1920 r. dowodził 13 Armią, w okresie, gdy powstrzymywała ona ostatnią ofensywę Armii Rosyjskiej Wrangla wyprowadzoną z Krymu, stoczyła bitwę pod Kachowką, a następnie przeszła do kontrofensywy zakończonej operacją perekopsko-czongarską i zdobyciem Krymu. Za sukcesy odniesione w starciach pod Nikopolem i Berdiańskiem otrzymał swój drugi Order Czerwonego Sztandaru. 
W 1921 r. został zastępcą dowódcy wojsk Ukrainy i Krymu. W tym charakterze uczestniczył w rozbiciu sił Nestora Machno i likwidacji Wolnego Terytorium. Latem 1921 r. walczył z oddziałami Stanisława Bułak-Bałachowicza na Białorusi. Od sierpnia 1921 r. dowodził 5 Armią we Wschodnio-Syberyjskim Okręgu Wojskowym, w sierpniu – listopadzie 1922 r. był ministrem obrony Republiki Dalekiego Wschodu i naczelnym dowódcą jej sił zbrojnych (Ludowej Armii Rewolucyjnej). Opracował plan operacji nadmorskiej; 25 października 1922 r. dowodzone przez niego oddziały wkroczyły do Władywostoku, zaś w listopadzie tego samego roku obszar republiki został włączony do Rosji Radzieckiej. Po sukcesie operacji nadmorskiej otrzymał Order Czerwonego Sztandaru po raz trzeci. Oprócz tego podczas wojny domowej otrzymał honorową broń rewolucyjną w 1920 r. 
Dalsza kariera wojskowa w ZSRR.
W 1924 r. był najpierw dowódcą 5 Armii (od lutego do czerwca), następnie od listopada zastępcą dowódcy ukraińskiego okręgu wojskowego i szefem jego sztabu. W lutym 1925 r. objął stanowisko dowódcy północnokaukaskiego okręgu wojskowego. W latach 1927–1928 przebywał w Niemczech na studiach w Wyższej Akademii Sztabu Generalnego. Po powrocie od 1928 do 1929 r. dowodził moskiewskim okręgiem wojskowym i od 1931 do 1937 r. - białoruskim okręgiem wojskowym. Od 1930 r. był również zastępcą komisarza spraw wojskowych i morskich. Był kandydatem na członka komitetu centralnego WKP (b) i członkiem Centralnego Komitetu Wykonawczego ZSRR. 
Aresztowanie i śmierć.
29 maja 1937 r. został aresztowany przez NKWD i 11 czerwca postawiony przed Sądowym Trybunałem Specjalnym Sądu Najwyższego ZSRR, pod przewodnictwem Wasilija Ulricha, razem z siedmioma innymi dowódcami: Michaiłem Tuchaczewskim, Ioną Jakirem, Robertem Ejdemanem, Augustem Korkiem, Witowtem Putną, Witalijem Primakowem oraz Borisem Feldmanem (tzw. sprawa Tuchaczewskiego). Z zarzutu o "udział w spisku wojskowym w Armii Czerwonej i przygotowaniach do obalenia władzy sowieckiej poprzez powstanie zbrojne i klęskę ZSRR w przyszłej wojnie" (z art. 58 radzieckiego kodeksu karnego) wszyscy zostali skazani na śmierć"." Został rozstrzelany następnego dnia. Ciało skremowano w krematorium na Cmentarzu Dońskim, prochy pochowano anonimowo (ob. mogiła zbiorowa nr 1). Proces pokazowy wywarł ogromne wrażenie w całym ZSRR, gdyż straceni oficerowie należeli do czołowych dowódców Armii Czerwonej, najsłynniejszych czerwonych dowódców okresu wojny domowej. Był to początek wielkiej czystki w Armii Czerwonej.
Represje dotknęły również rodzinę Uborewicza. Jego żonę Ninę aresztowano we wrześniu 1937 r., zaś w 1941 r. rozstrzelano, córka Władimira (ur. 1924) została skazana na pięcioletnie zesłanie. Brat Balis został aresztowany w 1941, po aneksji Litwy do ZSRR, i zesłany na Syberię, gdzie po roku zmarł. Pierwsza żona Uborewicza, Nadieżda z d. Dubinina, zmarła w 1920 r.
31 stycznia 1957 r. Ijeronim Uborewicz został zrehabilitowany.
Autor: "Przygotowanie dowódców RChACz", wyd. Moskwa-Leningrad 1928; "Operacyjno-taktyczne i lotnicze gry wojenne", wyd. Moskwa 1929.

</doc>
<doc id="1781520" url="https://pl.wikipedia.org/wiki?curid=1781520" title="Finał K-1 World GP 2006">
Finał K-1 World GP 2006



</doc>
<doc id="1781521" url="https://pl.wikipedia.org/wiki?curid=1781521" title="Finał K-1 World GP 2007">
Finał K-1 World GP 2007



</doc>
<doc id="1781522" url="https://pl.wikipedia.org/wiki?curid=1781522" title="Finał K-1 World GP 2008">
Finał K-1 World GP 2008



</doc>
<doc id="1781524" url="https://pl.wikipedia.org/wiki?curid=1781524" title="Edeka">
Edeka

Edeka (EDEKA) – jedna z największych niemieckich korporacji biznesowych typu holdingowego, jej udział w rynku szacowany jest na ponad 26%. Przedsiębiorstwo założone w 1898 r., składa się z kilku niezależnych podmiotów gospodarczych działających pod kontrolą Edeka Zentrale AG &amp; KG Co., z siedzibą w Hamburgu. Posiada ponad 4100 sklepów, od niewielkich punktów handlowych w oficynach kamienic do hipermarketów prowadzących działalność pod szyldem Edeka.
W listopadzie 2007 Edeka osiągnęła porozumienie ze spółką Tengelmann, uzyskując 70% udziału w sieci dyskontowej Plus. Sklepy Plus przemianowano na Netto Marken-Discount.
Edeka działa równolegle w wielu przedsięwzięciach biznesowych związanych z usługami, na przykład Edekabank. Zajmuje się produkcją oraz sprzedażą detaliczną różnorodnego sprzętu i artykułów przemysłowych, prowadzonych w wyspecjalizowanych sklepach.
Historia.
Spółdzielnia była założona w 1898 pod nazwą "E.d.K." (niem. "Einkaufsgenossenschaft der Kolonialwarenhändler"). W 1913 r. przemianowano nazwę na Edeka. W roku 1914 właściciele założyli bank pod nazwą Edekabank. Po zakończeniu II wojny światowej, odbudowano sieć handlową oraz przeniesiono centralę do Hamburga. W roku 1972 spółdzielnia zmieniła swój dotychczasowy sposób funkcjonowania na rynku i przekształciła się w dwanaście regionalnych przedsiębiorstw, zarówno korporacja, jak i Edekabank zmieniły swój dotychczasowy status prawny, stając się spółką akcyjną.
Marki sieci handlowych.
Sieci handlowe niebędące brandami Edeka, ale będące częścią grupy:

</doc>
<doc id="1781525" url="https://pl.wikipedia.org/wiki?curid=1781525" title="Johann Baptista van Helmont">
Johann Baptista van Helmont



</doc>
<doc id="1781527" url="https://pl.wikipedia.org/wiki?curid=1781527" title="K-1 World GP 2009 w Łodzi">
K-1 World GP 2009 w Łodzi



</doc>
<doc id="1781528" url="https://pl.wikipedia.org/wiki?curid=1781528" title="Parafia św. Mikołaja w Brzegu">
Parafia św. Mikołaja w Brzegu

Parafia św. Mikołaja – rzymskokatolicka parafia w Brzegu. Parafia należy do dekanatu Brzeg południe w archidiecezji wrocławskiej.
Historia parafii.
Powstanie parafii po II wojnie światowej przy kościele św. Mikołaja w Brzegu planowano na 1967 rok. 8 października 1967 roku odprawiono w nim pierwszą od 443 lat katolicką mszę świętą (w latach 1525–1945 był to kościół luterański). Ostatecznie nowa jednostka administracji kościelnej, staraniem księdza Kazimierza Makarskiego proboszcza parafii Podwyższenia Krzyża Św. w Brzegu została erygowana 1 stycznia 1970 roku. Pierwszym administratorem, a później proboszczem został ks. Zbigniew Bąkowski. Od 1992 roku funkcję tę pełni ks. Zdzisław Pyszka.
W 1992 roku ze znacznej części parafii św. Mikołaja została wydzielona nowa parafia Miłosierdzia Bożego, której proboszczem został ks. Zbigniew Bąkowski.
Liczba parafian i zasięg parafii.
Parafie zamieszkuje ok. 13 570 katolików, swym zasięgiem duszpasterskim obejmuje ona mieszkańców ulic:

</doc>
<doc id="1781529" url="https://pl.wikipedia.org/wiki?curid=1781529" title="K-1 World GP 2009 Final 16">
K-1 World GP 2009 Final 16



</doc>
<doc id="1781530" url="https://pl.wikipedia.org/wiki?curid=1781530" title="Artukidzi">
Artukidzi

Artukidzi, tur. Artuklu – dynastia pochodzenia turkmeńskiego panująca w Diyarbakirze od początku XII wieku do roku 1409.
Założycielem dynastii był Artuk Ibn Ekseb (zm. 1091), wódz w służbie Seldżukidów wywodzący się z należącego do Oguzów plemienia Döger. Od roku 1086 był namiestnikiem Palestyny z ramienia Tutusza (1079-1095). Namiestnictwo przejęli po nim jego synowie, Sukman (zm. 1105) i Ilghazi (zm. 1122), jednak w roku 1098 Palestynę zajęli Fatymidzi, a następnie krzyżowcy, i Artukidzi musieli szukać szczęścia gdzie indziej. W roku 1097 bratanek Sukmana, Jakuti Ibn Alpjaruk, zajął Mardin. W roku 1102 Sukman zajął Hisn Kajfę, a dwa lata później odziedziczył Mardin. Był to początek państwa Artukidów w Diyarbakirze, umocnionego zwycięstwem Sukmana nad krzyżowcami w bitwie pod Harranem. Wkrótce po tej bitwie Sukman zmarł, i inicjatywę przejął jego brat Ilghazi, który w roku 1108 zajął miejsce jednego z synów Sukmana w Mardinie. Niemniej inny jego syn, Daud (1109-1144) nadal rządził w Hisn Kajfie, gdzie linia założona przez Sukmana utrzymała się aż do roku 1232. W roku 1118 Ilghazi zajął Majjafarikin (dzis. Silvan) i Aleppo, zaś w roku następnym pokonał Rogera z Salerno w bitwie na Krwawym Polu, co odbiło się głośnym echem na całym Bliskim Wschodzie. Po tym zwycięstwie w roku 1121 sułtan seldżucki Mahmud (1118-1131) postawił Ilghaziego na czele wyprawy przeciwko Gruzji, ale Dawid IV Budowniczy (1089-1125) zadał mu druzgocącą klęskę pod Didgori. Po śmierci Ilghaziego w roku 1122 jego władający Charputem (dzis. Elazığ) bratanek Balak (1115-1124) pokonał i pojmał Hrabiego Edessy Joscelina z Courtenay (1118-1131). W roku następnym odbił on Aleppo z rąk syna Ilghaziego, Sulajmana (1122-1124), i wziął do niewoli śpieszącego na ratunek Joscelinowi króla Jerozolimy Baldwina II (1118-1131). Balak zginął jednak od przypadkowej strzały podczas oblężenia Manbidżu w roku 1124.
Po jego śmierci Artukidzi utracili Aleppo, zaś syn Ilghaziego Timurtasz (1122-1153) skoncentrował się na umacnianiu swojej władzy w Mardinie i Majjafarakinie. Od tej pory Artukidzi dzielili się na dwie linie wywodzące się od Sukmana i Ilghaziego, rządzące odpowiednio w Hisn Kajfie i Amidzie (dzis. Diyarbakır), oraz Mardinie i Majjafarikinie. Jedynie w latach 1185-1234 wyodrębnił się trzeci ośrodek ich władzy w Charpucie. Wszelkie możliwości ekspansji Artukidów przestały istnieć kiedy w roku 1128 Aleppo zajął Zanki (1127-1146), który sprowadził Timurtasza do roli swojego wasala. Następnie Artukidzi byli wasalami Nur ad-Dina (1146-1174) i Saladyna (1171-1193), który w roku 1185 zajął Majjafarikin. Wypierani stopniowo ze swoich posiadłości przez Ajjubidów dla celów wojny z sułtanem Al-Kamilem (1218-1238) uznali się za wasali Sułtanatu Rumu, co nie zapobiegło upadkowi ich rządów w Hisn Kajfie i Amidzie w roku 1232 i w Charpucie w roku 1234. Od roku 1260 jedyni pozostali Artukidzi z Mardinu byli wasalami Ilchanidów. Po ich upadku w roku 1335 odzyskali niezawisłość i ze zmiennym szczęściem brali udział w walkach jakie toczyły się w regionie pomiędzy innymi uniezależnionymi lokalnym siłami, takimi jak Ajjubidzi z Hisn Kajfy oraz turkmeńskie konfederacje Kara Kojunlu i Ak Kojunlu. Posiadłości Artukidów zostały spustoszone przez Timura (1370-1405), po jego śmierci zaś zostały one wystawione na rosnącą presję jego niedawnych sojuszników, Ak Kojunlu. Po tym jak w roku 1407 w bezskutecznej obronie Amidy zginął Isa (1376-1407) w roku 1409 jego następca Ahmad (1407-1409) zdecydował się przekazać Mardin w ręce wodza Kara Kojunlu Kara Jusufa (1389-1420), kończąc tym samym rządy dynastii Artukidów.

</doc>
<doc id="1781531" url="https://pl.wikipedia.org/wiki?curid=1781531" title="Parafia Miłosierdzia Bożego w Brzegu">
Parafia Miłosierdzia Bożego w Brzegu

Parafia Miłosierdzia Bożego − rzymskokatolicki parafia w Brzegu. Parafia należy do dekanatu Brzeg południe w archidiecezji wrocławskiej.
Historia parafii.
Parafia została erygowana w 1992 roku. Jest najmłodszą parafią w mieście. Proboszczem od 2012 roku jest ks. Marcin Czerepak.
Liczba parafian i zasięg parafii.
Parafię zamieszkuje 13 247 katolików a swym zasięgiem duszpasterskim obejmuje ona mieszkańców miejscowości:
oraz mieszkańców ulic w Brzegu:

</doc>
<doc id="1781532" url="https://pl.wikipedia.org/wiki?curid=1781532" title="Umowa o przeniesienie praw autorskich">
Umowa o przeniesienie praw autorskich

Umowa o przeniesienie praw autorskich – umowa zawierana między stronami o przeniesienie praw autorskich majątkowych. Wymaga zachowania formy pisemnej pod rygorem nieważności.
Powinna zawierać dokładne zdefiniowanie stron i przedmiotu umowy, pola eksploatacji oraz zakres czasowy umowy.
Postanowienie co do pól eksploatacji polega na określeniu w jakim zakresie, na jakich płaszczyznach nabywający może rozporządzać utworem; prawo do dzierżawy, najmu, publicznego wystawiania, publikowania, utrwalania i zwielokrotniania itp. Co do zakresu czasowego umowy, można określić czas określony lub nieokreślony; w tym drugim przypadku umowa będzie ważna do czasu rozwiązania lub w przypadku umowy z osobą fizyczną wygaśnie wraz z jej śmiercią, jeśli wcześniej nie została rozwiązana.

</doc>
<doc id="1781534" url="https://pl.wikipedia.org/wiki?curid=1781534" title="Ulica Tuwima w Łodzi">
Ulica Tuwima w Łodzi



</doc>
<doc id="1781537" url="https://pl.wikipedia.org/wiki?curid=1781537" title="Parafia Podwyższenia Krzyża Świętego w Brzegu">
Parafia Podwyższenia Krzyża Świętego w Brzegu

Parafia Podwyższenia Krzyża Świętego – rzymskokatolicka parafia w Brzegu. Parafia należy do dekanatu Brzeg północ w archidiecezji wrocławskiej.
Historia parafii.
Erygowana w 1899 roku. Jest najstarszą rzymskokatolicką parafią w mieście. Proboszczem jest ksiądz Roman Siewiera.
Liczba mieszkańców i zasięg parafii.
Parafia liczy ok. 11 150 katolików a swym zasięgiem duszpasterskim obejmuje ona miejscowości:
oraz ulice w Brzegu:

</doc>
<doc id="1781538" url="https://pl.wikipedia.org/wiki?curid=1781538" title="Przełęk (przystanek kolejowy)">
Przełęk (przystanek kolejowy)

Przełęk – nieczynny od 2006 roku przystanek kolejowy w miejscowości Przełęk, w województwie opolskim, w powiecie nyskim, w gminie Nysa, w Polsce.

</doc>
<doc id="1781540" url="https://pl.wikipedia.org/wiki?curid=1781540" title="Muzeum Pożarnictwa w Kotuniu">
Muzeum Pożarnictwa w Kotuniu

Muzeum Pożarnictwa w Kotuniu – muzeum istniejące od 1982 roku we wsi Kotuń w województwie mazowieckim, w odległości 15 km na zachód od Siedlec.
Historia.
Muzeum Pożarnictwa powstało w 1982 roku na podstawie uchwały Zarządu OSP w Kotuniu. Do prac organizacyjnych włączyły się wojewódzkie instytucje m.in. Zarząd Wojewódzki Związku OSP w Siedlcach, Wydział Kultury i Sztuki Urzędu Wojewódzkiego w Siedlcach, Muzeum Okręgowe w Siedlcach i Komendy Wojewódzkie Straży Pożarnych w Siedlcach. w 1983 roku wydano zarządzenie Wojewody Siedleckiego o utworzeniu oddziału Muzeum Okręgowego w Siedlcach pod nazwą Muzeum Pożarnictwa w Kotuniu i nadanie regulaminu przez Dyrektora Muzeum Okręgowego. Uroczyste otwarcie stałej wystawy miało miejsce w dniu 25.11.1983 r. przez Wojewodę Siedleckiego płk. dypl. pilota Janusza Kowalskiego. 
Po rozbudowie obiektu w latach 1984–1985 i 1987–1988 jego powierzchnia wzrosła trzykrotnie. W roku 2006 muzeum zostało całkowicie wyremontowane.
Eksponaty.
Muzeum mieści się w budynku Ochotniczej Straży Pożarnej w Kotuniu. Na koniec 2015 roku kolekcja obejmowała 455 muzealiów technicznych i 704 artystyczno-historycznych. Do powstania tak bogatej kolekcji przyczynili się strażacy z całej Polski, a zwłaszcza z terenu byłego woj. siedleckiego, którzy podarowali swoje własne pamiątki lub zabytkowe wyposażenie jednostek OSP i JRG. Muzeum posiada dział historii pożarnictwa, archiwum i bibliotekę.
Zgromadzone na eksponaty przedstawiają techniki pożarniczej w Polsce od połowy XIX do końca XX wieku. Ekspozycja podzielona jest na cztery tematyczne części:
Do ciekawszych eksponatów technicznych można zaliczyć ręczną sikawkę przenośną dwucylindrową ze składaną dźwignią z przełomu XVIII/XIX wieku; ręczne sikawki przenośne z początku XX wieku, produkowane przez firmę Józefa Troetzera w Warszawie, Fabrykę Wyrobów Żelaznych Braci Mencel w Warszawie, fabrykę Stanisława Trębickiego i S-ki w Warszawie i inne wytwórnie; sikawkę ręczną przewoźną ze skrzynią wodną na podwoziu jednoosiowym, która była na wyposażeniu Wojska Polskiego, broniącego przed atakami bombowymi mostu kolejowego na rzece Kostrzyń we wrześniu 1939 r.; motopompy Syrena I z 1935 roku i Syrena II, produkowane przez firmę Lilpop, Rau i Loewenstein w Warszawie; motopompę Silesia OM z 1933 roku, produkowaną przez firmę Karola Ochsnera i Syna w Bielsku; motopompę szwedzką m-ki Archimedes z 1947 roku, produkowaną w Sztokholmie i inne eksponaty np. bekadło przedłużone rogiem bawolim w celu uzyskania lepszej donośności głosu. Ogółem ekspozycja zawiera 20 sikawek ręcznych i 21 motopomp polskich i zagranicznych.
W sali historii, gdzie prezentowane są eksponaty artystyczno-historyczne, wśród sztandarów można zobaczyć sztandar OSP Wrotnów z 1925 r. – rękodzieło artystki ludowej. Płat sztandaru utkany został na krosnach w formie kapy. Przyszyty jest do niego obraz Św. Floriana, namalowany na białym płótnie przez wykonawczynię sztandaru. Są tu dyplomy nadane przez Związek Floriański dla OSP Mińsk Mazowiecki; pieczęcie sprzed 1915 roku w języku rosyjskim i okrągła ze św. Florianem z lat 1915–1922 oraz fotografia z 1919 roku przedstawiająca pogrzeb strażaka w Żelaznej k. Skierniewic, dokumentująca stary rodowód strażackiego ceremoniału pogrzebowego.
Do najcenniejszych archiwaliów zalicza się ozdobny adres pamiątkowy II Zjazdu Głównego Związku Straży Pożarnych RP z 1924 roku, skierowany do Prezesa Rady Ministrów i Ministra Skarbu Władysława Grabskiego, z dedykacją następującej treści: „Zjednoczone Strażactwo Polskie na Walnym Swym Zjeździe w stolicy Najjaśniejszej Rzeczypospolitej składa wyrazy najwyższej czci założycielowi Związku Floriańskiego Panu Władysławowi Grabskiemu Prezesowi Rady Ministrów i Ministrowi Skarbu w uznaniu jego Myśli Państwowotwórczej i Orędownictwa dla ideologii Ochotnika – Obywatela – Strażaka. Warszawa d. 17 Sierpnia 1924 r.”. W środku czterech stron znajduje się czternaście podpisów Rady Nadzorczej, w tym Bolesława Chomicza i Józefa Tuliszkowskiego, oraz wszystkich uczestników Zjazdu.
W bibliotece muzeum zgromadzono ponad 300 tytułów książek pożarniczych i jednodniówek. Najstarsze pochodzą z roku 1919. W zbiorze bibliotecznym są ponadto regulaminy, instrukcje i akty prawne dotyczące ochrony przeciwpożarowej oraz roczniki Strażaka od 1963 roku i Przeglądu Pożarniczego od 1964 roku, a także pojedyncze egzemplarze z lat wcześniejszych.

</doc>
<doc id="1781542" url="https://pl.wikipedia.org/wiki?curid=1781542" title="Ghetto Gospel">
Ghetto Gospel

Ghetto Gospel – jeden z najbardziej znanych singli Tupaca Shakura. Zawiera sample piosenki Eltona Johna pod tytułem Indian Sunset z płyty Madman Across the Water. Shakur napisał i nagrał tę piosenkę w tajemnicy przed fanami i nikt jej nigdy nie przesłuchał do 2004 roku, kiedy to Eminem zajmował się produkcją płyty Loyal to the Game. „Ghetto Gospel” to jedyna piosenka z „Loyal To The Game”, która zawiera teledysk.
Teledysk.
Wideoklip był nagrywany w sierpniu 2004 roku. Przedstawia on ostatni dzień życia człowieka w getcie. Od czasu do czasu przewijają się w nim fragmenty nawiązujące do 2Paca. Podczas kłótni rodziny w telewizorze leci teledysk Brenda's Got a Baby. Pod koniec teledysku główny bohater zostaje zastrzelony z czarnego Cadillaca (co nawiązuje do śmierci 2Paca). Na zakończenie pojawiają się słynne słowa Afeni Shakur „Remember to keep yourself alive, there's nothing more important than that.” (Pamiętaj, że najważniejsze jest aby utrzymać się przy życiu.).

</doc>
<doc id="1781547" url="https://pl.wikipedia.org/wiki?curid=1781547" title="Algebra elementarna">
Algebra elementarna



</doc>
<doc id="1781550" url="https://pl.wikipedia.org/wiki?curid=1781550" title="Bitwa pod Adys">
Bitwa pod Adys

Bitwa pod Adys – bitwa stoczona w 255 p.n.e. w czasie pierwszej wojny punickiej. 
Historia.
W roku 255 p.n.e. walki pomiędzy Rzymem a Kartaginą przeniosły się do Afryki. Dowództwo nad siłami kartagińskimi objęli Hazdrubal Starszy oraz Bostar. Z Sycylii powrócił Hamilkar na czele 5 000 żołnierzy piechoty i 500 jazdy. W ten sposób armia kartagińska przewyższała liczebnie siły rzymskie w Afryce, dowodzone przez konsula Marka Atyliusza Regulusa. Rzymianie pomimo mniej licznych sił wyruszyli w kierunku Kartaginy, którą zamierzali zdobyć. Nie czekając na wojska konsula, Kartagińczycy wysłali przeciwko nim własne siły wsparte słoniami bojowymi. Do bitwy doszło nieopodal Adys, 20 km na południe od Kartaginy. Armia rzymska odniosła zwycięstwo, wykorzystując niekorzystny wybór terenu przez przeciwnika, który nie był w stanie wykorzystać słoni bojowych i jazdy. Szalę zwycięstwa przychylił atak oddziałów libijskich, przekupionych przez Rzymian, którzy pognębili Kartagińczyków. Po tym zwycięstwie konsul zaproponował Hamilkarowi zawarcie traktatu pokojowego. Kartagińczycy odrzucili jednak tę propozycję decydując się na dalszą walkę.

</doc>
<doc id="1781556" url="https://pl.wikipedia.org/wiki?curid=1781556" title="Dommitzsch">
Dommitzsch

Dommitzsch – miasto w Niemczech, w kraju związkowym Saksonia, w okręgu administracyjnym Lipsk, w powiecie Nordsachsen, siedziba wspólnoty administracyjnej Dommitzsch.
Dommitzsch leży ok. 1 km na zachód od Łaby i jest najbardziej wysuniętą miejscowością na północ Saksonii.

</doc>
<doc id="1781558" url="https://pl.wikipedia.org/wiki?curid=1781558" title="Pociask">
Pociask

Pociask (pociak) – rodzaj drewnianego pogrzebacza, narzędzie służące do rozprowadzania równomiernie w piecu żaru przed włożeniem do niego chleba.
Zobacz też: kociuba.

</doc>
<doc id="1781562" url="https://pl.wikipedia.org/wiki?curid=1781562" title="Parafia św. Stanisława Biskupa i Męczennika w Jelczu-Laskowicach">
Parafia św. Stanisława Biskupa i Męczennika w Jelczu-Laskowicach

 
Parafia św. Stanisława Biskupa i Męczennika w Jelczu-Laskowicach znajduje się w dekanacie Jelcz-Laskowice w archidiecezji wrocławskiej. 
Erygowana w 1945. Mieści się przy ulicy Wincentego Witosa. Zarówno parafia, jak i drewniany kościół w laskowickiej części dzisiejszego miasta Jelcz Laskowice istniały już w 1300 roku. W czasie reformacji świątynia przeszła w ręce ewangelików. Podczas wojny trzydziestoletniej spłonęła wraz z dokumentami sprzed 1646 roku. Odbudowa kościoła w obecnym kształcie trwała od 1654 do 1660 roku. Restaurowano go na początku XX wieku. Częściowo zniszczony w czasie II wojny światowej został przejęty, odbudowany i dostosowany do wymogów liturgii rzymskokatolickiej przez przesiedleńców z Kresów Wschodnich. Aktualnym proboszczem parafii jest ks. Marek Hula. Jego poprzednikami byli księża: Wilhelm Dorożyński, Jan Lach, Franciszek Krosman, Józef Cięciwa, Antoni Rudawski, Józef Kijak, Józef Jamróz i Jacek Dziadkiewicz.
Grupy parafialne.
Żywy Różaniec, Wspólnota Krwi Chrystusa, Kościół Domowy, Kółko Misyjne, Eucharystyczny Ruch Młodych, Lektorzy, Ministranci
Terytorium.
Biskupskiego, Chwałowicka, Cicha, Folwarczna, Kolejowa, Kowalińskiego, Lipcowa, Listowskiego, Łąkowa, Majowa, Morelowa, Oleśnicka, Oławska, Parkowa, Polna, Sadowa, Słoneczna, Spokojna, Sportowa, Strzelnicza, Szkolna, Świętochowskiego, Tołpy, Treski, Turniejowa, Tymienieckiego, Wąskopolna, Wiejska, Wincentego Witosa, Wiśniowa, Zacisze, Zielona, Ziołowa, Żurawskiego

</doc>
<doc id="1781563" url="https://pl.wikipedia.org/wiki?curid=1781563" title="Anthony Roux">
Anthony Roux

Anthony Roux (ur. 18 kwietnia 1987 w Verdun) – francuski kolarz szosowy, zawodnik należącej do dywizji UCI WorldTeams drużyny FDJ.

</doc>
<doc id="1781565" url="https://pl.wikipedia.org/wiki?curid=1781565" title="Piłkarz roku w ZSRR">
Piłkarz roku w ZSRR

Piłkarz roku w ZSRR – coroczny plebiscyt na najlepszego radzieckiego piłkarza grającego w kraju lub poza jego granicami. O wyniku plebiscytu decydowało głosowanie dziennikarzy, organizowane przez cotygodniowy magazyn "Futbol" w latach 1964-1991.
Piłkarzami, którzy najczęściej byli wyróżniani tytułem, są: Ołeh Błochin (3 razy), Fiodor Czerienkow (2 razy), Eduard Strielcow (2 razy) i Walerij Woronin (2 razy). W rywalizacji klubowej najwięcej zwycięstw notowały Dynamo Kijów, zawodnicy którego wygrywali 9 razy oraz Dinamo Tbilisi, Spartak Moskwa i Torpedo Moskwa, zawodnicy których wygrywali czterokrotnie.

</doc>
<doc id="1781566" url="https://pl.wikipedia.org/wiki?curid=1781566" title="Parafia Najświętszej Maryi Panny Królowej Polski w Jelczu-Laskowicach">
Parafia Najświętszej Maryi Panny Królowej Polski w Jelczu-Laskowicach

 
Parafia Najświętszej Maryi Panny Królowej Polski w Jelczu-Laskowicach – katolicka parafia archidiecezji wrocławskiej należąca do dekanatu Jelcz-Laskowice. Była pierwszą siedzibą tego dekanatu. Obsługiwana jest przez kapłanów diecezjalnych. Erygowana w 1945. Mieści się przy ulicy Oławskiej. Aktualnym jej proboszczem jest ks. Henryk Szeloch. Jego poprzednikami byli: ks.Antoni Liniewicz, ks. Józef Cięciwa, ks. Marian Mościński, ks. Edward Taraszka, ks. Stanisław Polonis i ks. Rajmund Kujawa. Na terenie parafii znajdują się dwie świątynie: kościół parafialny z 1848 roku i kaplica mszalna pw. Miłosierdzia Bożego z 1995 roku oraz Ośrodek Duszpasterski parafii pw. św. Elżbiety we Wrocławiu. Ostatnimi czasy parafię dwukrotnie nawiedziła powódź: 11 lipca 1997 roku oraz 21 maja 2010 roku wyrządzając na jej terenie wiele szkód materialnych, które jednak udało się naprawić w stosunkowo krótkim czasie dzięki ogromnemu zaangażowaniu mieszkańców Jelcza - Laskowic i ludzi dobrej woli spoza tego miasta.
Przy parafii swoją działalność prowadzą: Żywy Różaniec, Schola parafialna, Podwórkowe Kółka Różańcowe, Modlitewne Koło Bożego Miłosierdzia, Eucharystyczny Ruch Młodych, Katolickie Stowarzyszenie Młodzieży, Liturgiczna Służba Ołtarza (ministranci, lektorzy, ojcowie - ministranci). Działa również od niedawna parafialna świetlica dla dzieci i młodzieży.

</doc>
<doc id="1781567" url="https://pl.wikipedia.org/wiki?curid=1781567" title="Tinchy Stryder">
Tinchy Stryder

Kwasi Danquah (ur. 10 czerwca 1987 w Londynie) – brytyjski wokalista, z pochodzenia Ghańczyk. Znany bardziej jako Tinchy Stryder, raper, wykonawca muzyki grime.
Kariera.
Zadebiutował albumem "Star In The Hood" (promujące single: "Breakaway" i "Something About Your Smile"), który wydano 13 sierpnia 2007 r. lecz przeszedł bez większego rozgłosu. W 2008 r. wydał single "Rollin"' oraz "Stryderman" które również nie osiągnęły sukcesu (jedynie ten drugi wymieniony wspiął się na 73 miejsce UK Singles Chart). W styczniu 2009 r. jego muzyka zaczęła cieszyć się powodzeniem a wydany singel "Take Me Back" nagrany wspólnie z Taio Cruzem trafił na 3 miejsce na liście UK singles Chart, lecz na szczyt trafił singel "Number 1" nagrany z grupą N-Dubz. Sukces ten powtórzył utwór "Never Leave You" nagrany w duecie z Amelle Berrabah z Sugababes, po wydaniu tego singla ukazał się drugi album rapera "Catch 22". Najnowszym singlem z albumu jest "You're Not Alone" który jest coverem utworu grupy Olive i osiągnął tak samo wielki sukces jak "Number 1". Na polskich listach przebojów grupuje się wysoko. 8 sierpnia 2010 roku ukazał się singiel In My System wykonany z Ayak Thiik, czyli pierwszy singiel z jego trzeciego studyjnego albumu Third Strike.

</doc>
<doc id="1781568" url="https://pl.wikipedia.org/wiki?curid=1781568" title="2Pac Live">
2Pac Live

2Pac Live – album koncertowy amerykańskiego rapera Tupaca Shakura, który został wydany pośmiertnie 6 sierpnia 2004 roku.

</doc>
<doc id="1781569" url="https://pl.wikipedia.org/wiki?curid=1781569" title="Kwasi Danquah">
Kwasi Danquah



</doc>
<doc id="1781572" url="https://pl.wikipedia.org/wiki?curid=1781572" title="Meltem Cumbul">
Meltem Cumbul

Meltem Cumbul (ur. 5 listopada 1969 w Akşehirze) – turecka aktorka i osobowość telewizyjna.
Życiorys.
Meltem Cumbul była aktorką Shakespeare Company w Londynie. Jako aktorka filmowa zadebiutowała na ekranie w 1994 roku rolą w filmie "Bir Sonbahar Hikayesi". Później zagrała w kolejnych produkcjach, takich jak m.in.: "Bay E" (1995), "Karışık Pizza" (1998), "Doğum Yeri Absürdistan" (1999), "Gönül Yarası" (2005), "Labirent" (2011), "Kadın İşi: Banka Soygunu" (2014).
W 2000 roku otrzymała nagrodę za najlepszą rolę kobiecą (Nazan w filmie "Duruşma") podczas 12. Festiwalu Filmowego w Ankarze. Trzy lata później zagrała w produkcji "Abdülhamit Düşerken", która zapewniła jej zdobycie statuetki Golden Orange Prize na Festiwalu Filmowym w Antalyi.
W 2004 roku prowadziła w duecie z Korhanem Abayem 49. Konkurs Piosenki Eurowizji organizowany w Stambule.

</doc>
<doc id="1781575" url="https://pl.wikipedia.org/wiki?curid=1781575" title="Irene Jelagat">
Irene Jelagat

Irene Jelagat (ur. 10 grudnia 1988) – kenijska lekkoatletka, specjalizująca się w biegu na 1500 metrów.
Osiągnięcia.
W 2008 Jelagat reprezentowała Kenię podczas igrzysk olimpijskich w Pekinie. 21. lokata w eliminacjach nie dała jej awansu do finału.
Rekordy życiowe.
24 maja 2014 w Nassau kenijska sztafeta 4 × 1500 metrów w składzie Mercy Cherono, Faith Kipyegon, Jelagat, Hellen Obiri ustanowiła aktualny rekord świata na tym dystansie (16:33,58).

</doc>
<doc id="1781579" url="https://pl.wikipedia.org/wiki?curid=1781579" title="Anelia Nuneva">
Anelia Nuneva



</doc>
<doc id="1781580" url="https://pl.wikipedia.org/wiki?curid=1781580" title="Parafia św. Maksymiliana Kolbego w Jelczu-Laskowicach">
Parafia św. Maksymiliana Kolbego w Jelczu-Laskowicach

Parafia św. Maksymiliana Kolbego w Jelczu-Laskowicach – parafia rzymskokatolicka znajduje się w dekanacie Jelcz-Laskowice w archidiecezji wrocławskiej.
Erygowana w 27 czerwca 1992 na mocy dekretu ks. kardynała Henryka Gulbinowicza. Jest aktualną siedzibą Urzędu Dziekańskiego dekanatu Jelcz - Laskowice, największą i najmłodszą parafią tego dekanatu. Powstała z podziału parafii św. Stanisława Biskupa i Męczennika w Jelczu - Laskowicach. Świątynię parafialną w dniu 27 września 2009 uroczyście poświęcił metropolita wrocławski ks. arcybiskup Marian Gołębiewski.
Grupy parafialne.
Żywy Różaniec, Grupa Biblijno-Modlitewna, Ruch "Światło-Życie": Domowy Kościół, Oaza Młodzieżowa, Oaza Dorosłych, Eucharystyczny Ruch Młodych, Lektorzy, Ministranci, Schola Młodzieżowa i Dziecięca, Grupa Modlitewna św. Ojca Pio, Honorowi Dawcy Krwi, Grupa Abstynencka AA, Duszpasterstwo ZS Strzelec JS 3003.

</doc>
<doc id="1781581" url="https://pl.wikipedia.org/wiki?curid=1781581" title="Nideggen">
Nideggen

Nideggen – miasto w Niemczech, położone w kraju związkowym Nadrenia Północna-Westfalia, w rejencji Kolonia, w powiecie Düren. W 2010 roku liczyło 10 625 mieszkańców. 
W mieście znajduje się zamek Nideggen, wzniesiony w XII w., rozbudowany w XIV w., dawna siedziba hrabiów i książąt Jülich. Od XVI w. chylący się w ruinę, częściowo odbudowany w XX w..

</doc>
<doc id="1781587" url="https://pl.wikipedia.org/wiki?curid=1781587" title="Park Narodowy Müritz">
Park Narodowy Müritz

Park Narodowy Müritz (niem. "Müritz-Nationalpark)" - park narodowy położony w północno-wschodnich Niemczech. Utworzony został 1 października 1990 r. Na jego terenie znajduje się 107 jezior o powierzchni ponad 1 ha, lasy oraz torfowiska.
Geografia.
Park rozciąga się na obszarze Pojezierza Meklemburskiego i części parku krajobrazowego "Feldberger Seenlandschaft." Składa się z dwóch oddzielnych obszarów, Müritz i Serrahn. Pierwsza, większa część rozciąga się od wschodniego brzegu jeziora Müritz do miejscowości Neustrelitz. Druga, mniejsza część znajduje się na wschód od Neustrelitz. Na park o powierzchni 322 km² składa się 72% lasów, 13% jezior, 8% torfowisk, 5% łąk i 2% pól.
Fauna i flora.
Park Narodowy Müritz jest domem dla ponad 150 gatunków ptaków. Z ciekawszych wymienić można bielika, rybołowa, żurawia i bociana czarnego. Na florę składa się m.in. 910 gatunków roślin naczyniowych, 133 gatunków mszaków i 17 ramienicowych ("Charophyceae"). Ponadto zliczono tu 593 rodzaje grzybów i 152 gatunki porostów. Występują tu rzadkie gatunki turzycowatych, takie jak kłoć wiechowata. Na wschodnim brzegu jeziora Müritz występują stanowiska jałowca, które kiedyś były intensywnie wykorzystywane jako pastwiska dla bydła.

</doc>
<doc id="1781590" url="https://pl.wikipedia.org/wiki?curid=1781590" title="Pulheim">
Pulheim

Pulheim – miasto w Niemczech, położone w kraju związkowym Nadrenia Północna-Westfalia, w rejencji Kolonia, w powiecie Rhein-Erft. W 2010 roku miasta liczyło 53 769 mieszkańców.

</doc>
<doc id="1781594" url="https://pl.wikipedia.org/wiki?curid=1781594" title="Cudowna podróż">
Cudowna podróż



</doc>
<doc id="1781595" url="https://pl.wikipedia.org/wiki?curid=1781595" title="Tokarz">
Tokarz

Tokarz − osoba zajmująca się obróbką metali i nie tylko (np. obróbka drewna, tworzyw polimerowych etc.). Wymagania, jakie musi spełniać osoba ubiegająca się o to stanowisko to wykształcenie zawodowe, w kierunku operatora obrabiarek skrawających, o specjalności "tokarz".

</doc>
<doc id="1781596" url="https://pl.wikipedia.org/wiki?curid=1781596" title="Linia południkowa">
Linia południkowa

Linia południkowa (łac. meridiana) – dawny instrument astronomiczny, służący do pomiaru wysokości Słońca na niebie, a w ten sposób – do dokładnego określania czasu południa, czyli momentu, kiedy danego dnia Słońce znajduje się najwyżej na sferze niebieskiej.
Budowa i działanie.
Linia południkowa jest linią wyznaczoną na poziomym podłożu, na którą dokładnie w samo południe pada plamka światła słonecznego przechodzącego przez otwór nazywany gnomonem otworkowym. Linia południkowa jest zbudowana zawsze wewnątrz budynku – najczęściej wewnątrz wieży obserwatorium astronomicznego lub kościoła. Linia południkowa różni się od meridianu, usytuowanego na zewnątrz budynku, tym, iż na zewnątrz gnomonem jest pręt lub obelisk, a moment przejścia Słońca przez południk określa nie plamka słoneczna, lecz cień rzucany przez tenże gnomon. W tym przypadku wysokość Słońca na sferze niebieskiej wyznacza długość cienia rzucanego na południk (linię południkową).
Dokładność pomiaru zależała od długości linii oraz od wysokości, na jakiej został umiejscowiony otwór gnomonu. Im dłuższa linia i wyżej umiejscowiony otwór, tym pomiar był dokładniejszy. Także technika ułożenia linii oraz precyzja wykonania jej elementów miały tutaj decydujące znaczenie.
Linie południkowe były wówczas nie tylko bardzo precyzyjnymi przyrządami astronomicznymi, ale także dziełami sztuki architektonicznej, podziwianymi przez wszystkich, którzy mieli okazję je oglądać. Linię, która miała najczęściej kilkanaście, a nawet kilkadziesiąt metrów długości, wykładano najlepszymi gatunkami marmuru, a posadzkę wokół inkrustowano elementami z metalu wskazującymi znaki zodiaku oraz równonocy i przesileń (zimowego i letniego). Niekiedy, gdy pomieszczenie miało ograniczoną kubaturę, linia nie kończyła się przy ścianie, lecz wspinała na wysokość kilku metrów i była często zwieńczona inskrypcją.
Historia wynalazku.
Pomysł wyznaczania linii południkowych wywodzi się z Italii. To tam powstała pierwsza linia wykonana około 1475 roku w katedrze Santa Maria del Fiore przez Paola Toscanellego. Niestety do naszych czasów nie zachowała się oryginalna konstrukcja tej meridiany, lecz jedynie rozbudowana i udoskonalona wersja wykonana w 1755 roku przez Leonardo Ximenesa. Do najsławniejszych i najzdolniejszych konstruktorów meridian zalicza się dominikanina Ignazio Danti. Jego dziełem są meridiany w kościele San Petronio w Bolonii (1575) oraz w Obserwatorium Watykańskim, nazywanym Wieżą Wiatrów (1582). Wieża Wiatrów nazywana jest również "Wieżą Gregoriańską", gdyż m.in. na podstawie obserwacji i obliczeń na znajdującej się tamże meridianie, papież Grzegorz XIII zadecydował o reformie kalendarza (od jego imienia nazwano go kalendarzem gregoriańskim). W 1655 roku Gian Domenico Cassini wyznaczył w kościele San Petronio nowy południk. Meridiany posłużyły nie tylko do reformy kalendarza, ale również do reformy i rozwoju całej ówczesnej astronomii. Wiek XVIII przyniósł schyłek tego rodzaju instrumentom, gdyż wymyślono dokładniejszy sposób pomiarów, a instrumentem który zastąpił meridianę był kwadrant.
Do przeprowadzenia reformy kalendarza potrzebna była bardzo dokładna długość roku zwrotnikowego, czyli czasu od przejścia Słońca przez dany punkt, np. przesilenia zimowego, do następnego przejścia przez ten punkt. Według kalendarza juliańskiego rok zwrotnikowy wynosi 365,25 dni, a po dokonaniu obliczeń przy pomocy linii południkowej sprecyzowano wynik do 365,2422 dnia. Ta na pozór drobna różnica spowodowała narastanie błędu przez szesnaście stuleci, co doprowadziło do różnicy daty kalendarzowej równonocy wiosennej i terminu rzeczywistej równonocy astronomicznej. Różnica wynosiła 10 dni. Dla Kościoła katolickiego reforma była niezbędna, gdyż w kalendarzu liturgicznym Wielkanoc jako święto ruchome przypada w pierwszą niedzielę po pierwszej pełni księżyca po równonocy wiosennej.
Meridiana w Polsce.
Na terenie dzisiejszej Polski istnieje tylko jeden tego typu instrument astronomiczny. Znajduje się w Wieży Matematycznej, która wieńczy gmach Uniwersytetu Wrocławskiego. Twórcą był Longinus Anton Jungnitz (1764–1831), astronom i fizyk, założyciel uniwersyteckiego obserwatorium astronomicznego w 1791 roku. Linia ma 15,4 metra długości i jest ograniczona niewielką kubaturą pomieszczenia. Linia jednak nie kończy się przy ścianie wieży, lecz przechodzi w linię pionową o wysokości 2,3 m. Otwór gnomonu o średnicy 3,5 milimetra został wywiercony w mosiężnej płytce, która została zamontowana na wysokości 3,9 m nad poziomem podłogi. Wrocławska linia południkowa była jednym z najdokładniejszych instrumentów tego typu. Według współczesnych obliczeń podczas przesilenia zimowego południe według tej linii następuje o 10 sekund za wcześnie, a podczas przesilenia letniego o 5 sekund za późno. Dziś nie można już obserwować przechodzenia plamki słonecznej przez południk wieży wrocławskiej, ponieważ przy remoncie wieży zniszczonej podczas II wojny światowej nie odtworzono otworu gnomonu.

</doc>
<doc id="1781598" url="https://pl.wikipedia.org/wiki?curid=1781598" title="Cibona Zagrzeb">
Cibona Zagrzeb

KK Cibona Zagrzeb – chorwacki zawodowy klub koszykarski z siedzibą w Zagrzebiu. Klub powstał w 1946 roku jako Sloboda (tł. "Wolność"), jednak w ciągu kolejnych dziesięcioleci wielokrotnie zmieniał nazwę: na SD (tł. "Stowarzyszenie Sportowe"), Vihor (tł. "Wicher"), Polet (tł. "Rozmach") i Lokomotiva (tł. "Lokomotywa"). Jako Lokomotiva klub był znany przez 25 lat, po czym w listopadzie 1975 przybrał nazwę sponsora – Cibona, pod którą występuje do dziś.
Do najbardziej znanych zawodników, którzy przywdziewali barwy tego klubu należą: Aramis Naglić, Aleksandar Petrović, Damir Mulaomerović, Josip Sesar, Zoran Planinić, Gordan Giriček, Nikola Prkačin, Davor Kus, Franjo Arapović, Marko Popović, Alan Gregov, Goran Kalamiza, Vladan Alanović, Krešimir Ćosić, Danko Cvjetičanin, Mirko Novosel, Dražen Petrović, Slaven Rimac czy Zoran Čutura.
Trenerami byli natomiast Mirko Novosel, Jasmin Repeša, Neven Spahija czy Dragan Šakota.
Linki zewnętrzne.
Oficjalna strona klubu

</doc>
<doc id="1781599" url="https://pl.wikipedia.org/wiki?curid=1781599" title="Skolwinka">
Skolwinka

Skolwinka ("Żółwinka") – struga w Szczecinie, lewy dopływ Kanału Skolwińskiego o długości ok. 5,1 km. 
Skolwinka jest niewielkim strumieniem powstającym z połączenia dwóch cieków: Połańca i Stołczynki w części Szczecina – Stołczynie. Płynie w kierunku północno-wschodnim, na znacznym odcinku równolegle do ulicy Ornej. Dopływa do ulicy Stołczyńskiej i od tego miejsca jej wody wpływają do krytego kanału, który biegnie pod terenem zakładów papierniczych. Jej przebieg jest sztucznie skierowany na południe, a następnie na wschód. Uchodzi do Kanału Skolwińskiego poprzez sztucznie wykopany kanał, równoległy do Basenu Papierni.
Dolina strumienia tworzy użytek ekologiczny „Dolina strumieni Skolwinki, Stołczynki i Żółwinki” o powierzchni 57,60 ha. 
Do 1945 r. stosowano niemiecką nazwę "Scholwiner Bach". W 1949 r. ustalono urzędowo polską nazwę "Skolwinka".

</doc>
<doc id="1781601" url="https://pl.wikipedia.org/wiki?curid=1781601" title="Zamość Wąskotorowy">
Zamość Wąskotorowy

Zamość Wąskotorowy – zlikwidowana wąskotorowa stacja kolejowa w mieście Zamość, w województwie lubelskim, w Polsce.

</doc>
<doc id="1781603" url="https://pl.wikipedia.org/wiki?curid=1781603" title="PGE Skra Bełchatów">
PGE Skra Bełchatów



</doc>
<doc id="1781604" url="https://pl.wikipedia.org/wiki?curid=1781604" title="Rodney Stuckey">
Rodney Stuckey

Rodney Stuckey (ur. 21 kwietnia 1986 w Kent w stanie Waszyngton) – amerykański koszykarz grający na pozycji rozgrywającego. 
Stuckey zaczął sezon od silnego uderzenia, notując w lidze letniej średnio 32,1 punktu, 5,5 zbiórki i 9,1 asysty na mecz przed kontuzją ręki. W wyniku kontuzji Stuckey musiał opuścić pierwszy miesiąc gry w NBA. Debiut zanotował 21 grudnia 2007 przeciwko Memphis Grizzlies, zdobywając 11 punktów.
Stuckey został wybrany do All-Rookie Second Team za sezon 2007-2008.
23 grudnia 2008 ustanowił swój rekord, zdobywając 40 punktów w wygranym meczu przeciwko Chicago Bulls. W swojej karierze zdobył również 38 punktów, tym razem przeciwko Sacramento Kings.
Stuckey zagrał również w 2009 Rookie Challenge podczas NBA All-Star Weekend.
21 lipca 2014 podpisał kontrakt z Indianą Pacers.
29 marca 2017 został zwolniony przez Indiana Pacers.

</doc>
<doc id="1781606" url="https://pl.wikipedia.org/wiki?curid=1781606" title="Dusko Ivanović">
Dusko Ivanović



</doc>
<doc id="1781608" url="https://pl.wikipedia.org/wiki?curid=1781608" title="Backspacer">
Backspacer

Backspacer – album amerykańskiej rockowej grupy muzycznej Pearl Jam wydany w roku 2009.
Twórcy.
Pearl Jam
Inni muzycy

</doc>
<doc id="1781609" url="https://pl.wikipedia.org/wiki?curid=1781609" title="Salzkotten">
Salzkotten

Salzkotten – miasto w Niemczech, położone w kraju związkowym Nadrenia Północna-Westfalia, w rejencji Detmold, w powiecie Paderborn. W 2010 roku liczyło 24 868 mieszkańców.
Współpraca.
Miejscowości partnerskie:

</doc>
<doc id="1781610" url="https://pl.wikipedia.org/wiki?curid=1781610" title="Krasnystaw Wąskotorowy">
Krasnystaw Wąskotorowy

Krasnystaw Wąskotorowy – zlikwidowana wąskotorowa stacja kolejowa w mieście Krasnystaw, w województwie lubelskim, w Polsce.

</doc>
<doc id="1781611" url="https://pl.wikipedia.org/wiki?curid=1781611" title="Naczyniakowatość limfatyczna">
Naczyniakowatość limfatyczna



</doc>
<doc id="1781614" url="https://pl.wikipedia.org/wiki?curid=1781614" title="Krasnystaw (stacja kolejowa)">
Krasnystaw (stacja kolejowa)

Krasnystaw – stacja kolejowa w mieście Krasnystaw, w województwie lubelskim, w Polsce.

</doc>
<doc id="1781616" url="https://pl.wikipedia.org/wiki?curid=1781616" title="Herb powiatu chełmskiego">
Herb powiatu chełmskiego

Herb powiatu chełmskiego przedstawia w zielonym polu srebrnego niedźwiedzia pomiędzy trzema złotymi dębami.
Jest to historyczny herb ziemi chełmskiej
Herb został przyjęty "Uchwałą Nr XVIII/140/09 z dnia 24 kwietnia 2009 r. w sprawie ustanowienia herbu, flagi i pieczęci powiatu chełmskiego."

</doc>
<doc id="1781618" url="https://pl.wikipedia.org/wiki?curid=1781618" title="Sawa Lika">
Sawa Lika

Sawa Lika (alb. Vojsava Lika, gr. "Σάββα Λίκα"; ur. 27 czerwca 1970 w Korczy) – albańska lekkoatletka specjalizująca się w rzucie oszczepem, która obecnie reprezentuje Grecję.
Trzykrotna uczestniczka igrzysk olimpijskich - Ateny 2004 (9. miejsce), Pekin 2008 oraz Londyn 2012 (podczas obu nie awansowała do finału). Trzykrotna uczestniczka mistrzostw świata. Złota medalistka igrzysk śródziemnomorskich (2009). Wielokrotna mistrzyni Grecji oraz reprezentantka kraju m.in. w pucharze Europy.
Rekord życiowy: 63,13 (31 sierpnia 2007, Osaka).

</doc>
<doc id="1781620" url="https://pl.wikipedia.org/wiki?curid=1781620" title="Voisava Lika">
Voisava Lika



</doc>
<doc id="1781621" url="https://pl.wikipedia.org/wiki?curid=1781621" title="Savva Lika">
Savva Lika



</doc>
<doc id="1781622" url="https://pl.wikipedia.org/wiki?curid=1781622" title="Krasnystaw Miasto">
Krasnystaw Miasto

Krasnystaw Miasto – kolejowy przystanek osobowy w mieście Krasnystaw, w województwie lubelskim, w Polsce.
Przystanek obsługuje pociągi InterCity
W roku 2017 przystanek obsługiwał 20–49 pasażerów na dobę.

</doc>
<doc id="1781625" url="https://pl.wikipedia.org/wiki?curid=1781625" title="Jimmi Hendrix">
Jimmi Hendrix



</doc>
<doc id="1781626" url="https://pl.wikipedia.org/wiki?curid=1781626" title="Joanne Cuddihy">
Joanne Cuddihy

Joanne Cuddihy (ur. 11 maja 1984 w Dublinie) – irlandzka lekkoatletka, sprinterka.
Osiągnięcia.
W 2008 reprezentowała Irlandię na igrzyskach olimpijskich w Pekinie, gdzie odpadła w eliminacjach 400 metrów. Ostatecznie sklasyfikowano ją na 39. pozycji. Cztery lata później w Londynie, dotarła do fazy półfinałowej.
Rekordy życiowe.
Cuddihy, razem z koleżankami z reprezentacji jest także rekordzistką kraju w biegach sztafetowych:

</doc>
<doc id="1781627" url="https://pl.wikipedia.org/wiki?curid=1781627" title="Jimmi Hendriks">
Jimmi Hendriks



</doc>
<doc id="1781628" url="https://pl.wikipedia.org/wiki?curid=1781628" title="Melbourne Park">
Melbourne Park

Melbourne Park – kompleks sportowy w australijskim Melbourne w stanie Wiktoria. Jest on położony w pobliżu rzeki Yarra, na wschód od centrum miasta.
Od 1988 roku, Melbourne Park jest miejscem rozgrywania wielkoszlemowego turnieju tenisowego Australian Open odbywającego się corocznie w styczniu i lutym. Melbourne Park było miejscem rozgrywania meczów domowych koszykarskiej drużyny Melbourne Tigers i może być przystosowane do organizowania koncertów, zawodów łyżwiarskich, kolarskich, a nawet pływackich czy sportów motorowych.
Do kompleksu tenisowego Melbourne Park należą 4 korty halowe i 22 otwarte, które można wynająć siedem dni w tygodniu, z wyjątkiem stycznia.
Melbourne Park wraz z pobliskim Olympic Park jest częścią Melbourne Sports and Entertainment Precinct, do którego należy również Yarra Park.
Historia.
Melbourne Park zostało wybudowane w 1988 roku jako nowy obiekt goszczący Australian Open, ponieważ pełniący tę rolę od lat siedemdziesiątych Kooyong Stadium był zbyt mały na organizację szybko rozrastającego się turnieju. Do 1996 roku oficjalną nazwą obiektu było "The National Tennis Centre at Flinders Park" ("Narodowe Centrum Tenisowe przy Parku Flinders"). Wtedy to ówczesny premier, Jeff Kennett, zdecydował się przemianować je na Melbourne Park, głównie w celu promocji miasta. Jego decyzja spotkała się z ostrym sprzeciwem i była porównywana do zamiany nazwy Stadionu im. Rolanda Garrosa (miejsca odbywania się French Open) na "Paris Park". Jednak po upływie kilku lat nowa nazwa przyjęła się również wśród mieszkańców Melbourne.
Organizowane imprezy.
Chociaż Melbourne Park jest znane przede wszystkim jako obiekt tenisowy, gości ono poza tym liczne imprezy sportowe oraz muzyczne. Melbourne Park jest trzecim pod względem wielkości obiektem w Melbourne po Docklands Stadium i Melbourne Cricket Ground. Ponieważ wynajęcie tych obiektów jest bardzo kosztowne Melbourne Park jest głównym miejscem odbywania się koncertów międzynarodowych gwiazd muzyki. Od czasu otwarcia koncertowali tam m.in.: Kiss, Madonna, Janet Jackson, Pearl Jam, My Chemical Romance, Kylie Minogue, Cher, Fall Out Boy, Dixie Chicks, Shania Twain, Céline Dion czy Neil Diamond. Każdego roku w Melbourne Park odbywa się taneczny festiwal "Two Tribes" ("Festiwal Dwóch Plemion").
Pojemność i obiekty.
Znany dawniej pod nazwą Kortu Centralnego, Rod Laver Arena posiada 14 820 miejsc oraz rozsuwany dach. Drugi co do wielkości kort to otwarty w 2000 roku Melbourne Arena (podczas rozegranych w 2006 roku Igrzysk Wspólnoty Narodów nosił tymczasowo nazwę "Multi-Purpose Venue"), mający dziesięć i pół tysiąca miejsc oraz wysuwany dach. Poza nimi Melbourne Park posiada trzy inne duże korty (tzw. "show courts"), z których najważniejszy to Margaret Court Arena (dawny "Show Court 1").
Melbourne Park znajduje się mniej niż kilometr od centrum Melbourne i jest łatwo dostępne za pomocą transportu publicznego.
Na Melbourne Park można dojechać tramwajem linii 70, na jazdę którym posiadacze biletów na mecze mają bezpłatne bilety w czasie trwania Australian Open.

</doc>
<doc id="1781630" url="https://pl.wikipedia.org/wiki?curid=1781630" title="Wildest Dreams (singel Iron Maiden)">
Wildest Dreams (singel Iron Maiden)

Wildest Dreams singel z trzynastego studyjnego albumy "Dance of Death" grupy Iron Maiden.
Lista utworów.
DVD.
 

</doc>
<doc id="1781633" url="https://pl.wikipedia.org/wiki?curid=1781633" title="Jimmy Hendricks">
Jimmy Hendricks



</doc>
<doc id="1781634" url="https://pl.wikipedia.org/wiki?curid=1781634" title="Krasnystaw Fabryczny">
Krasnystaw Fabryczny

Krasnystaw Fabryczny – kolejowy przystanek osobowy we wsi Wincentów, w gminie wiejskiej Krasnystaw, w województwie lubelskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1781635" url="https://pl.wikipedia.org/wiki?curid=1781635" title="Jimmi Hendricks">
Jimmi Hendricks



</doc>
<doc id="1781636" url="https://pl.wikipedia.org/wiki?curid=1781636" title="Mosty (uroczysko)">
Mosty (uroczysko)

Mosty (do 1945 niem. "bez nazwy") - uroczysko znajdujące się w zachodniej części Puszczy Bukowej, w pobliżu szczecińskich osiedli Podjuchy i Żydowce. 
Położenie.
Teren pagórkowaty, częściowo porośnięty przez buki, dęby oraz sosny. Na terenie uroczyska znajdują się trzy betonowe konstrukcje mostowe (wiadukty) oraz pozostałości wyrobiska i nasypu.
Do uroczyska Mosty można dotrzeć m.in. od ul. Smoczej skręcając w drogę brukowaną tuż za autostradą A6, następnie w prawo tuż za samą strzelnicą i na koniec w lewo.
Historia.
W tym miejscu zlokalizowany był tajny poligon armii niemieckiej służący do szkolenia wojsk saperskich. Wybudowany (najprawdopodobniej) w latach trzydziestych XX w., działał aż do II wojny światowej. 
Nieopodal znajdują się ruiny dawnego obozu pracy przymusowej, w którym przebywały polskie włókniarki z Łodzi i Pabianic pracujące przy produkcji sztucznego jedwabiu w czasie ostatniej wojny w zakładach włókienniczych w Żydowcach.

</doc>
<doc id="1781638" url="https://pl.wikipedia.org/wiki?curid=1781638" title="Werther (Westf.)">
Werther (Westf.)

Werther (Westf.), Werther (Westfalen) – miasto w Niemczech, położone w kraju związkowym Nadrenia Północna-Westfalia, w rejencji Detmold, w powiecie Gütersloh. 
W 2013 roku liczyło 11 235 mieszkańców; w 2012 było ich 11 264.

</doc>
<doc id="1781640" url="https://pl.wikipedia.org/wiki?curid=1781640" title="Huon (rzeka)">
Huon (rzeka)

Huon (ang. "Huon River") – rzeka na Tasmanii, o długości 169 km. Przepływa przez samorząd terytorialny Huon Valley Council (południowa Tasmania). Huon rozpoczyna swój bieg od jeziora Pedder i wpada do Morza Tasmana w pobliżu Surveyors Bay. 
W dolnym biegu rzeki średnia głębokość rzeki wynosi 3 m, natomiast maksymalna głębokość dochodzi do 12 m. 
Niektóre z miast położone nad rzeką: Huonville, Franklin i Geeveston.

</doc>
<doc id="1781644" url="https://pl.wikipedia.org/wiki?curid=1781644" title="Chełm Wąskotorowy">
Chełm Wąskotorowy

Chełm Wąskotorowy – nieistniejąca wąskotorowa stacja kolejowa w mieście Chełm, w województwie lubelskim, w Polsce. Obecnie po stacji nie pozostał żaden ślad.

</doc>
<doc id="1781654" url="https://pl.wikipedia.org/wiki?curid=1781654" title="Biała Podlaska Osobowa">
Biała Podlaska Osobowa

Biała Podlaska Osobowa – dawna wąskotorowa stacja kolejowa Bialskiej Kolei Dojazdowej w mieście Biała Podlaska, w województwie lubelskim, w Polsce.

</doc>
<doc id="1781661" url="https://pl.wikipedia.org/wiki?curid=1781661" title="Nowy Świętów (stacja kolejowa)">
Nowy Świętów (stacja kolejowa)

Nowy Świętów – stacja kolejowa w Nowym Świętowie, w województwie opolskim, w powiecie nyskim, w gminie Głuchołazy, w Polsce.
W roku 2017 stacja obsługiwała 0–9 pasażerów na dobę.

</doc>
<doc id="1781662" url="https://pl.wikipedia.org/wiki?curid=1781662" title="Kotzendorf">
Kotzendorf

Lokalizacje.
Czechy.
Dawne nazwy miejscowości:

</doc>
<doc id="1781664" url="https://pl.wikipedia.org/wiki?curid=1781664" title="Biała Podlaska Wąskotorowa">
Biała Podlaska Wąskotorowa

Biała Podlaska Wąskotorowa – dawny wąskotorowy kolejowy przystanek osobowy Bialskiej Kolei Dojazdowej w mieście Biała Podlaska, w województwie lubelskim, w Polsce.

</doc>
<doc id="1781665" url="https://pl.wikipedia.org/wiki?curid=1781665" title="Zamek w Kłajpedzie">
Zamek w Kłajpedzie

Zamek w Kłajpedzie – murowany zamek wzniesiony przez zakon krzyżacki w XV wieku, w miejscu wcześniejszej drewnianej fortyfikacji.
Warownia drewniana.
Drewniana warownia w miejscu późniejszego zamku pojawiła się po raz pierwszy w źródłach pisanych w 1252 roku, gdy reprezentant wielkiego mistrza krzyżackiego Eberharda von Seyne porozumiał się z biskupem kurlandzkim Heinrichem z Lützelburga w sprawie budowy nowego zamku. W tym samym roku powstał pierwszy drewniany zamek. W 1379 roku drewniany zamek został zdobyty przez Żmudzinów i Litwinów.
Zamek murowany.
W 1393 roku Krzyżacy rozpoczęli budowę wieży, która jednak została zniszczona podczas kolejnego najazdu Litwinów w tym samym roku. Rozbudowę jednak podjęto na nowo około 1408 roku i zintensyfikowano po 1417 roku budując założenie o planie regularnym. W XV wieku zamek przystosowano do użycia broni palnej. W latach 1529-1559 wokół zamku zbudowano bastiony, z których można było prowadzić ostrzał artyleryjski. W czasie wojny polsko-szwedzkiej, w 1629 roku zamek zdobyły wojska szwedzkie. W czasie wojny siedmioletniej, w 1757 roku zamek został uszkodzony w wyniku oblężenia rosyjskiego. Zamek pod koniec XVIII wieku stracił swoje znaczenie strategiczne i popadł w ruinę. Spowodowało to, że do 1874 roku został prawie całkowicie rozebrany przez władze pruskie.
W 1968 roku na zamku prowadzono prace archeologiczne, które prowadzono także w 1975 roku. W 2002 roku pod jednym z bastionów otwarto muzeum.

</doc>
<doc id="1781666" url="https://pl.wikipedia.org/wiki?curid=1781666" title="Stadtlohn">
Stadtlohn

Stadtlohn – miasto w Niemczech, położone w kraju związkowym Nadrenia Północna-Westfalia, w rejencji Münster, w powiecie Borken. W 2010 roku liczyło 20 631 mieszkańców.
Współpraca.
Miejscowości partnerskie:

</doc>
<doc id="1781668" url="https://pl.wikipedia.org/wiki?curid=1781668" title="Biała Podlaska Miasto">
Biała Podlaska Miasto

Biała Podlaska Miasto – dawny wąskotorowy kolejowy przystanek osobowy Bialskiej Kolei Dojazdowej w mieście Biała Podlaska, w województwie lubelskim, w Polsce.

</doc>
<doc id="1781669" url="https://pl.wikipedia.org/wiki?curid=1781669" title="Jiří Kratochvil">
Jiří Kratochvil

Jiří Kratochvil (ur. 4 stycznia 1940 w Brnie) – powieściopisarz, nowelista, eseista i dramaturg czeski.
Życie.
Jego ojciec był nauczycielem, autorem książek dla dzieci i młodzieży oraz prac ornitologicznych, który w 1952 emigrował do Stanów Zjednoczonych. Po zdaniu matury w 1957 Jiří Kratochvil studiował bohemistykę i rusycystykę na Uniwersytecie w Brnie. Po ukończonych studiach pracował jako nauczyciel i bibliotekarz. Przez część okresu tzw. normalizacji zmuszony był zarabiać na życie jako pracownik fizyczny, m.in. jako stróż na farmie drobiowej. Od 1991 pracował w literacko-dramatycznej redakcji Radia Czeskiego w Brnie.
Twórczość.
Zdążył zadebiutować w prasie literackiej jeszcze przed interwencją w Czechosłowacji: swe opowiadania, szkice i recenzje publikował od 1964 w czołowych czeskich czasopismach literackich, takich jak „Plamen”, „Host do domu”, „Sešity pro mladou literaturu”. Pierwszy tom jego nowelistyki – "Případ z Chatnoirem" (Przypadek z Chatnoirem) miał ukazać się w roku 1971 w brneńskim wydawnictwie „Blok”, lecz został wstrzymany.
Później Kratochvil publikował w drugim obiegu, współpracował z kilkoma pismami samizdatowymi („Obsah”, „Vokno”, „Host”) i wydał w samizdacie kolejne utwory. Pierwszym z nich był tom opowiadań "Případ nevhodně umístněné šance" (1978, Przypadek źle ulokowanej szansy), który ogłosiło najlepsze czeskie wydawnictwo drugoobiegowe – „Petlice” („Kłódka”). Ponadto dramaty Kratochvila "Ubu sapiens" i "Hra pro odposlouchávací magnetofony" (Sztuka dla magnetofonów podsłuchowych), zrealizowano w 1978 w teatrze domowym w Brnie. Pierwsza książka pisarza opublikowana oficjalnie to "Medvědí román" (1990, Niedźwiedzia powieść). Jego opublikowana postać była rezultatem kompromisu z wydawcą, obawiającym się nazbyt wielkiego skomplikowania utworu. Dopiero w 1999 wyszła jego pierwotna wersja pt. "Urmedvěd" (Urniedźwiedź). "Niedźwiedzia powieść" okazała się pierwszą częścią luźnej trylogii; dwie pozostałe to powieści "Uprostřed nocí zpěv" (wyd. samizdatowe 1989, wyd. oficjalne 1992, Śpiew pośród nocy) i "Avion" (1995). Poszczególnych części nie łączą te same postaci ani fabuła, lecz podobny czas akcji, to samo jej miejsce (Brno i jego okolice), podobne motywy i podobna poetyka. Przed "Avionem" ukazały się dwa nowelistyczne tomy Kratochvila, "Orfeus z Kénigu" (1994, Orfeusz z Kenigu) i "Má lásko, Postmoderno" (1994, Miłości moja, Postmoderno).
W 1995 wyszedł tom esejów "Příběhy příběhů" (Historie historii). Kolejne powieści pisarza to swoista dylogia: "Siamský příběh" (1996, Syjamska opowieść) i "Nesmrtelný příběh" (1997, Nieśmiertelna opowieść). W 1997 wydano tom jego sztuk i słuchowisk "Slepecká cvičení" (Ćwiczenia ślepców). W 1999 w Teatrze Miejskim w Brnie odbyła się premiera jednego z tych dramatów – "A babička slaví devětadevadesáté narozeniny" (I babunia świętuje dziewięćdziesiąte dziewiąte urodziny). Następną powieścią Kratochvila było "Noční tango" (1999, Nocne tango). W 2000 opublikowano mikropowieść pod nawiązującym do Milana Kundery tytułem "Truhlivý Bůh" (Smutny Bóg), oraz tom esejów "Vyznání příběhovosti" (Wyznanie fabularności). Pisarz wydał również powieści "Lehni, bestie!" (2002, Leż, bestio!), "Lady Carneval" (2004), "Herec" (2006, Aktor) i "Slib" (2009, Obietnica) oraz tom opowiadań "Brněnské povídky" (2007, Opowiadania brneńskie). W 2015 wyszedł tom opowiadań "Łóżko jest zasłane. Nowe opowiadania brneńskie" ("Lůžko je rozestlané [Nové brněnské povídky]").
Twórczość Kratochvila jest typowo postmodernistyczna, on sam chętnie uznaje miano postmodernisty. Tłumaczony jest na wiele języków.
Nagrody i wyróżnienia.
"Niedźwiedzia powieść" przyniosła Kratochvilowi prestiżową nagrodę Toma Stopparda (1991). Poza tym pisarz otrzymał niemal wszystkie liczące się czeskie wyróżnienia literackie: w 1993 nagrody Czeskich Księgarzy i tygodnika „Literární noviny”, w 1996 Egona Hostovskiego, w 1998 Karla Čapka (PEN Clubu), w 1999 Jaroslava Seiferta, wreszcie w 2007 największą – Magnesia Litera. Przyznano mu również Nagrodę Miasta Brna.
Recepcja w Polsce.
W Polsce opowiadania i szkice Kratochvila drukowały „Dekada Literacka”, „Literatura na Świecie”, „Fraza” i „Akant”, w tłumaczeniach Leszka Engelkinga. W 2009 nakładem wrocławskiego wydawnictwa ATUT w serii „Literatura Czeska” ukazała się powieść "Leż, bestio!" w przekładzie Jana Stachowskiego. W bydgoskim czasopiśmie "Fabularie" ukazały się ponadto fragmenty powieści "Bakšiš" oraz esej "Je suis Paris" w przekładzie Błażeja Szymankiewicza.

</doc>
<doc id="1781670" url="https://pl.wikipedia.org/wiki?curid=1781670" title="Koszatniczka leśna">
Koszatniczka leśna

Koszatniczka leśna ("Octodon bridgesi") – gatunek gryzonia z rodziny koszatniczkowatych (Octodontidae), zamieszkujący tereny u podnóża zachodnich stoków Andów w Chile.
Jej terytorium rozciąga się od prowincji Cachapoal od około 34° do prowincji Malleco, 38° S, w zachodniej części Andów. Jest więc gatunkiem koszatniczek, który zajmuje tereny najbardziej wysunięte na południe.
W literaturze można znaleźć informacje o koloniach odnajdywanych po drugiej stronie Andów, czyli na terytorium Argentyny.
"Octodon bridgesi" prowadzi nocny tryb życia. Ma futro bardziej miękkie niż najliczniejszy jego krewniak koszatniczka pospolita ("O.degus"). W przeciwieństwie do niej nie ma jasnych obwódek wokół oczu i uszu. Uszy ma krótsze, tułów krótszy od koszatniczki pospolitej a ogon mniej owłosiony.

</doc>
<doc id="1781671" url="https://pl.wikipedia.org/wiki?curid=1781671" title="Octodon bridgesii">
Octodon bridgesii



</doc>
<doc id="1781673" url="https://pl.wikipedia.org/wiki?curid=1781673" title="Muamer Hukić">
Muamer Hukić



</doc>
<doc id="1781675" url="https://pl.wikipedia.org/wiki?curid=1781675" title="Anadolu Efes Stambuł">
Anadolu Efes Stambuł

Anadolu Efes Spor Kulübü – turecki zawodowy klub koszykarski z siedzibą w Stambule. Klub powstał w 1976 roku w wyniku problemów finansowych, które spowodowały, że połączono się z Kadıköysporem. Od początku istnienia klubu sponsorem jest turecki browar – Efes.

</doc>
<doc id="1781687" url="https://pl.wikipedia.org/wiki?curid=1781687" title="Kraśnik (stacja kolejowa)">
Kraśnik (stacja kolejowa)

Kraśnik – stacja kolejowa w mieście Kraśnik, w województwie lubelskim, w Polsce. Jedna z dwóch stacji (obok Zaklikowa) pomiędzy Lublinem Głównym a Stalową Wolą Rozwadów, na której zatrzymują się pociągi pospieszne.
W roku 2017 stacja obsługiwała 150–199 pasażerów na dobę.
Stacja od marca i kwietnia 2018 do końca marca 2019 roku przeszła przebudowę i elektryfikację. Wybudowano nowy peron wyspowy pomiędzy torami nr 1 i 3, całkowicie wymieniono nawierzchnię wszystkich czterech torów głównych (jednego zasadniczego oraz trzech dodatkowych), pozostawiono kilka torów bocznych, w tym bocznicę do pobliskiego skupu złomu do magazynu oraz dawnej Jednostki Wojskowej, zaś bocznicę do dawnego tartaku przekształcono w tor odstawczy, zlikwidowano natomiast zbędne i nieużywane tory boczne. Nowy tor nr 3 powstał w miejscu dawnego toru nr 5. Sterowanie ruchem na stacji przeniesiono do LCS Szastarka. W późniejszym czasie obie nastawnie (dysponującą "K" od strony Wilkołazu oraz wykonawczą "K1" od strony Szastarki), które wcześniej posiadały urządzenia mechaniczne scentralizowane z sygnalizacją świetlną wyburzono.
Podczas remontu stacja Kraśnik była stacją początkową i końcową dla pociągów z/do Stalowej Woli i Rzeszowa, tutaj następowała przesiadka na autobus do Zemborzyc od marca do września 2018, zaś od września 2018 do końca marca 2019 kończyły bieg pociągi z Lublina, a do Zaklikowa kursowała komunikacja zastępcza, po czym przywrócono ruch pociągów do Zaklikowa.
Na skwerze przed budynkiem dworca w 1971 roku wzniesiono pomnik "w hołdzie pomordowanym i poległym kolejarzom linii Lublin-Rozwadów w walce w faszyzmem hitlerowskim".
Linie kolejowe.
Linie kolejowe krzyżujące się w Kraśniku biegną w kierunku:
1) Lublina:
2) Przeworska:
 
3) Kraśnika Fabrycznego:

</doc>
<doc id="1781690" url="https://pl.wikipedia.org/wiki?curid=1781690" title="Piano Magic">
Piano Magic

Piano Magic - grupa muzyczna utworzona latem 1996 roku przez Glena Johnsona, Dominica Chennella i Dicka Rance'a w Londynie. Brzmienie grupy określane jest jako ambient pop, post-rock, indietronica, cold wave, dark wave i ghostrock.
Historia zespołu.
Skład grupy zmieniał się na przełomie lat. Jedynym jej stałym członkiem jest Glen Johnson. Na początku działalności grupa działała zresztą przy założeniu, że jej skład nie będzie stały. Trzech założycieli stanowić miało jądro, do którego podczas nagrań miały dołączać inne osoby. W tym czasie członkowie grupy nie planowali również występów "na żywo", jednak gdy ich pierwszy singiel zdobył popularność w audycji Johna Peela, ugięli się pod naporem wytwórni muzycznej i wraz z nowym członkiem, perkusistą Paulem Tornbohmem rozpoczęli koncertowanie.
Pierwszy album grupy, Popular Mechanics, ukazał się w roku 1997. Krótko potem do grupy dołączyli Alexander Perls, Jen Adam i Ezra Feinberg, natomiast już przed ukazaniem się kolejnego albumu, Low Birth Weight, który został wydany w roku 1998, skład opuścił Dominic Chennell.
Kolejni członkowie zmieniającego się nieprzerwanie składu to: Miguel Marin, John Cheves, Jerome Tcherneyan, Franck Alba, Alasdair Steer, Cedric Pin. Obecnie w skład zespołu wchodzą Franck Alba, Glen Johnson, Alasdair Steer i Jerome Tcherneyan.
W roku 2000 ukazała się płyta Son de Mar zawierająca soundtrack do noszącego ten sam tytuł filmu hiszpańskiego reżysera Bigasa Luny.
Związane projekty.
Glen Johnson w marcu 2009 roku wydał pod swoim nazwiskiem album 'Details Not Recorded'. Glen Johnson nagrywał też jako 'Textile Ranch'.
Cedric Pin i Glen Johnson działali także jako 'Future Conditional'.
Dominic Chennell nagrywał jako 'Dominic de Nebo', a także z grupą 'Carphology Collective'.

</doc>
<doc id="1781691" url="https://pl.wikipedia.org/wiki?curid=1781691" title="Dyskografia zespołu Rammstein">
Dyskografia zespołu Rammstein

Dyskografia Rammstein – niemieckiego zespołu metalowego składa się z ośmiu albumów studyjnych, dwóch albumów koncertowych, jednej kompilacji, jednego box setu, dwudziestu czterech singli oraz czterech wideo. Członkami zespołu od jego założenia w 1993 są: wokalista Till Lindemann, gitarzyści Richard Kruspe i Paul Landers, keyboardzista Christian Lorenz, basista Oliver Riedel oraz perkusista Christoph Schneider. Zespół od początku kariery sprzedał na świecie ponad 45 milionów płyt.
Debiutancki singel zespołu, „Du riechst so gut”, został wydany 24 sierpnia 1995. Miesiąc później grupa wydała swój pierwszy album studyjny, "Herzeleid", który zadebiutował na szóstym miejscu niemieckiej listy przebojów. Singlem zapowiadającym wydanie kolejnego albumu był „Engel” (1 kwietnia 1997), który zajął trzecie miejsce na niemieckiej liście przebojów, a także uzyskał status złotej płyty w tym kraju. Drugi album studyjny, "Sehnsucht", został wydany w sierpniu 1997; zajął pierwsze miejsce na listach przebojów w Niemczech i w Austrii oraz uzyskał status platynowej płyty w Niemczech, Kanadzie, Stanach Zjednoczonych, a także podwójnej platynowej płyty w Szwajcarii. 31 sierpnia 1999 zespół wydał pierwszy album koncertowy, "Live aus Berlin". Nagranie z koncertu, który odbył się w Wuhlheide Venue, zostało wydane także jako DVD. Trzeci album studyjny Rammsteinu, "Mutter" (2 kwietnia 2001), zajął pierwsze miejsce na listach przebojów w Niemczech i Szwajcarii oraz uzyskał status podwójnej platynowej płyty w obu tych krajach. Sześć utworów pochodzących z wydawnictwa zostało wydanych jako single: „Sonne”, „Links 2-3-4”, „Ich will”, „Mutter”, „Feuer frei!” oraz „Mein Herz brennt”. W 2003 zostało wydane drugie DVD zespołu, "Lichtspielhaus", zawierające występy na żywo, teledyski i wywiady.
26 lipca 2004 ukazał się kolejny singel promujący wydanie nowego albumu, „Mein Teil”, który zajął drugie miejsce na listach przebojów w Niemczech i w Finlandii. 27 września tego samego roku ukazał się czwarty album studyjny, "Reise, Reise"; zajął pierwsze miejsce na listach przebojów w Austrii, Finlandii, Niemczech i Szwajcarii oraz uzyskał status platynowej płyty w dwóch ostatnich krajach. Kolejnymi singlami pochodzącymi z tego wydawnictwa są „Amerika”, „Ohne dich” i „Keine Lust”. Wydany 28 października 2005 piąty album, "Rosenrot", zajął pierwsze miejsce na listach niemieckich, austriackich i fińskich oraz uzyskał status złotej płyty w Finlandii i platynowej płyty w Niemczech. Wydanymi z albumu singlami są „Rosenrot”, „Mann gegen Mann” oraz „Benzin”. „Benzin” zajął pierwsze miejsce na duńskiej liście przebojów. W listopadzie 2006 został wydany album koncertowy oraz DVD, "Völkerball", zawierający nagrania z koncertów w Wielkiej Brytanii, Francji, Japonii i Rosji, a także film dokumentalny. Szóstym albumem studyjnym wydanym przez zespół jest "Liebe ist für alle da" (16 października 2009), który uzyskał status podwójnej platynowej płyty w Niemczech. Ponadto 5 grudnia 2011 Rammstein wydał swój pierwszy album kompilacyjny, "Made in Germany 1995–2011".
25 września 2015 roku ukazało się trzecie wideo koncertowe, "Rammstein in Amerika", zawierające zapis z koncertu w Madison Square Garden oraz film dokumentalny. 4 grudnia 2015 roku, ukazało się kolejne wydawnictwo zespołu: „XXI”, będące zbiorem całej dyskografii studyjnej zespołu, zawierającej dodatkowo kompilację, „Raritäten”, będące kompilacją utworów pochodzących z singli, albo wcześniej niepublikowanych innych wersji nagrań studyjnych.
Wydany 17 maja 2019 roku siódmy, "niezatytułowany" album studyjny zespołu, zajął pierwsze miejsce na listach przebojów w 14 krajach (w tym Polsce), a także znalazł się w top 5 na listach w Wielkiej Brytanii, Łotwie, Litwie, Szwecji, Czechach, Australii, Hiszpanii i we Włoszech. Album zajął również 9. miejsce na liście przebojów w Stanach Zjednoczonych, co stanowi najlepszy wynik zespołu na listach amerykańskich. Album promują single Deutschland, Radio i Ausländer.
29 kwietnia 2022 roku nakładem wytwórni Universal Music Group.zostaje wydany ósmy album studyjny niemieckiego zespołu muzycznego Rammstein. Promocję albumu rozpoczęto w marcu 2022 roku, wraz z premierą pierwszego promującego singla – „Zeit”, kompozycja dotarła w Niemczech na szczyt notowania najpopularniejszych singli. Kolejnym singlem został utwór „Zick Zack”. "Zeit" zadebiutował na pierwszym miejscu notowania Offizielle Top 100 w Niemczech, rozchodząc się w pierwszym tygodniu w liczbie 160 000 egzemplarzy. Na szczycie notowania pozostał przez trzy tygodnie. W Polsce album dotarł do trzeciego miejsca notowania OLiS oraz uzyskał status złotej płyty.

</doc>
<doc id="1781692" url="https://pl.wikipedia.org/wiki?curid=1781692" title="Szkaradny Żleb">
Szkaradny Żleb

Szkaradny Żleb (słow. "Škaredý žľab") – lewoboczne, wcinające się w masyw Krywania odgałęzienie Doliny Koprowej w słowackich Tatrach Wysokich. W górnej części jest to żleb opadający w północno-zachodnim kierunku pomiędzy żebrem Garbu Krywania a boczną, zachodnią granią Wyżniej Przehyby. Ma północne odgałęzienie wchodzące pomiędzy to żebro a grań Małej Krywańskiej Baszty. W dolnej części, poniżej miejsca połączenia się tych odgałęzień przechodzi w dolinkę. Żlebem w zimie schodzą lawiny, doliną spływa potok Szkaradna Woda.
Szkaradny Żleb znajduje się na obszarze ochrony ścisłej TANAP-u, nie prowadzi przez niego żaden szlak turystyczny, również taterników obowiązuje tutaj zakaz wchodzenia i wspinaczki. Jest to żleb o największej deniwelacji w całych Tatrach. Różnica wysokości między wierzchołkiem Krywania a ujściem żlebu do Koprowej Wody wynosi ok. 1350 m.
Żleb był odwiedzany od dawna przez górników, koziarzy i turystów. Pierwszego zimowego przejścia żlebu dokonali V. Krňanský, O. Rabas, Antonín Veverka i Z. Vlk 19 kwietnia 1946 r.

</doc>
<doc id="1781693" url="https://pl.wikipedia.org/wiki?curid=1781693" title="Martin Hrbča">
Martin Hrbča

Martin Hrbča (ur. 11 września 1924, zm. 29 sierpnia 2002) - słowacki duchowny rzymskokatolicki, doktor teologii, biskup Kościoła podziemnego w Czechosłowacji 
Życiorys.
Urodził się Brezovicach. Na księdza został wyświęcony 20 czerwca 1954 roku. Był duchownym w parafiach: Sládkovičovo, Šahy, Želiezovce i Bratysława Nové Mesto. Od 1964 roku pracował w kurii biskupiej w Trnavie. 
W 1970 roku został potajemnie konsekrowany na biskupa. W 1971 roku został proboszczem w Velčicach. Od 1990 piastował probostwo w Šulekovie. Od 1991 roku był sędzią sądu archidiecezji trnawskiej.

</doc>
<doc id="1781694" url="https://pl.wikipedia.org/wiki?curid=1781694" title="Yunior Díaz">
Yunior Díaz

Yunior Díaz (ur. 28 kwietnia 1987) – kubański lekkoatleta, dziesięcioboista.
Osiągnięcia.
Okazjonalnie występuje także w kubańskiej sztafecie 4 × 400 metrów (m.in. podczas eliminacji na igrzyskach olimpijskich w 2008 i igrzyskach panamerykańskich w 2011)

</doc>
<doc id="1781696" url="https://pl.wikipedia.org/wiki?curid=1781696" title="Kraśnik Fabryczny (stacja kolejowa)">
Kraśnik Fabryczny (stacja kolejowa)

Kraśnik Fabryczny – towarowa stacja kolejowa w mieście Kraśnik, w dzielnicy Kraśnik Fabryczny na terenie Fabryki Łożysk Tocznych w województwie lubelskim, w Polsce.

</doc>
<doc id="1781697" url="https://pl.wikipedia.org/wiki?curid=1781697" title="Demay Point">
Demay Point

Demay Point – przylądek na Wyspie Króla Jerzego, położony na zachodnim wybrzeżu Zatoki Admiralicji u jej ujścia do Cieśniny Bransfielda. Jest najdalej na wschód położonym punktem wysuniętego daleko w morze półwyspu Demay Peninsula, który oddziela Zatokę Staszka od Rajskiej Zatoki. Przylądek leży na terenie Szczególnie Chronionego Obszaru Antarktyki "Zachodni brzeg Zatoki Admiralicji" (ASPA 128). Został odkryty w 1822 roku.

</doc>
<doc id="1781698" url="https://pl.wikipedia.org/wiki?curid=1781698" title="Demay Peninsula">
Demay Peninsula



</doc>
<doc id="1781701" url="https://pl.wikipedia.org/wiki?curid=1781701" title="Biłgoraj Wąskotorowy">
Biłgoraj Wąskotorowy

Biłgoraj Wąskotorowy – dawna wąskotorowa stacja kolejowa w Biłgoraju, w województwie lubelskim, w Polsce.
Stacja była punktem docelowym kolei wąskotorowej, która łączyła Biłgoraj ze Zwierzyńcem. Kolej ta funkcjonowała w latach 1914–1915 oraz 1916–1971. Stacja zlokalizowana była w ówcześnie południowo-wschodniej części miasta.
W latach 1952-1962 do stacji dobiegał też tor, który łączył ją z miejscowością Lipa koło Stalowej Woli oraz z siecią leśnych kolejek gospodarczych w Lasach Janowskich.
W latach 70. XX wieku w Biłgoraju wybudowano połączenia kolejowe normalnotorowe i szerokotorowe, a ich stację umieszczono w północnej części miasta, w granicach osiedla Bojary.
Wówczas też torowiska i obiekty architektoniczne kolejki wąskotorowej zostały zdemontowane. Miejsce po stacji "Biłgoraj Wąskotorowy" przeznaczono dla dworca autobusowego, z którego obecnie korzysta przedsiębiorstwo "PKS w Biłgoraju sp. z o.o."

</doc>
<doc id="1781702" url="https://pl.wikipedia.org/wiki?curid=1781702" title="Lügde">
Lügde

Lügde – miasto w Niemczech, położone w kraju związkowym Nadrenia Północna-Westfalia, w rejencji Detmold, w powiecie Lippe. W 2010 roku liczyło 10 400 mieszkańców.
Współpraca.
Miejscowość partnerska:

</doc>
<doc id="1781707" url="https://pl.wikipedia.org/wiki?curid=1781707" title="Korschenbroich">
Korschenbroich

Korschenbroich – miasto w Niemczech, położone w kraju związkowym Nadrenia Północna-Westfalia, w rejencji Düsseldorf, w powiecie Rhein-Kreis Neuss. W 2010 roku liczyło 33 078 mieszkańców.
Współpraca.
Miejscowości partnerskie:

</doc>
<doc id="1781708" url="https://pl.wikipedia.org/wiki?curid=1781708" title="Tomaszów (stacja kolejowa)">
Tomaszów (stacja kolejowa)

Tomaszów – zlikwidowana wąskotorowa stacja kolejowa w mieście Tomaszów Lubelski, w województwie lubelskim, w Polsce.
Znajdowała się na południowo-wschodniej stronie skrzyżowania ulic Lwowskiej, Żwirki i Wigury oraz Żeromskiego. Przez teren stacji przechodziły linie Bełżec – Trawniki w latach 1915–1916 oraz Bełżec – Budy Dzierążeńskie w latach 1916–1923.

</doc>
<doc id="1781711" url="https://pl.wikipedia.org/wiki?curid=1781711" title="Rajska Zatoka">
Rajska Zatoka

Rajska Zatoka (ang. "Paradise Cove", także: "Sentry Cove") – zatoka na Wyspie Króla Jerzego, część Cieśniny Bransfielda między półwyspem Demay a Przylądkiem Uchatki, na zachód od Zatoki Admiralicji.
Od Rajskiej Zatoki w kierunku Lodowca Tower wznosi się Pełznący Stok, po którym płynie Zielony Potok. Na brzegu zatoki znajduje się refugium "Demay" należące do Polskiej Stacji Antarktycznej im. Henryka Arctowskiego. Nazwę zatoki nadała w 1980 roku polska ekspedycja naukowa.

</doc>
<doc id="1781712" url="https://pl.wikipedia.org/wiki?curid=1781712" title="Paradise Cove">
Paradise Cove



</doc>
<doc id="1781715" url="https://pl.wikipedia.org/wiki?curid=1781715" title="Hrubieszów Wąskotorowy">
Hrubieszów Wąskotorowy

Hrubieszów Wąskotorowy – zlikwidowana wąskotorowa stacja kolejowa w mieście Hrubieszów, w województwie lubelskim, w Polsce.
Na terenie stacji znajdują się:
Podczas I wojny światowej na terenie stacji znajdował się szpital wojskowy. 

</doc>
<doc id="1781716" url="https://pl.wikipedia.org/wiki?curid=1781716" title="KK Zadar">
KK Zadar

KK Zadar – chorwacki zawodowy klub koszykarski z siedzibą w Zadarze.
Mieszkańcy Zadaru koszykówkę poznali dzięki włoskim żołnierzom, który podczas II wojny światowej okupowali owo miasto. Mecze koszykówki rozgrywano wtedy na betonie na otwartym powietrzu. Formalnie klub został założony tuż po wojnie i przyjął nazwę FD Zadar (Klub Kultury Fizycznej Zadar). Niedługo później przyjął nazwę znaną do dziś – KK Zadar. 
W 1949 roku klub awansował do I ligi Jugosławii i grał tam do 1990 roku, kiedy doszło do rozpadu Jugosławii. 
Do najbardziej znanych zawodników, którzy przywdziewali barwy tego klubu należą: Krešimir Ćosić, Dejan Bodiroga, Stojko Vranković, Dino Rađa, Arijan Komazec, Marko Popović, Emilio Kovačić, Goran Kalamiza, Petar Popović czy Marko Banić.
Trenerem byli natomiast m.in. Danijel Jusup i Zmago Sagadin.
Linki zewnętrzne.
Oficjalna strona klubu

</doc>
<doc id="1781718" url="https://pl.wikipedia.org/wiki?curid=1781718" title="Emsdetten">
Emsdetten

Emsdetten – miasto w Niemczech, położone w kraju związkowym Nadrenia Północna-Westfalia, w rejencji Münster, w powiecie Steinfurt. W 2010 roku liczyło 35 523 mieszkańców.
Współpraca.
Miejscowości partnerskie:

</doc>
<doc id="1781720" url="https://pl.wikipedia.org/wiki?curid=1781720" title="Rezerwat przyrody Cisy w Łebkach">
Rezerwat przyrody Cisy w Łebkach

Rezerwat przyrody Cisy w Łebkach – leśny rezerwat przyrody położony w województwie śląskim, powiat lubliniecki, gmina Herby. Znajduje się w pobliżu wsi Łebki.
Został utworzony zarządzeniem Ministra Leśnictwa i Przemysłu Drzewnego z dnia 17 maja 1957 roku na powierzchni 22,36 ha. W 2016 roku powiększono go do 55,45 ha. Obszar rezerwatu podlega ochronie czynnej.
Flora.
Rezerwat znajduje się na obszarze Parku Krajobrazowego Lasy nad Górną Liswartą. Ochronie podlega naturalne siedlisko cisa na terenie doskonale zachowanego przystrumykowego łęgu olszowego ("Fraxino-Alnetum") z dominującą olszą czarną. Oprócz niej rosną tu też: jesion wyniosły, klon pospolity, brzoza omszona, sosna zwyczajna, świerk pospolity, jodła i wiąz. W 1996 naliczono w obrębie rezerwatu osiem egzemplarzy cisa o wysokości 6-8 metrów, na ogół osobników krzaczastych, wielopędowych, pojedynczo zamierających. Mimo słabego stanu dorosłych cisów, następuje tu naturalne odnawianie się gatunku. W rezerwacie rosną trzy gatunki roślin objętych całkowitą ochroną, tj. wawrzynek wilczełyko, widłak wroniec i liczydło górskie, a także objęte ochroną częściową porzeczka czarna i kruszyna pospolita. Wody płynące przez rezerwat w okresach przyborów nanoszą tu żyzny muł. 
Owady.
W 2007, w wyniku przeprowadzonych badań, stwierdzono w rezerwacie występowanie następujących gatunków owadów: "Cixius nervosus", "Conomelus anceps", "Stiroma affinis", "Struebingianella lugubrina", "Javesella pellucida", "Javesella dubia", "Javesella forcipata", pienik olchowiec, "Philaenus spumarius", "Aphrodes makarovi", "Forcipata forcipata", "Kybos smaragdulus", "Empoasca vitis", "Eupteryx urticae", "Eupteryx vittata", "Balclutha punctata", "Macrosteles viridigriseus", "Lamprotettix nitidulus", "Macustus grisescenes", "Psammotettix confinis", "Arthaldeus pascuellus".

</doc>
<doc id="1781723" url="https://pl.wikipedia.org/wiki?curid=1781723" title="Dęblin Towarowy">
Dęblin Towarowy

Dęblin Towarowy – towarowa stacja kolejowa w mieście Dęblin, w województwie lubelskim, w Polsce.

</doc>
<doc id="1781724" url="https://pl.wikipedia.org/wiki?curid=1781724" title="Flip i Flap w Legii Cudzoziemskiej">
Flip i Flap w Legii Cudzoziemskiej

Flip i Flap w Legii Cudzoziemskiej (ang. "The Flying Deuces") – amerykański film komediowy z 1939. W rolach głównych wystąpili Flip i Flap, czyli Oliver Hardy i Stan Laurel – popularny duet aktorski tego okresu.
Fabuła.
Flip i Flap to dwóch Amerykanów przebywających w interesach na terenie Francji. Flap zakochuje się w pięknej Francuzce Georgette. Niestety ukochana odrzuca jego uczucie. Zdesperowany postanawia odebrać sobie życie. Usiłuje namówić swojego przyjaciela Stana, by zachował się jak prawdziwy kolega i popełnił samobójstwo wraz z nim. Po drodze jednak spotykają oficera Legii Cudzoziemskiej i za jego namową postanawiają zaciągnąć się do tej formacji.

</doc>
<doc id="1781725" url="https://pl.wikipedia.org/wiki?curid=1781725" title="Bad Driburg">
Bad Driburg

Bad Driburg – miasto uzdrowiskowe w Niemczech, położone w kraju związkowym Nadrenia Północna-Westfalia, w rejencji Detmold, w powiecie Höxter. W 2010 roku liczyło 18 959 mieszkańców.
Współpraca.
Miejscowość partnerska:

</doc>
<doc id="1781729" url="https://pl.wikipedia.org/wiki?curid=1781729" title="Bad Lippspringe">
Bad Lippspringe

Bad Lippspringe – miasto uzdrowiskowe w Niemczech, położone w kraju związkowym Nadrenia Północna-Westfalia, w rejencji Detmold, w powiecie Paderborn. W 2010 roku liczyło 15 200 mieszkańców.
Współpraca.
Miejscowości partnerskie:

</doc>
<doc id="1781731" url="https://pl.wikipedia.org/wiki?curid=1781731" title="Włodawa (stacja kolejowa w Polsce)">
Włodawa (stacja kolejowa w Polsce)

Włodawa – ogólnodostępna bocznica szlakowa i przystanek osobowy we wsi Orchówek na linii kolejowej nr 81, w województwie lubelskim, w Polsce. Znajduje się tutaj jeden dwukrawędziowy peron.
W roku 2017 przystanek obsługiwał 0–9 pasażerów na dobę.
Po białoruskiej stronie granicy znajduje się stacja o tej samej nazwie.

</doc>
<doc id="1781733" url="https://pl.wikipedia.org/wiki?curid=1781733" title="Niebiańska świątynia">
Niebiańska świątynia



</doc>
<doc id="1781734" url="https://pl.wikipedia.org/wiki?curid=1781734" title="Bad Wünnenberg">
Bad Wünnenberg

Bad Wünnenberg – miasto uzdrowiskowe w Niemczech, położone w kraju związkowym Nadrenia Północna-Westfalia, w rejencji Detmold, w powiecie Paderborn. W 2010 roku liczyło 12 256 mieszkańców.

</doc>
<doc id="1781735" url="https://pl.wikipedia.org/wiki?curid=1781735" title="Połaniec (dopływ Skolwinki)">
Połaniec (dopływ Skolwinki)

Połaniec – strumień w północno-zachodniej Polsce, płynący w przeważającej części na terenie miasta Szczecina, jeden z dwóch cieków z których połączenia powstaje strumień Skolwinka. Posiada długość ok. 2,5 km. 
Połaniec to niewielki strumień, który wypływa ze źródeł zlokalizowanych ok. kilometr na południe od wsi Przęsocin. Płynie w kierunku wschodnim, swoim korytem przecina drogę łączącą Szczecin i Police. Po przepłynięciu ok. 2 kilometrów przyjmuje z prawej strony bezimienny ciek, wzdłuż którego przebiega granica miasta Szczecina. Łączy swoje wody z nurtem Stołczynki dając początek strumieniowi Skolwinka, w północno-zachodniej dzielnicy Szczecina - Stołczynie.

</doc>
<doc id="1781736" url="https://pl.wikipedia.org/wiki?curid=1781736" title="Piotr Krakowski (piłkarz)">
Piotr Krakowski (piłkarz)

Piotr Krakowski (lit. "Petras Krakauskas", ur. 15 marca 1957 w Sejnach) – polski piłkarz pochodzenia litewskiego, napastnik, obecnie trener klubu 07 Vestur z miejscowości Sørvágur i Sandavágur. W czasie swej piłkarskiej kariery mierzył 180 cm wzrostu i ważył 78 kg.
Kariera klubowa.
Krakowski rozpoczynał swą karierę piłkarską w klubie Wigry Suwałki, który wtedy rozgrywał mecze w IV lidze. Zawodnik ten grał tam tylko jeden sezon (1975/76) i razem z klubem awansował do III ligi.
W 1976 przeszedł do pierwszoligowego Lecha Poznań. Od tamtej pory występował tam w pięciu sezonach. Podczas pierwszego wystąpił w dwóch spotkaniach, zdobywając jedną bramkę, w drugim zagrał w dwudziestu siedmiu meczach, zdobywając kolejne dwa gole. Nie wszedł na boisko w swoim trzecim sezonie, a w czwartym i piątym pojawił się na nim tylko trzynaście razy, zdobywając jednego gola.
W 1980 zakończył przygodę z Lechem Poznań i zaczął grać dla Olimpii Poznań, którą opuścił w 1985. Z Poznania przeniósł się do Zagłębia Lubin, w którym grał przez trzy sezony. W każdym z nich rozegrał niemal trzydzieści spotkań, ale zdobył jedynie sześć goli, po trzy w dwóch pierwszych sezonach. Jego ostatnim klubem w Polsce była na krótko Warta Poznań, którą opuścił w 1989.
W drugiej połowie roku Krakowski znalazł się na Wyspach Owczych, gdzie zaczął grać dla B71 Sandoy. Już w 1990 został trenerem tej drużyny, choć nadal występował w jej barwach aż do 1996. W roku, w którym przeszedł do klubu wywalczył on swój pierwszy awans do Formuladeildin, jednak już w następnym sezonie odpadli po zajęciu ostatniego miejsca w tabeli. Kolejny awans wydarzył się również podczas bytności Krakowskiego w drużynie, w 1991. Zespół utrzymał się wtedy w pierwszej lidze do 1997. Krakowski rozegrał od sezonu 1992 siedemdziesiąt cztery spotkania i zdobył sześć bramek.
Ostatnimi dwoma klubami w jakich grał były: FS Vágar i ÍF Fuglafjørður. Dla pierwszego zagrał w siedemnastu meczach, a dla drugiego w sześciu nie zdobywając żadnych bramek. W 1998 zakończył karierę piłkarską.
Kariera trenerska.
Koniec kariery zawodnika nie oznaczał jednak zupełnego zerwania z piłką nożną. Krakowski został w 2001 trenerem stołecznego klubu B36 Tórshavn. W sezonie 2001 jego drużyna zdobyła pierwsze miejsce w tabeli, a w sezonie 2002 drugie. Kolejnym klubem przez niego prowadzonym był EB/Streymur w latach 2003–2007, zespół ten zaczął jednak odnosić większe sukcesy dopiero po odejściu polskiego trenera.
Od 2008 Piotr Krakowski był trenerem 07 Vestur, z którym awansował do sezonu 2009 pierwszej ligi archipelagu. Sezon ten zakończył się jednak dla jego klubu porażką i spadł do niższej ligi. Polski trener podpisał jednak, w październiku 2009 kontrakt z innym klubem z 1.deild, B71 Sandoy, w wyniku którego stał się jego trenerem na sezon 2010.

</doc>
<doc id="1781738" url="https://pl.wikipedia.org/wiki?curid=1781738" title="Rezerwat przyrody Cisy w Mogilnie">
Rezerwat przyrody Cisy w Mogilnie

Rezerwat przyrody Cisy w Mogilnie – florystyczny rezerwat przyrody w miejscowości Mogilno, w gminie Korzenna, powiat nowosądecki, województwo małopolskie. Znajduje się na gruntach Skarbu Państwa w zarządzie Nadleśnictwa Stary Sącz (leśnictwo Lipnica Wielka).
Położony jest na stokach Jodłowej Góry w Beskidzie Niskim.
Rezerwat został powołany zarządzeniem Ministra Leśnictwa i Przemysłu Drzewnego z 27 maja 1963 roku (). Według aktu powołującego zajmuje powierzchnię 35,67 ha. Rezerwat utworzono w celu zachowania ze względów naukowych, dydaktycznych i turystycznych naturalnego stanowiska cisów. Ochronie podlegają też zespoły buczyny karpackiej wraz z rzadkimi gatunkami flory charakterystycznej dla piętra pogórza i regla dolnego.

</doc>
<doc id="1781740" url="https://pl.wikipedia.org/wiki?curid=1781740" title="Szczebrzeszyn (stacja kolejowa)">
Szczebrzeszyn (stacja kolejowa)

Szczebrzeszyn – stacja kolejowa na terenie wsi Brody Małe w gminie Szczebrzeszyn, w województwie lubelskim, w Polsce.
W roku 2017 stacja obsługiwała 0–9 pasażerów na dobę.

</doc>
<doc id="1781741" url="https://pl.wikipedia.org/wiki?curid=1781741" title="Dłużnica (przystanek kolejowy)">
Dłużnica (przystanek kolejowy)

Dłużnica - przystanek osobowy w miejscowości Rudawa, w województwie opolskim, w powiecie nyskim, w gminie Głuchołazy, w Polsce.

</doc>
<doc id="1781742" url="https://pl.wikipedia.org/wiki?curid=1781742" title="Blomberg">
Blomberg

Blomberg – miasto w Niemczech, położone w kraju związkowym Nadrenia Północna-Westfalia, w rejencji Detmold, w powiecie Lippe. W 2010 roku liczyło 16 171 mieszkańców.
Współpraca.
Miejscowości partnerskie:

</doc>
<doc id="1781743" url="https://pl.wikipedia.org/wiki?curid=1781743" title="Biskupów (przystanek kolejowy)">
Biskupów (przystanek kolejowy)

Biskupów - przystanek osobowy w miejscowości Biskupów, w województwie opolskim, w powiecie nyskim, w gminie Głuchołazy, w Polsce.

</doc>
<doc id="1781745" url="https://pl.wikipedia.org/wiki?curid=1781745" title="Stołczynka">
Stołczynka

Stołczynka – struga w północno-zachodniej Polsce, płynąca w granicach miasta Szczecina, jeden z dwóch cieków z których połączenia powstaje struga Skolwinka. Posiada długość ok. 1,5 km. 
Stołczynka wypływa ze źródeł zlokalizowanych na północ od dawnej farbyki domów w północnej części osiedla Bukowo, na wschód od Szosy Polskiej. Płynie w kierunku północno-wschodnim, koryto jest równoległe do ulicy Nad Stołczynką. Łączy swoje wody z nurtem Połańca dając początek strumieniowi Skolwinka, w północno-zachodniej dzielnicy Szczecina - Stołczynie.
Dolina strumienia tworzy użytek ekologiczny "Dolina strumieni Skolwinki, Stołczynki i Żółwinki" o powierzchni 57,60 ha.

</doc>
<doc id="1781746" url="https://pl.wikipedia.org/wiki?curid=1781746" title="Polska Partia Socjalistyczna – Opozycja (1919)">
Polska Partia Socjalistyczna – Opozycja (1919)

Polska Partia Socjalistyczna – Opozycja – grupa wyłoniona z Polskiej Partii Socjalistycznej (PPS) w 1919 r. po decyzji PPS o rozbiciu dotychczasowych Rad Delegatów Robotniczych, w skład w których wchodzili przedstawiciele PPS i Komunistycznej Partii Robotniczej Polski (KPRP), i tworzeniu Rad Niepodległościowo-Socjalistycznych. Głosiła hasło niepodległej Polskiej Republiki Socjalistycznej opartej na władzy Rad Delegatów Robotniczych. 
Po złamaniu uchwał partyjnych i pozostaniu w dotychczasowych radach robotniczych, Rada Naczelna PPS 19-20 czerwca 1919 r. zawiesiła w prawach członków Żarskiego i Łukaniewicza. Działacze PPS przeciwstawiający się rozbiciu Rad skupili się wokół Tadeusza Żarskiego i Adama Landy. W oparciu o opozycyjne grupy zorganizowano warszawski komitet PPS-Opozycji, zaś 31 sierpnia 1919 r. odbyła się warszawska konferencja. Od tej pory PPS-Opozycja występowała jako organizacja odrębna. Nie udało się jej jednak zorganizować większej organizacji.
W dniach 27–28 września 1919 r. w Warszawie obradował nielegalnie Zjazd PPS-Opozycji, który opowiedział się za dyktaturą proletariatu w postaci Polskiej Republiki Socjalistycznej, współpracą z KPRP i przystąpieniem do Międzynarodówki Komunistycznej.
W sierpniu 1920 r. większość jej członków przyłączyła się do KPRP.

</doc>
<doc id="1781747" url="https://pl.wikipedia.org/wiki?curid=1781747" title="Borgentreich">
Borgentreich

Borgentreich (dolnoniem. "Bentreike") – miasto w Niemczech, położone w kraju związkowym Nadrenia Północna-Westfalia, w rejencji Detmold, w powiecie Höxter. W 2010 roku liczyło 9092 mieszkańców.
Współpraca.
Miejscowości partnerskie:

</doc>
<doc id="1781749" url="https://pl.wikipedia.org/wiki?curid=1781749" title="Nałęczów Wąskotorowy">
Nałęczów Wąskotorowy

Nałęczów Wąskotorowy – wąskotorowa stacja kolejowa we wsi Drzewce-Kolonia (gmina Nałęczów), w województwie lubelskim, w Polsce. Stacja należy do Nadwiślańskiej Kolejki Wąskotorowej. Znajduje się w bezpośrednim sąsiedztwie stacji kolejowej Nałęczów.

</doc>
<doc id="1781750" url="https://pl.wikipedia.org/wiki?curid=1781750" title="Burgrabice (przystanek kolejowy)">
Burgrabice (przystanek kolejowy)

Burgrabice – przystanek osobowy w miejscowości Burgrabice, w województwie opolskim, w powiecie nyskim, w gminie Głuchołazy, w Polsce.

</doc>
<doc id="1781752" url="https://pl.wikipedia.org/wiki?curid=1781752" title="FON">
FON



</doc>
<doc id="1781753" url="https://pl.wikipedia.org/wiki?curid=1781753" title="Icchak Perlman">
Icchak Perlman



</doc>
<doc id="1781755" url="https://pl.wikipedia.org/wiki?curid=1781755" title="Rewers (film)">
Rewers (film)

Rewers – polska czarna komedia filmowa z 2009 w reżyserii Borysa Lankosza na podstawie scenariusza Andrzeja Barta.
Akcja filmu toczy się na początku lat 50. XX wieku, w szczytowym okresie PRL-owskiego stalinizmu. Jego główne bohaterki – Sabina (Agata Buzek), jej matka Irena (Krystyna Janda) oraz babka (Anna Polony) – próbują stawić czoła wkradającemu się coraz bardziej w ich życie funkcjonariuszowi Urzędu Bezpieczeństwa, Bronisławowi (Marcin Dorociński).
"Rewers" był wielokrotnie nagradzany na polskich festiwalach filmowych, zbierając między innymi Złote Lwy na Festiwalu Polskich Filmów Fabularnych oraz Orła za najlepszy film; na obu festiwalach z uznaniem spotkały się również między innymi muzyka Włodzimierza Pawlika oraz aktorstwo Agaty Buzek. Film otrzymał też nagrodę FIPRESCI na Warszawskim Festiwalu Filmowym.
Fabuła.
Zasadnicza akcja filmu rozgrywa się w Warszawie w roku 1952 i skupia się na trzech bohaterkach. Najmłodsza z nich – literatka Sabina, która pracuje w wydawnictwie Nowina w dziale poezji, jest skromna i bojaźliwa. Jej matka oraz babka próbują ją wydać za mąż. Zapraszają do domu potencjalnych narzeczonych, jednak z różnych powodów Sabina ich nie akceptuje. Jeden z nich – księgowy Józef – upija się podczas wizyty u Sabiny, po czym stacza się pod stół.
Pewnego dnia, wracając wieczorem do domu, Sabina zostaje napadnięta przez dwóch bandytów. Ratuje ją nieznajomy, który uderza jednego z bandytów i zmusza drugiego do ucieczki. Przedstawia się jako Bronisław Falski i odprowadza przerażoną Sabinę do domu. Nowy znajomy wyróżnia się ogładą, a w następnych dniach zabiega o względy dziewczyny. Przynosi jej kwiaty, dzwoni do niej w pracy, odwiedza ją w domu. Sabina jest zauroczona Bronisławem, a matka i babka okazują zadowolenie tym, że dziewczyna znalazła narzeczonego. Potem raptownie Bronisław znika na dłuższy czas. Kobiety okazują zaniepokojenie, jednakże po pewnym czasie Bronisław wraca, odwiedza Sabinę i proponuje jej małżeństwo. W trakcie spotkania gwałci ją, a zaraz potem próbuje zmusić do szpiegowania dyrektora Nowiny. Sabina odkrywa, że Bronisław jest funkcjonariuszem Urzędu Bezpieczeństwa. Nie chce donosić na swojego szefa, uznając go za niewinnego. Kiedy Bronisław szantażuje Sabinę, dziewczyna w ukryciu dolewa truciznę do wódki i częstuje nią mężczyznę. Ten, wypiwszy truciznę, umiera w konwulsjach. Sabina znajduje pistolet Bronisława i próbuje popełnić samobójstwo. Powstrzymuje ją przed tym wracająca do mieszkania matka. Kobiety decydują się zabrać zwłoki funkcjonariusza na poddasze do pracowni Arkadego, brata Sabiny. Tam rozpuszczają ciało w kwasie, a w następnych dniach wynoszą z domu inne rzeczy Bronisława.
W trakcie operacji pozbywania się zwłok przez kobiety do pracowni powraca Arkady z pijanymi kolegami. W jednym pokoju rozkręca się impreza, tymczasem w pomieszczeniu obok rozkładają się zwłoki Bronisława. Kobiety wyniesione zwłoki zakopują na placu budowy Pałacu Kultury. Po kilku miesiącach Sabina odkrywa, że jest w zaawansowanej ciąży. W jej obecności ubecy aresztują dyrektora wydawnictwa, a inni funkcjonariusze prowadzą poszukiwania Bronisława. 5 marca 1953 Sabina z matką dowiadują się z megafonów o śmierci Józefa Stalina.
Akcja filmu przenosi się w czasy współczesne, gdy Sabina spotyka się ze swoim synem Markiem, wyglądającym podobnie do jej dawnego narzeczonego. Sabina zapala znicz przy Pałacu Kultury.
Obsada.
"Źródło: Filmpolski.pl"
Produkcja.
"Rewers" powstał w Studiu Filmowym „Kadr” przy wsparciu spółki Syrena Films oraz Wytwórni Filmów Dokumentalnych i Fabularnych. Za produkcję filmu odpowiadał Jerzy Kapuściński, któremu kierownictwo nad „Kadrem” umożliwił minister kultury Bogdan Zdrojewski. Kapuścińskiego zainteresował napisany przez Andrzeja Barta scenariusz, który polecił producentowi Borys Lankosz, wieloletni przyjaciel Barta przymierzający się do debiutu fabularnego. Lankosz zaproponował przedtem Bartowi, aby „napisał scenariusz o kobietach. A to dlatego, że kobiety wydają mi się ciekawsze niż mężczyźni. Uważam, że są mądrzejsze, że o wiele więcej się uczą – o życiu, świecie, sobie samych i o mężczyznach”.
Kapuściński dostał dofinansowanie zarówno od Ministerstwa Kultury i Dziedzictwa Narodowego, jak i od Polskiego Instytutu Sztuki Filmowej (1 milion złotych), co przy łącznym budżecie ponad 4 milionów złotych pozwoliło jego studiu ukończyć prace nad "Rewersem" (w tym postprodukcję) w ciągu roku. W pracach nad filmem brali udział scenografowie Magdalena Dipont i Robert Czesak, kostiumolożka Magdalena Biedrzycka, kompozytor Włodek Pawlik oraz operator Marcin Koszałka; Lankosz wczuł się w realia epoki stalinowskiej, oglądając materiały archiwalne i kroniki oraz zapoznając się z "Dziennikami" Leopolda Tyrmanda. Zdjęcia plenerowe powstały w Warszawie. Okres zdjęciowy trwał od 24 lutego do 20 maja 2009. Przedpremierowe pokazy odbyły się w ramach Konkursu Głównego 34. Festiwalu Polskich Filmów Fabularnych w Gdyni.
Ścieżka dźwiękowa.
Ścieżka dźwiękowa do filmu "Rewers" autorstwa Włodka Pawlika ukazała się w 2009 roku nakładem Polskiego Radia. Pawlik wyeksponował w swej muzyce dźwięki trąbek, fortepianu, kontrabasu oraz perkusji. Oprócz jazzowej stylizacji w "Rewersie" pojawiają się utwory o tonacji pastiszowej, na przykład melodramatyczny motyw „Pierwszy Pocałunek” oraz nagrane z użyciem dzwonów „Babcia”, „Gwałt” i „Morderstwo”.
Odbiór.
Premiera "Rewersu" odbyła się 13 listopada 2009. W ciągu 66 dni emisji w polskich kinach dochód ze sprzedaży biletów osiągnął 6 505 301 zł. "Rewers" był polskim kandydatem do Oscara dla najlepszego filmu nieanglojęzycznego, przyznawanego podczas 82. ceremonii wręczenia Oscarów przez Amerykańską Akademię Sztuki i Wiedzy Filmowej, ale nie został nominowany.
"Rewers" był na ogół pozytywnie przyjmowany przez polskich krytyków. Przemysław Piotr Damski z portalu Histmag.org opisywał film Lankosza jako „niezwykły”, niemożliwy do jednoznacznej klasyfikacji: ani jako dramat, ani jako komedia, lecz po prostu „bardzo dobry film”. Damski zauważył, iż „reżyser celowo pozbawia śmierć sacrum. Ustami Krystyny Jandy informuje nas, że śmierć czeka każdego i nie warto się tym przejmować”. Janusz Wróblewski w recenzji dla „Polityki” przyznawał, iż „surrealistyczna historia weń [w filmie] wpisana została przedstawiona w niesłychanie lekki, nowoczesny sposób. Bliżej Munka aniżeli Wajdy”. Wróblewski doceniał zarazem to, że "Rewers" „pokazuje to, do czego nasze kino nie było zdolne przez ponad pół wieku. Nie tylko przyznaje rację zwyczajnym ludziom, którzy nie mieli nic wspólnego z heroizmem walczącej opozycji. Dowodzi zarazem nierozłączności tych doświadczeń”. Według Łukasza Maciejewskiego z „Dziennika” Bart oraz Lankosz stworzyli „wspaniale skonstruowaną hybrydę, w której jest trochę «filmu noir», bardzo dużo komedii rodzajowej, odrobinę thrillera, a nawet horror. Wszystko odpowiednio dozowane, elegancko i z klasą przyprawione, w swojej kategorii – po prostu znakomite”. Tadeusz Sobolewski z „Gazety Wyborczej” z kolei podkreślał, że gatunkowy eklektyzm służył Lankoszowi i Bartowi do ukazania niejednoznaczności ludzkich postaw w epoce stalinizmu. Sobolewski pisał, że "Rewers" unika „zakłamania, jakie się wdaje w naszą ocenę przeszłości – społecznej czy rodzinnej – kiedy widzimy tylko dwie strony: bohaterów i zdrajców”. Zdaniem Sobolewskiego "Rewers", ukazując różne sposoby przystosowania się do rządów totalitarnych, „apeluje o rozgrzeszenie”.
Zdaniem Bożeny Janickiej „"Rewers" wpisuje się w tę tradycję naszej kultury, która stanowi przeciwieństwo zasadniczej, solennej, by nie powiedzieć: nadętej”. Janicka porównała film Lankosza i Barta do dwóch wielkich osobowości kultury polskiej: „Witkacego jako dramatopisarza i Andrzeja Munka jako reżysera”. Choć Janicka wyrokowała, że po swym debiucie „w następnym filmie reżyser pójdzie może zupełnie inną drogą”, stwierdzała zarazem, iż „miło pomarzyć, że w pustym do dziś miejscu po Andrzeju Munku mógłby pojawić się ktoś młodszy o dwa pokolenia”. Jakub Majmurek również podkreślał terapeutyczny charakter "Rewersu" jako filmu wolnego od hegemonicznych narracji o stalinizmie. Zdaniem Majmurka film Lankosza „pozwolił zbadać okres stalinowski (i szerzej, dziedzictwo PRL), od strony snu, fantazmatu, koszmarów jakie polska wspólnota śni na temat tej części naszej historii”.
Zupełnie inną opinię o "Rewersie" wyraziła Bożena Keff, która ostro krytykowała film za utrwalanie patriarchalnego modelu rodziny i pogardę wobec klasy chłopskiej. Zdaniem Keff „trzy miłe panie, dla których rodzina jest najważniejsza, wiedzą, że w rodzinie z kolei najcenniejszy i najważniejszy jest mężczyzna”, stąd gorączkowe poszukiwanie męża dla Sabiny. Ponadto postać Toporka – chłopa będącego beneficjentem nowego porządku społecznego po 1945 roku – została na tyle negatywnie przedstawiona, że Keff doszukiwała się w filmie Lankosza „manipulacji klasowej”. Keff przypominała, że chłopi dopiero po reformie rolnej z 1944 roku – niesionej akurat przez komunistów – doświadczyli awansu społecznego (po wiekach eksploatacji przez szlachtę i ziemiaństwo), tymczasem film jednoznacznie nakierowuje sympatię widza na reprezentantki inteligencji.

</doc>
<doc id="1781756" url="https://pl.wikipedia.org/wiki?curid=1781756" title="Sławniowice Nyskie">
Sławniowice Nyskie

Sławniowice Nyskie - końcowa stacja kolejowa linii nr 251 (D29-1971) Nowy Świętów - Sławniowice Nyskie, w miejscowości Sławniowice, w województwie opolskim, w powiecie nyskim, w gminie Głuchołazy, w Polsce.

</doc>
<doc id="1781757" url="https://pl.wikipedia.org/wiki?curid=1781757" title="Dihydroergotoksyna">
Dihydroergotoksyna

Dihydroergotoksyna () – lek hamujący układ nerwowy współczulny, mieszanina trzech składników znajdujących się w sporyszu: dihydroergokorniny, dihydroergokrystyny i dihydroergotaminy. Lek poprawia zaburzoną przez niedotlenienie czynność mózgu, zmniejsza napięcie ścian naczyń krwionośnych, zwalnia czynność serca, obniża ciśnienie krwi.
Mechanizm działania.
Uwodornione alkaloidy sporyszu – przetrwalnika Buławinki czerwonej () – powodują zwiększenie przepływu krwi przez obwodowe naczynia krwionośne na skutek blokowania receptorów α1-adrenergicznych. Powoduje to zwiększenie przepływu krwi przez kończyny, znosząc lub hamując objawy chromania przestankowego, występujące na skutek zmian miażdżycowych w naczyniach, w chorobie Buergera, w zespole Raynauda, a także w samorodnej sinicy kończyn (akrocyjanozie), odmrożeniach.
Działania niepożądane.
Najczęściej występujące objawy niepożądane w postaci zaburzeń gastrycznych i rzadkoskurczu są spowodowane ich działaniem cholinomimetycznym. Z pozostałych działań należy wymienić:
Dawkowanie.
Dawkę i częstotliwość stosowania ustala lekarz. Zwykle tabletki i krople stosuje się doustnie lub podjęzykowo początkowo 0,25 mg dziennie, stopniowo zwiększając dawki do 1,5–2 mg/dobę w 3 lub 4 dawkach podzielonych.
Uwagi.
Dihydroergotoksyna nie może być stosowana przez kobiety karmiące piersią oraz prowadzące pojazdy mechaniczne.

</doc>
<doc id="1781758" url="https://pl.wikipedia.org/wiki?curid=1781758" title="Rezerwat przyrody Niebieska Dolina">
Rezerwat przyrody Niebieska Dolina

Rezerwat przyrody Niebieska Dolina – leśny rezerwat przyrody w gminie Łapsze Niżne, w powiecie nowotarskim (województwo małopolskie). Znajduje się na terenie Nadleśnictwa Krościenko, w obrębie Południowomałopolskiego Obszaru Chronionego Krajobrazu, w pobliżu granicy ze Słowacją.
Został powołany na mocy zarządzenia Ministra Leśnictwa i Przemysłu Drzewnego z dnia 27 maja 1963 na powierzchni 19,86 ha. W 1965 roku powiększono go do 22,03 ha.
Jest to rezerwat fitocenotycznych zbiorowisk leśnych lasów górskich i podgórskich. Przedmiotem ochrony jest tu naturalny fragment zespołu buczyny karpackiej.

</doc>
<doc id="1781763" url="https://pl.wikipedia.org/wiki?curid=1781763" title="Zahra Bani">
Zahra Bani

Zahra Bani (ur. 31 grudnia 1979 w Mogadiszu) – włoska lekkoatletka pochodzenia somalijskiego, specjalizująca się w rzucie oszczepem.
W 2008 bez powodzenia startowała w igrzyskach olimpijskich (nie zaliczyła żadnej mierzonej próby w eliminacjach). Dwukrotnie uczestniczyła w mistrzostwach świata. W karierze zdobyła dwa srebrne krążki igrzysk śródziemnomorskich. Wielokrotna mistrzyni Włoch. Rekord życiowy: 62,75 (14 sierpnia 2005, Helsinki).

</doc>
<doc id="1781765" url="https://pl.wikipedia.org/wiki?curid=1781765" title="Gwara kociewska">
Gwara kociewska

Gwary kociewskie – gwary regionalne używane na Kociewiu. Należą do dialektu wielkopolskiego, chociaż zawierają też bardzo wiele cech typowych dla dialektu mazowieckiego i kaszubszczyzny. Duże znaczenie mają germanizmy, pochodzące nie tylko z języka niemieckiego, ale również z niderlandzkiego, od osadników sprowadzonych tu w XVI w. dla regulacji koryta Wisły. W systemach wyróżniających dialekt chełmińsko-kociewsko-warmiński gwara ta uznawana jest za jego część.
Gwarze kociewskiej przypisano identyfikator języka IETF codice_1.
Alfabet.
Nie ma jednolitego alfabetu kociewskiego. "Bajki Kociewskie" Bernarda Janowicza są zapisane następującymi literami:
a, b, c, ć, d, e, é, f, g, h, i, j, k, l, ł, m, n, ń, o, ó, p, r, s, ś, t, u, w, y, z, ź, ż
W innych tekstach można alternatywnie zamiast "é" spotkać literę "ē" lub "y"
Gramatyka.
Czasowniki.
Przy odmianie czasowników można używać słowo żeś,
które jest odmieniane w czasie przeszłym i teraźniejszym.
Charakterystyczna jest końcówka –ón w 3 os. l.poj. czasu przeszłego zamiast polskiej –ął oraz końcówka –eli/ -elim w l.mn. czasu przeszłego zamiast polskiej
-ali/-aliśmy.
Za pomocą przyrostka –kaj tworzy się zdrobiałe formy czasowników (idźkaj)
Odmiana czasownika "być"
Rzeczowniki.
Znaczące różnice w stosunku do języka polskiego:
Rzeczowniki rodzaju męskiego
Odmiana rzeczownika "trygel" (garnek)
Odmiana rzeczownika "dochtór" (doktor)
Rzeczowniki rodzaju żeńskiego
Odmiana rzeczownika "jaglija" (świerk)
Odmiana rzeczownika "kulka" (dół; grób)
Rzeczowniki rodzaju nijakiego
Odmiana rzeczownika "wjérciadło" (zwierciadło, lustro)
Odmiana rzeczownika "morze"
Odmiana przymiotnikowa rzeczowników
Przykład: "godziały" (poważny, odpowiedzialny)

</doc>
<doc id="1781768" url="https://pl.wikipedia.org/wiki?curid=1781768" title="Amon z Toul">
Amon z Toul

Amon – żyjący w IV wieku eremita, drugi biskup Toul w Lotaryngii, święty Kościoła katolickiego.
Był drugim biskupem diecezji Toul. Na podstawie przekazów uważa się, że wiele czasu spędzał w samotni położonej na południu od stolicy biskupiej. Pochowany został obok swego poprzednika św. Mansweta.
W ikonografii przedstawiany jest obok studni.
Jego wspomnienie liturgiczne obchodzone jest 25 października.

</doc>
<doc id="1781771" url="https://pl.wikipedia.org/wiki?curid=1781771" title="Linia kolejowa nr 251 (D29-1971)">
Linia kolejowa nr 251 (D29-1971)

Linia kolejowa nr 251 (D29-1971) rozpoczynała swój bieg na stacji Nowy Świętów, położonej na linii kolejowej nr 137 Katowice – Legnica, natomiast jej koniec umiejscowiony był na stacji Sławniowice Nyskie. Była to linia jednotorowa, o szerokości torów 1435 mm, niezelektryfikowana. Linia na całym odcinku była położona na terenie województwa opolskiego.
Obecnie linia jest nieczynna, a tory jej zostały częściowo rozebrane.
Historia linii.
Według pierwotnych planów linia ta miała być przez kkStB (C.K. Austriackie Koleje Państwowe) przedłużona, i przez przejście graniczne w Velkich Kuněticach, miała łączyć się na stacji w Písečnej, z linią Lipová-lázně – Jesenik – Mikulowice. Jednakże wobec otwarcia w 1911 roku linii Vidnava – Kałków – Nysa, mimo udzielonej koncesji na budowę, zrezygnowano z jej przedłużenia.

</doc>
<doc id="1781776" url="https://pl.wikipedia.org/wiki?curid=1781776" title="Pałac Lubomirskich we Lwowie">
Pałac Lubomirskich we Lwowie

 
Pałac Lubomirskich we Lwowie – barokowy pałac przy lwowskim Rynku z 1763 wybudowany dla Stanisława Lubomirskiego według projektu Jana de Witte; od 1975 mieści Muzeum Etnografii i Przemysłu Artystycznego we Lwowie. 
W miejscu pałacu znajdowały się wcześniej dwie kamienice należące do Sapiehów; w jedej z nich mieszkał Szymon Szymonowic. Kamienice te wraz z pięcioma domami przy ul. Ruskiej i ul. Blacharskiej zakupił w 1763 Stanisław Lubomirski i polecił przebudować na okazały pałac, zajmujący całą głębokość bloku przyrynkowego. 
Po I rozbiorze Polski, w latach 1772–1826, pałac Lubomirskich zajmowali gubernatorzy Galicji. W 1895 pałac kupiło ukraińske Towarzystwo Proswita.

</doc>
<doc id="1781777" url="https://pl.wikipedia.org/wiki?curid=1781777" title="Simulacrum">
Simulacrum



</doc>
<doc id="1781781" url="https://pl.wikipedia.org/wiki?curid=1781781" title="Louis René Tulasne">
Louis René Tulasne

Louis René Tulasne (także znany jako Edmond Tulasne) (ur. 12 września 1815 w Azay-le-Rideau, zm. 22 grudnia 1885 w Hyères) − francuski botanik i mykolog.
Urodził się w Azay-le-Rideau. Jego specjalnością była mykologia. Nazwał m.in. buławinkę czerwoną ("Claviceps purpurea") i opisał jej cykl życia.

</doc>
<doc id="1781782" url="https://pl.wikipedia.org/wiki?curid=1781782" title="Mieczysław Tarnawa">
Mieczysław Tarnawa

Mieczysław Tarnawa (ur. 30 grudnia 1940 w Bielsku) – polski rzemieślnik i przedsiębiorca związany z Podbeskidziem, producent wyrobów z drewna, poseł na Sejm PRL VII i VIII kadencji (1976–1985). 
Życiorys.
Urodził się na Podbeskidziu w rodzinie rzemieślniczej (ojciec był właścicielem zakładu w Bielsku). W 1958 ukończył Technikum Mechaniczno-Elektryczne w Bielsku-Białej. W 1964 zdobył tytuł mistrza tokarstwa w drewnie. Pracował w rzemiośle na Śląsku, jednocześnie studiując na Wydziale Mechanicznym Technologicznym Politechniki Śląskiej w Gliwicach (stopień inżyniera mechanika uzyskał w 1973). Otworzył własny zakład rzemieślniczy w Wilkowicach (przeniesiony z Bielska-Białej), wytwarzał pamiątki z drewna, które sprzedawał m.in. przebywającym w Beskidach turystom. Działał w organizacjach rzemieślniczych m.in. jako dyrektor Komisji Rzemiosł Artystycznych Izby Rzemieślniczej w Katowicach. Był członkiem Rady Centralnego Związku Rzemiosła. Współpracował przy organizacji świąt i uroczystości lokalnych, m.in. Tygodnia Kultury Beskidzkiej i Dni Bielska-Białej. 
W latach 1973–1975 zasiadał w Powiatowej Radzie Narodowej w Bielsku-Białej, w 1975 uzyskał mandat członka nowo powstałej Wojewódzkiej Rady Narodowej. Do Stronnictwa Demokratycznego wstąpił w 1972 (w latach 1975–1981 zasiadał w CK). W 1976 wybrany z miejsca mandatowego w skład Sejmu VII kadencji w okręgu Bielsko-Biała, był członkiem Komisji Kultury i Sztuki oraz sekretarzem Sejmu. W 1980 uzyskał reelekcję z tego samego okręgu. Zasiadał w Komisjach Kultury i Sztuki (później: Kultury), Leśnictwa i Przemysłu Drzewnego (Przemysłu) oraz Współpracy Gospodarczej z Zagranicą i Gospodarki Morskiej. Kontynuował pracę w charakterze sekretarza Sejmu. 
Obecnie jest właścicielem założonej w 1934 firmy „Tarnawa – Lux-Art”, produkującej zabawki i pamiątki z drewna, a także wyroby dekoracyjne i użytkowe.
W 1976 otrzymał Srebrny Krzyż Zasługi.

</doc>
<doc id="1781784" url="https://pl.wikipedia.org/wiki?curid=1781784" title="Herb gminy Kłobuck">
Herb gminy Kłobuck



</doc>
<doc id="1781786" url="https://pl.wikipedia.org/wiki?curid=1781786" title="Przylądek Uchatki">
Przylądek Uchatki

Przylądek Uchatki (ang. "Uchatka Point") – przylądek na południowym wybrzeżu Wyspy Króla Jerzego, na zachód od Zatoki Admiralicji. Wyznacza południowy kraniec Rajskiej Zatoki (część Cieśniny Bransfielda). Na zachód od przylądka wznosi się Pełznący Stok, po którym płyną strumienie, niosące wody roztopowe Lodowca Tower. Nazwa została nadana przez polską ekspedycję naukową, pochodzi od występujących w tym rejonie uchatek antarktycznych.
Przylądek leży na terenie Szczególnie Chronionego Obszaru Antarktyki „Zachodni brzeg Zatoki Admiralicji” (ASPA 128).

</doc>
<doc id="1781787" url="https://pl.wikipedia.org/wiki?curid=1781787" title="Uchatka Point">
Uchatka Point



</doc>
<doc id="1781788" url="https://pl.wikipedia.org/wiki?curid=1781788" title="Dimetykon">
Dimetykon



</doc>
<doc id="1781791" url="https://pl.wikipedia.org/wiki?curid=1781791" title="Pełznący Stok">
Pełznący Stok

Pełznący Stok (ang. "Creeping Slope") – łagodne zbocze na Wyspie Króla Jerzego, powyżej Rajskiej Zatoki i Przylądka Uchatki na terenie Szczególnie Chronionego Obszaru Antarktyki "Zachodni brzeg Zatoki Admiralicji" (ASPA 128). Po stoku płynie kilka strumieni niosących wody roztopowe leżących wyżej lodowców – Lodowca Tower i Martwego Lodowca (m.in. Zielony Potok). W ostatnich latach zbocze powiększa się w miarę cofania się lodowców, a na jego obszarze pojawiło się kilka niewielkich zbiorników wodnych, m.in. Jeziorko Imbirowe i Jeziorko Błotniste. 

</doc>
<doc id="1781792" url="https://pl.wikipedia.org/wiki?curid=1781792" title="Creeping Slope">
Creeping Slope



</doc>
<doc id="1781793" url="https://pl.wikipedia.org/wiki?curid=1781793" title="Zwierzyniec (przystanek kolejowy)">
Zwierzyniec (przystanek kolejowy)

Zwierzyniec – kolejowy przystanek osobowy w Zwierzyńcu w województwie lubelskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="1781794" url="https://pl.wikipedia.org/wiki?curid=1781794" title="Creeping Slopes">
Creeping Slopes



</doc>
<doc id="1781795" url="https://pl.wikipedia.org/wiki?curid=1781795" title="Zdzisław Pukorski">
Zdzisław Pukorski

Zdzisław Franciszek Pukorski (ur. 8 grudnia 1933 w Stanisławkach) – polski dziennikarz, poseł na Sejm PRL VIII kadencji (1980–1985). 
Życiorys.
W 1956 ukończył studia na Wydziale Dziennikarstwa Uniwersytetu Warszawskiego, po czym podjął pracę w „Gazecie Pomorskiej” w Bydgoszczy (1956–1957). W 1957 przeniósł się na Podlasie, gdzie uzyskał zatrudnienie w Wojewódzkim Przedsiębiorstwie Robotniczej Spółdzielni Wydawniczej „Prasa-Książka-Ruch” w Białymstoku (jako dyrektor działu kolportażu, a później zastępca dyrektora przedsiębiorstwa). Zakładał kluby PRSW „Prasa-Książka-Ruch” na terenie województwa białostockiego. W 1960 wstąpił do Stronnictwa Demokratycznego. W latach 1969–1981 był członkiem Centralnego Komitetu SD, zaś w okresie 1974–1981 kierował strukturami Wojewódzkiego Komitetu w Białymstoku. Od 1961 do 1965 zasiadał w Miejskiej Radzie Narodowej Białegostoku. W wyborach w 1969 uzyskał mandat członka Wojewódzkiej Rady Narodowej – zasiadał w jej prezydium jako przedstawiciel SD, od 1976 do 1980 był zaś wiceprzewodniczącym WRN. 
Aktywny działacz Związku Młodzieży Polskiej, Zrzeszenia Studentów Polskich i Towarzystwa Przyjaźni Polsko-Radzieckiej. W 1980 wszedł w skład Sejmu PRL VIII kadencji jako reprezentant okręgu Białystok. Był członkiem Komisji Kultury i Sztuki (później: Kultury) oraz Gospodarki Morskiej i Żeglugi (następnie: Współpracy Gospodarczej z Zagranicą i Gospodarki Morskiej). Przewodniczył Wojewódzkiemu Zespołowi Poselskiemu. Podczas głosowania nad rządową propozycją ustawy o zawodowych związkach rolniczych w 1982 wstrzymał się od głosu, za co został postawiony przed Centralnym Sądem Partyjnym. 
Uhonorowany m.in. Krzyżem Kawalerskim i Oficerskim Orderu Odrodzenia Polski, Złotym Krzyżem Zasługi, Medalem 30-lecia Polski Ludowej oraz odznaką „Zasłużony Białostocczyźnie”, Zasłużony członek SD.

</doc>
<doc id="1781798" url="https://pl.wikipedia.org/wiki?curid=1781798" title="Zwierzyniec Towarowy LHS">
Zwierzyniec Towarowy LHS

Zwierzyniec Towarowy LHS – stacja kolejowa w Zwierzyńcu w województwie lubelskim, w Polsce.

</doc>
<doc id="1781799" url="https://pl.wikipedia.org/wiki?curid=1781799" title="Bastion (ujednoznacznienie)">
Bastion (ujednoznacznienie)



</doc>
<doc id="1781800" url="https://pl.wikipedia.org/wiki?curid=1781800" title="Zielony Potok (Wyspa Króla Jerzego)">
Zielony Potok (Wyspa Króla Jerzego)

Zielony Potok (ang. "Green Creek") - potok na Wyspie Króla Jerzego, na zachód od Zatoki Admiralicji. Rozpoczyna bieg na krawędzi Lodowca Tower, po czym spływa po Pełznącym Stoku do Rajskiej Zatoki. Nazwa, nadana w 1984 roku przez polską ekspedycję naukową, pochodzi od zielonych zlepieńców odnalezionych nad brzegami potoku.
Potok leży na terenie Szczególnie Chronionego Obszaru Antarktyki "Zachodni brzeg Zatoki Admiralicji" (ASPA 128).

</doc>
<doc id="1781801" url="https://pl.wikipedia.org/wiki?curid=1781801" title="Biłgoraj LHS">
Biłgoraj LHS



</doc>
<doc id="1781802" url="https://pl.wikipedia.org/wiki?curid=1781802" title="Bogdan Łysak">
Bogdan Łysak

Bogdan Stanisław Łysak (ur. 12 kwietnia 1936 w Kielcach, zm. 16 grudnia 2022) – polski inżynier, działacz państwowy i gospodarczy, poseł na Sejm PRL VII i VIII kadencji (1976–1985), wiceminister administracji i gospodarki przestrzennej (1982–1987, pod różnymi nazwami resortu), wiceprezes Najwyższej Izby Kontroli (1989–1991, w 1991 p.o. prezesa).
Życiorys.
Syn Dominika i Marii. Ukończył studia w Wyższej Szkole Ekonomicznej we Wrocławiu. W trakcie nauki pracował w Wojewódzkim Przedsiębiorstwie Geodezji Gospodarki Komunalnej. Po powrocie do Kielc pełnił obowiązki kierownika Działu Planu Budownictwa Wojewódzkiej Komisji Planowania Gospodarczego przy Wojewódzkiej Radzie Narodowej (1960–1967). W 1961 wstąpił do Stronnictwa Demokratycznego. W 1966 zasiadł w prezydium Wojewódzkiego Komitetu partii w Kielcach, gdzie w 1971 objął funkcję wiceprzewodniczącego, w 1973 sekretarza, a w 1978 przewodniczącego. W latach 1980–1981 był członkiem prezydium i sekretarzem Centralnego Komitetu. Pełnił także funkcję wiceprzewodniczącego zarządu wojewódzkiego Towarzystwa Przyjaźni Polsko-Radzieckiej.
W latach 1973–1980 pełnił mandat radnego WRN w Kielcach, był jej wiceprzewodniczącym. W 1976 uzyskał mandat posła na Sejm PRL VII kadencji z okręgu Kielce. Zasiadał w Komisji Budownictwa i Przemysłu Materiałów Budowlanych oraz Administracji, Gospodarki Terenowej i Ochrony Środowiska. W 1980 odnowił mandat poselski, kontynuował pracę w komisjach sejmowych. W latach 80. pełnił obowiązki wiceministra administracji i gospodarki przestrzennej. Funkcję podsekretarza stanu (wiceministra) pełnił w latach 1982–1987; w tym czasie kilkakrotnie następowały reorganizacje administracji rządowej, związku z czym był kolejno wiceministrem administracji, gospodarki terenowej i ochrony środowiska (do 1983), administracji i gospodarki przestrzennej (1983–1985), wreszcie budownictwa, gospodarki przestrzennej i komunalnej. W czerwcu 1989 został wiceprezesem Najwyższej Izby Kontroli, od marca do maja 1991 pełnił obowiązki prezesa z nominacji marszałka Sejmu (w okresie między odwołaniem Tadeusza Hupałowskiego i powołaniem Waleriana Pańki). W latach 1988–1990 był członkiem Rady Ochrony Pamięci Walk i Męczeństwa.
Działał w sektorze prywatnym. W latach 90. był wiceprzewodniczącym Rady Nadzorczej Exbudu. Dyrektor biura Polskiego Związku Pracodawców Budownictwa oraz członek indywidualny Business Centre Club.
22 grudnia 2022 został pochowany na cmentarzu w Wilanowie.

</doc>
<doc id="1781803" url="https://pl.wikipedia.org/wiki?curid=1781803" title="Zwierzyniec Wąskotorowy">
Zwierzyniec Wąskotorowy

Zwierzyniec Wąskotorowy – dawna wąskotorowa stacja kolejowa w mieście Zwierzyniec, w województwie lubelskim, w Polsce. Istniała do 1971 i była punktem początkowym dla wąskotorowej linii kolejowej biegnącej przez Puszczę Solską do Biłgoraja.

</doc>
<doc id="1781805" url="https://pl.wikipedia.org/wiki?curid=1781805" title="Stoczek Łukowski (stacja kolejowa)">
Stoczek Łukowski (stacja kolejowa)

Stoczek Łukowski – stacja kolejowa w Stoczku Łukowskim, w województwie lubelskim, w Polsce. Obecnie (2021-06) nie zatrzymują się tu pociągi pasażerskie, jedyny peron nie jest dostępny dla ewentualnych podróżnych (brak bezpiecznego przejścia przez tory).

</doc>
<doc id="1781806" url="https://pl.wikipedia.org/wiki?curid=1781806" title="Lodowiec Tower">
Lodowiec Tower

Lodowiec Tower (ang. "Tower Glacier") – lodowiec na Wyspie Króla Jerzego między szczytami Brama, The Tower i Bastion na terenie Szczególnie Chronionego Obszaru Antarktyki "Zachodni brzeg Zatoki Admiralicji" (ASPA 128). Opada ku Pełznącemu Stokowi, po którym jego wody roztopowe płyną kilkoma strumieniami ku Cieśninie Bransfielda. U swojej nasady lodowiec łączy się z Kopułą Warszawy.

</doc>
<doc id="1781807" url="https://pl.wikipedia.org/wiki?curid=1781807" title="HMS Gurkha">
HMS Gurkha

HMS Gurkha (wcześniej Ghurka) – nazwa noszona przez pięć okrętów brytyjskiej marynarki wojennej Royal Navy, od ludu Gurkhów:

</doc>
<doc id="1781808" url="https://pl.wikipedia.org/wiki?curid=1781808" title="Żona Pastora">
Żona Pastora



</doc>
<doc id="1781810" url="https://pl.wikipedia.org/wiki?curid=1781810" title="Tower Glacier">
Tower Glacier



</doc>
<doc id="1781811" url="https://pl.wikipedia.org/wiki?curid=1781811" title="Fakomatoza">
Fakomatoza



</doc>
<doc id="1781812" url="https://pl.wikipedia.org/wiki?curid=1781812" title="The Tower (Wyspa Króla Jerzego)">
The Tower (Wyspa Króla Jerzego)

The Tower – szczyt na Wyspie Króla Jerzego, o wysokości 365 m n.p.m., między Lodowcem Tower a Kopułą Warszawy, naprzeciw szczytów Brama i Bastion. The Tower leży częściowo na terenie Szczególnie Chronionego Obszaru Antarktyki "Zachodni brzeg Zatoki Admiralicji" (ASPA 128). Został po raz pierwszy skartografowany w 1909 roku przez francuską ekspedycję naukową.

</doc>
<doc id="1781813" url="https://pl.wikipedia.org/wiki?curid=1781813" title="Yaoshan Weiyan">
Yaoshan Weiyan

Yaoshan Weiyan (chiń. 藥山惟儼, pinyin "Yàoshān Wéiyǎn"; kor. 약산유엄 "Yaksan Yuam"; jap. "Yakusan Igen"; wiet. "Dược Sơn Duy Nghiễm"; ur. 745, zm. 828) – chiński mistrz chan szkoły hongzhou, uczeń mistrza chan Shitou Xiqiana.
Życiorys.
Yaoshan pochodził z miasta Jiangzhou; obecnie jest to miasto Xinjiang w prow. Shanxi.
Do zakonu wstąpił w wieku 17 lat i rozpoczął praktykę chan w klasztorze mistrza chan Xishana Huizhao w Chaozhou (Guangdong). Ten sam mistrz był także nauczycielem młodszego o 4 lata od Yangshana Baizhanga. Pełną mnisią ordynację przyjął u mistrza winai Xicao w klasztorze Hengyue na górze Heng w 773 r., gdy miał 29 lat. Był pilnym uczniem i studiował sutry, śastry oraz winaję. Jednak po pewnym czasie poczuł się zmęczony monotonnym przestrzeganiem drobiazgowych przepisów i postanowił znaleźć nowego nauczyciela.
Został uczniem mistrza chan Shitou Xigiana (chociaż praktykował także u Mazu Daoyi), który wówczas także przebywał na górze Heng. W "Zutang ji" jest na ten temat zaledwie wzmianka. Jednak inne źródła podają, że Yaoshan spędził u mistrza 13 lat. Po otrzymaniu przekazu Dharmy Yaoshan odszedł od mistrza.
W okresie rywalizacji szkół caodong i linji w czasie panowania dynastii Song sporo zamieszania wprowadziła rozpowszechniona informacja o tym, że Yaoshan, prekursor szkoły caodong, osiągnął oświecenie u mistrza Mazu Daoyi, a nie Shitou, i pozostał u Mazu. Było to bardzo celne uderzenie w tradycję caodong, bowiem insynuowało, że skoro Mazu był zawsze łączony ze szkołą linji, to znaczyło, że caodong jest po prostu tylko filią tradycji linji.
Jego początki jako nauczyciela były bardzo skromne. Zamienił małą oborę na górze Yao na dom mnichów (chiń. "sengtang"). Po pewnym czasie wokół niego zaczęli się gromadzić uczniowie. Wkrótce miał ich ok. 50. Jak podaje "Zutang ji", wśród przyciągniętych jego naukami był słynny prekursor odrodzenia konfucjańskiego w okresie dynastii Tang – minister Li Ao. Był on po takim wrażeniem nauk mistrza, że skomponował wiersz na cześć Yaoshana. Na Yaoshan mistrz przebywał przez ponad 30 lat.
W drugim miesiącu 828 r. mistrz nagle zaczął krzyczeć "Hala Dharmy się wali! Hala Dharmy się wali!". Mnisi zbiegli się ze słupami, aby podeprzeć ściany i dach.
Yaoshan podniósł ręce i powiedział "Nie rozumiecie, co mam na myśli" i zmarł.
Uczniowie wybudowali pamiątkową stupę na wschodniej ścianie hali. Mistrz otrzymał pośmiertne imię „Wielki Nauczyciel Szerokiej Drogi”. Stupa otrzymała nazwę „Miasto Przemienienia”.
Występuje w gong’anie 5 z "Congrong lu".
Uczniowie i nauki.
Linia przekazu mistrza Yaoshana okazała się w historii chanu niezwykle ważna. Według zapisów miał 10 spadkobierców Dharmy. Najważniejszymi uczniami byli bracia Yunyan Tansheng (782–841) i Daowu Yuanzhi (769–835). Nieco mniejsze znaczenie miał Huating Dejian.
Nauki Yaoshana poprzez tych uczniów zostały przekazane ich uczniom: Dongshanowi Langjiemu (założycielowi szkoły caodong) i Shishuangowi Qingzhu. Dzięki nim linia przekazu zapoczątkowana przez Shitou Xiqiana rozwinęła się niezwykle i w X w. stanowiąc liczne i żywotne frakcje szkoły chan.
Wszystkie zapisane rozmowy z uczniami świadczą o tym, że Yaoshan zdystansował się od dawnego, doktrynalnie nastawionego buddyzmu. Gdy Li Ao zapytał go "Czym jest moralność (śila), medytacja (samādhi) i mądrość (prajñā)"? – a więc trzy podstawy lub filary buddyjskiej ścieżki – Yaoshan odparł "Nie mam takich starych narzędzi koło siebie". Podkreślał więc czysty umysł własnej natury, co było ogólną ideą wczesnego chanu. Pozostawał także bardzo bliski stylowi szkoły hongzhou mistrza Mazu.
Jednak jego epitafium przedstawia go jako bardzo konserwatywnego mistrza chan, który nauczał sutr i prowadził życie poddane samokontroli. Jest to w sprzeczności z wszystkimi innymi przekazami o mistrzu.
Jak zwykle, jeśli chodzi o wspólnych uczniów Shitou Xiqiana i Mazu Daoyi, kontrowersją pozostaje, czyim był spadkobiercą. Jinhua Jia umieszcza go raczej w gronie uczniów Mazu.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.

</doc>
<doc id="1781814" url="https://pl.wikipedia.org/wiki?curid=1781814" title="Bastion (szczyt)">
Bastion (szczyt)

Bastion – szczyt na Wyspie Króla Jerzego, między Lodowcem Tower a Martwym Lodowcem i Wietrznym Lodowcem, w sąsiedztwie szczytów The Tower, Baszta i Brama. Leży na terenie Szczególnie Chronionego Obszaru Antarktyki „Zachodni brzeg Zatoki Admiralicji” (ASPA 128). Nazwę nadała polska ekspedycja naukowa w 1984 roku.

</doc>
<doc id="1781819" url="https://pl.wikipedia.org/wiki?curid=1781819" title="Tamara Sorbian">
Tamara Sorbian

Tamara Sorbian, także Tamara Sorbian-Kasprzycka i Tamara Kasprzycka (ur. 5 października 1952 w Warszawie, zm. 27 stycznia 2020 w Poznaniu) – polska reżyserka, scenarzystka i producentka.
Autorka filmów animowanych i dokumentalnych oraz scenariuszy filmowych. Reprezentowała nurt polskiej animacji lat 80. i 90.
Życiorys.
Absolwentka Wydziału Filozoficzno-Historycznego Uniwersytetu im. Adama Mickiewicza w Poznaniu (1972-1977).
Wolny słuchacz w Wyższym Zawodowym Studium Reżyserii Filmu Animowanego Państwowej Wyższej Szkoły Filmowej, Telewizyjnej i Teatralnej w Łodzi w latach 1980-1984.
Współpracowała z reżyserem i scenarzystą Jackiem Kasprzyckim. Realizowała filmy wraz ze Stanisławem Janickim i Eduardo Qiurogą.
Uprawnienia reżyserskie uzyskała w 1989. Twórczyni pierwszych animowanych spotów wyborczych (dla NSZZ „Solidarność” w wyborach roku 1989).
Pracowała w Muzeum Archeologicznym w Poznaniu (1977-1978), Wytwórni Filmów Oświatowych w Łodzi jako asystent reżysera i kierownika produkcji (1981-1985), Studio Miniatur Filmowych w Warszawie jako współscenarzysta i asystent reżysera (1983-1985), Zespole Filmowym „Dom” jako asystent reżysera i animator (1987-1988), Studio Filmowym im. K. Irzykowskiego jako współscenarzysta i asystent reżysera (1985-1987).
Od 1989 do 2001 w Telewizyjnym Studio Filmów Animowanych w Poznaniu jako reżyser, scenarzysta, scenograf, i asystent reżysera.
Następnie pracowała nad pełnometrażowym aktorsko-animowanym filmem o życiu i śmierci Brunona Schulza pod tytułem "Czas Zatrzymany".
Członkini NSZZ „Solidarność” 1988-1998 (w Zarządzie Komisji Krajowej TVP 1989-92), Komitetu Porozumiewawczego Środowisk Twórczych i Naukowych w Poznaniu, Koła Scenarzystów, Koła Realizatorów Filmów dla Dzieci i Młodzieży Stowarzyszenia Filmowców Polskich w Warszawie (od 1994), Stowarzyszenia Kulturalnego "Artes" (członek założyciel od 1998), Poznańskiego Towarzystwa Filmowego 2000 (członek założyciel od roku 2000).
Jej mężem był reżyser Jacek Kasprzycki.

</doc>
<doc id="1781822" url="https://pl.wikipedia.org/wiki?curid=1781822" title="Eastgardens">
Eastgardens

Eastgardens - geograficzna nazwa dzielnicy, "(przedmieścia)", położona na terenie samorządu lokalnego City of Botany Bay, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1781824" url="https://pl.wikipedia.org/wiki?curid=1781824" title="Magistrala Nadbałtycka">
Magistrala Nadbałtycka



</doc>
<doc id="1781825" url="https://pl.wikipedia.org/wiki?curid=1781825" title="Robert Taylor">
Robert Taylor

Imię i nazwisko Robert Taylor nosili lub noszą m.in.:

</doc>
<doc id="1781828" url="https://pl.wikipedia.org/wiki?curid=1781828" title="Eastlakes">
Eastlakes

Eastlakes – geograficzna nazwa dzielnicy "(przedmieścia)", położona na terenie samorządu lokalnego City of Botany Bay, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1781829" url="https://pl.wikipedia.org/wiki?curid=1781829" title="Vojtech Zamarovský">
Vojtech Zamarovský

Vojtech Zamarovský, (ur. 5 października 1919 w Trenczynie lub Zamarovcach, zm. 26 lipca 2006 w Pradze) – słowacki prozaik, autor słowackiej i czeskiej literatury faktu, publicysta, badacz, propagator hellenizmu i olimpizmu, tłumacz, prawnik, podróżnik, agent wywiadu.
Życiorys.
Urodził się 5 października 1919 w Trenczynie na Słowacji (ówczesna Czechosłowacja). Wywodził się z ziemiańskiej rodziny. Ukończył studia prawnicze na uniwersytecie w Bratysławie (1943; uzyskał tytuł "iuris utriusque doctor") oraz ekonomiczne na akademii w Pradze (1948). W 1947 roku wstąpił do partii komunistycznej, z której jednak został wydalony w 1952. W latach 1962–1977 współpracował z aparatem bezpieczeństwa Czechosłowackiej Republiki Socjalistycznej (Státní bezpečnost, Štátna bezpečnosť) pod kryptonimem "Belo" (‘Wojtek’), po czym został agentem wywiadu pod kryptonimem "Závoj" (‘welon’, ‘woalka’, ‘zasłona’). Zmarł 26 lipca 2006 w Pradze.
Dorobek twórczy pisarza obejmuje przede wszystkim publikacje popularyzujące kulturę, wierzenia, mity i historię starożytnych cywilizacji, m.in.: greckiej, rzymskiej, egipskiej, mezopotamskiej, sumeryjskiej, hetyckiej. Ogółem napisał 14 książek (13 w języku słowackim i czeskim). Jego dzieła zostały przetłumaczone na 15 języków. Obok działalności naukowo-badawczej i pisarskiej, zajmował się również tłumaczeniem tekstów (angielskich, niemieckich, francuskich, łacińskich) na język czeski i słowacki.
W 2001 roku powstało Muzeum Antyku Vojtecha Zamarovskiego w Trenczynie (Múzeum antiky Vojtecha Zamarovského v Trenčíne). Wśród eksponatów muzealnych znajdują się kopie antycznych rzeźb, które pisarz otrzymał w darze od rządu Republiki Greckiej.
Od 2000 roku Klub Pisarzy Literatury Faktu (Klub spisovateľov literatúry faktu) na Słowacji przyznaje nagrodę im. Vojtecha Zamarovskiego.
Twórczość.
Filmy dokumentalne.
Na podstawie książek powstały scenariusze filmów dokumentalnych, takich jak:

</doc>
<doc id="1781830" url="https://pl.wikipedia.org/wiki?curid=1781830" title="Hillsdale (Sydney)">
Hillsdale (Sydney)

Hillsdale – geograficzna nazwa dzielnicy "(przedmieścia)", położona na terenie samorządu lokalnego City of Botany Bay, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1781831" url="https://pl.wikipedia.org/wiki?curid=1781831" title="Virgil Kalakoda">
Virgil Kalakoda

Virgil Kalakoda (ur. 24 grudnia 1979 w Kapsztadzie) – południowoafrykański bokser wagi juniorśredniej i kick-boxer wagi średniej. 
Kariera sportowa.
Boks.
Boksu uczył się w klubie swojego ojca, Steve'a Kalakody (trener m.in. Mike'a Bernardo i Francois Bothy). Na zawodowstwo przeszedł w 1996 roku. Był mistrzem świata organizacji IBC oraz mistrzem interkontynentalnym IBF i WBN w wadze juniorśredniej (do 69 kg).
Kick-boxing.
W 2005 roku rozpoczął karierę w kick-boxingu. W latach 2005–2008 był zawodnikiem prestiżowej japońskiej organizacji K-1. Raz (w 2006 roku z dziką kartą) wystąpił w Finale K-1 World MAX. Odpadł w ćwierćfinale znokautowany przez Andy'ego Souwera. Od 2009 roku mieszka w Australii, gdzie walczy dla tamtejszych organizacji kick-boxerskich.
Osiągnięcia.
Boks zawodowy:

</doc>
<doc id="1781833" url="https://pl.wikipedia.org/wiki?curid=1781833" title="DNAza">
DNAza



</doc>
<doc id="1781834" url="https://pl.wikipedia.org/wiki?curid=1781834" title="RNaza">
RNaza



</doc>
<doc id="1781835" url="https://pl.wikipedia.org/wiki?curid=1781835" title="Fruktuoz z Bragi">
Fruktuoz z Bragi



</doc>
<doc id="1781836" url="https://pl.wikipedia.org/wiki?curid=1781836" title="Mascot">
Mascot

Mascot – geograficzna nazwa dzielnicy "(przedmieścia)", położona na terenie samorządu lokalnego City of Botany Bay, wchodzącego w skład aglomeracji Sydney, w stanie Nowa Południowa Walia, w Australii.
W dzielnicy Mascot znajduje się największy w Australii port lotniczy, "Kingsford Smith International Airport".

</doc>
<doc id="1781839" url="https://pl.wikipedia.org/wiki?curid=1781839" title="I liga polska w piłce siatkowej mężczyzn (2009/2010)">
I liga polska w piłce siatkowej mężczyzn (2009/2010)

Do rozgrywek I ligi polskiej w piłce siatkowej mężczyzn sezonu 2009/2010 przez władze Polskiego Związku Piłki Siatkowej dopuszczonych zostało ostatecznie 13 drużyn.
System rozgrywek.
Zmagania toczą się dwuetapowo:
Etap I (dwurundowa faza zasadnicza).
Przeprowadzona w formule ligowej, systemem kołowym (tj. „każdy z każdym – mecz i rewanż”), rozpoczęta 10 października 2009 roku meczami 1 kolejki, a zakończona 27 marca 2010 spotkaniami 26 kolejki. Z uwagi na nieparzystą liczbę uczestników – spowodowaną dopuszczeniem SMS I PZPS Spała – podczas każdej z kolejek, jeden z zespołów zmuszony był do pauzy. Faza zasadnicza, klasyfikacja generalna – uwzględnia wyniki wszystkich rozegranych meczów, łącznie z meczami rozegranymi awansem. Punktacja: 3 pkt za wygraną 3:0 i 3:1, 2 pkt za wygraną 3:2, 1 pkt za porażkę 2:3, 0 pkt za przegraną 1:3 i 0:3.
Kolejność w tabeli po każdej kolejce rozgrywek (tabela) ustalana jest według liczby zdobytych punktów meczowych. W przypadku równej liczby punktów meczowych o wyższym miejscu w tabeli decyduje:
Jeżeli mimo zastosowania powyższych reguł nadal nie można ustalić kolejności, o wyższej pozycji w tabeli decydują wyniki meczów rozegranych pomiędzy zainteresowanymi drużynami w danym sezonie.
Etap II (faza play-off / play-out).
Przeprowadzona w systemem pucharowym, rozpoczęta w kwietniu 2010 pierwszymi meczami I rundy, a zakończona w kwietniu 2010 ostatnimi spotkaniami finałowym. Do rundy play-off przystąpią 4 najlepsze drużyny po fazie zasadniczej. Zespoły z miejsc 5-8 zagrają turniej o te właśnie miejsca w końcowej klasyfikacji. Drużyna, które zajęła 9. miejsce po rundzie zasadniczej kończy sezon, a 4 najsłabsze drużyny rywalizować będą o utrzymanie (w rundzie play-out). Przegrani rundy play-out zagrają turniej barażowy z drużynami II ligi o prawo startu w rozgrywkach I ligi w przyszłym sezonie. (W związku z katastrofą polskiego Tu-154M z Lechem Kaczyńskim na pokładzie, mecze w terminie 10–18 kwietnia zostaną przełożone.)
Runda play-off
Runda 1
(O miejsca 1-4) – Zwycięzcy rywalizacji z rundy 1 zagrają w 1/2 finału o miejsca 1-4. W pierwszym półfinale zagrają drużyny z miejsc 1-4 po rundzie zasadniczej, a w drugim z miejsc 2-3. Drużyny grają do trzech wygranych meczów ze zmianą gospodarza po dwóch meczach. Gospodarzami pierwszego terminu (terminy są dwudniowe – dwumeczowe) będą zespoły, które po fazie zasadniczej rozgrywek zajęły wyższe miejsce w tabeli (ewentualny piąty mecz zostaje rozegrany również na parkiecie drużyny, która zajęła wyższe miejsce po rundzie zasadniczej).
(O miejsca 5-8) – Turniej zorganizowany w jednej hali o miejsca 5-8 w końcowej klasyfikacji sezonu. Rozgrywany systemem „każdy z każdym”, tj. każda drużyna gra po jednym meczu z każdym przeciwnikiem. Tworzy się tabela (punktacja – 2 pkt. za zwycięstwo, 1 pkt. za porażkę). Zwycięzca turnieju zajmie 5. miejsce w końcowej klasyfikacji, 2 drużyna turnieju – 6, 3 drużyna – 7, a 4 zespół – 8.
Runda 2
(O miejsca 3-4) – Przegrany 1 półfinału gra z przegranym 2 półfinału. Drużyny grają dwumecz.
(O miejsca 1-2) – O tytuł mistrza I ligi. Zwycięzca 1. półfinału gra ze zwycięzcą 2. półfinału do trzech wygranych meczów ze zmianą gospodarza po dwóch meczach. Gospodarzami pierwszego terminu (terminy są dwudniowe – dwumeczowe) będą zespoły, które po fazie zasadniczej rozgrywek zajęły wyższe miejsce w tabeli (ewentualny piąty mecz zostaje rozegrany również na parkiecie drużyny, która zajęła wyższe miejsce po rundzie zasadniczej).
Runda play-out
Zespoły, które po zakończeniu rundy zasadniczej zajęły miejsca 10-13 zagrają o utrzymanie w I lidze. Drużyny z miejsc 10-13; 11-12 utworzą pary meczowe. Rywalizacja toczyć się będzie do trzech wygranych meczów ze zmianą gospodarza po dwóch rozegranych meczach. Gospodarzami pierwszego terminu (terminy są dwudniowe – dwumeczowe) będą zespoły, które po fazie zasadniczej rozgrywek zajęły wyższe miejsce w tabeli (ewentualny piąty mecz zostaje rozegrany również na parkiecie drużyny, która zajęła wyższe miejsce po rundzie zasadniczej). Zwycięzcy utrzymują się w lidze, natomiast przegrani zagrają turniej barażowy z dwiema najlepszymi drużynami II ligi (o dwa miejsca w I lidze w sezonie 2010/2011).
Turniej barażowy (z drużynami II ligi)
Turniej, w którym uczestniczy dwóch przegranych rundy play-out I ligi i dwie najlepsze drużyny II ligi – o dwa miejsca w I lidze w sezonie 2010/2011. Turniej rozgrywany w jednej miejscowości. Gra „każdy z każdym” – każdy zespół gra po jednym meczu z każda drużyną. Powstaje tabela (punktacja – 2 pkt. za zwycięstwo, 1 pkt. za porażkę). Dwie najlepsze drużyny uzyskają prawo startu w I lidze w sezonie 2010/2011.
O kolejności końcowej w przypadku odpadnięcia drużyn w tej samej rundzie i nie rozgrywania meczów o poszczególne miejsca decyduje kolejność po rundzie zasadniczej.
Według regulaminu, SMS I PZPS Spała – mimo że przystąpiła do rozgrywek jako ich normalny uczestnik – nie podlegała ostatecznej weryfikacji, jak pozostałe kluby. Brała ona udział wyłącznie w zasadniczej fazie sezonu (tj. mecz i rewanż – każdy z każdym) i niezależnie od miejsca zajętego w końcowej tabeli kończyła udział w zmaganiach, pozostając na tym szczeblu przez kolejny sezon (dlatego nie mogła ani awansować do PLS, ani spaść do II ligi, ani walczyć w turze play-off).
Rozgrywki.
Turniej o miejsca 5-8 (Gorzów Wlkp.).
Terminarz i wyniki
Tabela
Turniej barażowy (Kamienna Góra).
Terminarz i wyniki
Tabela

</doc>
<doc id="1781840" url="https://pl.wikipedia.org/wiki?curid=1781840" title="Ślepsk Augustów">
Ślepsk Augustów



</doc>
<doc id="1781842" url="https://pl.wikipedia.org/wiki?curid=1781842" title="Kangto">
Kangto



</doc>
<doc id="1781844" url="https://pl.wikipedia.org/wiki?curid=1781844" title="Rzesza (ujednoznacznienie)">
Rzesza (ujednoznacznienie)

Rzesza (niem. "Reich") – historyczne określenie państwa niemieckiego

</doc>
<doc id="1781848" url="https://pl.wikipedia.org/wiki?curid=1781848" title="Bartholomäus Gesius">
Bartholomäus Gesius

Bartholomäus Gesius, właściwie "Göß" (ur. 1562 w Münchebergu k. Frankfurtu nad Odrą, zm. w sierpniu 1613 we Frankfurcie nad Odrą) – niemiecki kompozytor, kantor.
Życiorys.
W latach 1578-1585 studiował teologię na franfurckim Uniwersytecie Viadrina. W 1582 tymczasowo został kantorem w Müncheberg, a w 1587 nauczycielem i muzykiem na Starym Zamku w Bad Muskau na Łużycach Górnych.
W roku 1593 został kantorem w Kościele Mariackim we Frankfurcie nad Odrą, gdzie pracował również jako nauczyciel w szkole miejskiej. Zmarł podczas epidemii dżumy w 1613.
Jest znany jako autor ewangelickich pieśni kościelnych.

</doc>
<doc id="1781853" url="https://pl.wikipedia.org/wiki?curid=1781853" title="Borgholzhausen">
Borgholzhausen

Borgholzhausen – miasto w Niemczech, położone w kraju związkowym Nadrenia Północna-Westfalia, w rejencji Detmold, w powiecie Gütersloh. W 2010 roku liczyło 8620 mieszkańców. W pobliżu miasta wznosi się zamek Ravensberg.
Współpraca.
Miejscowości partnerskie:

</doc>
<doc id="1781854" url="https://pl.wikipedia.org/wiki?curid=1781854" title="Polskie Towarzystwo Neurologiczne">
Polskie Towarzystwo Neurologiczne

Polskie Towarzystwo Neurologiczne – zrzesza osoby pracujące w dziedzinie nauk neurologicznych.
14 września 1933 podczas XIV. Zjazdu Lekarzy i Przyrodników Polskich – Zebranie Sekcji Neurologicznej Zjazdu zostało ukonstytuowane Polskie Towarzystwo Neurologiczne. Pierwszym prezesem został prof. Kazimierz Orzechowski.
Obecnie towarzystwo liczy ok. 2800 członków zwyczajnych. Funkcję prezesa pełnili m.in. Grzegorz Opala (2005-2008), Krzysztof Selmaj (2008-2011), Wojciech Kozubski (2011-2014) i Przemysław Nowacki (2014-2017)

</doc>
<doc id="1781856" url="https://pl.wikipedia.org/wiki?curid=1781856" title="Delbrück">
Delbrück

Delbrück – miasto w Niemczech, położone w kraju związkowym Nadrenia Północna-Westfalia, w rejencji Detmold, w powiecie Paderborn. W 2010 roku liczyło 30 047 mieszkańców.

</doc>
<doc id="1781857" url="https://pl.wikipedia.org/wiki?curid=1781857" title="Ennigerloh">
Ennigerloh

Ennigerloh – miasto w Niemczech, położone w kraju związkowym Nadrenia Północna-Westfalia, w rejencji Münster, w powiecie Warendorf. W 2010 roku liczyło 19 701 mieszkańców.
Współpraca.
Miejscowości partnerskie:

</doc>
<doc id="1781858" url="https://pl.wikipedia.org/wiki?curid=1781858" title="K-1 World Grand Prix 2008 Final 16">
K-1 World Grand Prix 2008 Final 16

K-1 World Grand Prix 2008 Final 16 ("FieLDS K-1 World Grand Prix 2008 in Seoul Final 16") – gala eliminacyjna cyklu K-1 World GP. Wyłoniła ona ośmiu zawodników, którzy walczyli o mistrzostwo K-1 WGP podczas grudniowego Finału K-1 World GP 2008.
Walki.
Walki otwarcia (3x3 min. Ext.1R):
Walki Final 16 (3x3 min. Ext.2R):

</doc>
<doc id="1781859" url="https://pl.wikipedia.org/wiki?curid=1781859" title="Fernando Ocáriz Braña">
Fernando Ocáriz Braña

Fernando Ocáriz Braña (ur. 27 października 1944 w Paryżu) – kapłan, katolicki teolog, konsultor Kongregacji Nauki Wiary. Od 23 stycznia 2017 prałat Prałatury personalnej Opus Dei.
Rys biograficzny.
Skończył fizykę na Uniwersytecie w Barcelonie (1966), a następnie w 1969 studia teologiczne na Papieskim Uniwersytecie Laterańskim. W 1971 uzyskał stopień Doktora teologii na Uniwersytecie Nawarry. W tym samym roku w dniu 15 sierpnia Marcelo González Martín udzielił mu w Madrycie święceń kapłańskich. Od 1984 był profesorem zwyczajnym teologii fundamentalnej i dogmatycznej na Papieskim Uniwersytecie Świętego Krzyża w Rzymie.
Od 1986 jest konsultorem różnych organizmów Kurii Rzymskiej: Kongregacji Nauki Wiary (od 1986), Kongregacji ds. Duchowieństwa (od 2003) oraz Papieskiej Rady ds. Promocji Nowej Ewangelizacji (od 2011). Według Johna Allena jest jednym z głównych autorów Dominus Iesus.
Wikariuszem Generalnym Prałatury Opus Dei został 23 kwietnia 1994. 9 grudnia 2014 został mianowany Wikariuszem Pomocniczym.
W 2009 został mianowany jednym z trzech członków uczestniczących z ramienia Stolicy Apostolskiej w rozmowach z lefebrystami.
23 stycznia 2017 mianowany przez papieża Franciszka prałatem Opus Dei. W dniu 22 czerwca 2022 został wyróżniony doktoratem honoris causa Papieskiego Wydziału Teologicznego we Wrocławiu.

</doc>
<doc id="1781860" url="https://pl.wikipedia.org/wiki?curid=1781860" title="Bołduk">
Bołduk

Bołduk () – jezioro na Białorusi, w obwodzie mińskim, w rejonie miadzielskim. Położone jest w dorzeczu Straczy, w granicach Parku Krajobrazowego „Błękitne Jeziora”, 33 km na południowy zachód od Miadzioła i 13 km od granicy białorusko-litewskiej. Należy do Bołduckiej Grupy Jezior.
Jezioro jest wydłużone z północnego zachodu na południowy wschód. Długość jego linii brzegowej wynosi 5,24 km, a powierzchnia zlewni 1,6 km². Stoki niecki jeziora pow. 25–30 m. Brzegi zlewają się ze stokami, na południowym zachodzie i południowym wschodzie niskie, zabagnione. Płycizny piaszczyste. Podwodne stoki strome (do 30°). Dwie głębiny 38,1 m i 39,7 m, rozdzielone 7-metrowym wyniesieniem. Woda odznacza się wysoką mineralizacją (245–270 mg/l) i przejrzystością (4–5 m). Roślinność sięga głębokości 6–8 m.
Brzegi zarośnięte sitowiem i trzciną, zwykle o szer. 5–7 m, na południowym wschodzie – ok. 50 m. Na płyciznach występują rdestnica i rogatek. Wśród fitoplanktonu jeziora najbardziej różnorodne są okrzemki. Plankton ubogi, głównie reprezentowany przez skorupiaki i wrotki. Świat owadów także ubogi (jętki, chruściki, ochotkowate). Występują także mięczaki. Z ryb najbardziej rozpowszechnione są coregonus, szczupak, leszcz, okoń pospolity, płoć, ukleja.
Na prawym brzegu jeziora znajduje się wieś Wojszkuny, na lewym chutor Bołduk i kilka schronisk turystycznych. Wzdłuż brzegu występują źródła.

</doc>
<doc id="1781861" url="https://pl.wikipedia.org/wiki?curid=1781861" title="Olesno Tarnowskie">
Olesno Tarnowskie

Olesno Tarnowskie – nieczynny przystanek kolejowy w Olesnie, w województwie małopolskim, w Polsce, na linii Tarnów – Szczucin koło Tarnowa. Znajduje się tu 1 peron.

</doc>
<doc id="1781863" url="https://pl.wikipedia.org/wiki?curid=1781863" title="Lista światów Ekumeny">
Lista światów Ekumeny

Lista światów Ekumeny – lista zamieszkałych planet, na których dzieje się akcja powieści z cyklu Ekumeny Ursuli K. Le Guin. Zgodnie z informacjami zawartymi w książkach i powieściach, zostały skolonizowane przez mieszkańców Hain. Haińczycy prawdopodobnie modyfikowali genetycznie ludzi, aby uczynić ich zdolnymi do zamieszkania na nowych planetach lub w ramach eksperymentów społecznych. Niektóre planety mogły być kolonizowane więcej niż raz.
Światy opisane w osobnych powieściach.
Ahtshe.
Planeta zamieszkana przez rasę ludzką w powieści "Słowo „las” znaczy „świat”". Większość jej obszaru pokrywa wszechocean, jedynie na północnej półkuli znajdują się archipelagi mniejszych i większych wysp pokrytych ciągłym, gęstym lasem. 
Zostaje skolonizowana przez ziemian w okresie tuż przed powstaniem Ligi Wszystkich Światów. Prowadzą na niej rabunkową gospodarkę, wykorzystując miejscową rasę niewielkich, włochatych humanoidów w charakterze niewolników. Bestialskie traktowanie doprowadza do rebelii Ahsthenian i otwartej wojny z kolonistami. Dopiero zawiązanie Ligi, pojawienie się emisariuszy z Hain i Tau Ceti, oraz wynalazek ansibla zmieniają położenie tubylców, doprowadzając do porzucenia planów kolonizacji i izolacji kulturowej i gospodarczej planety.
Miejscowe humanoidy to rasa pochodzenia ludzkiego, prawdopodobnie zmieniona genetycznie przez Haińczyków. Są niewielkiego wzrostu i pokryci są futrem. Słowa „las” i „świat” są w ich języku tożsame – Ahtsheanie są ludem lasu, żyjącym w harmonii z przyrodą. Mężczyźni potrafią funkcjonować w „świecie snu”, który przypomina "czas snu" Aborygenów. Nowe doświadczenia i umiejętności są poprzez „śniących” przekazywane reszcie społeczności.
Aka.
Planeta zamieszkana przez rasę ludzką w powieści "Opowiadanie świata". 
Aka po pierwszym kontakcie z cywilizacjami Ekumeny została pozostawiona sama sobie. Niemniej ziarno, posiane przez gości, zakiełkowało: Akanie postanowili za wszelką cenę dogonić przybyszów z kosmosu. Wymyślono ideę Marszu Do Gwiazd, który zakładał porzucenie starej, kontemplacyjnej cywilizacji i budowę nowej – zaawansowanej technologicznie. Proces się powiódł, ale ceną była utrata tożsamości. Po wielu latach na Akę wracają przedstawiciele Ekumeny, by poszukać resztek starej, zakazanej kultury. 
Cywilizacja Aki w dużym stopniu przypomina Chiny z drugiej połowy XX wieku. Stara kultura akańska podobna jest do buddyzmu i taoizmu, a Marsz Do Gwiazd to odbicie polityki wielkiego skoku i rewolucji kulturalnej. 
Anarres.
Planeta z powieści Wydziedziczeni Ursuli Le Guin; mniejsza z bliźniaczych planet w układzie Tau Ceti.
Jest to świat o przewadze lądów, posiadający jedynie dwa duże morza. Ma klimat suchy, jałowe pustynie pokrywają większość obszarów wewnątrz lądów. Bogata w surowce naturalne, głównie w metale ciężkie.
Anarres została skolonizowana w pierwszym okresie osadnictwa ludzkiego, trwało to jednak krótko - większość osadników osiedliła się na żyznej, większej, posiadającej bardziej sprzyjające warunki Urras. Planeta została ponownie zasiedlona przez dużą grupę separatystów-rewolucjonistów, wyznawców Odonianizmu - filozofii przypominającej anarchizm, stworzonej przez Laię Odo. Na mocy umowy z rządami Urras rewolucjoniści dostali mniejszą z planet na własność.
Społeczeństwo Anarres żyje w egalitarnym, utopijnym ustroju oscylującym między anarchizmem a socjalizmem. Rozproszone skupiska ludzkie zarządzane są przez komitety rewolucyjne, jedynie w Abbenay, stolicy planety, znajduje się kilka centralnych urzędów / organizacji. Tam też znajduje się jedyny port kosmiczny, wykorzystywany do handlu z Urrasyjczykami.
Gethen.
Zamieszkana planeta z powieści "Lewa ręka ciemności". Charakteryzuje się nadzwyczaj ostrym, zimnym klimatem, dlatego przez inne społeczności Ekumeny bywa określona mianem "Zimy". Ludzie są jedynym dużym zwierzęciem, zdolnym do przeżycia w tym klimacie.
Dzieli się na półkulę lądową, której tereny zajmuje królestwo Karhid i parademokratyczna Wspólnota Orgoreynu, o ustroju przypominającym państwo totalitarne oraz półkulę morską, gdzie znajdują się Perunter, Sith i Archipelag.
Gethen zamieszkują ludzka rasa hermafrodytów, przez większość czasu pozostających bezpłciowymi, jedynie w okresie godowym, tzw. kemmerze ujawniających drugorzędowe cechy płciowe i sprzyjającym prokreacji. Istnieje teoria, że Getheńczycy są wynikiem eksperymentu prowadzonego w zamierzchłej przeszłości przez Hainów.
Pierwszym mobilem Ekumeny na Gethen był Genly Ai, który prowadził najpierw rozmowy z Karhidyjczykami, a następnie z Orgotami.
Rokanan.
W powieści "Świat Rocannona", planeta w układzie Fomalhaut II, zamieszkana przez rasę ludzką. Mieszkańcami są trzy gatunki inteligentnych humanoidów – "Gdemiar" – posługująca się technologią rasa górników; "Fiia" – „leśni ludzie” tworzący telepatycznie połączone małe społeczności oraz "Liuar" – podzielona na dwie pseudorasy rycerska kultura o strukturze feudalnej.
Nazwa świata pochodzi od nazwiska Rocannona, terrańskiego ksenoetnografa, który badał tę planetę i jej ludy, osiedlając się wśród Liuarów. W czasie gdy Rocannon przebywał na planecie, stała się ona bazą wypadową dla zwalczających Ligę Wszystkich Światów buntowników z Faradaya. Jego interwencja doprowadziła do zagłady powstańczych oddziałów i ocalenia planety i jej mieszkańców. Na jego cześć świat został nazwany Rokananem, gdyż tak jego nazwisko wymawiali mieszkańcy planety.
Na planecie Rokanan inni członkowie Ligi poznali dar telepatii.
Urras.
Planeta z powieści "Wydziedziczeni"; większa z bliźniaczych planet w układzie Tau Ceti.
Jest to duży, zróżnicowany geograficznie świat o przewadze oceanów. Obszar lądów podzielony jest pomiędzy kilka dużych i średnich państw. Lądy bogate są w zróżnicowaną faunę i florę.
Planeta Urras stała się głównym ośrodkiem kolonizacji Tau Ceti ze względu na dużo bardziej sprzyjające warunki od swojej młodszej siostry. Podzielona została między silne związki polityczne o strukturze państwowej. Dominującym ustrojem jest kapitalizm, a społeczeństwo ma strukturę podobną do kastowej. Rządy urrasyjskie czerpią ogromne korzyści z handlu z Anarres, korzystając z bogatych tam złóż surowców, wymieniając je na produkty specjalistyczne.
Urras jest pierwszą planetą ceteńską, na której pojawiają się ambasadorzy z Hain i Ziemi.
Werel.
Planeta pojawiająca się w książce "Cztery drogi ku przebaczeniu" oraz opowiadaniu "Dawna Muzyka i niewolnica". W starożytności została skolonizowana przez ludzi z Hain. Najprawdopodobniej nie występowały na niej endemiczne gatunki zwierząt – wszystkie istoty przywieziono z Hain, podobnie jak część gatunków roślin. Została zdominowana przez Voe Deo – rzutką, agresywną czarnoskórą rasę, która zdominowała ludzi z północy o jaśniejsze skórze. Voe Deo rozwinęli społeczeństwo kapitalistyczne, oparte na niewolnictwie, które przetrwało ok. 3000 lat. Wymienione wyżej utwory literackie opowiadają o upadku tego społeczeństwa.
Nie powinna być mylona z planetą o tej samej nazwie pojawiającą się w powieściach "Planeta wygnania" i "Miasto złudzeń" tej samej autorki. Zdublowanie nazwy, jak przyznaje sama Le Guin we wstępie do zbioru "Urodziny świata" było omyłkowe.
Werel (Alterra).
W powieści "Planeta wygnania", planeta zamieszkana przez rasę ludzką – potomków pierwszych osadników Ligi Wszystkich Światów, którzy w miarę upływu czasu utracili kontakt ze swoim światem macierzystym, popadli we wtórne zacofanie technologiczne (spowodowane embargiem kulturowym) i zaczęli krzyżować się z lokalnym gatunkiem inteligentnym. Istnieje podejrzenie, że Haińczycy skolonizowali planetę dwukrotnie, w dużym odstępie czasu.
Nazywana czasem Alterrą, krąży wokół Gammy Smoka. Nie należy ją mylić z planetą Werel, która występuje w opowiadaniach z tomu "Cztery drogi ku przebaczeniu" oraz opowiadaniu "Dawna Muzyka i niewolnica".
Czas obiegu Werel wokół swojej gwiazdy to ok. 60 ziemskich lat, co wpływa znacząco na bieg ludzkiego życia na planecie, charakteryzującej się dość surowym klimatem.
Werel jest wspomniana w późniejszej powieści "Miasto złudzeń", jako miejsce skąd przybywa główny bohater, Ramarren. Jest to prawdopodobnie jedyny ośrodek ludzki, który przetrwał wojnę z obcą rasą Shinga, będącą przyczyną upadku Ligi. Ludzie, którzy przetrwali surowe warunki Werel zaczynają odzyskiwać dawną potęgę, czego najlepszym dowodem jest wysłanie statku kosmicznego w poszukiwaniu innych ocalałych kolonii. Shinga próbują wydobyć od Ramarrena koordynaty planety, by ją zniszczyć, ale na szczęście udaje mu się zbiec. Po okresie rozłąki ze światami macierzystymi i technologicznego uwstecznienia Werelianie wysyłają ponownie poselstwo na Ziemię. Należy sądzić, że te wydarzenia były początkiem drogi do odbudowy porozumienia między społecznościami ludzkimi i budowy Ekumeny.
Inne światy.
Oprócz światów pojawiających się w powieściach, w uniwersum znajduje się wiele innych planet. Najważniejsze z nich to:
Pozostałe planety, wspomniane jedynie w opowiadaniach i powieściach, ale nie odgrywające kluczowej roli, to Beldene, Chiffewar, Cime, Ensbo, Four-Taurus, Gao, Gde, Huthu, Kapetyn, Kheakh, Orint, Ollul, Prestno, S, Sheashel Haven, Ve i Uttermosts.

</doc>
<doc id="1781864" url="https://pl.wikipedia.org/wiki?curid=1781864" title="Kościół św. Krzyża i klasztor Bonifratrów w Wilnie">
Kościół św. Krzyża i klasztor Bonifratrów w Wilnie

Kościół św. Krzyża i klasztor Bonifratrów w Wilnie – kościół położony przy placu S. Daukanto aikšte (przed 1945 – plac Napoleona). Wybudowany w stylu barokowym ok. 1635 dla zakonu bonifratrów. Obecnie należy do zakonu sióstr Niepokalanego Poczęcia Najświętszej Maryi Panny.
Historia.
Historia kościoła sięga 1543, kiedy to biskup łucki (i późniejszy wileński) Paweł Algimunt Holszański, zbudował kaplicę nad uznawanym za cudowne źródełkiem, nawiązującym z kolei do popularnej legendy o męczeńskiej śmierci pierwszych franciszkanów w Wilnie w 1345.
Sto lat po wzniesieniu kaplicy biskup Abraham Woyna zbudował przy niej szpital a do opieki nad chorymi sprowadził zakon bonifratrów. Zakonnicy przybyli w 1635, rozebrali kaplicę i wznieśli na jej miejscu niewielki kościół, który spłonął w pożarze w 1737.
W 1748 kościół został odbudowany; wzniesiono wówczas fasadę z dwiema wieżami i frontonem. Przed fasadą zbudowano kruchtę nakrytą pulpitowym dachem. Z niewielkimi zmianami kościół przetrwał do dziś.
W chwili I rozbioru Polski w wileńskim konwencie żyło 14 bonifratrów. Prowadzili oni szpital aż do kasaty zakonu w 1843. Leczył się w nim m.in. hrabia Eustachy Tyszkiewicz.
W 1906 przeprowadzono gruntowny remont kościoła; przesklepiono wnętrze kolebką i pokryto ją sztukaterią. Postawiono nowy ołtarz główny, obok istniejących XVIII-wiecznych ołtarzy bocznych.
W 1924 bonifratrzy powrócili do Wilna i w klasztorze otworzyli przytułek dla starców i jadłodajnię dla ubogich.
Z wybuchem drugiej wojny światowej zakon bonifratrów opuścił Wilno. W 1947 kościół zajęły siostry zakonu Niepokalanego Poczęcia Najświętszej Maryi Panny. Po 1949 decyzją władz komunistycznych kościół i klasztor zostały zamknięte. Budynek klasztoru przebudowano na mieszkania.
W 1976 kościół przekazano we władanie filharmonii wileńskiej i urządzono w nim salę koncertową.
W 1984 na skwerze pobliżu kościoła postawiono wykonany przez Vladasa Vildziunasa pomnik zasłużonego dla Wilna architekta Wawrzyńca Gucewicza (1753-1798).
Po odzyskaniu przez Litwę niepodległości w 1990 świątynię zwrócono kościołowi katolickiemu. Do kościoła ponownie sprowadziły się siostry zakonu Niepokalanego Poczęcia Najświętszej Maryi Panny.
W 2002 kościół został odnowiony.
Architektura.
Kościół św. Krzyża jest niewielką budowlą, odznaczającą się niezwykłą prostotą formy. Fasada, podzielona w pionie i w poziomie na trzy części i akcentowana skromnymi lizenami i gzymsami, ujęta została w dwie rokokowe wieżyczki, zwieńczone niewielkimi hełmami z lukarnami. Fronton i wieżyczki zdobią trzy wielkie, metalowe krzyże o delikatnej ornamentyce.
Do fasady przylega wydatna kruchta, nad którą umieszczony jest obraz Matki Boskiej, będący kopia obrazu znajdującego się wewnątrz świątyni.
Wnętrze świątyni jest jednonawowe, o nisko zawieszonym sklepieniu. Wyposażone w trzy niewielkie ołtarze o wystroju barokowym. W głównym ołtarzu, sięgającym aż do sklepienia, znajduje się obraz Matki Boskiej Śnieżnej zwany też „Matką Boską Bonifraterską” i krucyfiks. W kościele bije nadal, uważane za cudowne, źródełko.
Do kościoła przylegają zabudowania klasztorne. W ich wschodniej części znajduje się gotycka kaplica; według przypuszczeń wzniesiona na tym miejscu przez biskupa Holszańskiego.

</doc>
<doc id="1781865" url="https://pl.wikipedia.org/wiki?curid=1781865" title="Harald Schmid">
Harald Schmid

Harald Schmid (ur. 29 września 1957 w Hanau) – niemiecki płotkarz, jeden z najwybitniejszych biegaczy na dystansie 400 metrów przez płotki. Pierwszy zawodnik z Europy, który pokonał ten dystans w czasie poniżej 48 sekund (w 1979 podczas zawodów Pucharu Europy w Turynie – 47,84 sek.). Rekordzista Europy w latach 1979–1995. Wielokrotny mistrz kontynentu. Medalista mistrzostw świata i igrzysk olimpijskich. Zakończył karierę w 1989.
Mąż Elżbiety Rabsztyn.

</doc>
<doc id="1781866" url="https://pl.wikipedia.org/wiki?curid=1781866" title="Enger">
Enger

Enger – miasto w Niemczech, położone w kraju związkowym Nadrenia Północna-Westfalia, w rejencji Detmold, w powiecie Herford. W 2014 roku liczyło 20 385 mieszkańców.
Współpraca.
Miejscowość partnerska:

</doc>
<doc id="1781867" url="https://pl.wikipedia.org/wiki?curid=1781867" title="Edward Hart">
Edward Hart

Edward James Hart (ur. 24 kwietnia 1949 w Martinez w Kalifornii) – amerykański lekkoatleta sprinter, mistrz olimpijski z 1972 z Monachium.
Zdobył akademickie mistrzostwo Stanów Zjednoczonych (NCAA) w biegu na 100 jardów w 1970. W 1972 w amerykańskich kwalifikacjach przedolimpijskich zwyciężył w biegu na 100 metrów. Był jednym z faworytów tej konkurencji na igrzyskach olimpijskich w 1972 w Monachium. Jednak po wygraniu przedbiegów Hart i inny sprinter amerykański Reynaud Robinson spóźnili się na swe biegi ćwierćfinałowe i zostali wyeliminowani walkowerem. Powodem spóźnienia było to, że trener amerykański miał nieaktualny program zawodów.
Hart częściowo powetował sobie to niepowodzenie zdobywając złoty medal w sztafecie 4 × 100 metrów, która dodatkowo ustanowiła rekord świata wynikiem 38,19 s (biegła w składzie: Larry Black, Robert Taylor, Gerald Tinker i Edward Hart).
Hart zakończył karierę lekkoatletyczną pod koniec 1972, ale wznowił ją w 1978 i przez 2 lata był w czołówce sprinterów amerykańskich.

</doc>
<doc id="1781868" url="https://pl.wikipedia.org/wiki?curid=1781868" title="Port lotniczy Subic Bay">
Port lotniczy Subic Bay

Port lotniczy Subic Bay (IATA: SFS, ICAO: RPLB) – port lotniczy położony Olongapo, na Filipinach. Służy jako drugorzędne lotnisko dla międzynarodowego lotniska w Manili. Port lotniczy używany jest przez Naval Air Station Cubi Point United States Navy. Jego terminal lotniczy ma 2 bramki.

</doc>
<doc id="1781871" url="https://pl.wikipedia.org/wiki?curid=1781871" title="Harsewinkel">
Harsewinkel

Harsewinkel – miasto w Niemczech, położone w kraju związkowym Nadrenia Północna-Westfalia, w rejencji Detmold, w powiecie Gütersloh. 
W 2013 roku liczyło 23 808 mieszkańców; w 2012 było ich 23 862.

</doc>
<doc id="1781872" url="https://pl.wikipedia.org/wiki?curid=1781872" title="Eurośródziemnomorska Fundacja Dialogu Kultur im. Anny Lindh">
Eurośródziemnomorska Fundacja Dialogu Kultur im. Anny Lindh

Eurośródziemnomorska Fundacja Dialogu Kultur im. Anny Lindh to organizacja powołana do życia w 2005 r. podczas konferencji ministrów spraw zagranicznych Partnerstwa Eurośródziemnomorskiego celem promocji dialogu w regionie Europy i Morza Śródziemnego. Fundacja powstała z inicjatywy Komisji Europejskiej i Komitetu EUROMED w ramach tzw. Procesu Barcelońskiego, który dąży do zbliżenia gospodarczego, politycznego i kulturowego państw Unii Europejskiej i Basenu Morza Śródziemnego, polityczno-ekonomicznej stabilizacji regionu, rozwoju społeczeństwa obywatelskiego w tej części świata, promowanie dialogu międzykulturowego i współpracy kulturalnej. 
Fundacja im. Anny Lindh działa w 43 krajach Partnerstwa Eurośródziemnomorskiego: 32 krajach europejskich (Albania, Austria, Belgia, Bośnia i Hercegowina, Bułgaria, Chorwacja, Cypr, Czarnogóra, Czechy, Dania, Estonia, Finlandia, Francja, Grecja, Hiszpania, Holandia, Irlandia, Litwa, Luksemburg, Łotwa, Malta, Monako, Niemcy, Polska, Portugalia, Rumunia, Słowacja, Słowenia, Szwecja, Węgry, Włochy, Wielka Brytania) i 11 krajach Basenu Morza Śródziemnego (Algieria, Egipt, Izrael, Jordan, Liban, Maroko, Mauretania, Palestyna, Syria, Tunezja, Turcja). 
Funkcjonowanie Fundacji oparte jest na współpracy trzech podstawowych filarów tworzących jej strukturę: członkach sieci, narodowych koordynatorach oraz władzach Fundacji.
Fundacja im. Anny Lindh odgrywa ważną rolę w kształtowaniu obszaru eurośródziemnomorskiego jako przestrzeni współpracy, dialogu i pokoju. Do podstawowych zadań Fundacji należą m.in. promocja wiedzy, wzajemnego zrozumienia oraz szacunku między przedstawicielami różnych religii, kultur i narodów, walka z rasizmem, ksenofobią oraz wszelkimi przejawami dyskryminacji, oraz identyfikowanie, rozwijanie i promowanie współpracy kulturalnej.
Fundacja im. Anny Lindh organizuje samodzielnie lub we współpracy z innymi instytucjami i organizacjami (UNESCO, ALESCO, ISESCO) projekty wspierające dialog euro-śródziemnomorski. Od początku funkcjonowania Fundacja zrealizowała szereg warsztatów, wystaw, szkoleń, spotkań ekspertów oraz kampanii. Corocznie przyznaje także dwie nagrody: Eurośródziemnomorską Nagrodę w Dziedzinie Dialogu Międzykulturowego oraz Nagrodę Dziennikarską w dziedzinie Różnorodności Kulturowej. 
Siedzibą Fundacji jest Biblioteka Aleksandryjska w Egipcie.
Polskim koordynatorem Fundacji im. Anny Lindh jest Międzynarodowe Centrum Kultury w Krakowie.

</doc>
<doc id="1781874" url="https://pl.wikipedia.org/wiki?curid=1781874" title="AnadoluJet">
AnadoluJet

AnadoluJet – turecka linia lotnicza z siedzibą w Ankarze. Powstała w 2008 przez wydzielenie z Turkish Airlines.
Agencja ratingowa Skytrax przyznała linii trzy gwiazdki.
Flota.
Flota składa się z:

</doc>
<doc id="1781875" url="https://pl.wikipedia.org/wiki?curid=1781875" title="Nagroda Nargis Dutt">
Nagroda Nargis Dutt

Nagroda Nargis Dutt to nagroda indyjskiej National Film Award, promująca filmy wzmacniające jedność Indii. Nazwano ją tak na cześć aktorki Nargis Dutt.
Uhonorowane nią filmy:

</doc>
<doc id="1781876" url="https://pl.wikipedia.org/wiki?curid=1781876" title="Białoruski Państwowy Uniwersytet Informatyki i Radioelektroniki">
Białoruski Państwowy Uniwersytet Informatyki i Radioelektroniki

Białoruski Państwowy Uniwersytet Informatyki i Radioelektroniki (biał. Беларускі дзяржаўны ўніверсітэт інфарматыкі і радыёэлектронікі; ros. Белорусский государственный университет информатики и радиоэлектроники) – jedna z największych uczelni technicznych na Białorusi. Powstała w 1964 roku w Mińsku. Kształcąca studentów w dziedzinie technologii informatycznych, radiotechniki, elektroniki i telekomunikacji. Do 1993 r. Uniwersytet działał jako Miński Instytut Radiotechniczny, (MRTI).
Obiekty.
Budynki uczelni zlokalizowane są w centrum miasta, przy ul. Piatrusia Browki (mieści się tam kampus główny i 4 budynki), a także na rogu ul. Hikała-Płatonowa (tu swą siedzibę ma 4 wydziały w 2 budynkach). Poza campusem znajdują się: Instytut Technologii Informatycznych, a także centrum rekreacji na Jeziorach Brasławskich.
Działalność.
Uczelnia nieustannie się rozwija, współpracuje też z licznymi partnerami na Białorusi i na świecie. Stworzono już 17 oddziałów w przedsiębiorstwach. Uczelnia bierze udział w licznych programach krajowych i międzynarodowych. Współpracuje z ośrodkami krajowymi oraz z ponad 90 ośrodkami z 25 krajów Europy, Ameryki i Azji.
Na uniwersytecie działa Centrum naukowo-badawcze (48 laboratoriów, ośrodków i grup badawczych), którego celem jest komercjalizacja badań naukowych.
Uczelnia organizuje lub współorganizuje krajowe i międzynarodowe konferencje naukowe, seminaria, warsztaty, debaty o charakterze ogólnobiałoruskim i międzynarodowym, m.in. Międzynarodowa Konferencja „Nanomeeting”.
Poza studiowaniem uczelnia oferuje wiele możliwości angażowania się w życie uniwersyteckie oraz szansę osobistego rozwoju. Na uniwersytecie istnieje 45 grup kultury, m.in. folklorystycznych, muzycznych i innych.
Zajęcia sportowe odbywają się na nowoczesnej hali, gdzie można rozegrać mecze siatkówki, koszykówki, piłki nożnej i ćwiczyć judo lub aerobik.
Oskarżenia o represje polityczne wobec studentów.
Uczelni zarzuca się wydalanie studentów z przyczyn politycznych. Według raportu przygotowanego przez polską Fundację Wolność i Demokracja, M.P. Batura, Rektor uczelni, wydalał studentów za działalność polityczną.
Ciekawostki.
Uczelnia nadała tytuł doktora "honoris causa" Muammarowi al-Kaddafiemu. Tytuł ten został mu odebrany 7 kwietnia 2011 roku, po czym przywrócony 22 czerwca tego samego roku.

</doc>
<doc id="1781878" url="https://pl.wikipedia.org/wiki?curid=1781878" title="Horstmar (Nadrenia Północna-Westfalia)">
Horstmar (Nadrenia Północna-Westfalia)

Horstmar – miasto w Niemczech, położone w kraju związkowym Nadrenia Północna-Westfalia, w rejencji Münster, w powiecie Steinfurt. Na koniec 2010 roku liczyło 6 515 mieszkańców.

</doc>
<doc id="1781879" url="https://pl.wikipedia.org/wiki?curid=1781879" title="Los Incas">
Los Incas

Los Incas – stacja metra w Buenos Aires, na linii B. Znajduje się pomiędzy stacjami Tronador a Echeverría. Stacja została otwarta 9 sierpnia 2003.

</doc>
<doc id="1781882" url="https://pl.wikipedia.org/wiki?curid=1781882" title="Jolanta Borawska">
Jolanta Borawska

Jolanta Borawska (ur. 16 stycznia 1976) – polska lekkoatletka, młociarka.
Kariera.
Dwukrotna rekordzistka Polski – 51,58 &amp; 51,92 (1996). Mistrzyni kraju (1998) oraz sześciokrotna brązowa medalistka. Wielokrotnie reprezentowała Polskę na międzynarodowych imprezach, jednak bez znaczących sukcesów. Reprezentantka Śląska Wrocław i AZS-AWF Wrocław.
Okazjonalnie startowała także w pchnięciu kulą oraz rzucie dyskiem. 

</doc>
<doc id="1781884" url="https://pl.wikipedia.org/wiki?curid=1781884" title="Echeverría (stacja metra)">
Echeverría (stacja metra)

Echeverría – stacja metra w Buenos Aires, na linii B. Znajduje się pomiędzy stacją Los Incas a stacją Juan Manuel de Rosas. Otwarta w 2010.

</doc>
<doc id="1781885" url="https://pl.wikipedia.org/wiki?curid=1781885" title="Herzogenrath">
Herzogenrath

Herzogenrath (nid. "’s-Hertogenrade"; fr. "Rode-le-Duc") – miasto w Niemczech, położone w kraju związkowym Nadrenia Północna-Westfalia, w rejencji Kolonia, w regionie miejskim Akwizgran. Na koniec 2010 roku liczyło 46 708 mieszkańców.
Współpraca.
Miejscowości partnerskie:

</doc>
<doc id="1781887" url="https://pl.wikipedia.org/wiki?curid=1781887" title="Dwór w Oborach">
Dwór w Oborach

Dwór w Oborach – świecka rezydencja wiejska z XVII wieku w województwie mazowieckim, w powiecie piaseczyńskim, w gminie Konstancin-Jeziorna, we wsi Obory. Powstał w latach 1681–1688, został wybudowany w stylu barokowym.
Historia.
Pierwszym właścicielem terenów wzmiankowanym w pismach był Stanisław Pirzchała z Obór. W XV i XVII wieku dobra oborskie pozostawały w rękach rodziny Oborskich, którzy wzięli od nich miano. W 1643 przeszły na własność Koniecpolskich, zaś dziesięć lat później odkupił je Jan z Wielopola, wojewoda krakowski. W 1688 r. dziedzicem dóbr stał się jego syn Jan. Wybudował on w miejscu starszego drewnianego dworu nowy w stylu barokowym (1681–1688). Budynek powstał najprawdopodobniej według projektu Tylmana z Gameren lub jego ucznia. Charakteryzował się on łamanym dachem polskim, odmiany krakowskiej. Nad drzwiami umieszczono herb Wielopolskich – Starykoń.
Lokalizacja dworu sprzyjała kontaktom Jana Wielopolskiego z Janem III Sobieskim, mieszkającym w Wilanowie. Wielopolski poślubił Marię Annę D’Arquien, która była siostrą królowej Marysieńki. W krótkim czasie otrzymał nominację na Kanclerza Wielkiego Koronnego. W 1688 r. w niewyjaśnionych do końca okolicznościach zmarł, najprawdopodobniej w Oborach. 
W latach 1785–1791 na zlecenie Urszuli Wielopolskiej de domo Potockiej miał miejsce remont dworu. Zmieniono dach na mansardowy. Umieszczono w nim okna w rokokowych blaszanych obramieniach. Sufity opatrzono w profilowane gzymsy. Przeprowadzono remont kominków i obramień drzwiowych. Malarz Szmuglewicz był autorem plafonu zlokalizowanego w jednym z narożnych pokojów. Po śmierci Urszuli Wielopolskiej właścicielem dóbr stał się hrabia Kasper Potulicki herbu Grzymała.
W 1893 r. została dobudowana do dworu kaplica, unowocześniono wnętrza i przeniesiono schody prowadzące na piętro na tył budynku (prace pod kierunkiem Władysława Marconiego). Potuliccy byli właścicielami dóbr do 1944 r. Wówczas usunęły ich z majątku niemieckie władze za udział Jana, Teresy i Anny w powstaniu warszawskim. Na cmentarzu parafialnym w Słomczynie zlokalizowana jest kaplica grobowa rodziny Potulickich.
Obecnie (druga dekada XXI w.) jest to budynek murowany, parterowy, z mieszkalnym poddaszem. Posiada układ wnętrz dwutraktowy, z holem, sienią, klatką schodową na osi. Wnętrze ze stylowymi meblami. Przez dziesięciolecia siedzibę swą miał w nim Dom Pracy Twórczej Związku Literatów Polskich Stowarzyszenia Pisarzy Polskich i Polskiego Pen Clubu. W 2015 roku dwór wrócił do rąk spadkobierców przedwojennych właścicieli.
W styczniu 2020 roku podano, że dwór przeszedł w ręce Fundacji Rodziny Staraków, która zamierza go wyremontować i przeznaczyć na cele publiczne.
Miejscowość Konstancin (obecnie dzielnica miasta Konstancin-Jeziorna) została utworzona na rozparcelowanej części majątku oborskiego pod koniec XIX wieku. Nazwa jej pochodzi według jednej z wersji od imienia Konstancji z Potockich Skórzewskiej, matki Witolda Skórzewskiego, jednego z założycieli letniska.

</doc>
<doc id="1781888" url="https://pl.wikipedia.org/wiki?curid=1781888" title="Alfonso Maria Mistrangelo">
Alfonso Maria Mistrangelo

Alfonso Maria Mistrangelo Sch.P. (ur. 26 kwietnia 1852 w Savonie, zm. 7 listopada 1930 we Florencji) – włoski duchowny katolicki, arcybiskup Florencji i kardynał.
Życiorys.
Ukończył seminarium w rodzinnym mieście, a następnie wstąpił do zakonu pijarów. Śluby wieczyste złożył w 1874. Kształcił się w latach 1870-1877 w domu zakonnym pijarów. Święcenia kapłańskie otrzymał 17 marca 1877 w Aquis. Był wykładowcą w szkołach pijarskich w Finalborgo, a następnie w Ovada, gdzie został rektorem w roku 1880.
16 stycznia 1893 otrzymał nominację na biskupa Pontremoli. Sakrę przyjął tydzień później z rąk kardynała Lucido Maria Parocchi, Wikariusza Generalnego Rzymu. 19 czerwca 1899 przeniesiony na metropolię Florencja. Jednocześnie w latach 1900-1904 pełnił funkcję przełożonego generalnego swego zakonu. Na konsystorzu z grudnia 1915 kreowany kardynałem prezbiterem tytułu Santa Maria degli Angeli. Brał udział w konklawe 1922. Był wspaniałym mówcą, a także poetą. Umarł na skutek uśpienia eterem podczas operacji. Pochowany na jednym z cmentarzy we Florencji.

</doc>
<doc id="1781895" url="https://pl.wikipedia.org/wiki?curid=1781895" title="Realizm wiktoriański">
Realizm wiktoriański

Realizm wiktoriański - prąd literacki rozwijający się w literaturze angielskiej od lat 40. XIX wieku. Jego najgłośniejszymi twórcami byli: Charles Dickens, William Makepeace Thackeray, Thomas Hardy. Stanowił część realizmu europejskiego.

</doc>
<doc id="1781899" url="https://pl.wikipedia.org/wiki?curid=1781899" title="Gare de Cannes">
Gare de Cannes

Gare de Cannes – stacja kolejowa w Cannes, w regionie Prowansja-Alpy-Lazurowe Wybrzeże (departament Alpy Nadmorskie), we Francji.
Stacja została otwarta 10 kwietnia 1863 przy linii łączącej Marsylię z Cagnes-sur-Mer. Stacja była małym eleganckim budynkiem z dwoma wiatami obejmującymi dwa perony.
W 1870 otwarto linię do Grasse. Lokomotywownia została przeniesiona do La Bocca w 1880 roku i dworzec towarowy został otwarty w 1883 roku.
Stary dworzec okazał się zbyt mały na szybko rozwijające się miasto. Budowa nowej stacji rozpoczęła się w 1962 roku. Pierwotny budynek został zastąpiony przez obecny w 1975 roku. Linia jest na powierzchni, ale są plany, aby schować stację pod ziemię, jak stacja Monaco-Monte Carlo.

</doc>
<doc id="1781901" url="https://pl.wikipedia.org/wiki?curid=1781901" title="Dionisis Chiotis">
Dionisis Chiotis

Dionisis Chiotis (gr. Διονύσης Χιώτης, ur. 4 czerwca 1977 w Atenach) – grecki piłkarz grający na pozycji bramkarza.
Kariera klubowa.
Karierę piłkarską Chiotis rozpoczął w klubie z AEK Ateny. W 1994 roku awansował do kadry pierwszej drużyny, ale pełnił rolę rezerwowego dla Eliasa Atmatsidisa. W greckiej ekstraklasie zadebiutował sezonie 1997/1998, ale był to wówczas jego jedyny mecz w tamtym sezonie. Latem 1998 roku został wypożyczony do Ethnikosu Pireus. W sezonie 1998/1999 Ethnikos zajął ostatnie miejsce i spadł do drugiej ligi. W kolejnym sezonie Chiotis występował w AO Proodeftiki, z którym również zaliczył spadek do Beta Ethniki. W 2000 roku wrócił do AEK-u i występował naprzemiennie z Atmatzidisem, a następnie z Chrisostomosem Michailidisem i Włochem Stefano Sorrentino. W 2002 roku wywalczył z AEK-iem Puchar Grecji. W klubie tym grał do lata 2007, a następnie przeszedł do drugoligowej Kerkyry z wyspy Korfu, w której występował przez jeden sezon.
Latem 2008 roku Chiotis odszedł do cypryjskiego APOEL-u Nikozja. Tam stał się pierwszym bramkarzem wygrywając rywalizację o miejsce w składzie z Michalisem Morfisem i Macedończykiem Janem Nikołowskim. W 2009 roku wywalczył mistrzostwo Cypru, a latem wywalczył awans do fazy grupowej Ligi Mistrzów. W sezonach 2010/2011, 2012/2013, 2013/2014 i 2014/2015 także zostawał mistrzem kraju. Zdobył też dwa Puchary Cypru w 2014 i 2015.
Latem 2015 Chiotis przeszedł do AO Trikala.
Kariera reprezentacyjna.
20 listopada 2002 roku Chiotis zaliczył swoje jedyne spotkanie w reprezentacji Grecji, zremisowane 0:0 z reprezentacją Irlandii.

</doc>
<doc id="1781903" url="https://pl.wikipedia.org/wiki?curid=1781903" title="The Angel and the Gambler">
The Angel and the Gambler

The Angel and the Gambler singel grupy Iron Maiden z albumu "Virtual XI" wydany w 1998. Singel zawiera dwa utwory audio nagrane na żywo podczas tournée promującego album The X Factor (1995 – 1996).
Singel CD został wydany w dwóch częściach. 

</doc>
<doc id="1781904" url="https://pl.wikipedia.org/wiki?curid=1781904" title="Domenico Jorio">
Domenico Jorio

Domenico Jorio (ur. 7 października 1867 w Villa San Stefano, zm. 21 października 1954 w Rzymie) – włoski duchowny katolicki, wysoki urzędnik Kurii Rzymskiej, kardynał.
Życiorys.
Ukończył seminarium w rodzinnej diecezji Ferentino, a następnie Pontyfikalne Seminarium Rzymskie (doktoraty z teologii i "utroque iure"). Święcenia kapłańskie otrzymał 17 września 1891 w Palestrinie. Pracował duszpastersko w Rzymie, będąc jednocześnie, w latach 1891-1918, pracownikiem Datarii Apostolskiej. W 1901 został szambelanem Jego Świątobliwości, a w 1915 prałatem. 20 października 1918 mianowany sekretarzem w Datarii Apostolskiej i podsekretarzem w Kongregacji ds. Dyscypliny Sakramentów. W tym samym roku otrzymał tytuł pronotariusza apostolskiego.
16 grudnia 1935 kreowany kardynałem diakonem. Tego samego dnia zmarł prefekt Kongregacji Dyscypliny Sakramentów Michele Lega i Jorio cztery dni później został jego następcą. Funkcję tę sprawował przez prawie 20 lat, do swej śmierci. Uczestniczył w konklawe 1939. W 1946 jego diakonia podniesiona została "pro illa vice" do rangi kościoła prezbiterialnego, a Jorio został kardynałem prezbiterem. Nigdy nie przyjął święceń biskupich. Pochowany w kościele Sant’Apollinare alle Terme Neroniane-Alessandrine w Rzymie.

</doc>
<doc id="1781905" url="https://pl.wikipedia.org/wiki?curid=1781905" title="System boloński">
System boloński



</doc>
<doc id="1781906" url="https://pl.wikipedia.org/wiki?curid=1781906" title="Schwanebeck">
Schwanebeck

Schwanebeck – miasto w Niemczech, w kraju związkowym Saksonia-Anhalt, w powiecie Harz, należy do gminy związkowej Vorharz. Położone na północny wschód od miasta Halberstadt. Przez miasto prowadzi droga krajowa B245 z Halberstadt do Hamersleben. 
Prawa miejskie od 1270 r. 1 stycznia 2010 do miasta przyłączono gminę Nienhagen.

</doc>
<doc id="1781907" url="https://pl.wikipedia.org/wiki?curid=1781907" title="Tharandt">
Tharandt

Tharandt − miasto w Niemczech, w kraju związkowym Saksonia, w powiecie Sächsische Schweiz-Osterzgebirge, nad rzeką Wilde Weißeritz. Miasto jest siedzibą wspólnoty administracyjnej Tharandt.
Od 1811 w Tharandt działała , którą w okresie 1860–1918 ukończyło 385 Polaków, wśród których byli Józef Rivoli i August Krasicki. Współcześnie w mieście znajduje się kampus Wydziału Leśnictwa, Geologii i Hydrologii Uniwersytetu Technicznego w Dreźnie. Kampus został zalany podczas powodzi w 2002.
W Tharandt zlokalizowany jest leśny ogród botaniczny będący najstarszym arboretum na świecie.
Współpraca.
Miejscowości partnerskie:

</doc>
<doc id="1781914" url="https://pl.wikipedia.org/wiki?curid=1781914" title="Telicomys">
Telicomys

Telicomys – rodzaj wymarłego ssaka z rodziny pakaranowatych.
Nazwa pochodzi od greckich słów τηλικος i μυς i odnosi się do wielkości zwierzęcia.
Największy z gatunków, "T. gigantissimus", osiągał ponad 2 m długości, należąc do największych gryzoni świata.
Zwierzę żyło na kontynencie południowoamerykańskim od późnego miocenu do wczesnego pliocenu.
Najbliższy żyjący krewny tego rodzaju to o wiele mniejsza pakarana.

</doc>
<doc id="1781916" url="https://pl.wikipedia.org/wiki?curid=1781916" title="Anastasija Szwiedowa">
Anastasija Szwiedowa

Anastasija Szwiedowa, z domu Iwanowa (ros. Анастасия Шведова; ur. 24 sierpnia 1979) – rosyjska lekkoatletka, specjalizująca się w skoku o tyczce. Od 20 lipca 2009 jest obywatelką Białorusi.
Osiągnięcia.
W 2004 reprezentowała Rosję na igrzyskach olimpijskich w Atenach, gdzie odpadła w eliminacjach (16. miejsce).
Rekordy życiowe.
W 2008 Szwedowa uzyskała wynik 4,72. Miało to miejsce podczas konkursu pokazowego, rezultat ten nie jest uznawany za oficjalny.
Szwedowa do 2018 była rekordzistką Białorusi zarówno na stadionie (4,65 w 2010), jak i w hali (4,55 w 2011).

</doc>
<doc id="1781920" url="https://pl.wikipedia.org/wiki?curid=1781920" title="Związek Polek w Ameryce">
Związek Polek w Ameryce

Związek Polek w Ameryce (ang. "Polish Women’s Alliance of America" – PWAA) – największa kobieca organizacja Polonii amerykańskiej, założona w roku 1899 i mająca siedzibę w Chicago. Zajmuje się działalnością kulturalno-oświatową, ubezpieczeniową i wychowawczą młodzieży. Jej organem prasowym jest „Głos Polek”, kwartalnik którego pierwszy numer ukazał się 3 listopada w 1910 roku.
Od 1935 do 1947 r. prezesem była Honorata Wołowska.
Do organizacji należy ponad 50 tysięcy kobiet. Ostatnim prezesem była Virginia Sikora zmarła w 2018 r.

</doc>
<doc id="1781923" url="https://pl.wikipedia.org/wiki?curid=1781923" title="Vincenzo Lapuma">
Vincenzo Lapuma

Vincenzo Lapuma (ur. 22 stycznia 1874 w Palermo, zm. 4 listopada 1943 w Rzymie) – włoski duchowny katolicki, wysoki urzędnik Kurii Rzymskiej i kardynał.
Życiorys.
Ukończył seminarium w Palermo i Ateneum "S. Apolinare" w Rzymie. Święcenia kapłańskie otrzymał 13 września 1896. Wykładał na swej macierzystej uczelni w Rzymie, gdzie był bardzo ceniony jako profesor, gdyż wyjaśniał prawo kanoniczne w odniesieniu do prawa współczesnego, aby ukazać jego ewolucję. Audytor w Kongregacji Biskupów w latach 1896-1908. Od 1907 prywatny szambelan Jego Świątobliwości, a od 1916 podsekretarz w Kongregacji ds. Zakonów. W 1917 otrzymał tytuł prałata, a w 1925 pronotariusza apostolskiego. W tym samym roku został sekretarzem Kongregacji Zakonów.
Na konsystorzu z grudnia 1935 kreowany kardynałem diakonem. Tydzień później mianowany pro-prefektem, a 31 grudnia prefektem Kongregacji ds. Zakonów. Brał udział w konklawe 1939. Pochowany na Campo Verano.

</doc>
<doc id="1781925" url="https://pl.wikipedia.org/wiki?curid=1781925" title="Vincenzo LaPuma">
Vincenzo LaPuma



</doc>
<doc id="1781928" url="https://pl.wikipedia.org/wiki?curid=1781928" title="Phoberomys">
Phoberomys

Phoberomys – rodzaj wymarłego ssaka z rodziny pakaranowatych.
Żył on 8 milionów lat temu, zamieszkując deltę Orinoko. Żywił się pokarmem roślinnym, posiadając przedtrzonowce i trzonowce o wysokich koronach, co czyni go podobnym do dzisiejszych gryzoni. W 2000 w wenezuelskim Urumaco odkryto jego prawie kompletny szkielet. Epitet gatunkowy honoruje paleontologa o nazwisku Brian Patterson. Dzięki skamieniałościom badacze byli w stanie odtworzyć nie tylko wielkość, ale i prawdopodobny tryb życia zwierzęcia. Jego głowa i tułów mierzyły 3 m długości, ogon zaś 1,5 m. Masę ciała szacuje się na 700 kg. Przez długi czas czyniło go to największym gryzoniem poznanym na tyle dobrze, że jego masę i długość można było wiarygodnie przybliżyć. Zaszczytnego miana pozbawiła go odkryta w 2008 "Josephoartigasia monesi".

</doc>
<doc id="1781929" url="https://pl.wikipedia.org/wiki?curid=1781929" title="Funkcja Boussinesqa">
Funkcja Boussinesqa

Funkcja Boussinesqa (ang. "Boussinesq function") – funkcja specjalna, powiązana z funkcjami eliptycznymi, spotykana w hydrodynamice podziemnej.
Nomenklatura.
W literaturze znaleźć można rozmaite oznaczenia funkcji Boussinesqa. Najczęściej spotykane są:
Definicja.
Funkcja Boussinesqa formula_4 stanowi funkcję odwrotną w stosunku do funkcji formula_5 zdefiniowanej w sposób:
gdzie formula_7 jest stałą określoną jako:
a formula_9 jest funkcją Eulera.
Własności.
Funkcja Boussinesqa jest funkcją specjalną, powiązaną z funkcjami eliptycznymi.
Funkcja Boussinesqa stanowi rozwiązanie nieliniowego równania różniczkowego:
Boussinesq podał rozwiązanie tego równania w postaci:
gdzie formula_12 jest funkcją Boussinesqa, a formula_13 oraz formula_14 są stałymi całkowania.
Zastosowania.
Funkcja Boussinesqa pojawia się przy rozwiązywaniu niestacjonarnego, jednowymiarowego równania Boussinesqa metodą Fouriera. Równanie to opisuje zmiany kształtu powierzchni freatycznej (powierzchni oddzielającej obszar zawodnionego ośrodka porowatego od obszaru suchego) pod wpływem czynników zewnętrznych.

</doc>
<doc id="1781930" url="https://pl.wikipedia.org/wiki?curid=1781930" title="Parafia św. Michała Archanioła w Polkowicach">
Parafia św. Michała Archanioła w Polkowicach

 
Parafia pw. św. Michała Archanioła w Polkowicach – parafia rzymskokatolicka w dekanacie polkowickim w diecezji legnickiej. Jej proboszczem jest ks. Jarosław Święcicki. Obsługiwana przez księży diecezjalnych. 
Erygowana w 1301. Jest najstarszą parafią w mieście. Mieści się przy Placu Kościelnym. Znajdują się w niej dwa kościoły: św. Michała i św. Barbary. Obejmuje osiedla: Centrum, Sienkiewicza oraz Polkowice Dolne, a także ulicę Miedzianą na Osiedlu Krupińskiego.

</doc>
<doc id="1781931" url="https://pl.wikipedia.org/wiki?curid=1781931" title="Parafia Matki Bożej Królowej Polski w Polkowicach">
Parafia Matki Bożej Królowej Polski w Polkowicach

 
Parafia pw. Matki Bożej Królowej Polski w Polkowicach – parafia rzymskokatolicka w dekanacie polkowickim w diecezji legnickiej. Jej proboszczem jest ks. Marek Pluskota. Obsługiwana przez księży diecezjalnych. Erygowana 25 czerwca 1991. Kościół parafialny mieści się przy ulicy Kardynała Bolesława Kominka.

</doc>
<doc id="1781933" url="https://pl.wikipedia.org/wiki?curid=1781933" title="Zuidplaspolder">
Zuidplaspolder

Zuidplaspolder – polder w Holandii Południowej, zlokalizowany wzdłuż autostrady A20 w pobliżu miasta Nieuwerkerk aan den IJssel. Polder powstały w XIX w. w wyniku osuszenia jeziora Zuidplas celem eksploatacji pokładów torfu.
Najniższy punkt Holandii.
Na terenie polderu znajduje się najniżej położony punkt w Holandii. W wyniku kampanii pomiarowej z 29 czerwca 1995, poziom najniższego punktu polderu określono na 6.74 m pod NAP, to znaczy pod poziomem Morza Północnego określonego względem układu wysokości Amsterdam (NAP). 1 stycznia 2005 opublikowano korektę do przeprowadzonych pomiarów. Po ponownym wyrównaniu wysokość punktu określono na 6.76 m pod NAP.

</doc>
<doc id="1781935" url="https://pl.wikipedia.org/wiki?curid=1781935" title="Daugailiai">
Daugailiai



</doc>
<doc id="1781936" url="https://pl.wikipedia.org/wiki?curid=1781936" title="Daugiele">
Daugiele

Daugiele (lit. "Daugailiai") – miasteczko na Litwie, położone w okręgu uciańskim w rejonie uciańskim, siedziba starostwa Daugiele, 19 km na północny wschód od Uciany przy drodze Uciana-Jeziorosy, 351 mieszkańców (2001).
Znajduje się tu kościół katolicki z XIX wieku, szkoła podstawowa, poczta, ambulatorium oraz w pobliżu grodzisko o rozmiarach 40 × 30 metrów i wysokości kopca 15-18 metrów. Od 2004 roku miejscowość posiada własny herb i flagę nadane dekretem Prezydenta Republiki Litewskiej.

</doc>
<doc id="1781937" url="https://pl.wikipedia.org/wiki?curid=1781937" title="Parafia Matki Bożej Łaskawej i św. Sebastiana w Polkowicach">
Parafia Matki Bożej Łaskawej i św. Sebastiana w Polkowicach

Parafia pw. Matki Bożej Łaskawej i św. Sebastiana w Polkowicach – parafia rzymskokatolicka w dekanacie polkowickim w diecezji legnickiej. Jej proboszczem jest ks. Marek Kluwak. Obsługiwana przez księży diecezjalnych. Erygowana 25 grudnia 1998. Kościół parafialny mieści się przy ulicy Wojska Polskiego. Jest najmłodszą parafią w mieście.

</doc>
<doc id="1781939" url="https://pl.wikipedia.org/wiki?curid=1781939" title="Teodoro Valfré di Bonzo">
Teodoro Valfré di Bonzo

Teodoro Valfré di Bonzo (ur. 21 sierpnia 1853 w Cavour, zm. 25 czerwca 1922 w Rzymie) – włoski duchowny katolicki, wysoki urzędnik Kurii Rzymskiej i kardynał.
Życiorys.
Ukończył seminarium w Turynie, a także tamtejszy uniwersytet (doktorat z teologii). Kształcił się następnie w Rzymie na Akademii Dostojników Szlacheckich, gdzie był bliskim przyjacielem innego studenta Giacomo della Chiesa (przyszłego papieża Benedykta XV). Święcenia kapłańskie otrzymał 10 czerwca 1876. W 1880 Uzyskał doktorat z prawa kanonicznego w Rzymskim Seminarium. Był minutantem w Kongregacji ds. Nadzwyczajnych Spraw Kościoła. W 1884 wysłany jako delegat apostolski do Kostaryki. Jego misja była opóźniona i nie powiodła się z powodu antyreligijnych zamieszek. Stosunki z Watykanem zostały sformalizowane dopiero w 1908.
27 marca 1885 mianowany bikupem Cuneo. Był jednym z najmłodszych biskupów na świecie. Sakry udzielił mu kardynał Gaetano Alimonda,arcybiskup Turynu. W 1895 przeniesiony do diecezji Como. W tym samym roku otrzymał tytuł Asystenta Tronu Papieskiego. Od marca 1905 był metropolitą Vercelli. W 1916 przeniesiony na tytularną stolicę Trapezus, został jednocześnie nuncjuszem w Austro-Węgrzech. Reprezentował papieża podczas koronacji cesarza Karola I.
15 grudnia 1919 kreowany kardynałem prezbiterem przez Benedykta XV. 6 marca 1920 został prefektem Kongregacji ds. Zakonów. Brał udział w konklawe 1922. Zmarł niedługo później. Pochowany w rodzinnym grobowcu na cmentarzu w Brá.

</doc>
<doc id="1781940" url="https://pl.wikipedia.org/wiki?curid=1781940" title="Boriss Cilevičs">
Boriss Cilevičs

Boriss Cilevičs, ros. Борис Леонидович Цилевич, trb. Boris Leonidowicz Cylewicz (ur. 26 marca 1956 w Dyneburgu) – łotewski inżynier i polityk rosyjsko-żydowskiego pochodzenia, poseł na Sejm VII, VIII, IX, X, XI, XII i XIII kadencji.
Życiorys.
Urodził się w Dyneburgu w rodzinie imigrantów z Leningradu. Ukończył szkołę średnią w rodzinnym mieście, po czym studiował na Wydziale Matematyki i Fizyki Łotewskiego Uniwersytetu Państwowego (LVU). W 1981 obronił pracę kandydacką z dziedziny fizyki matematycznej i teoretycznej. W latach 80. pracował jako inżynier, a na przełomie lat 80. i 90. był zatrudniony w charakterze pracownika naukowego laboratorium komputerowych metod nauczania instytutu matematyki i informatyki macierzystej uczelni.
Na początku lat 90. zaangażował się w działalność społeczną i polityczną (m.in. jako członek Łotewskiego Frontu Ludowego), był również dziennikarzem (od 1992 członek łotewskiego związku dziennikarzy). Od 1995 pełnił obowiązki dyrektora ośrodka badań pedagogicznych i społecznych „Baltic Insight”. W 1994 znalazł się wśród założycieli Partii Zgody Narodowej (TSP), z ramienia której wybrano go w marcu 1997 na radnego Rygi. W 2009 dołączył do powstałej na bazie tego ugrupowania Socjaldemokratycznej Partii „Zgoda”.
W 1998 uzyskał mandat posła na Sejm VII kadencji z listy TSP. Ponownie wybierany w latach 2002, 2006 i 2010 – kolejno jako kandydat PCTVL i Centrum Zgody. Był reprezentantem strony społecznej przed Sądem Konstytucyjnym w sprawie ustawy ograniczającej używanie języka rosyjskiego w środkach masowego przekazu. W 1999 został przedstawicielem Sejmu w Zgromadzeniu Parlamentarnym Rady Europy (w latach 2005–2007 pełnił obowiązki przewodniczący podkomitetu ds. mniejszości narodowych). Od 2003 pełnił funkcję obserwatora w Parlamencie Europejskim, a po akcesie Łotwy do Unii Europejskiej formalnie od maja do lipca 2004 sprawował mandat eurodeputowanego V kadencji.
W kampanii wyborczej w 2010 był kandydatem Centrum Zgody na funkcję ministra spraw zagranicznych. W Sejmie X kadencji pełnił funkcję wiceprzewodniczącego komisji praw człowieka i spraw społecznych, zasiadał również w komisji spraw zagranicznych. Stanął na czele grupy współpracy z parlamentem Izraela.
Z powodzeniem ubiegał się o poselską reelekcję także w 2011, 2014 i 2018.
Życie prywatne.
Żonaty, ma dwoje dzieci.

</doc>
<doc id="1781942" url="https://pl.wikipedia.org/wiki?curid=1781942" title="Tauroginie (miasteczko)">
Tauroginie (miasteczko)

Tauroginie () – miasteczko na Litwie, położone w okręgu uciańskim w rejonie uciańskim, siedziba gminy Tauroginie, 17 km na południowy wschód od Uciany w Auksztockim Parku Narodowym, 351 mieszkańców (2001). 
Znajduje się tu kościół katolicki, szkoła podstawowa, muzeum i poczta. Od 2001 roku miejscowość posiada własny herb nadany dekretem Prezydenta Republiki Litewskiej.

</doc>
<doc id="1781943" url="https://pl.wikipedia.org/wiki?curid=1781943" title="Tauragnai">
Tauragnai



</doc>
<doc id="1781944" url="https://pl.wikipedia.org/wiki?curid=1781944" title="Plan obrony cywilnej">
Plan obrony cywilnej

Plan Obrony Cywilnej ("Plan OC") - do 22 kwietnia 2022 r. jeden z podstawowych dokumentów z zakresu obrony cywilnej w Polsce. 
Rys historyczny.
Do 22 kwietnia 2022 r. Plan OC opracowywany w celu ustalenia i przygotowania przedsięwzięć organizacyjnych i rzeczowych obrony cywilnej na okres zewnętrznego zagrożenia państwa i wojny. 
Plany OC sporządzane były przez organy administracji rządowej i samorządowej, jednostki organizacyjne, instytucje oraz podmioty gospodarcze, na których ciąży obowiązek przygotowania i realizacji zadań obrony cywilnej. 
Treść Planu Obrony Cywilnej.
1. Ogólna charakterystyka jednostki
2. Wnioski z oceny zagrożenia
3. Przewidywane straty wśród pracowników
4. Cel działania i zamiar prowadzenia akcji ratunkowej
5. Zestawienie formacji obrony cywilnej
6. Zestawienie sił współdziałających
7. Podział sił i środków na rejony działania
8. Schemat łączności kierowania i współdziałania
9. Plan alarmowania formacji OC.
1. Cele i zamiar prowadzenia ewakuacji
2. Wykaz osób kierujących procesem ewakuacji
3. Plan alarmowania członków zespołu kierowania ewakuacją
4. Schemat łączności kierowania ewakuacją
5. Sposób powiadamiania pracowników o rozpoczęciu ewakuacji
6. Trasy ewakuacji
1. Wykaz budowli ochronnych.
2. Harmonogram uzupełniania potrzeb w zakresie budownictwa ochronnego. 
3. Wykaz obiektów gospodarki rolno - hodowlanej i żywnościowej podlegającej ochronie przed skażeniami. 
4. Zestawienie potrzeb oraz plan zabezpieczenia w wodę. 
5. Wykaz zapasów środków niezbędnych do przetrwania ludności i określenie zasad ich dystrybucji. 
6. Możliwości bazy szpitalnej i zastępczych miejsc szpitalnych. 
7. Możliwości doraźnego zakwaterowania ludności.
8. Wykaz urządzeń specjalnych z podaniem ich możliwości oraz zabezpieczenia w środki chemiczne. 
9. Stan zabezpieczenia jednostek organizacyjnych obrony cywilnej w sprzęt i materiały oraz plan jego uzupełniania. 
10.Stan zabezpieczenia ludności w indywidualne środki ochrony przed skażeniami oraz plan jego uzupełniania. 
11.Wykaz punktów dystrybucji i sprzedaży indywidualnych środków ochrony przed skażeniami. 
12.Zestawienie sił i środków dla zaspokojenia potrzeb w zakresie ochrony dóbr kultury. 
13.Terminy i sposób realizacji przedsięwzięć związanych z zaciemnianiem i wygaszaniem oświetlenia. 
14.Inne dokumenty opracowywane według potrzeb.
1. Charakterystyka stanów gotowości obronnej. 
2. Ogólny harmonogram osiągania wyższych stanów gotowości obronnej w obronie cywilnej. 
3. Czynności zespołu kierowania obroną cywilną w czasie osiągania wyższych stanów gotowości obronnej. 
4. Zakres i harmonogram realizacji zadań przewidzianych dla obrony cywilnej w okresie osiągania wyższych stanów gotowości obronnej. 
5. Podział stanu osobowego zespołu kierowania obroną cywilną na stanowiska określone w strukturach organizacyjnych czasu wojny 
6. Struktura kierowania obroną cywilną podczas osiągania wyższych stanów gotowości obronnej (schemat). 
7. Podział środków transportowych zespołu kierowania. 
8. Plan powiadamiania zespołu kierowania. 
9. Obowiązki osób funkcyjnych zespołu kierowania. 
10 Plan łączności, a w nim: 
a) schemat łączności kierowania; 
b) schemat łączności współdziałania; 
c) tabela adresów i kryptonimów abonentów radiowych, radiotelefonicznych i telefonicznych; 
d) zestawienie sił i środków łączności. 
11.Inne dokumenty opracowywane według potrzeb. 
Szczegółowe zapisy dotyczące Planów OC określają Wytyczne Szefa Obrony Cywilnej Kraju z dnia 13 października 1999 r.
Kolejne zmiany zanotowano w 2011 roku kiedy Szef Obrony Cywilnej Kraju wydał nowe wytyczne.
Wytyczne w formie PDF można pobrać na stronie internetowej Obrony Cywilnej Kraju w aktach urzędowych SOCK w podstronie prawo/akty urzędowe Szefa Obrony Cywilnej Kraju

</doc>
<doc id="1781945" url="https://pl.wikipedia.org/wiki?curid=1781945" title="Ouranopithecus macedoniensis">
Ouranopithecus macedoniensis



</doc>
<doc id="1781948" url="https://pl.wikipedia.org/wiki?curid=1781948" title="Parafia św. Jadwigi w Złotoryi">
Parafia św. Jadwigi w Złotoryi

Parafia św. Jadwigi w Złotoryi – parafia rzymskokatolicka w dekanacie złotoryjskim w diecezji legnickiej. 
Jest najstarszą parafią w mieście. Jej siedziba mieści się przy ulicy Klasztornej. Od 30 czerwca 2014 roku w parafii posługują franciszkanie z Prowincji św. Jadwigi Śląskiej. Obecnie proboszczem jest o. Bogdan Koczor OFM. Dnia 30 czerwca został również erygowany dom zakonny pod wezwaniem św. Jadwigi.
W parafii działa Franciszkański Zakon Świeckich, Żywy Różaniec, Straż Honorowa, Chór, Liturgiczna Służba Ołtarza. Msze św. odprawiane są w tygodniu o 7.00 oraz 18.00 w niedzielę o 7.00, 9.00, 10.30, 12.00 oraz 18.00. 
Do parafii należy również kościół pw. św. Mikołaja który znajduje się na pobliskim cmentarzu, odprawia się w nim msze niedzielne o godzinie 11.00 oraz wszystkie msze św. pogrzebowe.

</doc>
<doc id="1781949" url="https://pl.wikipedia.org/wiki?curid=1781949" title="Mała Krywańska Baszta">
Mała Krywańska Baszta

Mała Krywańska Baszta (słow. "Malá krivánska bašta") – turnia stanowiąca zakończenie krótkiej zachodniej grani opadającej od szczytu Krywania do Doliny Koprowej w słowackich Tatrach Wysokich. Grań ta (zach.-pn.-zach. grań Krywania, "ZSZ hrebeň Kriváňa") początkowo przebiega w zachodnim kierunku, a w Małej Krywańskiej Baszcie zmienia kierunek na północno-zachodni. Oddziela Koryto Krywańskie od Szkaradnego Żlebu. Znajdują się w niej kolejno:
Cała grań i otaczające ją obszary znajdują się na obszarze ochrony ścisłej TANAP-u, nie prowadzi przez nie żaden szlak turystyczny, również taterników obowiązuje tutaj zakaz wchodzenia i wspinaczki.

</doc>
<doc id="1781951" url="https://pl.wikipedia.org/wiki?curid=1781951" title="Mary Sauer Vincent">
Mary Sauer Vincent

Mary Sauer Vincent (ur. 31 października 1975 w Green Bay w stanie Wisconsin) - amerykańska lekkoatletka, specjalizująca się w skoku o tyczce.

</doc>
<doc id="1781952" url="https://pl.wikipedia.org/wiki?curid=1781952" title="Bok van Blerk">
Bok van Blerk

Bok van Blerk, właśc. Louis Pepler (ur. 30 marca 1978) – południowoafrykański muzyk śpiewający w języku afrikaans.
Życiorys.
Bok van Blerk uczęszczał do Hoërskool Die Wilgers w Pretorii. W marcu 2006 roku zrealizował wraz z Mossies zrealizował album "Jy praat nog steeds my taal" (Ty ciągle mówisz moim językiem). Ten sam album został zrealizowany w październiku 2006 pod nazwą "De La Rey" już wyłącznie przez Boka van Blerka. Album ten zapewnił artyście sławę i wywołał niemałe zamieszanie w RPA. Piosenka "De La Rey" stała się niemal hymnem młodych Afrykanerów. Bok van Blerk został zlustrowany na wszystkie sposoby: czy nie jest rasistą, czy nie ma skrajnie prawicowych poglądów, czy nie popiera apartheidu i dlaczego akurat śpiewa w języku afrikaans. Ministerstwo kultury RPA, dziś rządzonej przez Afrykański Kongres Narodowy, wypracowało cały elaborat na temat wywrotowego songu, w którym przestrzega przed zamieszkami. Jednak ci, którzy śpiewają "De la Reya" nie są rasistami – to po prostu element przebudzenia narodowego. „To hymn młodych białych, którzy mają dość poczucia winy za apartheid” – pisze "Guardian", a jedna z południowoafrykańskich telewizji mówi wręcz o "pokoleniu De la Reya". Sam Bok van Blerk wypowiedział się krótko: – Ta piosenka powoduje, że dumni są ze swojego dziedzictwa. 

</doc>
<doc id="1781953" url="https://pl.wikipedia.org/wiki?curid=1781953" title="Arbe">
Arbe



</doc>
<doc id="1781954" url="https://pl.wikipedia.org/wiki?curid=1781954" title="Mary Sauer">
Mary Sauer



</doc>
<doc id="1781957" url="https://pl.wikipedia.org/wiki?curid=1781957" title="Kajetan Horoch">
Kajetan Horoch

Kajetan Horoch herbu Trąby, baron (ur. 6 sierpnia 1854 w Sieniawie lub Sieprawiu, zm. 30 września 1935 w Krakowie) – polski chirurg.
Życiorys.
Urodził się 6 sierpnia 1854 w rodzinie oficera powstania listopadowego, barona Eustachego Jana Hierona Horocha (1802–1879) i Ludwiki Skarbek-Białobrzeskiej (zm. 1880). Studiował medycynę na Uniwersytecie Wiedeńskim, tytuł doktora nauk medycznych otrzymał 21 czerwca 1880. Pozostał w Wiedniu, gdzie specjalizował się w chirurgii i został asystentem a potem Privatdozentem w klinice chirurgicznej Eduarda Alberta. W 1881 roku zgłoszono jego kandydaturę na katedrę chirurgii Uniwersytetu Jagiellońskiego (otrzymał ją Jan Mikulicz-Radecki). Po I wojnie światowej przeniósł się do Krakowa, gdzie prowadził prywatną praktykę przy ul. Słowackiego 34. 
20 maja 1912 został odznaczony przez cesarza Franciszka Józefa Orderem Korony Żelaznej III klasy z uwolnieniem od taksy.
Miał żonę Krystynę (1852–1902), zmarł bezdzietnie. Został pochowany na Cmentarzu Rakowickim (kwatera III, rząd zachodni, miejsce 5).

</doc>
<doc id="1781958" url="https://pl.wikipedia.org/wiki?curid=1781958" title="Eszter Balla">
Eszter Balla

Eszter Balla (ur. 11 maja 1980 w Szekszárdzie) – węgierska aktorka teatralna i filmowa, związana z teatrem Madách w Budapeszcie. Absolwentka Uniwersytetu Sztuk Teatralnych i Filmowych w Budapeszcie (2001).

</doc>
<doc id="1781959" url="https://pl.wikipedia.org/wiki?curid=1781959" title="Miroslavs Mitrofanovs">
Miroslavs Mitrofanovs

Miroslavs Mitrofanovs (ros. Мирослав Борисович Митрофанов, trb. Mirosław Borisowicz Mitrofanow (ur. 18 grudnia 1966 w Dyneburgu) – łotewski polityk rosyjskiej narodowości, były poseł na Sejm, współprzewodniczący Rosyjskiego Związku Łotwy, eurodeputowany VIII kadencji.
Życiorys.
Urodził się w rodzinie od pokoleń mieszkającej w Łatgalii. W czasie II wojny światowej jego ojciec był zmobilizowany do Legionu Łotewskiego. Po ukończeniu szkoły średniej w rodzinnym Dyneburgu kształcił się na Wydziale Biologii Uniwersytetu Łotewskiego, który ukończył w 1991. W latach 1989–1991 pracował jako laborant w przedsiębiorstwie przetwórstwa mięsnego. Na początku lat 90. zajął się dziennikarstwem, do 1994 pracował w gazecie „Dinaburg”. Od 1995 do 1998 był zastępcą dyrektora przedsiębiorstwa SIA LAUMA-D.
Od 1996 działał w ugrupowaniu Równouprawnienie skupiającym rosyjskojęzyczną mniejszość narodową. W 1998 wybrany w skład Sejmu Republiki Łotewskiej VII kadencji, w którym zasiadał do 2002. W latach 2002–2004 pełnił obowiązki konsultanta frakcji O Prawa Człowieka w Zjednoczonej Łotwie, a od 2004 współpracował z grupą Zielonych i Wolnego Sojuszu Europejskiego w Parlamencie Europejskim. W wyborach samorządowych w 2005 uzyskał mandat radnego Dyneburga, a w 2006 został wybrany na posła IX kadencji w okręgu wyborczym Łatgalia. Mandat sprawował do jesieni 2010. W wyborach 2010 bez powodzenia ubiegał się o reelekcję, jednak PCTVL nie przekroczył wówczas progu wyborczego i nie uzyskał przedstawicielstwa w Sejmie. W wyborach w 2014 również bez powodzenia ubiegał się o mandat europosła, zaś w wyborach krajowych na jesieni tegoż roku ponownie bezskutecznie o stanowisko posła na Sejm z ramienia Rosyjskiego Związku Łotwy.
Od 2003 był przewodniczącym oddziału swojego ugrupowania w Dyneburgu, został też współprzewodniczącym partii. Po odejściu z parlamentu został asystentem krajowym eurodeputowanej Tatjany Ždanoki. W marcu 2018 zastąpił ją w Parlamencie Europejskim, dołączając do frakcji Zielonych. Mandat posła do PE sprawował do lipca 2019. W 2020 uzyskał natomiast mandat radnego Rygi.

</doc>
<doc id="1781960" url="https://pl.wikipedia.org/wiki?curid=1781960" title="Cajetan Horoch">
Cajetan Horoch



</doc>
<doc id="1781961" url="https://pl.wikipedia.org/wiki?curid=1781961" title="Parafia Narodzenia Najświętszej Maryi Panny w Złotoryi">
Parafia Narodzenia Najświętszej Maryi Panny w Złotoryi

Parafia pw. Narodzenia Najświętszej Maryi Panny w Złotoryi – parafia rzymskokatolicka w dekanacie złotoryjskim w diecezji legnickiej. Jej długoletnim proboszczem był ks. kanonik Stanisław Śmigielski. Po jego śmierci aktualnie urzędującym proboszczem jest ks. dr Tomasz Czernik. W parafii pracuje dwóch księży wikarych. Erygowana 28 czerwca 2000. Kościół parafialny mieści się przy ulicy Fryderyka Chopina. 
Msze w parafii odbywają się codziennie o 6.30 i 18.00, natomiast w niedziele o 7.30, 9.30, 11.00, 12.30, 15.00 i 18.00. 
Każdego jedenastego dnia miesiąca odbywają się w kościele parafialnym Msze Święte o uzdrowienia za wstawiennictwem Matki Bożej z Lourdes. Podczas Mszy chorzy mogą przystąpić do sakramentu namaszczenia. 
Codziennie o godzinie 15.00 w kościele parafianie modlą się Koronką do Miłosierdzia Bożego. Co piątek odprawiane jest nabożeństwo do Bożego Miłosierdzia, natomiast w środy nowenna do Matki Bożej Nieustającej Pomocy. 
Do parafii należy również Kościół pw. Świętego Antoniego w Jerzmanicach-Zdroju (msze święte w niedziele o 9:30).

</doc>
<doc id="1781962" url="https://pl.wikipedia.org/wiki?curid=1781962" title="Albena Denkowa">
Albena Denkowa



</doc>
<doc id="1781963" url="https://pl.wikipedia.org/wiki?curid=1781963" title="Parafia św. Józefa Robotnika w Złotoryi">
Parafia św. Józefa Robotnika w Złotoryi

Parafia pw. Świętego Józefa Robotnika w Złotoryi – parafia rzymskokatolicka w dekanacie Złotoryja, w diecezji legnickiej. Jej proboszczem jest ks. Krzysztof Czyż. Obsługiwana przez księży diecezjalnych. Erygowana 8 sierpnia 2007. Kościół parafialny mieści się przy ulicy Władysława Broniewskiego. Jest najmłodszą parafią w mieście.

</doc>
<doc id="1781967" url="https://pl.wikipedia.org/wiki?curid=1781967" title="Königswinter">
Königswinter

Königswinter – miasto w Niemczech, położone w kraju związkowym Nadrenia Północna-Westfalia, w rejencji Kolonia, w powiecie "Rhein-Sieg-Kreis".
W 2010 roku liczyło 40 771 mieszkańców.
Gospodarka.
W mieście rozwinął się przemysł motoryzacyjny, chemiczny, meblarski oraz papierniczy.

</doc>
<doc id="1781969" url="https://pl.wikipedia.org/wiki?curid=1781969" title="Užpaliai">
Užpaliai



</doc>
<doc id="1781970" url="https://pl.wikipedia.org/wiki?curid=1781970" title="Użpol">
Użpol

Użpol (lit. "Užpaliai") lub "Uszpole" – miasteczko na Litwie, położone w okręgu uciańskim w rejonie uciańskim, siedziba starostwa Użpol, 17 km na północ od Uciany, 877 mieszkańców (2001). 
Znajduje się tu kościół katolicki z XIX wieku, cerkiew prawosławna pw. św. Mikołaja z cmentarzem z XIX wieku, gimnazjum i poczta. był ośrodkiem rozległego majątku (tzw. dzierżawa uszpolska). 
Od 1998 roku miejscowość posiada własny herb nadany dekretem Prezydenta Republiki Litewskiej.

</doc>
<doc id="1781972" url="https://pl.wikipedia.org/wiki?curid=1781972" title="Mistrzostwa Świata w Lekkoatletyce 2009 – skok wzwyż kobiet">
Mistrzostwa Świata w Lekkoatletyce 2009 – skok wzwyż kobiet

Skok wzwyż kobiet – jedna z konkurencji rozegranych podczas 12. Mistrzostw Świata w Lekkoatletyce na stadionie olimpijskim w Berlinie.
Wymagane przez IAAF minimum kwalifikacyjne A do udziału w mistrzostwach wynosiło 1,95 m, natomiast minimum B 1,91 m. Minimum, uzyskując podczas mistrzostw Polski w Bydgoszczy wynik 1,93, wypełniła Kamila Stepaniuk, która była jedyną reprezentantką Polski na mistrzostwach w tej konkurencji.
Rekordy.
W tabeli ukazano rekordy poszczególnych kontynentów, rekord świata, rekord mistrzostw oraz rekord Polski. Dodatkowo przedstawiono najlepszy wynik w skoku wzwyż kobiet w sezonie 2009 przed rozpoczęciem rywalizacji na mistrzostwach świata.
Rezultaty.
Eliminacje.
Do zawodów przystąpiły 33 zawodniczki z 26 krajów. Skoczkinie wzwyż w rundzie eliminacyjnej zostały podzielone na 2 grupy: A i B. Aby dostać się do finału, w którym startowało 12 zawodniczek, należało skoczyć co najmniej 1,95 m (Q). W przypadku gdyby rezultat ten osiągnęła mniejsza liczba sportsmenek lub gdyby żadna ze startujących nie uzyskała minimum, kryterium awansu były najlepsze wyniki uzyskane przez startujące (q).

</doc>
<doc id="1781974" url="https://pl.wikipedia.org/wiki?curid=1781974" title="Meerbusch">
Meerbusch

Meerbusch – miasto w Niemczech, położone w kraju związkowym Nadrenia Północna-Westfalia, w rejencji Düsseldorf, w powiecie Rhein-Kreis Neuss. W 2010 roku liczyło 54 318 mieszkańców.
Z Meerbusch pochodzi Wolke Hegenbarth, niemiecka aktorka.
W mieście rozwinął się przemysł metalowy, maszynowy, tekstylny.
Współpraca.
Miejscowości partnerskie:

</doc>
<doc id="1781976" url="https://pl.wikipedia.org/wiki?curid=1781976" title="Tam-tam (bęben szczelinowy)">
Tam-tam (bęben szczelinowy)

Tam-tam – instrument perkusyjny z grupy idiofonów, rodzaj bębna szczelinowego o dużej średnicy i donośnym dźwięku.
Używany w Afryce jako instrument sygnalizacyjny, używany do przekazywania wiadomości na duże odległości.
Korpus instrumentu stanowi wydrążony pień drzewa, wzdłuż którego są wycięte szczeliny. Grający uderza pałkami w różne elementy bębna, powodując powstawanie dźwięków o zmiennej wysokości.
Odbierający wiadomość, pochodzącą z dużej odległości, musi zbliżyć ucho do własnego tam-tama, w którym, na zasadzie rezonansu, słychać dźwięki innych bębnów, niesłyszalne już bez tego, z powodu dystansu i zakłóceń akustycznych. Zasięg przekazu, zależny od warunków, (kierunek wiatru, wilgotność powietrza, przeszkody terenowe, zakłócenia akustyczne, dokładność wykonania instrumentu) i wynosi od kilku do nawet kilkudziesięciu km. Odbiór dalekich wiadomości zależy jednak, w głównej mierze, od dokładności wykonania komory rezonansowej bębna, której rozmiar musi odpowiadać długości fali dźwięku emitowanego przez daleki instrument nadający. Działaniu takiej komunikacji na dalekie dystanse sprzyjają wnętrza dolin, szczególnie rzecznych. Jest ona wciąż stosowana w Afryce, Azji Południowo-Wschodniej i Oceanii.

</doc>
<doc id="1781978" url="https://pl.wikipedia.org/wiki?curid=1781978" title="Christofsgrund">
Christofsgrund



</doc>
<doc id="1781979" url="https://pl.wikipedia.org/wiki?curid=1781979" title="Chata pod Rysami">
Chata pod Rysami



</doc>
<doc id="1781980" url="https://pl.wikipedia.org/wiki?curid=1781980" title="Willich (Nadrenia Północna-Westfalia)">
Willich (Nadrenia Północna-Westfalia)

Willich – miasto w Niemczech, położone w kraju związkowym Nadrenia Północna-Westfalia, w rejencji Düsseldorf, w powiecie Viersen. W 2010 roku liczyło 51 949 mieszkańców.
Współpraca.
Miejscowości partnerskie:

</doc>
<doc id="1781984" url="https://pl.wikipedia.org/wiki?curid=1781984" title="Vyžuonos">
Vyžuonos



</doc>
<doc id="1781985" url="https://pl.wikipedia.org/wiki?curid=1781985" title="Wiżuny">
Wiżuny

Wiżuny (lit. "Vyžuonos") – miasteczko na Litwie, położone w okręgu uciańskim w rejonie uciańskim, siedziba starostwa Wiżuny, 13 km na północ od Uciany, 581 mieszkańców (2001). 
Znajduje się tu kościół katolicki z XV wieku, szkoła podstawowa, poczta, ambulatorium, synagoga, biblioteka, ośrodek kultury i pomnik Witolda Kiejstutowicza. 
Od 2005 roku miejscowość posiada własny herb nadany dekretem Prezydenta Republiki Litewskiej.

</doc>
<doc id="1781986" url="https://pl.wikipedia.org/wiki?curid=1781986" title="Christine Adams">
Christine Adams

Christine Adams (ur. 28 lutego 1974 w Georgsmarienhütte) – niemiecka lekkoatletka, specjalizująca się w skoku o tyczce.
Lekkoatletyczną karierę zaczynała od skoku w dal i rzutu dyskiem.

</doc>
<doc id="1781988" url="https://pl.wikipedia.org/wiki?curid=1781988" title="Mall Varna">
Mall Varna

Mall Varna – centrum handlowe w Warnie, w Bułgarii, które zostało otwarte w dniu 12 czerwca 2008. Znajduje się na skrzyżowaniu bulwarów Władysława Warneńczyka i Christo Smirnenskiego i został wybudowany kosztem 120 milionów euro. Mall Varna jest obecnie największym centrum handlowym we wschodniej części Bułgarii, a jego budowa trwała dwa lata.
Centrum zawiera:

</doc>
<doc id="1781991" url="https://pl.wikipedia.org/wiki?curid=1781991" title="Most Akashi Kaikyo">
Most Akashi Kaikyo



</doc>
<doc id="1781994" url="https://pl.wikipedia.org/wiki?curid=1781994" title="Sky City Mall">
Sky City Mall

Sky City Mall - centrum handlowe zlokalizowane we wschodniej części stolicy Bułgarii Sofii, w dzielnicy Słatina. Znajduje się w pobliżu hotelu "Pliska" i zostało otwarte 19 września 2006.
Centrum dysponuje 26 000 m² powierzchni handlowej i 300 miejscami parkingowymi. Ma duże strefy rozrywki obejmujące dwupoziomową kręgielnię, kilka sal do bilardu, stoły do snookera, rzutki, kawiarenkę internetową i inne. Oferuje również wiele sklepów z odzieżą, obuwiem, biżuterią, meblami, terakotą, fajansu i wszelkiego rodzaju towarów. Znajdują się tu biura operatorów sieci komórkowych, banków, pralnia chemiczna, ślusarz i inne usługi.
Sky City mieści 105 różnych sklepów, a także hipermarket Fantastico i wiele butików.

</doc>
<doc id="1781995" url="https://pl.wikipedia.org/wiki?curid=1781995" title="Rahden">
Rahden

Rahden – miasto w Niemczech, położone w kraju związkowym Nadrenia Północna-Westfalia, w rejencji Detmold, w powiecie minden-Lübbecke. W 2010 roku liczyło 15 636 mieszkańców.
Współpraca.
Miejscowości partnerskie:

</doc>
<doc id="1781996" url="https://pl.wikipedia.org/wiki?curid=1781996" title="Martina Ratej">
Martina Ratej

Martina Ratej (ur. 2 listopada 1981 w Loče) – słoweńska lekkoatletka specjalizująca się w rzucie oszczepem.
W 2008 roku reprezentowała Słowenię na igrzyskach olimpijskich w Pekinie gdzie ostatecznie zajęła odległe 37. miejsce i nie awansowała do finału. Uczestniczka mistrzostw świata w Berlinie (2009) gdzie zajęła 11. pozycję. Brązowa medalistka igrzysk śródziemnomorskich w roku 2009. Reprezentantka Słowenii m.in. w pucharze Europy i pucharze Europy w rzutach. Rekord życiowy: 67,16 (14 maja 2010, Doha). Wynik ten jest aktualnym rekordem Słowenii.

</doc>
<doc id="1781998" url="https://pl.wikipedia.org/wiki?curid=1781998" title="Martinka Ratej">
Martinka Ratej



</doc>
<doc id="1782000" url="https://pl.wikipedia.org/wiki?curid=1782000" title="Spenge">
Spenge

Spenge – miasto w Niemczech, położone w kraju związkowym Nadrenia Północna-Westfalia, w rejencji Detmold, w powiecie Herford. Na koniec 2010 roku liczyło 14 847 mieszkańców.

</doc>
<doc id="1782003" url="https://pl.wikipedia.org/wiki?curid=1782003" title="Tyszowce (stacja kolejowa)">
Tyszowce (stacja kolejowa)

Tyszowce – dawna wąskotorowa stacja kolejowa we wsi Lipowiec, w gminie Tyszowce, w województwie lubelskim, w Polsce.

</doc>
<doc id="1782005" url="https://pl.wikipedia.org/wiki?curid=1782005" title="Narodowy Pałac Kultury">
Narodowy Pałac Kultury

Narodowy Pałac Kultury (bułg: "Национален дворец на културата", skrótowo НДК, NDK) – centrum kongresowo-wystawiennicze w Sofii, w Bułgarii, otwarte w 1981 roku. Największy tego typu budynek w Europie Południowo-Wschodniej. 
W lipcu 2005 Międzynarodowa Organizacja Centrów Kongresu ogłosiła Narodowy Pałac Kultury najlepszym centrum kongresowym roku na świecie.
Centrum kongresowe wyposażone jest w urządzenia techniczne, pozwalające na organizację różnego rodzaju imprez, takich jak koncerty, konferencje, wystawy i pokazy. Ma 8 pięter i 3 poziomy pod ziemią o łącznej powierzchni 123 000 m². W Narodowym Pałacu Kultury znajduje się 13 sal oraz 15 000 m² powierzchni wystawienniczej, centrum handlowe i parking. Odbywa się tu Sofia Film Fest, doroczny festiwal filmowy. Do budowy NPK użyto ponad 10000 ton stali – 3000 więcej niż do budowy Wieży Eiffla.

</doc>
<doc id="1782007" url="https://pl.wikipedia.org/wiki?curid=1782007" title="Postapokalipsa">
Postapokalipsa



</doc>
<doc id="1782014" url="https://pl.wikipedia.org/wiki?curid=1782014" title="Las Suwalski">
Las Suwalski

Las Suwalski – stacja kolejowa w Suwałkach, w dzielnicy Dubowo Pierwsze w województwie podlaskim, w Polsce.

</doc>
<doc id="1782015" url="https://pl.wikipedia.org/wiki?curid=1782015" title="Józef Władysław Bednarz">
Józef Władysław Bednarz

Józef Władysław Bednarz (ur. 2 października 1879 w Tyflisie, zm. w październiku 1939 w Mniszku) – polski lekarz psychiatra, w latach 1932–1939 dyrektor Zakładu Psychiatrycznego w Świeciu, socjalista. Zamordowany wraz ze swoimi pacjentami przez niemieckich okupantów jesienią 1939. Nazywany niekiedy „Pomorskim Korczakiem”.
Życiorys.
Nauka i początek kariery medycznej.
Był synem Jerzego Józefa i Moniki z Fedorowiczów. W 1898 roku ukończył (ze złotym medalem) gimnazjum w Tyfilisie, po czym rozpoczął studia medyczne na Akademii Wojskowo-Medycznej w Petersburgu. Ukończył je z wyróżnieniem w 1904 roku. Po zakończeniu nauki, podjął pracę w kierowanej przez prof. Władimira Bechterewa petersburskiej Katedrze i Klinice Chorób Psychicznych i Nerwowych. Był także zatrudniony w podmiejskim szpitalu psychiatrycznym św. Pantelejmona.
W 1906 roku przeprowadził się do Warszawy. Przez krótki czas pracował w Szpitalu św. Jana Bożego, później zatrudnił się w prywatnej lecznicy psychiatrycznej w Pruszkowie, należącej do pani Czajkowskiej. Pracował tam przez dwa lata (1906–1908), po czym ponownie podjął pracę w Szpitalu św. Jana Bożego.
Podczas pobytu w Warszawie poślubił Aleksandrę z Radzimińskich, primo voto Bitschan.
Działalność rewolucyjna.
W 1899 roku, jeszcze w latach studenckich, Bednarz związał się z nielegalną Polską Partią Socjalistyczną. Posługiwał się pseudonimami „Bonifacy” oraz „Joujou”. Jako członek Organizacji Bojowej PPS nadzorował prace konspiracyjnych laboratoriów, w których produkowano materiały wybuchowe. Po przeprowadzce do Warszawy kontynuował działalność konspiracyjną, zostając członkiem centralnego Komitetu Robotniczego PPS. W działalność PPS była zaangażowana także jego żona Aleksandra.
W 1908 roku Bednarzowie zostali zdekonspirowani i aresztowani przez Ochranę. Józef został osadzony w pawilonie X Cytadeli Warszawskiej. W tym samym roku Aleksandra urodziła w więzieniu jego syna, Władysława Konrada. Ostatecznie w 1909 roku Bednarzowie zostali zwolnieni z więzienia i wydaleni Królestwa Polskiego.
Bednarzowie zamieszkali we Lwowie, gdzie Józef znalazł zatrudnienie w Zakładzie dla Umysłowo Chorych w Kulparkowie. W 1912 małżeństwo rozpadło się. Józef powrócił wówczas do Petersburga, gdzie zatrudnił się w Klinice Psychiatrycznej Żeńskiego Instytutu Medycznego.
I wojna światowa.
Po wybuchu I wojny światowej został powołany w szeregi armii carskiej. Początkowo pracował przy produkcji masek przeciwgazowych, później został kierownikiem obrony przeciwgazowej. Po przejęciu władzy przez bolszewików kontynuował służbę w obronie przeciwgazowej, sekretnie dokonując jednak aktów sabotażu.
Okres międzywojenny.
W 1921 roku powrócił do odrodzonej Polski. Powrócił także do wykonywania zawodu psychiatry. Początkowo zatrudnił się w Szpitalu Tworkowskim, gdzie został ordynatorem oddziału psychiatrii sądowej. Aktywnie działał w strukturach Polskiego Towarzystwa Psychiatrycznego.
W latach 1927–1929 piastował stanowisko dyrektora szpitala psychiatrycznego w Kulparkowie. Szybko popadł w ostry konflikt z tamtejszym personelem lekarskim. Oskarżono go o nieludzkie traktowanie pacjentów i defraudowanie funduszy przeznaczonych na ich ogrzewanie szpitala i zaopatrzenie pacjentów. Środki te Bednarz miał jakoby przeznaczyć na urządzenie „luksusowego mieszkania i kortu tenisowego”. Na skutek tych oskarżeń został zawieszony w pełnieniu obowiązków. Specjalna komisja MSW, która badała sprawę uznała jednaki, że o ile w działaniach dyrektora i niektórych lekarzy odnotowano pewne nieprawidłowości, o tyle miały one charakter sporadyczny, a dowody nie potwierdzają, aby chorych głodzono lub maltretowano w systematyczny sposób.
W latach 1931–1932 był kierownikiem Okręgowego Zakładu Psychiatrycznego w więzieniu w Grudziądzu.
W 1933 roku objął stanowisko dyrektora Pomorskiego Krajowego Zakładu Psychiatrycznego w Świeciu. Kierując jedną z najstarszych placówek psychiatrycznych na ziemiach polskich, starał się promować nowatorskie metody leczenia, stawiając sobie za cel przekształcenie świeckiego szpitala w nowoczesny zakład. Zmienił w znaczący sposób relację pomiędzy pacjentami i personelem, ponadto zmienił wygląd szpitala i poszczególnych oddziałów. Bednarza cechował humanistyczny, przyjacielski stosunek do chorych. Zwykł mawiać, iż „miarą człowieczeństwa jest stosunek do ludzi chorych psychicznie”. Mówiono o nim, iż „tworzył pomost pomiędzy mentalnościami”.
Okupacja i śmierć.
Niemal na samym początku II wojny światowej, gdyż już 3 września 1939 roku, Świecie zostało zajęte przez niemiecki Wehrmacht. Nazistowska ideologia uznawała osoby psychicznie chore za „niezdolne do współżycia społecznego i wiodące żywot niegodny życia”. Zaraz po zakończeniu kampanii wrześniowej okupanci przystąpili więc do eksterminacji pacjentów polskich szpitali psychiatrycznych, w pierwszym rzędzie na ziemiach wcielonych do III Rzeszy.
W świeckim szpitalu przebywało w momencie wybuchu wojny około 1700 pacjentów, którymi opiekowało się 9 lekarzy. Po zajęciu Świecia przez wojska niemieckie rozpoczął się tzw. okres autonomii, trwający cały wrzesień. W tym czasie nie doszło do żadnej poważniejszej ingerencji w pracę placówki, która znalazła się pod nadzorem SA. Już w październiku władzę w szpitalu przejęli jednak niemieccy administratorzy. Specjalna komisja, na której czele stał dr Erich Grossman (pełnomocnik do spraw służby zdrowia w prowincji Gdańsk-Prusy Zachodnie), rozpoczęła „selekcję” chorych, skazując większość z nich na śmierć.
Doktor Bednarz został wówczas pozbawiony stanowiska i osadzony w areszcie domowym. Mimo tych niesprzyjających warunków starał się jednak ratować swoich pacjentów, zwalniając ich w miarę możliwości na kwatery prywatne lub do rodzin.
15 października 1939 rozpoczęła się trwająca blisko tydzień akcja eksterminacji pacjentów szpitala psychiatrycznego w Świeciu. 1350 chorych wywieziono na teren żwirowni w Mniszku pod Świeciem, gdzie zostali rozstrzelani lub zatłuczeni przez SS-manów ze specjalnej jednostki Wachsturmbann "Eimann". Pozostałych pacjentów w większości wywieziono do szpitala psychiatrycznego w Kocborowie, a następnie zamordowano w Lesie Szpęgawskim. Wśród ofiar znajdowało się 120 dzieci, które wywieziono na egzekucję pod pozorem odbycia wycieczki.
Bednarz nie skorzystał z możliwości ucieczki, postanawiając pozostać ze swoimi pacjentami do samego końca. Wraz z jednym ze szpitalnych transportów trafił do żwirowni w Mniszku i tam został zamordowany. Ze względu na okoliczności śmierci bywa czasem nazywany „Pomorskim Korczakiem”.
Działalność naukowa.
Józef Władysław Bednarz był autorem dziewięciu prac naukowych i kilkunastu referatów z dziedziny psychiatrii. Spośród nich wymienić można:
Upamiętnienie.
W 1980 jego imieniem nazwano Krajowy Zakład Psychiatryczny w Świeciu.

</doc>
<doc id="1782016" url="https://pl.wikipedia.org/wiki?curid=1782016" title="Józef Bednarz">
Józef Bednarz



</doc>
<doc id="1782017" url="https://pl.wikipedia.org/wiki?curid=1782017" title="Nord 1601">
Nord 1601

Nord 1601 – francuski samolot doświadczalny (o numerze rejestracyjnym F-WFKK) służący do badań konstrukcji podczas lotu z dużymi prędkościami poddźwiękowymi, wybudowany przez wytwórnię Nord Aviation.
Konstrukcja.
Nord 1601 był jednomiejscowym, całkowicie metalowym, dwusilnikowym, wolnonośnym średniopłatem. Skrzydło o trapezowym obrysie, 33° skosie i wzniosie wynoszącym 8°. Skrzydło zaopatrzone było w dwuczęściowe sloty na krawędzi natarcia, dwuczęściowe klapy szczelinowe oraz lotki wspomagane spoilerami. Kadłub o konstrukcji półskorupowej. Klasyczne, wolnonośne usterzenie o trapezowym obrysie i ze skosem 25°. Pod kadłubem zamontowana była niewielka płetwa ogonowa stanowiąca przedłużenie statecznika pionowego pełniąca również funkcję zderzaka ogonowego. Podwozie trójzespołowe z przednim podparciem, chowane, przednie do wnęki w kadłubie, główne do wnęk w skrzydłach. Napęd stanowiły dwa silniki turboodrzutowe Rolls Royce Derwent 5 zamontowane w dwóch gondolach silnikowych umieszczonych tuż przy kadłubie po obu jego stronach. Początkowo planowano zamontowanie silników rodzimej konstrukcji Rateau SRA 1 jednak ich rozwój nie osiągnął etapu bezpiecznego użytkowania. Planowano wybudować również samolot seryjny będący myśliwcem mogącym operować w każdych warunkach pogodowych oznaczony jako Nord 1600 jednak konstrukcjia nie była dalej rozwijana.

</doc>
<doc id="1782018" url="https://pl.wikipedia.org/wiki?curid=1782018" title="Straelen">
Straelen

Straelen – miasto w Niemczech, położone w kraju związkowym Nadrenia Północna-Westfalia, w rejencji Düsseldorf, w powiecie Kleve. Na koniec 2010 roku liczyło 15 374 mieszkańców.
Miasto od średniowiecza należało do Geldrii. W 1468 miejsce pomiędzy książętami Geldrii i Kleve. Od 1556 znajdowało się pod panowaniem Hiszpanii, utracone po wojnie o sukcesję hiszpańską w 1713 na rzecz Prus. W 1794 włączone do Francji, od 1815 ponownie w granicach Prus, wraz z którymi w 1871 weszło w skład Niemiec.

</doc>
<doc id="1782019" url="https://pl.wikipedia.org/wiki?curid=1782019" title="Centrum Azrieli">
Centrum Azrieli

Centrum Azrieli (hebr. מגדלי עזריאלי) – centrum biznesowo-handlowe w osiedlu Ha-Kirja we wschodniej części miasta Tel Awiw, w Izraelu. Centrum składa się z trzech drapaczy chmur, które są najlepiej znanymi budynkami w Izraelu.
Położenie.
Centrum Azrieli jest położone w Północnym Centrum Biznesowym Ha-Kirja, które znajduje się pomiędzy autostradą Ajjalon a ulicą Menachema Begina (przedłużenie drogi ekspresowej nr 2). Dodatkowo Centrum Azrieli jest ograniczone od północy ulicą Jehuda &amp; Noach Mozes, a od południa ulicą Giwat HaTahmoshet. Na zachód od centrum znajduje się baza wojskowa Ha-Kirja, a na wschodzie osiedle Nahalat Icchak.
Historia.
Pierwotnie w miejscu tym znajdował się parking śmieciarek miasta Tel Awiw. Gdy na początku lat 80. XX wieku postanowiono zwiększyć atrakcyjność okolic osiedla Ha-Kirja, pojawiła się koncepcja stworzenia dwóch stref biznesowo-handlowych: Południowej Strefy Biznesowej Ha-Kirja i Północnej Strefy Biznesowej Ha-Kirja. Budowę południowej strefy rozpoczęto w 1988.
Podczas projektowania północnej strefy biznesowej założono, że jego centrum będzie stanowić kompleks drapaczy chmur połączonych z sobą i spiętych z węzłem komunikacyjnym drogowo-kolejowym. Kompleks miał się nazywać „Centrum Pokoju”. Konkurs na projekt wygrał architekt Eli Attia. Władze miejskie umożliwiły wykup gruntów po korzystnej cenie i w 1996 rozpoczęto prace budowlane. Był to największy i najdroższy projekt budowlany, jaki kiedykolwiek zrealizowano w Izraelu. Koszt budowy wyniósł 350 milionów dolarów.
W trakcie budowy deweloper David Azrieli postanowił zmienić projekt, decydując się na budowę dużo wyższych wieżowców niż to pierwotnie zakładano. Doszło wówczas do serii sporów prawnych, w których architekt Eli Attia usiłował zablokować całą budowę. Azrieli zmienił wówczas po raz kolejny projekt, którego wykończeniem zajęło się biuro architektów Moore Yasky Sivan – MYS Architects.
Każdy z drapaczy chmur ma inny kształt geometryczny – walec, graniastosłup trójkątny i prostopadłościan. Budowę dwóch pierwszych ukończono w 1999, natomiast trzeci oddano do eksploatacji w 2007 (jego budowa w latach 1998-2006 była wstrzymana). Wieżowcom nadano wspólną nazwę od nazwiska dewelopera, Davida Azrieli.
Polityka.
W Centrum Azrieli mieści się ambasada Tajwanu.
Architektura.
Łączna powierzchnia działki wynosi 34,5 tysiąca m². Początkowy plan architektoniczny przewidywał budowę niższych wieżowców. Obecny kształt jest wynikiem kolejnych zmian projektów. Tutejsze wieżowce są najwyższymi budynkami w mieście:
Budynki posiadają ogromny system oświetlenia, który jest komputerowo sterowany. Wieże są wykorzystywane jako platformy do wyświetlania różnych komunikatów do publicznej wiadomości. Między innymi podczas Święta Niepodległości Izraela wyświetla się olbrzymią flagę Izraela.
Kultura.
W Centrum Azrieli znajduje się osiem sal kinowych, duży klub fitness, kluby nocne oraz audytorium na otwartym powietrzu dla 400 osób.
Gospodarka.
Centrum jest najbardziej ruchliwym centrum handlowym w Izraelu. W 2010 otworzono tutaj pierwszy w kraju sklep sieci H&amp;M. Wewnątrz kompleksu znajduje się około 30 restauracji, barów, kawiarni i stoisk spożywczych. Jest tu także apteka.
Wieżowce Azrieli pełnią także funkcję nowoczesnych biurowców, o łącznej powierzchni biurowej ponad 500 tys. m². Centrum nie odsprzedaje biur, jedynie udostępnia je na zasadzie wynajmu. W podziemiach mieści się parking dla 3,5 tys. samochodów. W czasie realizacji budowy był to największy podziemny parking na Bliskim Wschodzie. Obecnie nadal jest jednym z największych takich obiektów w regionie.
W kompleksie znajduje się czterogwiazdkowy hotel Crowne Plaza City Centre.
Bezpieczeństwo.
Ze względu na stałe wysokie zagrożenie terrorystyczne, Centrum Azrieli jest pilnie strzeżone. Wszystkie wejścia posiadają dwie linie nadzoru osób wchodzących, które w przypadku zamachu terrorystycznego pełnią rolę linii obronnych. Centrum jest najlepiej chronionym centrum handlowym w Izraelu.
Komunikacja.
Centrum Azrieli jest położone pomiędzy autostradą nr 20 ("Ayalon Highway") a drogą ekspresową nr 2 . Jest tu także stacja kolejowa Tel Awiw ha-Szalom.

</doc>
<doc id="1782020" url="https://pl.wikipedia.org/wiki?curid=1782020" title="Marinka Ratej">
Marinka Ratej



</doc>
<doc id="1782021" url="https://pl.wikipedia.org/wiki?curid=1782021" title="Estakada Pomorska">
Estakada Pomorska

Estakada Pomorska – estakada w Szczecinie w ciągu drogi krajowej nr 10 na wyspie Zaleskie Łęgi. Biegnie nią ul. Gdańska oraz torowisko tramwajowe do pętli Turkusowa. Administracyjnie znajduje się w obrębie osiedla Międzyodrze-Wyspa Pucka.
Jest częścią głównego szlaku komunikacyjnego łączącego lewo- i prawobrzeżną część Szczecina. Częste przetoki wagonów towarowych do portu morskiego powodowały problemy z przejazdem dawną ul. Gdańską – cztery przejazdy kolejowo-drogowe na portowych bocznicach kolejowych skutecznie hamowały ruch, a uzgodnienia z PKP odnośnie do przetoków tych wagonów w określonych godzinach (poza szczytem komunikacyjnym) na niewiele się zdały. Zmusiło to władze miasta do modernizacji całego ciągu ul. Gdańskiej, podczas której w latach 70. XX wieku powstała estakada. Jej otwarcie miało miejsce w końcu 1972 roku, a 2 stycznia 1973 przeniesiono na nią ruch tramwajowy. Obecnie jeżdżą nią tramwaje linii , , .
W latach 1998–2000 przeprowadzono kompleksowy remont obiektu (głównie usunięcie zmian korozyjnych), na który złożyły się prace na obu jezdniach oraz przy „podniebieniu” i podporach dylatacyjnych estakady.
Jesienią 2020 r. rozpoczął się kolejny kompleksowy remont Estakady. Zaplanowano go na dwa lata
Poniżej estakady znajduje się m.in. wjazd na teren Elektrowni Szczecin.

</doc>
<doc id="1782023" url="https://pl.wikipedia.org/wiki?curid=1782023" title="Jeziorko Błotniste">
Jeziorko Błotniste

Jeziorko Błotniste (ang. "Mud Lake") – małe jezioro na Wyspie Króla Jerzego, na Pełznącym Stoku u wschodnich podnóży góry Bastion w pobliżu Martwego Lodowca na terenie Szczególnie Chronionego Obszaru Antarktyki "Zachodni brzeg Zatoki Admiralicji" (ASPA 128). Jest to młode jezioro, powstałe wskutek ustępowania lodowców w ciągu ostatnich kilkunastu - kilkudziesięciu lat.

</doc>
<doc id="1782024" url="https://pl.wikipedia.org/wiki?curid=1782024" title="Mud Lake">
Mud Lake



</doc>
<doc id="1782026" url="https://pl.wikipedia.org/wiki?curid=1782026" title="Studium Filozofii i Historii Idei WSFT">
Studium Filozofii i Historii Idei WSFT

Studium Filozofii i Historii Idei WSFT – instytucja edukacyjna założona i prowadzona przez Fundację "WSFT", z siedzibą w Warszawie, specjalizująca się w prowadzeniu całorocznych, weekendowych cyklów wykładowych skierowanych do osób posiadających wyższe wykształcenie, które pragną pogłębić swoją wiedzę w zakresie filozofii, historii idei, dziejów relgii.
Studium powstało z inicjatywy Anny Krajewskiej, która zorganizowała cykl wykładów na temat filozofii i teologii przy klasztorze
Dominikanów na Warszawskim Służewie. Wykłady prowadzili wówczas m.in. Wacław Hryniewicz, Władysław Stróżewski, Tomasz Węcławski, Cezary Wodziński, Ewa Wipszycka i Grzegorz Ryś.
W 2007 r. została zarejestrowana Fundacja "WSFT", która przekształciła nieformalną instytucję wykładową w Studium Filozofii i Historii Idei WSFT oraz wynajęła na jego potrzeby sale wykładowe w "Centrum Łowicka" na Mokotowie w Warszawie. W Studium prowadzili wykłady m.in.: Tadeusz Dzidek, Tadeusz Bartoś, Tomasz Węcławski, Karol Karski, Tadeusz Gadacz i wielu innych.

</doc>
<doc id="1782027" url="https://pl.wikipedia.org/wiki?curid=1782027" title="Krzywólka (stacja kolejowa)">
Krzywólka (stacja kolejowa)

Krzywólka - nieistniejąca towarowa stacja kolejowa w mieście Suwałki, w dzielnicy Krzywólka, w województwie podlaskim, w Polsce, znajdująca się na krańcu łącznicy nr 929 o długości 6,752 km, wiodącej ze stacji Papiernia.
Stacja obsługiwała znajdującą się nieopodal żwirownię.

</doc>
<doc id="1782036" url="https://pl.wikipedia.org/wiki?curid=1782036" title="Łomża (stacja kolejowa)">
Łomża (stacja kolejowa)

Łomża – towarowa stacja kolejowa w Łomży, w województwie podlaskim, w Polsce. Oddana do użytku w 1915 roku.
Przewozy.
Do 1993 roku stacja w Łomży obsługiwała połączenia pasażerskie. Po ich zawieszeniu (31 marca 1993 roku), na stację przyjeżdżają tylko pociągi towarowe.
Obecnie pociągi pasażerskie przyjeżdżają do Łomży tylko w sporadycznych przypadkach:
pociąg specjalny w ramach akcji "Szynobusy dla gmin" – 26 lipca 2003;
pociąg specjalny WOŚP – styczeń 2010 roku;
pociąg specjalny "SM42 wokół Ostrołęki" – wrzesień 2012 roku;
pociąg specjalny z okazji 120-lecia Kolei Nadnarwiańskiej – październik 2013 roku.
pociąg Turystyki Kolejowej Turkol.pl - luty 2019 roku.
Infrastruktura stacyjna.
Z dawnej infrastruktury kolejowej zachowało się niewiele, zwłaszcza że rozebrano budynki dworcowe, na ich miejscu natomiast zlokalizowano miejski bazar. Na początku 2016 roku rozebrano jedyny peron. Ruch prowadzony jest z jednej nastawni "Łm" usytuowanej w km 16,010, która obsługuje również stacyjny przejazd kolejowo-drogowy. Wcześniej istniał również posterunek "Łm-1" oraz "Łm-2" z którego dyżurny ruchu peronowy wyprawiał pociągi pasażerskie. Budynek tego ostatniego posterunku znajduje się przy torze nr 2 pomiędzy rozjazdami 21 i 23 we wschodniej części stacji. Stacja posiada sygnalizację kształtową i urządzenia ręczne kluczowe i mechaniczne scentralizowane. Na stacji funkcjonuje punkt ładunkowy spółki Cargotor będącej częścią holdingu PKP Cargo Logistics.
W latach 2018-2019 dokonano częściowej wymiany podkładów w związku ze spodziewanym wzrostem przewozów towarowych.
Niezrealizowane i planowane projekty infrastrukturalne.
Od północnej strony stacji przylega niezabudowany pas gruntu, który stanowił miejsce pod niezrealizowaną linię kolejową przez Kolno do Pisza.
W Regionalnym Programie Operacyjnym Województwa Podlaskiego znajdował się projekt modernizacji linii kolejowej nr 49 wraz ze stacją Łomża. Wydana została prawomocna decyzja środowiskowa, jednak w związku z brakiem środków finansowych realizacja projektu jest wstrzymana. 15 kwietnia 2019 roku poinformowano o znacznym obniżeniu kwoty dotacji. Jednocześnie remont linii ma być realizowany z programu "Kolej plus".
Jedna z koncepcji kolejowego połączenia Centralnego Portu Komunikacyjnego zakłada budowę nowej linii kolejowej (tzw. szprychy) z Ostrołęki przez Łomżę, dalej przez Pisz, Orzysz do Giżycka. W koncepcji zaprezentowanej przez posła na Sejm RP Lecha Kołakowskiego w marcu 2019 linia kolejowa wraz z nową stacją miała by się znaleźć na zachód od miasta w okolicach miejscowości Sierzputy Młode. Zakończenie inwestycji miałoby nastąpić w 2026 roku. Pod koniec kwietnia 2019 roku Rada Ministrów przyjęła nowelizację rozporządzenia o wykazie linii kolejowych o znaczeniu państwowym w związku z planami budowy nowych linii kolejowych, które mają połączyć Centralny Port Komunikacyjny. Przez Łomżę przebiegać ma przedłużona linia kolejowa nr 29.

</doc>
<doc id="1782049" url="https://pl.wikipedia.org/wiki?curid=1782049" title="Łomża Wąskotorowa">
Łomża Wąskotorowa

Łomża Wąskotorowa – dawna wąskotorowa stacja kolejowa, styczna z normalnotorową stacją, w mieście Łomża, w województwie podlaskim, w Polsce. 
Budynek dworca wybudowany w roku 1929 istnieje w stanie nieprzebudowanym, część pomieśczeń używana jest przez PKP Cargo SA. Budynek zlokalizowany jest przy ulicy Sikorskiego 172B.
Na stacji istniały następujące budynki: 

</doc>
<doc id="1782050" url="https://pl.wikipedia.org/wiki?curid=1782050" title="Sanel Jahić">
Sanel Jahić

Sanel Jahić (ur. 10 października 1981 w Strasburgu) – bośniacki piłkarz grający na pozycji środkowego obrońcy lub defensywnego pomocnika.
Kariera klubowa.
Jahić urodził się w Strasburgu. Karierę piłkarską rozpoczął w juniorach RC Strasbourg, a następnie trenował także w młodzieżowej drużynie FC Sochaux-Montbéliard. W 2001 roku powrócił do ojczyzny rodziców i został zawodnikiem Željezničara Sarajewo. W 2002 roku wywalczył z nim mistrzostwo Bośni i Hercegowiny. W 2003 roku został wicemistrzem kraju oraz zdobył Puchar Bośni i Hercegowiny. W 2004 roku także został wicemistrzem kraju.
W trakcie sezonu 2003/2004 Jahić wyjechał do Hiszpanii i został zawodnikiem UD Las Palmas, grającego w Segunda División. W zespole z wyspy Gran Canaria spędził półtora roku i odszedł do Méridy UD, występującej w Segunda División B (III liga).
Latem 2006 roku Jahić wrócił do Željezničara i grał w nim przez półtora sezonu. W rundzie jesiennej sezonu 2007/2008 strzelił 12 goli i na wiosnę odszedł do greckiego Arisu Saloniki. W pierwszej lidze Grecji zadebiutował 6 stycznia 2008 w wygranym 1:0 wyjazdowym meczu z OFI Kreta. Zawodnikiem Arisu był do lata 2009 roku.
Następnie Jahić przeszedł do AEK-u Ateny, z którym podpisał czteroletni kontrakt. 13 września 2009 rozegrał dla AEK-u pierwsze spotkanie, wygrane 1:0 z Iraklisem Saloniki. Latem 2011 roku przeniósł się do APOEL Nikozja.
W sezonie 2012/2013 Jahić grał w Karabüksporze. Sezon 2013/2014 rozpoczął w St. Johnstone FC, a następnie trafił do Grasshoppers Zurych. W 2015 został zawodnikiem APO Lewadiakos.
Kariera reprezentacyjna.
Jahić ma za sobą występy w reprezentacji Bośni i Hercegowiny U-21. W dorosłej reprezentacji zadebiutował 26 marca 2008 w zremisowanym 2:2 towarzyskim spotkaniu z Macedonią. 28 marca 2009 w meczu eliminacji do Mistrzostw Świata w RPA z Belgią (4:2) zdobył pierwszego gola w kadrze narodowej.

</doc>
<doc id="1782051" url="https://pl.wikipedia.org/wiki?curid=1782051" title="Michał Hładij">
Michał Hładij

Michał Hładij (ur. 8 września 1881 w Chorostkowie, zm. 9 lutego 1934 w Krakowie) – polski chirurg, naczelny lekarz szpitala oo. Bonifratrów w Krakowie, honorowy członek Zakonu św. Jana Bożego, członek założyciel, członek honorowy i długoletni prezes Krakowskiego Klubu Automobilowego.
Życiorys.
Stopień doktora nauk medycznych otrzymał w 1908 roku. Był uczniem i asystentem Bronisława Kadera. W swoich wspomnieniach pisali o nim Kornel Michejda, Stanisław Broniewski i Karol Irzykowski. Podczas I wojny światowej kierował kliniką chirurgii w zastępstwie Kadera. W Krakowie mieszkał przy ul. Długiej 60. W 1923 był operatorem i kosulentem w Szpitalu Bonifratrów w Krakowie.
Pochowany został na Cmentarzu Rakowickim.

</doc>
<doc id="1782054" url="https://pl.wikipedia.org/wiki?curid=1782054" title="Poetic Justice (ścieżka dźwiękowa)">
Poetic Justice (ścieżka dźwiękowa)

Poetic Justice – oficjalna ścieżka dźwiękowa do filmu Johna Singletona "Poetic Justice – Film o miłości", w którym główną i tytułową rolę zagrała Janet Jackson. W Stanach Zjednoczonych składanka osiągnęła status złotej płyty.

</doc>
<doc id="1782055" url="https://pl.wikipedia.org/wiki?curid=1782055" title="Łomża Skowronki">
Łomża Skowronki

Łomża Skowronki – dawny wąskotorowy kolejowy przystanek osobowy w mieście Łomża, w województwie podlaskim, w Polsce.

</doc>
<doc id="1782059" url="https://pl.wikipedia.org/wiki?curid=1782059" title="Renault Fluence">
Renault Fluence

Renault Fluence – samochód osobowy klasy kompaktowej produkowany pod francuską marką Renault w latach 2009 – 2016.
Historia i opis modelu.
Pojazd został po raz pierwszy zaprezentowany podczas targów motoryzacyjnych we Frankfurcie w 2009 roku. Model Fluence nie ma nic wspólnego z prototypem Renault Fluence Concept z 2004 roku, który był zapowiedzią Renault Laguna III Coupé. 
Fluence powstał w kooperacji z marką Samsung Motors jako następca Renault Mégane drugiej generacji w wersji sedan.
Lifting.
W 2012 roku auto przeszło face lifting. Samochód zyskał nowy pas przedni w standardzie ze światłami do jazdy dziennej w technologii LED, nowy pas tylny oraz jako dodatkowo płatna opcja światła tylne w technologii LED. Nowością było także wprowadzenie diesla 1.6 DCI. Na rynkach rozwijających się samochód przeszedł modernizację w innym zakresie - pojawiła się inna atrapa chłodnicy. 
Renault Fluence Z.E..
W 2010 roku podczas targów motoryzacyjnych we Frankfurcie zaprezentowano wersję elektryczną pojazdu, która trafiła do produkcji w 2011 roku. Pojazd został wyposażony w 95-konny silnik elektryczny. Zasięg auta wynosi ok. 160 km. Produkcję pojazdu z powodu zbyt małej popularności zakończono w 2014 roku.

</doc>
<doc id="1782063" url="https://pl.wikipedia.org/wiki?curid=1782063" title="Jindřich Pešek">
Jindřich Pešek

Jindřich Pešek, SDB (ur. 22 kwietnia 1908 w Kameničkach, zm. 21 listopada 1980 w Poličce) – czeski duchowny rzymskokatolicki, salezjanin, misjonarz, biskup Kościoła podziemnego w Czechosłowacji
Życiorys.
W młodości praktykował krawiectwo i uzyskał odpowiednie kwalifikacje w tym zawodzie. W 1927 roku rozpoczął pracę w domu salezjańskim we Fryštáku. 
Od 1935 roku przebywał na misji w Ekwadorze. W latach 1938-1942 uzupełniał wyższe wykształcenie. 29 czerwca 1942 roku przyjął święcenia kapłańskie. Od 1942 roku przebywał jako nauczyciel w Hiszpanii. W 1944 roku obronił doktorat z teologii w Barcelonie.
Po II wojnie światowej był dyrektorem oratoriów w Ořechovie i Hodoňovicach. W latach 1949-1955 był więziony przez władze komunistyczne Czechosłowacji. Po opuszczeniu więzienia pracował w zawodzie tkacza w Technolenie Hlinsko. W 1968 roku przeszedł na emeryturę.
Był działaczem i kapłanem w Kościele podziemnym w Czechosłowacji. Na emeryturze prowadził działalność duszpasterską i uczył religii w rodzinnych Kameničkách.

</doc>
<doc id="1782065" url="https://pl.wikipedia.org/wiki?curid=1782065" title="Sallos">
Sallos

Sallos – w tradycji okultystycznej, dziewiętnasty duch "Goecji". Znany jest również pod imionami: Salios, Saleos oraz Zaleos. Należy on do demonów o spokojnym usposobieniu. By go przywołać i podporządkować potrzebna jest jego pieczęć, która według "Goecji" powinna być zrobiona z miedzi.
Jest on wielkim księciem piekła, który rozporządza 30 legionami duchów.
Pomaga rozpalić miłość kobiet do mężczyzn jak i mężczyzn do kobiet.
Ukazuje się pod postacią dzielnego żołnierza z książęcą koroną na głowie, ujeżdżającego krokodyla.

</doc>
<doc id="1782067" url="https://pl.wikipedia.org/wiki?curid=1782067" title="Salios">
Salios



</doc>
<doc id="1782068" url="https://pl.wikipedia.org/wiki?curid=1782068" title="Saleos">
Saleos



</doc>
<doc id="1782070" url="https://pl.wikipedia.org/wiki?curid=1782070" title="Zaleos">
Zaleos



</doc>
<doc id="1782072" url="https://pl.wikipedia.org/wiki?curid=1782072" title="Wyższa Szkoła Inżynierii i Zdrowia w Warszawie">
Wyższa Szkoła Inżynierii i Zdrowia w Warszawie

Wyższa Szkoła Inżynierii i Zdrowia w Warszawie – jest uczelnią niepubliczną utworzoną na podstawie Ustawy z dnia 26 czerwca 1997 roku o wyższych szkołach zawodowych. Akt założycielski uczelni został sporządzony dnia 24 września 2003. Wyższa Szkoła Inżynierii i Zdrowia jest wpisana do ewidencji uczelni niepublicznych pod numerem 284.
Założycielem uczelni jest dr hab. Marcin Geryk.
Historia.
Zamysł utworzenia uczelni powstał w 2000 roku. Ówczesny stan prawny pozwalał na utworzenie uczelni na mocy ustawy z dnia 27 czerwca 1997 roku o wyższych szkołach zawodowych. Uczelnia powstała w 4 listopada 2003 roku. Na mocy uzyskanego zezwolenia i wpisu do rejestru uczelnia kształci na poziomie wyższych studiów I stopnia na kierunkach: gospodarka przestrzenna oraz zarządzanie. W 2007 roku uczelnia otrzymała również zezwolenie na kształcenie na nowym kierunku studiów inżynierskich – ochrona środowiska, a w 2008 decyzją ministra uprawnienia do prowadzenia studiów pierwszego stopnia na kierunku informatyka i administracja.
W październiku 2015 roku uczelnia zmieniła nazwę na Wyższą Szkołę Inżynierii i Zdrowia. Od 1 października 2015 zmieniła się również dotychczasowa siedziba szkoły. Nowy budynek usytuowany jest przy ul. Bitwy Warszawskiej 1920 nr 18.
Władze uczelni.
We władza uczelni zasiadają:
Kierunki studiów.
Chemia kosmetyczna studia I stopnia, inżynierskie, 3,5 roku, stacjonarne i niestacjonarne
Chemia żywności – studia inżynierskie, 3,5 letnie, stacjonarne i niestacjonarne.
Dietetyka – studia licencjackie, trwające 3 lata [6 semestrów].
Ścieżki kształcenia:
Kosmetologia studia licencjackie, trwające 3 lata [6 semestrów].
Kosmetologia (studia magisterskie), trwające 2 lata [4 semestry]
Ścieżki kształcenia na studiach II stopnia na kierunku Kosmetologia:
Technologia Produkcji Kosmetyków (studia magisterskie), trwające 2 lata [4 semestry] 
Nagrody.
Uczelnia została laureatem konkursu Orły Edukacji 2019. W 2019 uczelnia została wyróżniona w plebiscycie Wzorowa Firma jako Lider Edukacji – Najlepsza Uczelnia Niepubliczna Aglomeracji Warszawskiej.

</doc>
<doc id="1782073" url="https://pl.wikipedia.org/wiki?curid=1782073" title="Hajnówka Wąskotorowa">
Hajnówka Wąskotorowa

Hajnówka Wąskotorowa - dawna wąskotorowa stacja kolejowa w mieście Hajnówka, w województwie podlaskim, w Polsce.

</doc>
<doc id="1782074" url="https://pl.wikipedia.org/wiki?curid=1782074" title="Gustaw Śliwa">
Gustaw Śliwa

Gustaw Michał Śliwa (ur. 12 listopada 1924 w Gdowie, zm. 11 marca 2005 w Krakowie) – polski rzemieślnik (złotnik) związany z Krakowem, poseł na Sejm PRL VII i VIII kadencji (1976–1985). 
Życiorys.
Był synem Jana i Anieli. Ukończył szkołę zawodową w Jaśle oraz Gimnazjum św. Jacka w Krakowie (podczas II wojny światowej). Praktykował jako czeladnik w zawodzie złotniczym (egzamin czeladnicki w Krakowie w 1945, mistrzowski w 1949). W latach 40. kierował spółką złotniczą w Krakowie, a w 1957 otworzył własny zakład rzemieślniczy. W 1970 wstąpił do Stronnictwa Demokratycznego (należał do niego do końca życia, m.in. zasiadał w prezydium Krakowskiego Komitetu), działał również w organizacjach rzemieślniczych i w bractwie kurkowym. W latach 1973–1976 zasiadał w Radzie Narodowej m. Krakowa. W 1976 uzyskał mandat posła na Sejm VII kadencji w okręgu Kraków. Był członkiem Komisji Budownictwa i Przemysłu Materiałów Budowlanych. W 1980 ponownie znalazł się w Sejmie (tym razem z okręgu Kraków – miasto), był członkiem tej samej Komisji, Komisji Spraw Zagranicznych oraz Skarg i Wniosków. 
Pochowany na Cmentarzu Rakowickim w Krakowie (kw. CI, VI, 9).

</doc>
<doc id="1782075" url="https://pl.wikipedia.org/wiki?curid=1782075" title="Chór tronów">
Chór tronów



</doc>
<doc id="1782077" url="https://pl.wikipedia.org/wiki?curid=1782077" title="Kartulariusz">
Kartulariusz

Kartulariusz, kopiariusz, kopiał, kopiarz (łac. "cartularium") – zbiór dokumentów i odpisów edyktów, dotyczących majątków ziemskich przeważnie klasztornych. Słowo było używane w średniowieczu i oznaczało początkowo bibliotekę. W Polsce kartulariusz znany był już w XIII wieku. Tym terminem określano także księgę, zawierającą kopie dokumentów od różnych wystawców dla jednego odbiorcy. Takie księgi były prowadzone w klasztorach. W innych kancelariach i urzędach podobną rolę pełniły regesty. Pod koniec XIX wieku funkcję kartulariusza przyjęły kopiały, księgi korespondencyjne, które zawierały kopie pism, odbijanych na szapirografach.

</doc>
<doc id="1782081" url="https://pl.wikipedia.org/wiki?curid=1782081" title="Wyspa Pucka">
Wyspa Pucka

Wyspa Pucka (do 1945 niem. "Vorbruch") – wyspa rzeczna w Szczecinie na Międzyodrzu. Administracyjnie leży w dzielnicy Śródmieście i daje nazwę osiedlu Międzyodrze-Wyspa Pucka. 
Otoczona jest wodami Przekopu Parnickiego, Odry Zachodniej, Regaliczki, Jeziora Portowego i Kanału Rybnego. Powstała przez wykopanie Kanału Rybnego i Jeziora Portowego w zachodniej części Zaleskich Łęgów. Na zachodzie Przekop Parnicki oddziela ją od Wyspy Zielonej. Drogowy most nad Kanałem Rybnym (zlokalizowany w północnej części) jest jedynym prowadzącym na wyspę. Co prawda na południu wyspy istnieje jeszcze drugie połączenie ze stałym lądem, jednak powstało ono przez zasypanie fragmentu Regaliczki w miejscu, gdzie oddzielała się ona od Odry Zachodniej i utworzenie grobli. 
Przed rozpoczęciem II wojny światowej na wyspie powstało osiedle mieszkaniowe ze szkołą i kaplicą. Wyspa zajęta jest głównie przez ogrody działkowe w północnej części – pozostała część wyspy to nieużytki, mokradła i trzcinowiska. 
Komunikacja zbiorowa z resztą miasta zapewniona jest od 10 lutego 1968 – uruchomiona została wówczas linia M (bądź MB) obsługiwana przez mikrobusy marki Nysa. 30 maja 1981 Nysy zostały zastąpione Jelczami 080, a numer linii zmieniono na obowiązujący do dziś – nr 52. Ostatnia zmiana zaszła 11 maja 1984 roku, kiedy to autobusy zaczęły jeździć na wydłużonej trasie do oddalonej o 800 metrów nowej pętli przy ul. Marynarskiej.

</doc>
<doc id="1782084" url="https://pl.wikipedia.org/wiki?curid=1782084" title="Richard Stebbins">
Richard Stebbins

Richard Vaughn Stebbins (ur. 14 czerwca 1945 w Los Angeles) – amerykański lekkoatleta sprinter, mistrz olimpijski z 1964 z Tokio.
Podczas amerykańskich kwalifikacji przed igrzyskami olimpijskimi w 1964 w Tokio zajął 2. miejsce w biegu na 200 metrów. Na igrzyskach dotarł w tej konkurencji do finału, w którym zajął 7. miejsce. Znacznie lepiej poszło Stebbinsowi w sztafecie 4 × 100 metrów, w której biegł na 3. zmianie. Wraz z kolegami (Paul Drayton, Gerald Ashworth i Bob Hayes) zdobył w niej złoty medal z rekordem świata 39,0 s.
Później pracował jako nauczyciel w szkole średniej w Elkridge w stanie Maryland.

</doc>
<doc id="1782085" url="https://pl.wikipedia.org/wiki?curid=1782085" title="Czarna Białostocka Wąskotorowa">
Czarna Białostocka Wąskotorowa

Czarna Białostocka Wąskotorowa - wąskotorowa stacja kolejowa w mieście Czarna Białostocka, w województwie podlaskim, w Polsce.

</doc>
<doc id="1782089" url="https://pl.wikipedia.org/wiki?curid=1782089" title="Angeliki Tsiolakudi">
Angeliki Tsiolakudi

Angeliki Tsiolakudi (ur. 10 maja 1976) – grecka lekkoatletka specjalizująca się w rzucie oszczepem.
Dwa razy reprezentowała Grecję w igrzyskach olimpijskich - Sydney 2000 oraz Ateny 2004. Czterokrotnie uczestniczyła w mistrzostwach świata - Ateny 1997, Edmonton 2001, Paryż 2003 oraz Helsinki 2005. Piąta zawodniczka mistrzostw Europy, które w 2002 roku odbyły się w Monachium. Trzykrotna medalistka igrzysk śródziemnomorskich. Wielokrotna reprezentantka Grecji m.in. w pucharze Europy. Rekord życiowy: 63,14 (8 sierpnia 2002, Monachium).

</doc>
<doc id="1782093" url="https://pl.wikipedia.org/wiki?curid=1782093" title="Korhan Abay">
Korhan Abay

Korhan Abay (ur. 1 stycznia 1954 roku w Stambule) – turecki aktor, reżyser i producent.
W maju 2004 roku współprowadził (razem z Meltem Cumbul) 49. Konkurs Piosenki Eurowizji organizowany w Stambule.

</doc>
<doc id="1782094" url="https://pl.wikipedia.org/wiki?curid=1782094" title="Nowogród (stacja kolejowa)">
Nowogród (stacja kolejowa)

Nowogród – dawna wąskotorowa stacja kolejowa w mieście Nowogród, w województwie podlaskim, w Polsce.

</doc>
<doc id="1782096" url="https://pl.wikipedia.org/wiki?curid=1782096" title="Victoria Bartoszyce">
Victoria Bartoszyce

Victoria Bartoszyce – polski klub piłkarski z siedzibą w Bartoszycach, założony w 1952 jako BKS Victoria Bartoszyce. Pod obecną nazwą (MBKS Victoria Bartoszyce) występuje od roku 1998. W sezonie 2020/2021 występuje w lidze okręgowej, grupie warmińsko-mazurskiej I.
Stadion.
Victoria swoje mecze rozgrywa na Stadionie Miejskim im. Kazimierza Górskiego przy ul. Sportowej w Bartoszycach.

</doc>
<doc id="1782097" url="https://pl.wikipedia.org/wiki?curid=1782097" title="Infrastructure for Spatial Information in the European Community">
Infrastructure for Spatial Information in the European Community

Infrastruktura Informacji Przestrzennej we Wspólnocie Europejskiej (ang. Infrastructure for Spatial Information in the European Community, INSPIRE) – dyrektywa 2007/2/WE Parlamentu Europejskiego Unii Europejskiej z dnia 14 marca 2007, opublikowana w Dzienniku Urzędowym 25 kwietnia 2007 i obowiązująca od 15 maja 2007 roku.
Dyrektywa ustanawia jednolitą infrastrukturę informacji przestrzennej (ESDI – "European Spatial Data Infrastructure") dla Unii Europejskiej i państw EFTA.
Na implementację ESDI ma składać się kilka elementów:
Dyrektywa ustala 34 grupy tematyczne danych przestrzennych, które będą musiały być opublikowane w formie przewidzianej przez model danych narzucony w przepisach implementacyjnych Dyrektywy (IR – "Implementing Rules"). Dane te będą musiały być opisane metadanymi i obowiązkowo być udostępnione poprzez przewidziane dyrektywą usługi, przy czym nie jest powiedziane, że udostępnienie ma być bezpłatne.
34 grupy tematyczne danych podzielono na 3 klasy według ważności – patrz załączniki 1, 2 i 3 Dyrektywy.

</doc>
<doc id="1782098" url="https://pl.wikipedia.org/wiki?curid=1782098" title="Purson">
Purson

Purson – w tradycji okultystycznej demon, upadły anioł, król piekła. Znany również pod imionami Kurson i Pursan. Rozporządza 22 legionami duchów. W "Sztuce Goecji" jest dwudziestym, a w "Pseudomonarchii Daemonum" jedenastym duchem. Przed upadkiem przynależał do Chóru Cnót i Tronów. Według "Praktyki Tajemnej Wiedzy Magicznej" jest trzecim generalnym adiunktem cesarza.
W demonologii.
By go przywołać i podporządkować potrzebna jest jego pieczęć, która według "Sztuki Goecji" powinna być zrobiona ze złota.
Pomaga znaleźć rzeczy ukryte, w tym i skarby. Nie jest dla niego zagadką wiedza przeszłości, teraźniejszości i przyszłości. Udziela odpowiedzi na pytania dotyczące wszystkich spraw ziemskich jak i również dotyczących boskości oraz stworzenia świata.
Ukazuje się pod postacią człowieka w kostiumie z danej epoki, z lwią twarzą, który trzyma żmiję lub zaskrońca, czasami dosiada niedźwiedzia. Może przyjmować postać ludzką albo eteryczną. Zawsze poprzedza go głos trąbek. Towarzyszą mu dobre duchy opiekuńcze, których jest ojcem i które przynależą do Chóru Cnót lub Chóru Tronów.

</doc>
<doc id="1782099" url="https://pl.wikipedia.org/wiki?curid=1782099" title="Gmina Hunter’s Hill">
Gmina Hunter’s Hill

Gmina Hunter's Hill (Municipality of Hunter's Hill) - najmniejszy pod względem liczby ludności z 38 samorządów lokalnych tworzących aglomerację Sydney, największy zespół miejski Australii. Liczy 13 241 mieszkańców (2006) i zajmuje powierzchnię 6 km2. 
Władzę wykonawczą w gminie sprawuje siedmioosoba rada. Sześć miejsc zajmują radni wybierani w dwóch trójmandatowych okręgach wyborczych, z zastosowaniem ordynacji proporcjonalnej. Siódme miejsce z urzędu obejmuje wybierany bezpośrednio burmistrz. 

</doc>
<doc id="1782101" url="https://pl.wikipedia.org/wiki?curid=1782101" title="Soomaaliya">
Soomaaliya



</doc>
<doc id="1782102" url="https://pl.wikipedia.org/wiki?curid=1782102" title="Curson">
Curson



</doc>
<doc id="1782103" url="https://pl.wikipedia.org/wiki?curid=1782103" title="Désirée Nosbusch">
Désirée Nosbusch

Désirée Nosbusch (ur. 14 stycznia 1965 w Esch-sur-Alzette) – luksemburska prezenterka i aktorka.
W latach 80. mieszkała na Manhattanie w Nowym Jorku, a od 1990 do 2008 roku mieszkała w Los Angeles. Jej mężem jest turecki aktor Mehmet Kurtuluş. Wcześniej była żoną Haralda Klosera, mają dwoje dzieci.
Nosbusch mówi w różnych językach: luksemburskim, niemieckim, francuskim, włoskim i angielskim.
Była prowadzącą w Konkursie Piosenki Eurowizji 1984 roku. Również w roku 1984 w duecie z austriackim muzykiem Falco nagrała piosenkę "Kann es Liebe sein?"

</doc>
<doc id="1782104" url="https://pl.wikipedia.org/wiki?curid=1782104" title="Czarna Białostocka O.K.L.">
Czarna Białostocka O.K.L.

Czarna Białostocka O.K.L. - wąskotorowa stacja kolejowa w mieście Czarna Białostocka, w województwie podlaskim, w Polsce.

</doc>
<doc id="1782105" url="https://pl.wikipedia.org/wiki?curid=1782105" title="Pursan">
Pursan



</doc>
<doc id="1782107" url="https://pl.wikipedia.org/wiki?curid=1782107" title="Nu-Mixx Klazzics">
Nu-Mixx Klazzics

Nu-Mixx Klazzics – album remiksowy amerykańskiego rapera 2Paca Shakura, który został wydany pośmiertnie 7 października 2003 roku nakładem wytwórni Death Row Records i Koch. Album zawierał remiksy utworów z albumu "All Eyez on Me" z nowymi partiami wokalnymi pojawiających się gościnnie raperów. "Nu-Mixx Klazzics" była krytykowana za niską jakość zremiksowanych utworów.

</doc>
<doc id="1782108" url="https://pl.wikipedia.org/wiki?curid=1782108" title="Anaid Iplicjian">
Anaid Iplicjian

Anaid Iplicjian (ur. 24 października 1935 w Berlinie) – niemiecka aktorka. Jej rodzina pochodzi z Armenii. Prowadziła Konkurs Piosenki Eurowizji w 1984 roku. Była prezenterką Konkursu Piosenki Eurowizji 1957.

</doc>
<doc id="1782119" url="https://pl.wikipedia.org/wiki?curid=1782119" title="Hiew">
Hiew

Hiew (skrót od Hacker’s View, dosłownie: „podgląd hakera”) – edytor heksadecymalny dla systemów DOS i Windows napisanym przez Jegwieniła Suslikowa (, w kręgach anglojęzycznych: Eugene Suslikov, jego nick: SEN).
Wśród jego funkcji znajdują się możliwości edycji w trybie zwykłego tekstu, szesnastkowym (hex) i trybie deasemblera. Program ten jest przydatny do edycji plików wykonywalnych jak COFF, PE czy ELF.
Funkcje.
Hiew posiada funkcje takie, jak:

</doc>
<doc id="1782121" url="https://pl.wikipedia.org/wiki?curid=1782121" title="Jan Witt (1716-1785)">
Jan Witt (1716-1785)



</doc>
<doc id="1782123" url="https://pl.wikipedia.org/wiki?curid=1782123" title="St Clair (jezioro na Tasmanii)">
St Clair (jezioro na Tasmanii)

Jezioro St Clair – jezioro położone w centralnej części Tasmanii, zlokalizowane na terenie Parku Narodowego Cradle Mountain-Lake St Clair. Położone na wysokości 1545 m n.p.m., maksymalna głębokość dochodzi do 200 m. Z jeziora St Clair bierze swój początek rzeka Derwent.

</doc>
<doc id="1782124" url="https://pl.wikipedia.org/wiki?curid=1782124" title="Alfred Rosmer">
Alfred Rosmer

Alfred Rosmer, właśc. Alfred Griot (ur. 1867 pod Nowym Jorkiem, zm. 1964 w Créteil) – francuski polityk komunistyczny, działacz związkowy. Współtworzył III Międzynarodówkę, w późniejszym okresie współpracownik Lwa Trockiego.
Życiorys.
Wczesna działalność.
Był synem fryzjera. Do ósmego roku życia mieszkał w Patterson pod Nowym Jorkiem, następnie razem z rodziną przeprowadził się do Paryża. Po uzyskaniu średniego wykształcenia podjął pracę biurową w jednym z merostw okręgów paryskich. Wcześnie zainteresował się ideami lewicowymi; w 1906 opublikował swój pierwszy tekst (recenzję teatralną) w gazecie anarchistycznej „Nowe czasy”. Od 1899 był aktywnym związkowcem. Od 1909 publikował w największej francuskiej gazecie związkowej „Życie robotnicze”, której twórca Pierre Monatte był jego bliskim przyjacielem. Griot, znany od 1912 pod pseudonimem Rosmer, specjalizował się w tematyce angielskiej i amerykańskiej.
W związku ze swoimi zainteresowaniami redakcja pisma często wysyłała go do Anglii, Szwajcarii i Belgii, gdzie uczestniczył w kongresach związkowych, manifestacjach i spotykał się z miejscowymi działaczami. W 1913 brał udział w międzynarodowej konferencji związkowej w Londynie, która miała zdecydować o powstaniu Międzynarodówki syndykalistycznej. W 1914 brał udział w protestach antywojennych, podobnie jak Monatte. Mimo faktu, iż został zmobilizowany, pozostał w Paryżu i mógł uczestniczyć w podziemnych organizacjach lewicowych. W tym czasie poznał wielu rosyjskich działaczy politycznych, w tym Juliusza Martowa i Lwa Trockiego, oraz francuską aktywistkę pacyfistyczną Marguerite Thevenet, swoją późniejszą żonę. Nie mógł wziąć udziału w konferencji w Zimmerwaldzie, jednak po publikacji jej końcowych komunikatów żywo poparł stanowisko radykalnej grupy jej uczestników i apelował o stworzenie nowej Międzynarodówki, która zastąpiłaby skompromitowaną w 1914 II Międzynarodówkę.
Po rewolucji październikowej.
Działał w ruchu solidarności z rewolucją październikową, pozostawał aktywnym związkowcem. Brał udział w kongresie założycielskim Kominternu, do którego komitetu wykonawczego wszedł. W czasie swojego ponad rocznego pobytu w Rosji wielokrotnie spotykał się z czołowymi przywódcami bolszewickimi. W tekstach wysyłanych do kraju wyrażał całkowite poparcie wobec polityki bolszewików w każdym jej aspekcie. Ze stanowisk w Kominternie zrezygnował w 1921, by wrócić do Francji i organizować tam komunistyczne związki zawodowe (CGTU), wstępując równocześnie do istniejącej od niedawna Francuskiej Partii Komunistycznej. Należał do jej Biura Politycznego, jednak nie przejawiał w nim większej aktywności.
Od 1922 rywalizował o wpływy w partii i o kształt jej linii politycznej z protegowanym Zinowjewa (którego nie lubił) Albertem Treintem. Przegrał tę rywalizację i w październiku 1924 został wykluczony z władz partii. W czasie jej zjazdu został oskarżony o „anarchistyczny indywidualizm”. W tym czasie stał się coraz bardziej krytycznie nastawiony do Kominternu, odmówił – co radził mu Trocki – skierowania swojej sprawy do jego komitetu wykonawczego w celu ponownej analizy. W 1929, po zesłaniu Trockiego do Turcji, jako jeden z pierwszych komunistów francuskich wyraził swoje poparcie dla niego, jak również wspierał go materialnie i starał się popularyzować jego teksty we Francji.
Działalność w ruchu trockistowskim.
W 1929 stanął na czele tygodnika „Prawda”, który w zamyśle Trockiego miał być międzynarodowym organem jego zwolenników i całej lewicowej opozycji antystalinowskiej. Współtworzył również trockistowską Ligę Komunistyczną Francji. Szybko popadł w szereg sporów z innymi jej liderami, wśród nich Pierre’em Naville’em i Raymondem Molinierem i opuścił organizację. Oskarżany o malwersacje finansowe przez Moliniera, liczył na uzyskanie wsparcia Trockiego w tej sprawie, a gdy go nie uzyskał – zerwał również współpracę z „Prawdą”. Wstąpił go niewielkiej grupy o nazwie Lewica Komunistyczna, jednak do 1936 zajmował się głównie redagowaniem monumentalnej pracy poświęconej ruchowi robotniczemu w czasie I wojny światowej. W 1936 udał się na krótko do Hiszpanii. Obserwowane tam przypadki represji stalinistów wobec wrogiej stalinizmowi lewicy skłoniły go do podjęcia prac nad dokumentacją tych działań.
Po rozpoczęciu procesów moskiewskich na nowo zaczął współpracować z Trockim, przyczyniając się do powstania publikacji ukazujących fałszywość zarzutów stawianych mu przez prokuratorów stalinowskich. Był również nauczycielem Wsiewołoda, wnuka Trockiego. Nie wziął jednak udziału w konferencji założycielskiej IV Międzynarodówki, chociaż deklarował swoje poparcie dla jej programu. W czerwcu 1940 razem z żoną wyjechał do USA, gdzie pozostał do 1946. Nie angażując się już w politykę, redagował swoje wspomnienia z pobytu w rewolucyjnej Rosji, jak również pracował jako korektor w wydawnictwie Gallimard.

</doc>
<doc id="1782128" url="https://pl.wikipedia.org/wiki?curid=1782128" title="Problem sat">
Problem sat



</doc>
<doc id="1782129" url="https://pl.wikipedia.org/wiki?curid=1782129" title="Problem SAT">
Problem SAT



</doc>
<doc id="1782133" url="https://pl.wikipedia.org/wiki?curid=1782133" title="MM Moje Miasto (portal internetowy)">
MM Moje Miasto (portal internetowy)



</doc>
<doc id="1782135" url="https://pl.wikipedia.org/wiki?curid=1782135" title="MM Moje Miasto (tygodnik)">
MM Moje Miasto (tygodnik)



</doc>
<doc id="1782136" url="https://pl.wikipedia.org/wiki?curid=1782136" title="MM Moje Miasto">
MM Moje Miasto

MM Moje Miasto – sieć portali społecznościowych, przygotowanych przez grupę prasową Media Regionalne. Strony mają charakter miejskich serwisów informacyjno-społecznościowych oraz są platformą lokalnego dziennikarstwa obywatelskiego.
Wszystkie portale mają identyczną szatę graficzną i interfejs, ale prowadzone są w poszczególnych miastach przez oddzielne redakcje. Łącznie odwiedzane są przez prawie 1,1 mln unikatowych użytkowników miesięcznie, dzięki czemu MM Moje Miasto to największy w Polsce projekt dziennikarstwa obywatelskiego.
Funkcje portali MM.
Aspekt informacyjny – oparty na zasadach Web 2.0 i dziennikarstwa obywatelskiego. Treść może zamieszczać redakcja, ale także zarejestrowani użytkownicy, którzy mają dostęp do:
Celem portalu jest maksymalne zlokalizowanie informacji, dlatego menu Wieści, poza podziałem tematycznym, jest podzielone geograficznie na poszczególne dzielnice miejskie.
Aspekt społecznościowy
Funkcje społecznościowe dostępne są po zarejestrowaniu:
Działanie w regionach
Redakcje portali organizują cyklicznie plenery fotograficzne „Photo Day” w miejscach na co dzień niedostępnych dla fotografowania, patronują lokalnym wydarzeniom, organizują szkolenia dziennikarskie dla młodzieży.
Tygodnik Moje Miasto.
MM Moje Miasto – bezpłatny tygodnik, wydawany przez koncern Media Regionalne.
Czasopismo to ukazuje się w:

</doc>
<doc id="1782137" url="https://pl.wikipedia.org/wiki?curid=1782137" title="Richard Spiegelburg">
Richard Spiegelburg

 
Richard Spiegelburg (ur. 12 sierpnia 1977 w Georgsmarienhütte) – niemiecki lekkoatleta, skoczek o tyczce.
Skok o tyczce uprawia także jego młodsza siostra – Silke.

</doc>
<doc id="1782141" url="https://pl.wikipedia.org/wiki?curid=1782141" title="Gordon (rzeka)">
Gordon (rzeka)

Gordon (ang. "Gordon River") – rzeka położona na Tasmanii, o długości 186 km. Rzeka Gordon wypływa z Parku Narodowego Franklin-Gordon Wild Rivers i płynie przez samorząd terytorialny West Coast Council i ostatecznie wpada do Macquarie Harbour na zachodnim wybrzeżu.
Główne dopływy: Serpentine i Franklin. Na rzece zlokalizowana jest zapora wodna Gordon.

</doc>
<doc id="1782143" url="https://pl.wikipedia.org/wiki?curid=1782143" title="Fiat Punto Evo">
Fiat Punto Evo



</doc>
<doc id="1782146" url="https://pl.wikipedia.org/wiki?curid=1782146" title="Witkowice (Ostrawa)">
Witkowice (Ostrawa)

Witkowice (, ) – jeden z 23 obwódów miejskich Ostrawy, w kraju morawsko-śląskim w Czechach. Leży na lewym brzegu rzeki Ostrawicy, w morawskiej części miasta. 
Dzielnica ma powierzchnię 648,2 ha i obejmuje dwie gminy katastralne:
Historia.
Pierwsza pisemna wzmianka pochodzi z 1357. Początkowo była to rolnicza wioska, po 1828 roku wysoce uprzemysłowiona dzięki budowie huty stali. Od tego czasu wieś stała się ważnym centrum przemysłowym w regionie. W następnych latach huta została zakupiona przez Salomona Rothschilda i dalej rozbudowywana.
Według austriackiego spisu ludności z 1900 w 511 budynkach mieszkalnych w Witkowicach na obszarze 436 hektarów mieszkało 19123 osób. co dawało gęstość zaludnienia równą 4386 os./km², z tego 17755 (92,8%) mieszkańców było katolikami, 646 (3,4%) ewangelikami, 716 (3,7%) wyznawcami judaizmu a 6 innej religii lub wyznania, 7898 (41,3%) było niemiecko-, 7677 (40.1%) czeskojęzycznymi a 2519 (13.2%) posługiwało się innymi językami.
W Witkowicach urodziła się bł. s. Maria Antonina Kratochwil SSND.
Witkowice uzyskały prawa miejskie w 1908 roku, a częścią Ostrawy stały się w 1924.
Zabytki.
Najważniejszym zabytkiem Witkowic jest neogotycki kościół św. Pawła z lat 1880–1886, ratusz witkowicki z lat 1901–1902. Część dawnej Huty Witkowice jest uznana za zabytek myśli technicznej.
Sport.
Klub piłkarski FC Vítkovice ma siedzibę w tej części miasta. Klub hokejowy HC Vítkovice znajduje się w pobliżu, ale w innej części, pomimo swojej nazwy.

</doc>
<doc id="1782152" url="https://pl.wikipedia.org/wiki?curid=1782152" title="Waves (centrum handlowe)">
Waves (centrum handlowe)

Waves (dawniej "Hundige StorCenter") - centrum handlowe w Hundige, w gminie Greve. W centrum znajduje się największy na świece sklep Bilka, a także ponad 135 sklepów i restauracji. Centrum posiada 3200 miejsc parkingowych..
Centrum zatrudnia ponad 1500 osób, co czyni go największym miejscem pracy w gminie.

</doc>
<doc id="1782155" url="https://pl.wikipedia.org/wiki?curid=1782155" title="Dino Rađa">
Dino Rađa

Dino Rađa (ur. 24 kwietnia 1967 w Splicie) – chorwacki koszykarz, występujący na pozycji silnego skrzydłowego, dwukrotny mistrz Europy i srebrny medalista olimpijski.
Zawodową karierę zaczynał w Jugoplastice z rodzinnego miasta, pod koniec lat 80. jednym z najmocniejszych klubów w Europie. Jugoplastika w 1989 i 1990 zdobywała Puchar Europy, a Rađa był jedną z najważniejszych postaci w zespole. W 1990 przeszedł do zespołu z Rzymu (Lottomatica Rzym), wcześniej został wybrany do NBA w drafcie 1989 przez Boston Celtics (z numerem 40). W Stanach Zjednoczonych występował w latach 1993-1997. Później grał w Panathinaikosie (1997-1999), KK Zadar (1999-2000), Olympiakosie (2000-2001) i Cibonie Zagrzeb (2002-2003).
Karierę kończył w 2003 w KK Split (dawna Jugoplastika), zdobywając tytuł mistrza Chorwacji.
Pierwsze srebro olimpijskie wywalczył w Seulu w barwach Jugosławii. Jako reprezentant tego kraju był także mistrzem Europy (dwukrotnie, w 1989 i 1991). Po rozpadzie Federacji grał w barwach Chorwacji, w 1992 sięgając po kolejne srebro. Brał udział w IO 1996, był brązowym medalistą mistrzostw świata (1994) i Europy (1993 i 1995).

</doc>
<doc id="1782157" url="https://pl.wikipedia.org/wiki?curid=1782157" title="Dino Radja">
Dino Radja



</doc>
<doc id="1782159" url="https://pl.wikipedia.org/wiki?curid=1782159" title="Zeki Müren">
Zeki Müren

Zeki Müren (ur. 6 grudnia 1931 w Bursie, zm. 24 września 1996 w Izmirze) – był tureckim piosenkarzem, kompozytorem oraz aktorem. Śpiewał turecką muzykę klasyczną. Był jednym z najpopularniejszych wykonawców tego typu muzyki.
Życiorys.
Rozpoczął karierę w 1953 roku, pojawiając się w filmie pt. "Beklenen Şarkı". Swój pierwszy album ("Senede Bir Gün") wydał dopiero w 1970.
Charakterystyczną cechą Zeki Müren'a był jego styl. Ubierał się "kobieco", nosił sporej wielkości pierścienie, oraz nakładał dużą ilość makijażu, szczególnie w późniejszych latach.
Zmarł 24 września 1996 roku podczas występu w Izmirze. Przyczyną jego śmierci był zawał serca.

</doc>
<doc id="1782165" url="https://pl.wikipedia.org/wiki?curid=1782165" title="Kopiariusz">
Kopiariusz



</doc>
<doc id="1782168" url="https://pl.wikipedia.org/wiki?curid=1782168" title="Kopiał">
Kopiał



</doc>
<doc id="1782169" url="https://pl.wikipedia.org/wiki?curid=1782169" title="Kopiarz">
Kopiarz



</doc>
<doc id="1782183" url="https://pl.wikipedia.org/wiki?curid=1782183" title="Delicpol">
Delicpol

Delicpol – przedsiębiorstwo działające w przemyśle cukierniczym.
Przedsiębiorstwo powstało w 1992 roku. Aktualnie zatrudnia blisko pół tysiąca pracowników w dwóch zakładach, wytwarza ponad 190 różnych artykułów. Dysponuje własnym centrum magazynowym i flotą spedycyjną. Oprócz produkcji na rynek polski przedsiębiorstwo zajmuje się eksportem swoich wyrobów do wielu krajów Unii Europejskiej oraz Rosji i USA.
Od jesieni 2017 roku, firma jest własnością banku Goldman Sachs, poprzez jego holenderską spółkę Continental Bakeries.

</doc>
<doc id="1782187" url="https://pl.wikipedia.org/wiki?curid=1782187" title="Juljan Oktawjan Zacharjewicz">
Juljan Oktawjan Zacharjewicz



</doc>
<doc id="1782189" url="https://pl.wikipedia.org/wiki?curid=1782189" title="Stojko Vranković">
Stojko Vranković

Stojko Vranković (ur. 22 stycznia 1964 w Drnišu) – chorwacki koszykarz, center. Dwukrotny srebrny medalista olimpijski.
Zawodową karierę zaczynał KK Zadar. W sezonie 1989-90 grał w greckim Arisie Saloniki, w 1990 podpisał kontrakt z Boston Celtics. W NBA występował przez dwa lata, w 1992 podpisał kontrakt z Panathinaikosem (Puchar Europy w 1996). W 1996 ponownie wyjechał do USA i do 1999 grał w Minnesota Timberwolves oraz Los Angeles Clippers. Karierę kończył w 2001 w Fortitudo Bolonia.
W 1987 roku wziął udział FIBA All-Star Game, a w 1999 w Euro All-Star Game.
Pierwsze srebro olimpijskie wywalczył w Seulu w barwach Jugosławii. Jako reprezentant tego kraju był także mistrzem Europy (1989) oraz brązowym medalistą mistrzostw świata (1986) i kontynentu (1987). Po rozpadzie Federacji grał w barwach Chorwacji, w 1992 sięgając po kolejne srebro. Brał udział w IO 96, był brązowym medalistą MŚ (1994) oraz ME (1993 i 1995).

</doc>
<doc id="1782190" url="https://pl.wikipedia.org/wiki?curid=1782190" title="Andrzej Woźniak (bramkarz)">
Andrzej Woźniak (bramkarz)



</doc>
<doc id="1782192" url="https://pl.wikipedia.org/wiki?curid=1782192" title="Kuktiškės">
Kuktiškės



</doc>
<doc id="1782193" url="https://pl.wikipedia.org/wiki?curid=1782193" title="Kukuciszki">
Kukuciszki

Kukuciszki (lit. "Kuktiškės") – miasteczko na Litwie, położone w okręgu uciańskim w rejonie uciańskim, siedziba starostwa Kukuciszki, 14 km na południowy wschód od Uciany przy drodze Uciana-Święciany, 485 mieszkańców (2001). 
Dobra nadane przez króla Władysława II Jagiełłę biskupstwu wileńskiemu. Miasto Kukuciszki położone było w końcu XVIII wieku w powiecie wiłkomierskim województwa wileńskiego. Znajduje się tu kościół katolicki z XIX wieku, szkoła podstawowa i poczta. Od 2002 roku miejscowość posiada własny herb nadany dekretem Prezydenta Republiki Litewskiej.

</doc>
<doc id="1782194" url="https://pl.wikipedia.org/wiki?curid=1782194" title="LKM">
LKM



</doc>
<doc id="1782195" url="https://pl.wikipedia.org/wiki?curid=1782195" title="Jacqueline Joubert">
Jacqueline Joubert

Jacqueline Joubert (ur. 29 marca 1921 w Paryżu, zm. 8 stycznia 2005 w Neuilly-sur-Seine) − francuska reżyserka, prezenterka i producentka telewizyjna, prowadząca Konkurs Piosenki Eurowizji w 1959 i 1961 roku.
Jacqueline Joubert była pierwszą spikerką telewizyjną w historii francuskiej telewizji. Była odpowiedzialna za programy dla dzieci emitowanego na kanale Antenne 2.
Joubert zmarła w nocy z 7 na 8 stycznia 2005 roku w Neuilly-sur-Seine we Francji w wieku 83 lat.
Życie prywatne.
Joubert była żoną dziennikarza Georgesa De Caunesa, z którym miała syna Antoine’a.

</doc>
<doc id="1782201" url="https://pl.wikipedia.org/wiki?curid=1782201" title="Sofia Sakorafa">
Sofia Sakorafa

Sofia Sakorafa (gr. Σοφία Σακοράφα; ur. 29 kwietnia 1957 w Trikali) – grecka lekkoatletka, specjalizująca się w rzucie oszczepem, nauczycielka i polityk, posłanka do Parlamentu Hellenów, posłanka do Parlamentu Europejskiego VIII kadencji.
Życiorys.
Kariera sportowa.
Sofia Sakorafa dwukrotnie startowała na igrzyskach olimpijskich – w 1976 w Montrealu oraz w 1980 w Moskwie. W obu występach nie oddała żadnego ważnego rzutu, odpadając w eliminacjach. W 1982 zdobyła brązowy medal mistrzostw Europy. Dwa razy podczas swojej kariery stawała na podium igrzysk śródziemnomorskich. W 1982, 1983 i 1986 triumfowała w mistrzostwach krajów bałkańskich. Reprezentantka kraju w zawodach pucharu Europy. Była złotą medalistką mistrzostw Grecji. 26 września 1982 ustanowiła w Chanii nowy rekord świata, uzyskując wynik 74,20 m. Rezultat ten był do zmiany środka ciężkości oszczepu w 1999 rekordem Grecji (łącznie Sofia Sakorafa dwudziestokrotnie ustanawiała rekordy kraju, począwszy od 41,32 m w 1972).
W 2004 otrzymała obywatelstwo Autonomii Palestyńskiej, planując wystąpić w jej barwach podczas igrzysk olimpijskich w Atenach. 28 czerwca wystartowała na zawodach w Chanii, gdzie osiągnęła wynik 47,23 m (rekord Palestyny). Ostatecznie Sofia Sakorafa nie wzięła jednak udziału w igrzyskach.
Działalność zawodowa i polityczna.
Uzyskała uprawnienia nauczyciela wychowania fizycznego. Zaangażowała się w działalność polityczną w ramach Panhelleńskiego Ruchu Socjalistycznego. W 1993 dołączyła do komitetu centralnego partii, była specjalnym doradcą wiceministra ds. sportu oraz sekretarzem partii ds. sportu. W 1994 została wybrana na radną miejską w Atenach, a w 1998 i w 2002 na radną miejscowości Amarusion.
W 2000 uzyskała mandat posłanki do Parlamentu Hellenów 10. kadencji. Ponownie wybierana w 2007 i w 2009 na 12. i 13. kadencję. W trakcie tej ostatniej została wykluczona z frakcji deputowanych PASOK-u, przystępując następnie do Syrizy. Z listy tej ostatniej uzyskiwała reelekcję w kolejnych wyborach z maja i czerwca 2012. W 2014 została wybrana do Europarlamentu VIII kadencji. W 2015 opuściła swoje ugrupowanie.
W PE zasiadała do końca kadencji. Dołączyła w międzyczasie do ugrupowania MeRA25, z jego ramienia w 2019 ponownie wybrana do Parlamentu Hellenów.

</doc>
<doc id="1782202" url="https://pl.wikipedia.org/wiki?curid=1782202" title="Saldutiškis">
Saldutiškis



</doc>
<doc id="1782206" url="https://pl.wikipedia.org/wiki?curid=1782206" title="Metatrwały">
Metatrwały



</doc>
<doc id="1782207" url="https://pl.wikipedia.org/wiki?curid=1782207" title="Jim Knobeloch">
Jim Knobeloch

James Joseph „Jim” Knobeloch (ur. 18 marca 1950 w Belleville) – amerykański aktor, występował w roli Jake’a Slickera z serialu CBS "Doktor Quinn" ("Dr. Quinn, Medicine Woman", 1993-99).
Życiorys.
Urodził się i dorastał na rodzinnej farmie w Belleville w stanie Illinois jako syn Ruth M. (z domu Fields) i farmera Lestera I. Knobelocha. Ukończył Southern Illinois University na wydziale teatralnym. Kontynuował studia magisterskie na Ohio State University. 
W 1971 zagrał w musicalu "Jesus Christ Superstar". Występował w Summer Theatre, a także pomógł założyć nowy Ohio Repertory Theatre. Następnie przeniósł się do Nowego Jorku. W latach 1978-79 wziął udział w projekcie Albee Directs Albee. Było to międzynarodowe tournée przedstawicieli poszczególnych uniwersytetów i centrów sztuki w USA, Korei Południowej i Japonii, podczas których wykonano osiem spektakli scenarzysty i reżysera Edwarda Albee. Został także założycielem w Mirror Repertory Company, gdzie w 1983 pojawił się w produkcjach: "Paradise Lost" jako Schnabel i "Joan of Lorraine" jako Tremoile.
Zadebiutował na dużym ekranie jako George Kopestonsky w westernie Michaela Cimina "Wrota niebios" ("Heaven's Gate", 1980) u boku Krisa Kristoffersona, Christophera Walkena i Johna Hurta. Znalazł się też w obsadzie filmu Petera Jacksona "King Kong" (2005).
W 1981 otrzymał rolę Alberta w "Hrabia Monte Christo" na scenie Meat and Potatoes Theatre/Alvina Krauss Theatre. 
Poślubił instruktorkę ćwiczeń Eileen Sams, z którą się rozwiódł 4 czerwca 1983. Był żonaty z Beth Sullivan, reżyserką telewizyjną, scenarzystą i producentką. Mają bliźniaki: syna Jacka i córkę Tess (ur. 1996).

</doc>
<doc id="1782208" url="https://pl.wikipedia.org/wiki?curid=1782208" title="Tu-142">
Tu-142

Tu-142 (ros. Ту-142 w kodzie NATO – Bear-F Mod 1) – radziecki/rosyjski morski samolot dalekiego rozpoznania i zwalczania okrętów podwodnych, powstały na bazie bombowca strategicznego Tu-95. Oba napędzane przez śmigła przeciwbieżne.
Historia.
Prace nad Tu-142 rozpoczęto w 1963 roku, znacznie modyfikując i przerabiając konstrukcje bombowca Tu-95RC. Zmieniono konstrukcje skrzydła, klapy, w układ sterowania zainstalowane wzmacniacze bezzwrotne, usunięto stanowiska strzeleckie. Kadłub został wykonany jako całkowicie hermetyczny. Całkowicie zmieniono wyposażenie. Samolot otrzymał ten sam co Ił-38 system poszukująco-celowniczy "Bierkut-95".
Pierwszy prototyp wystartował w 1968, a w 1972 roku samolot oficjalnie przyjęto do lotnictwa morskiego ZSRR. W 1972 r. zaczęto projektować nową wersję samolotu Tu-142M (kod NATO – Bear-F Mod 2) z nowym systemem poszukująco-celowniczym "Korszun". Później powstało jeszcze wiele modyfikacji samolotu.
Dane techniczne.
Załogę samolotu stanowi 10 ludzi. Płatowiec identyczny co w Tu-95MS w późniejszych wersjach wydłużono go o 1,75m.

</doc>
<doc id="1782210" url="https://pl.wikipedia.org/wiki?curid=1782210" title="Latający zajączek">
Latający zajączek

Latający zajączek (, 1978) – węgierski serial animowany.
Opis fabuły.
Serial opisuje przygody zielonego zajączka, który za pomocą swoich długich uszu potrafi latać, pomaga dzieciom i rozwiązuje problemy.
Linki zewnętrzne.
 

</doc>
<doc id="1782211" url="https://pl.wikipedia.org/wiki?curid=1782211" title="Drywiaty">
Drywiaty

Drywiaty (, "Drywiaty") – jezioro na Białorusi w rejonie brasławskim obwodu witebskiego, na południowym skraju miasta Brasław. Należy do Brasławskiej Grupy Jezior.
Jezioro leży w dorzeczu Drujki, która bierze swój początek w jego północno-wschodniej części. Należy do grupy jezior niezbyt głębokich, ale dużych powierzchniowo. Długość linii brzegowej wynosi 37,6 km, zlewnia ma powierzchnię 459 km². 20% powierzchni zlewni pokryta jest lasami i krzewami, 10% – bagnami. W jej obrębie znajduje się także 37 jezior o całkowitej powierzchni 30 km², połączonych ze sobą rzekami i strumieniami.
Ukształtowanie.
Owalna niecka Drywiatów wydłużona jest ze wschodu na zachód prawie na 10 km, jednocześnie jej średnia szerokość wynosi 3,67 km. Wschodnia część wydzielona jest znacznym ścięciem – znajdują się tam płytkie łuki – „Rozeta” i „Dukielska”.
Niecka jest asymetryczna. Na północy jej stoki mają wysokość 30–37 m, stromiznę ok. 20–25°, przypominają piaszczyste wzgórki – kamy, pokryte morenowymi piaskami gliniastymi, miejscami rozorane. Na południu stoki niskie, do 5 m wysokości i miejscami zabagnione. Stoki pokryte są zwykle lasem. Na południu i południowym wschodzie znajdują się trzy duże zatoki.
Brzegi na całej długości niskie i w wielu miejscach zabagnione, co wynika przede wszystkim ze sztucznego obniżenia poziomu wody w jeziorze.
Płycizny spadziste i dość szerokie (150–300 m). Część głęboka jest wzgórzysta – głębiny 10–12 m sąsiadują ze wzniesieniami. Do głębokości 3,5–5 m dno jest wysłane piaskami, głębiej – mułem i sapropelem. Całkowita grubość osadów sięga 11 m. Większość powierzchni zajmują 6–8-metrowe głębiny.
Wyspy.
Na jeziorze znajduje się 6 wysp o całkowitej powierzchni 0,92 km². Na jego poziom wody w znacznym stopniu wpłynęło pogłębienie koryta, a także budowa zapory na Drujce: w 1926 poziom jeziora wynosił 132 m i miał jego powierzchnia – 38,2 km². Wówczas na jego obszarze istniały 3 wyspy. W 1958 poziom wody wynosił 129 m, powierzchnia 32,6 km², a wysp było 11.
Woda.
Woda w jeziorze jest czysta. Jej przejrzystość sięga 3 m latem i 4,5 m zimą. Jednocześnie jej kolorowość nie przekracza 25–30°. Drywiaty są zbiornikiem średnio zmineralizowanym (200 mg/l).
Jezioro ma znaczną powierzchnię i objętość, dlatego zalicza się do grupy słabo przepływowych. Poziom wody, jak i we wszystkich jeziorach brasławskich został wyregulowany przez zaporę brasławskiej elektrowni wodnej na rzece Drujka w pobliżu wsi Czerniewo.
Do głębokości 7 m średniomiesięczna temperatura wody w czerwcu wynosi 17,2 °C, w lipcu – 18,8 °C, w sierpniu – 17,8 °C. Zimą temperatura wody w warstwach przypowierzchniowych wynosi 0,1–0,2 °C, w warstwach przydennych – 3–3,8 °C. Jezioro zamarza pod koniec listopada lub na początku grudnia. Zwykle lód na jeziorze trzyma do końca marca, ale czasem do połowy kwietnia – początku maja.
Flora i fauna.
Szerokość pasa roślinności wzdłuż brzegów wynosi 35–200 m. Rosną tu rzadkie na Białorusi gatunki: jezierza giętka, jezierza mniejsza, przesiąkra okółkowa.
Rośliny wodne występują do głębokości 4 m. Wśród roślin nawodnych najbardziej rozpowszechniona jest trzcina. We wschodnich i południowo-wschodnich zatokach, a także wzdłuż południowych brzegów pas trzcin i sitowia sięga szerokości 50–100 m. Sitowiem i trzciną pokryte jest ok. 4% powierzchni jeziora. Całkowita zarastająca powierzchnia wynosi 10–12%. W jeziorze występuje 169 gatunków niższych wodorostów, wśród których przeważają sino-zielone. Całkowite stężenie biomasy wynosi 4,8 g/m³. Biomasa zooplaktonu wynosi 1,3 g/m³.
W jeziorze występuje ok. 20 gatunków ryb: leszcz, sandacz, okoń, płoć, lin, sielawa, miętus pospolity, ukleja, karaś, jaź, szczupak i inne. Spotyka się także węgorza. Brasławska gospodarka jeziorno-towarowa prowadzi przemysłowy połów ryb.
Na Drywiatach gniazduje chroniony ptak – łabędź niemy.
Dopływy.
Do jeziora wpadają rzeczki: Uświca, która łączy Drywiaty z jeziorem Ikaźń, Zolwica, Okuniówka, Raka, która łączy Drywiaty z jeziorem Raka, a także 6 strumieni.
Rekreacja i czynnik antropogeniczny.
Jezioro wchodzi w skład strefy wypoczynkowej „Brasław”. Na północnym brzegu znajduje się schronisko „Jeziora Brasławskie”. Na południowo-wschodnim brzegu jeziora znajduje się ochremowiecki park „Bielmont”. Na północ od jeziora znajduje się sanatorium „Brasław”. Od 2017 na jeziorze działa szkółka żeglarska, której powstanie było współfinansowane ze środków programu Polska Pomoc – projekt odwoływał się m.in. do żeglarskich tradycji Brasławszczyzny z okresu II Rzeczypospolitej.
Jezioro jest źródłem wody dla potrzeb przemysłowych i spożywczych. W celach jego ochrony zabronione jest korzystanie z łodzi motorowych.
Dodatkowe informacje.
W Brasławiu na przewężeniu między wsią i jeziorem Nowiaty znajduje się zabytek archeologiczny – grodzisko. W pobliżu brzegu południowo-wschodniego, pół kilometra na południe od wsi Ochremowce znajduje się kurhan – grobowiec. Na jeziorze działa stacja hydrologiczna.

</doc>
<doc id="1782214" url="https://pl.wikipedia.org/wiki?curid=1782214" title="Roberto Cabañas">
Roberto Cabañas

Roberto Cabañas González (ur. 11 kwietnia 1961 w Pilar, zm. 8 stycznia 2017 w Asunción) – paragwajski piłkarz, środkowy napastnik.
Życiorys.
Urodzony w mieście Pilar Cabañas karierę piłkarską rozpoczął w 1979 roku w klubie Cerro Porteño. Jako gracz klubu Cerro Porteño był w kadrze reprezentacji podczas turnieju Copa América 1979, gdzie Paragwaj zdobył tytuł mistrza Ameryki Południowej. Cabañas zagrał ostatnie 10 minut meczu z Chile, gdzie zastąpił Hugo Talaverę.
W tym samym roku wziął udział w młodzieżowych mistrzostwach świata w 1979 roku, gdzie Paragwaj dotarł do ćwierćfinału. Cabañas zagrał we wszystkich czterech meczach – z Koreą Południową, Portugalią, Kanadą i ZSRR.
Razem z klubem Cerro Porteño wziął udział w turnieju Copa Libertadores 1980, gdzie klub Cabañasa odpadł już w fazie grupowej. W 1980 roku przeniósł się do amerykańskiego klubu Cosmos Nowy Jork, z którym w 1980 i 1982 roku zdobył mistrzostwo USA (North American Soccer League). W 1983 roku wybrany został najlepszym piłkarzem ligi amerykańskiej.
Jako gracz Cosmosu wziął udział w turnieju Copa América 1983, gdzie Paragwaj nie zdołał obronić tytułu mistrza Ameryki Południowej, gdyż w walce o finał odpadł po dwóch remisach z Brazylią na skutek braku szczęścia w losowaniu. Cabañas zagrał w drugim meczu, w którym w 79 minucie otrzymał czerwoną kartkę od argentyńskiego sędziego Arturo Ithurralde.
Razem z kolumbijskim klubem América Cali w 1985 roku zdobył mistrzostwo Kolumbii i dotarł do finału turnieju Copa Libertadores 1985, gdzie jego klub uległ po trzech meczach i rzutach karnych argentyńskiej drużynie Argentinos Juniors Buenos Aires.
Jako piłkarz klubu América Cali wziął udział w eliminacjach do finałów mistrzostw świata w 1986 roku, gdzie zagrał w czterech meczach – dwóch z Kolumbią i dwóch z Chile. Następnie wziął udział w finałach mistrzostw świata w 1986 roku, gdzie Paragwaj dotarł do 1/8 finału. Cabañas zagrał we wszystkich czterech meczach – z Irakiem, Meksykiem, Belgią i Anglią.
W 1986 roku drugi raz z rzędu zdobył tytuł mistrza Kolumbii oraz drugi raz z rzędu dotarł do finału Pucharu Wyzwolicieli (w turnieju Copa Libertadores 1986). Rok później trzeci raz pomógł klubowi América Cali dotrzeć do finału najważniejszego klubowego pucharu Ameryki Południowej (Copa Libertadores 1987).
Wciąż jako gracz klubu América Cali, w którym dorobił się przydomku "Mago de Pilar", wziął udział w turnieju Copa América 1987, gdzie Paragwaj odpadł w fazie grupowej. Cabañas zagrał we wszystkich dwóch meczach – z Boliwią i Kolumbią. W 1988 roku wyemigrował za Atlantyk, gdzie początkowo grał we francuskim klubie Brest.
Cabañas wziął udział w nieudanych eliminacjach do finałów mistrzostw świata w 1990 roku, gdzie zagrał w obu meczach z Ekwadorem. W 1990 roku przeniósł się do klubu Olympique Lyon, a w 1991 roku wrócił do Ameryki Południowej, by grać w argentyńskim klubie Boca Juniors. W barwach Boca Juniors zadebiutował 13 września w wygranym 1:0 meczu z Ferro Carril Oeste.
W 1992 roku razem z klubem Boca Juniors zwyciężył w turnieju Copa Master de Supercopa oraz zdobył mistrzostwo Argentyny w turnieju Apertura.
Jako gracz klubu Boca Juniors wziął udział w turnieju Copa América 1993, gdzie Paragwaj dotarł do ćwierćfinału. Cabañas jako kapitan zespołu zagrał we wszystkich czterech meczach – z Chile (zdobył 1 bramkę), Peru, Brazylią i Ekwadorem.
Zagrał także w pięciu meczach w ramach eliminacji do finałów mistrzostw świata w 1994 roku – dwóch meczach z Kolumbią, dwóch meczach z Peru i w jednym meczu z Argentyną.
W 1994 roku przeniósł się na krótko do ekwadorskiego klubu Barcelona SC, po czym jeszcze w tym samym roku wrócił do Boca Juniors, gdzie grał do 1995 roku. Ostatni raz w stroju Boca Juniors wyszedł 10 października w rozegranym w ramach turnieju Supercopa Sudamericana 1995 meczu przeciwko brazylijskiemu klubowi São Paulo. Łącznie w barwach Boca Juniors rozegrał 67 meczów (5010 minut) i zdobył 18 bramek (w tym w lidze argentyńskiej 60 meczów i 15 bramek).
Karierę piłkarską zakończył w 2000 roku w kolumbijskim klubie Real Cartagena.
Cabañas w latach 1979-1993 rozegrał w reprezentacji Paragwaju 28 meczów i zdobył 11 bramek.

</doc>
<doc id="1782216" url="https://pl.wikipedia.org/wiki?curid=1782216" title="Sudeikiai">
Sudeikiai



</doc>
<doc id="1782217" url="https://pl.wikipedia.org/wiki?curid=1782217" title="Sudejki">
Sudejki

Sudejki (lit. "Sudeikiai") – miasteczko na Litwie, położone w okręgu uciańskim w rejonie uciańskim, siedziba starostwa Sudejki, 11 km na północny wschód od Uciany, 407 mieszkańców (2001). 
Znajduje się tu kościół katolicki z pocz. XIX wieku, szkoła podstawowa, poczta, ośrodek kultury i kemping. 
Od 2002 roku miejscowość posiada własny herb nadany dekretem Prezydenta Republiki Litewskiej.

</doc>
<doc id="1782219" url="https://pl.wikipedia.org/wiki?curid=1782219" title="Kristina Jazbinšek">
Kristina Jazbinšek

Kristina Jazbinšek – słoweńska lekkoatletka, oszczepniczka, która w pierwszych latach kariery reprezentowała Jugosławię.
W roku 1987 wywalczyła rzutem na odległość 59,40 złoty medal igrzysk śródziemnomorskich. W tym samym sezonie zdobyła złoto mistrzostw Jugosławii. W 1993 stanęła na najwyższym stopniu podium podczas mistrzostw Słowenii.

</doc>
<doc id="1782221" url="https://pl.wikipedia.org/wiki?curid=1782221" title="Jastrzębowo (Ukraina)">
Jastrzębowo (Ukraina)

Jastrzębowo (ukr. Яструбове) – wieś w rejonie tarnopolskim obwodu tarnopolskiego, założona w 1890 r. W II Rzeczypospolitej miejscowość była siedzibą gminy wiejskiej Jastrzębowo w powiecie tarnopolskim województwa tarnopolskiego. Wieś liczy 1014 mieszkańców. Przez wieś biegnie droga terytorialna T 2006.

</doc>
<doc id="1782224" url="https://pl.wikipedia.org/wiki?curid=1782224" title="Popiół i diament">
Popiół i diament

Popiół i diament – powieść Jerzego Andrzejewskiego, opublikowana po raz pierwszy w 1947 roku pod tytułem "Zaraz po wojnie", a następnie w 1948 w wersji zmienionej, pod ostatecznym tytułem.
Autor rozpoczął pracę nad utworem w 1946 roku. Początkowo planował napisać opowiadanie o adwokacie, który trafia podczas wojny do obozu koncentracyjnego, gdzie ze szlachetnego człowieka zmienia się w oprawcę, dręczącego współwięźniów. Utwór jednak rozrósł się do rozmiarów powieściowych, a wątek prawnika stał się jednym z wielu jego elementów. Początkowo utwór publikowany był w tygodniku „Odrodzenie” (1947) pod tytułem "Zaraz po wojnie", natomiast rok później ukazał się w wydaniu książkowym jako "Popiół i diament".
Powieść została wyróżniona nagrodą pisma „Odrodzenie”, spotkała się jednak z niechęcią związanych z władzą recenzentów. Co prawda pisarz przedstawił wizję historyczną w sposób dla komunistów korzystny (przemilczał m.in. działania NKWD i MBP, rolę wojsk sowieckich w przejmowaniu władzy oraz niechęć narodu do rządu komunistycznego), jednak zdaniem publicystów skupionych wokół „Kuźnicy” było to za mało – domagali się oni bardziej jednoznacznego potępienia akowców i postaci Maćka Chełmickiego, zaakcentowania w utworze poparcia społeczeństwa dla nowej władzy oraz ganili postacie PPR-owców jako zbyt mało ożywione duchem partii. Nie podobało im się także smutne zakończenie książki, według nich powieść powinna była nieść więcej optymizmu i wiary w zwycięstwo systemu komunistycznego. Andrzejewski przyjął te zarzuty i w opublikowanej w 1950 roku samokrytyce pt. "Notatki. Wyznania i rozmyślania pisarza" odciął się od swojej wcześniejszej twórczości, w tym od "Popiołu i diamentu". Autor systematycznie zmieniał tekst powieści do 1954.
W 1958 roku Andrzej Wajda dokonał ekranizacji powieści, pod tym samym tytułem. Krzysztof Kąkolewski twierdził, że powieść idealizuje historię komunisty Jana Foremniaka, zabitego za bandytyzm przez Stanisława Kosickiego.
Wydawcą był Jerzy Borejsza.

</doc>
<doc id="1782229" url="https://pl.wikipedia.org/wiki?curid=1782229" title="Salakas">
Salakas



</doc>
<doc id="1782230" url="https://pl.wikipedia.org/wiki?curid=1782230" title="Sołoki">
Sołoki

Sołoki (lit. "Salakas") – miasteczko na Litwie, położone w okręgu uciańskim w rejonie jezioroskim, siedziba starostwa Sołoki, 25 km na wschód od Daugieli, 604 mieszkańców (2001). 
Dobra prestymonialne prałata-kantora kapituły wileńskiej. 
Znajduje się tu kościół katolicki z pocz. XX wieku, szkoła podstawowa, poczta i biblioteka. 
W okresie międzywojennym kilka kilometrów na wschód od miejscowości przebiegała granica polsko-litewska.
Od 2004 roku miejscowość posiada własny herb nadany dekretem Prezydenta Republiki Litewskiej, po roku 2000 uzyskało też status miasteczka.
Tu urodził się Egidijus Sileiks, litewski prawnik, konstytucjonalista.

</doc>
<doc id="1782244" url="https://pl.wikipedia.org/wiki?curid=1782244" title="Silent Night">
Silent Night



</doc>
<doc id="1782249" url="https://pl.wikipedia.org/wiki?curid=1782249" title="Tenis stołowy na Letniej Uniwersjadzie 2009 - gra pojedyncza kobiet">
Tenis stołowy na Letniej Uniwersjadzie 2009 - gra pojedyncza kobiet

Turniej gry pojedynczej kobiet w tenisie stołowym na Letniej Uniwersjadzie 2009 odbywał się w dniach 5 – 10 lipca

</doc>
<doc id="1782250" url="https://pl.wikipedia.org/wiki?curid=1782250" title="Turmont">
Turmont

Turmont () – miasteczko na Litwie, w okręgu uciańskim, w rejonie jezioroskim, siedziba gminy, 17 km na wschód od Jeziorosów, w pobliżu granicy z Łotwą. W 2011 roku liczyło 286 mieszkańców.
Znajduje się tu kościół katolicki (kaplica) z pocz. XX wieku, cerkiew z 1933 roku, szkoła podstawowa, poczta i stacja kolejowa Turmont. 
Historia.
Wieś i dwór wzmiankowane w 1789 roku. W 1862 przez miejscowość przebiegła linia kolejowa i powstała tu stacja Kolei Warszawsko-Petersburskiej.
W okresie międzywojennym w latach 1919–1939 miejscowości (miasteczko, zaścianek i stacja kolejowa) znajdowały się w granicach II Rzeczypospolitej. Znajdowała się tu stacja kolejowa na granicy polsko-łotewskiej. W miasteczku była polska szkoła, sąd grodzki, siedziba gminy, rynek i synagoga. W 1927 r. rozpoczęto tu budowę murowanej kaplicy, w 1933 cerkwi. Po wojnie większość Polaków została przymusowo wysiedlona.
Według Powszechnego Spisu Ludności z 1921 roku: stację kolejową zamieszkiwało 18 osób, 4 były wyznania prawosławnego a 14 staroobrzędowego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. 
W 1931 miasteczko zamieszkane było przez 621 osób, było tu 93 budynki mieszkalne. W zaścianku Turmont mieszkało 31 osób w 5 budynkach.
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod miejscowy Sąd Grodzki i Okręgowy w Wilnie; mieścił się tu urząd pocztowy który obsługiwał znaczną część gminy Smołwy.
W 1958 miejscowość otrzymała status osiedla typu miejskiego, a w 1999 miasteczka.

</doc>
<doc id="1782251" url="https://pl.wikipedia.org/wiki?curid=1782251" title="Turmantas">
Turmantas



</doc>
<doc id="1782252" url="https://pl.wikipedia.org/wiki?curid=1782252" title="Germersheim">
Germersheim

Germersheim (palat. "Germersche") – miasto powiatowe w Niemczech, w południowo-wschodniej części kraju związkowego Nadrenia-Palatynat, siedziba powiatu Germersheim.
Położenie.
Miasto leży nad rzeką Ren. Sąsiaduje z następującymi gminami: Lingenfeld, Bellheim i Rülzheim w Nadrenii-Palatynacie oraz miastem Philippsburg w Badenii-Wirtembergii.
Historia.
Miasto powstało za czasów republiki rzymskiej, pierwsza wzmianka o osadzie znajdującej się na tym terenie pochodzi z okresu panowania Gajusza Juliusza Cesara. Po raz pierwszy nazwę "Germersheim" znajdujemy w dokumentach z 1090 roku. W 1276 roku król niemiecki Rudolf I Habsburg nadał osadzie prawa miejskie. Niecałe 50 lat później cesarz rzymski Ludwik IV Bawarski włączył miasto do Palatynatu. Miasto zostało zniszczone w wyniku działań wojny trzydziestoletniej, w tym samym okresie liczba ludności spadła z powodu epidemii dżumy. W 1793 miasto stało się częścią Francji, ponownie znalazło się w granicach niemieckich w 1813 roku gdy przeszło w ręce króla Bawarii.
Ludność.
Na przestrzeni ostatniego wieku liczba mieszkańców przedstawiała się następująco:
Władze miasta.
Rada miasta liczy 36 osób w wyborach 2009 roku rozkład mandatów przedstawiał się następująco:
Burmistrzem miasta jest Marcus Schaile (CDU).
Gospodarka.
W mieście działają fabryki produkcji opakowań szklanych, części samochodowych oraz kosmetyków. W mieście znajduje się siedziba władz powiatu Germersheim, sądu, Urzędu Finansowego, Urzędu Pracy oraz Urzędu Celnego. W mieście swoją siedzibę ma filia Uniwersytetu Johannesa Gutenberga.
Transport.
Przez miasto przebiegają: droga krajowa B9 łącząca granicę holendersko-niemiecką z granicą niemiecko-francuską, oraz droga krajowa B35 łącząca Germersheim z Badenią-Wirtembergią. Miasto posiada stację kolejową, która leży na szlaku łączącym Schifferstadt i Wörth am Rhein; Bruchsal i Landau in der Pfalz oraz Mannheim i Karlsruhe.

</doc>
<doc id="1782253" url="https://pl.wikipedia.org/wiki?curid=1782253" title="The Big Picture (album Big L)">
The Big Picture (album Big L)

The Big Picture – drugi i jednocześnie ostatni album studyjny amerykańskiego rapera Big L. Został wydany 1 sierpnia 2000 roku. Pierwszym singlem promującym album było "Holdin it Down" ze Stanem Spitem i członkiem D.I.T.C. A.G. Przy nagrywaniu albumu współpracowali: Fat Joe, Kool G Rap i Big Daddy Kane. Ostatecznie został zatwierdzony jako złoty album.

</doc>
<doc id="1782254" url="https://pl.wikipedia.org/wiki?curid=1782254" title="Roberto Cabanas">
Roberto Cabanas



</doc>
<doc id="1782257" url="https://pl.wikipedia.org/wiki?curid=1782257" title="Angelo Secchi">
Angelo Secchi

Pietro Angelo Secchi (ur. 29 czerwca 1818 w Reggio nell’Emilia, zm. 26 lutego 1878 w Rzymie) – włoski uczony i jezuita. Interesował i zajmował się głównie fizyką, matematyką i astronomią. Stosował metody spektroskopii do badania ciał niebieskich, był pionierem w klasyfikowaniu gwiazd ze względu na ich typ widmowy. Oprócz tego badał plamy słoneczne, protuberancje, zjawisko korony słonecznej, podwójne gwiazdy, prognozowanie pogody i magnetyzm ziemski. Był dyrektorem Obserwatorium Watykańskiego.
Życiorys.
Był synem stolarza Antonio Secchiego i Luise z domu Belgieri. Edukację rozpoczął w jezuickiej szkole w swojej rodzinnej miejscowości. W wieku 16 lat wstąpił do zakonu Jezuitów w Rzymie. Kontynuował naukę w jezuickim "Collegio Romana", gdzie uczył się zarówno przedmiotów humanistycznych, jak i ścisłych. Jego nauczyciele szybko dostrzegli w nim talent do matematyki i fizyki. Po zakończeniu kolegium został nauczycielem tych dwóch przedmiotów w szkole, w Rzymie. W 1841 roku zaczął wykładać fizykę w kolegium jezuickim w Loreto. W 1844 roku rozpoczął studia teologiczne, a trzy lata później otrzymał święcenia kapłańskie. Od tamtego czasu przebywał w Rzymie. W 1848 roku musiał jednak opuścić miasto z powodu wybuchu rewolucji i powstania Republiki Rzymskiej. Początkowo udał się do Anglii, gdzie przez pewien czas pracował jako nauczyciel w kolegium w Stonyhurst. 24 października 1848 roku opuścił jednak Anglię, wraz z dwudziestoma innymi jezuitami i udał się w podróż morską do Stanów Zjednoczonych. Po przybyciu do Ameryki zmarł towarzysz i nauczyciel Secchiego, de Vico, znany z odkrycia i opisania kilku komet.
Secchi osiadł w Georgetown, w pobliżu Waszyngtonu, gdzie jezuici prowadzili uniwersytet i obserwatorium astronomiczne. Dokończył tu studia teologiczne i zaczął pracować na uczelni jako wykładowca fizyki. Zawarł tu znajomość z hydrografem, astronomem i meteorologiem Matthew Fontaine’em Maurym, który znacznie wpłynął na jego zainteresowania naukowe. To właśnie Maurye'mu Secchi dedykował swoją pracę z zakresu meteorologii "Sui recenti progressi della Meteorologia", wydaną w 1861 roku w Rzymie. Do Italii powrócił w 1849 roku, a rok później został mianowany dyrektorem obserwatorium przy "Collegio Romana". Secchi rozpoczął wówczas badania nad promieniowaniem słonecznym, pierścieniami Saturna i planetoidami. W 1852 roku udało mu się zorganizować i znakomicie wyposażyć nowe obserwatorium w kościele św. Ignacego w Rzymie. Badania prowadzone przez Secchiego dużo zyskały dzięki znakomitej lokalizacji obserwatorium i dobremu sprzętowi.
Badania naukowe.
Badania naukowe w obserwatorium Secchi zaczął od rewizji wielkiego katalogu podwójnych gwiazd autorstwa Struvego. Efekty siedmiu lat pracy i obserwacji zostały zawarte w "Memorie del Collegio Romano", wydanym w 1859 roku. Katalog zawierał przeszło 10 000 zweryfikowanych i opisanych podwójnych gwiazd. Osiągnięcia Secchiego uzupełnili jego asystenci, wydając w 1868 i 1875 roku dwa suplementy. Z badań Angelo korzystał między innymi William Doberck.
Równolegle z gwiazdami podwójnymi Secchi pracował nad badaniem i opisywaniem warunków fizycznych Saturna, Marsa i Jowisza oraz jego czterech wielkich księżyców. Korzystając z osiągnięć Kirchhoffa i Bunsena, którzy stworzyli podstawy analizy widmowej, Secchi jako pierwszy zbadał widma Urana i Neptuna. Wszystkie wyniki badań Secchiego dotyczące planet ukazały się potem w wielkiej pracy "II quadro fisico del sistema solare secondo le piu recenti osservazioni", wydanej w Rzymie w 1859 roku. Od 1852 roku interesował się również Księżycem. Opracował mikrometryczną mapę wielkich kraterów na Księżycu, z której korzystało potem wielu innych astronomów.
W centrum zainteresowań Secchiego leżało jednak Słońce i to jemu poświęcał najwięcej czasu. W 1860 roku wybrał się w specjalną podróż do Hiszpanii, aby móc obserwować całkowite zaćmienie Słońca, które miało miejsce 18 lipca. Na podstawie tej obserwacji i późniejszych badań Secchi udowodnił, iż korona słoneczna i protuberancje nie są złudzeniami optycznymi. W 1868 roku francuski astronom Pierre Janssen odkrył metodę obserwacji protuberancji słonecznych bez konieczności oczekiwania na zaćmienie. Metodę tę wykorzystał Secchi w swoich badaniach. Dało to początek „Kronice Słonecznej”, która zawiera relacje z obserwacji Słońca. Jest ona prowadzona do dzisiaj, co czyni ją najstarszą tego typu pracą na świecie. 22 grudnia 1870 roku Angelo wziął udział w kolejnej ekspedycji mającej obserwować zaćmienie Słońca. Dzięki tej wyprawie Secchi odkrył zjawisko widma błyskowego, które opisał w wydanym w 1870 roku, w Paryżu, "Le soleil. Expose des principales découvertes modernes". Praca była później tłumaczona na kilka innych języków. Wynalazł heliospektroskop, telespektroskop i krążek Secchiego do pomiaru przejrzystości wody.
Oprócz astronomii Secchi zajmował się także meteorologią. W tej dziedzinie koncentrował się głównie na wykorzystaniu i rozwinięciu osiągnięć Mauryego. Interesowały go przede wszystkim takie zjawiska jak zorza polarna, powstawanie gradu, kurzawki i wyładowania elektryczne. Był pierwszym, który opisał wpływ widma słonecznego na parę w atmosferze ziemskiej. Badał także klimat swojego regionu i magnetyzm ziemski oraz prąd telluryczne. Jako pierwszy zaczął obserwować i badać prądy telluryczne pod kątem prognozowania pogody. Założył pierwsze, i przez długi czas jedyne we Włoszech, Obserwatorium Magnetyczne. Współpracował z kilkoma innymi ośrodkami w różnych krajach, między innymi z Obserwatorium Greenwich w Wielkiej Brytanii. Pius IX doceniał pracę Secchiego i często radził się go w kwestiach technicznych, na przykład przy zakupie obiektywów projekcyjnych czy instalacji lub renowacji kanalizacji. Największą sławę na polu meteorologii przyniosło mu wynalezienie meteorografu, przyrządu, który zapisywał istotne, meteorologiczne informacje, takie jak ciśnienie atmosferyczne, temperaturę, opady deszczu, kierunek i siłę wiatru itd. Za urządzenie to otrzymał wiele nagród i wyróżnień.
Secchi miał również osiągnięcia w innych dziedzinach nauki. Był autorem pracy "Electrical Rheometry", poruszającej zagadnienia z zakresu reometrii. Dokonał również pomiarów geodezyjnych drogi appijskiej metodą triangulacji, a wyniki opublikował w dziele "Misura della Base trigonometriea eseguita sulla Via Appia". Sławę przyniosła mu praca "Sulla unitá delle forze fisiche", która była próbą powiązania niektórych naturalnych procesów ruchu z energią kinetyczną. Pierwotnie wydano ją w Rzymie w 1864 roku. Drugie wydanie ukazało się w Mediolanie w 1874 roku i zostało przetłumaczone na język francuski, niemiecki, angielski i rosyjski. Publikował również na tematy związane z religią i filozofią. "Lezioni elementari di fisica terrestre", wydana w 1879 roku, zawierała jego poglądy na temat relacji między człowiekiem, Bogiem a naturą. W 1870 roku upadło Państwo Kościelne, a Rzym stał się stolicą zjednoczonego Królestwa Włoch. Nowe władze nie były zbyt przychylnie nastawione do duchowieństwa katolickiego, zwłaszcza do jezuitów, ale po początkowych niesnaskach, Secchi mógł kontynuować swoje badania. Zmarł osiem lat później, w wyniku poważnej choroby żołądka. W ciągu swojej kariery naukowej opublikował kilkanaście większych dzieł i około 730 artykułów w różnych pismach naukowych.
Przypisy.
 

</doc>
<doc id="1782260" url="https://pl.wikipedia.org/wiki?curid=1782260" title="Peter Gabriel (album 1980)">
Peter Gabriel (album 1980)

Peter Gabriel – trzeci album Petera Gabriela. Zawiera dwie piosenki, które dostały się do pierwszej dziesiątki list przebojów w Wielkiej Brytanii – „Games Without Frontiers” oraz piosenkę polityczną „Biko”, opowiadającą o Stevenie Biko, południowoafrykańskim anty-apartheidowskim działaczu, zamordowanym przez policję w 1977 roku. Album został poddany cyfrowemu remasteringowi w roku 2002.
Płyta ta bywa często nazywana "Melt" (z ang. topnieć, rozpuszczać się) z powodu swojej okładki.
Kolega Petera Gabriela z zespołu Genesis, Phil Collins, który przejął po nim funkcję głównego wokalisty w zespole, gra tu na perkusji w dwóch pierwszych utworach. Album jest pierwszym w historii, na którym została w pełni wykorzystana metoda perkusyjna zwana „gated reverb”. Pierwszy raz została zastosowana kilka lat wcześniej, np. na płycie "Low" Davida Bowiego. Jednak dopiero Peter Gabriel, po przypadkowym natknięciu się na tę metodę podczas przygotowań do nagrań utworu „Intruder”, zdecydował się na jej zastosowanie na całej płycie.
Lista utworów.
Wszystkie utwory napisane przez Petera Gabriela.

</doc>
<doc id="1782262" url="https://pl.wikipedia.org/wiki?curid=1782262" title="Mogielnica Stara">
Mogielnica Stara

Mogielnica Stara (, "Stara Mohylnycia") – wieś na Ukrainie, w obwodzie tarnopolskim, w rejonie trembowelskim. W 2001 roku liczyła 607 mieszkańców.
Pierwsza wzmianka o miejscowości pochodzi z 1497 roku.
W II Rzeczypospolitej była siedzibą gminy wiejskiej Mogielnica w powiecie trembowelskim, w województwie tarnopolskim.
W latach 1964–1991 wieś nosiła nazwę Trudowe ().
W miejscowości znajduje się murowana cerkiew Trójcy Przenajświętszej z początków XVIII wieku.

</doc>
<doc id="1782263" url="https://pl.wikipedia.org/wiki?curid=1782263" title="Wyspa Zielona">
Wyspa Zielona

Wyspa Zielona – wyspa rzeczna w Szczecinie na Międzyodrzu. Leży na południe od Kępy Parnickiej. 
Dawniej stanowiła najbardziej na zachód wysuniętą część Wyspy Puckiej leżącą w widłach Odry Zachodniej i Parnicy. Wskutek prac nad rozbudową szczecińskiego portu wykonano Przekop Parnicki odcinający Wyspę Zieloną od Wyspy Puckiej. Współcześnie dawny nurt Parnicy zasypano groblą łącząc tym samym Wyspę Zieloną z Kępą Parnicką. 
Jedyną ulicą na wyspie jest ul. Heyki, przy której znajduje się Stocznia Rzeczna Odra. 
Do 1945 r. stosowano niemiecką nazwę "Neue Silberwiese". Od 1945 r. stosowano polską nazwę "Kępa Reglicka". W 1949 r. ustalono urzędowo polską nazwę "Wyspa Zielona".

</doc>
<doc id="1782265" url="https://pl.wikipedia.org/wiki?curid=1782265" title="Pietro Secchi">
Pietro Secchi



</doc>
<doc id="1782266" url="https://pl.wikipedia.org/wiki?curid=1782266" title="Maraks">
Maraks

Maraks – w tradycji okultystycznej, dwudziesty pierwszy duch Goecji. Znany jest również pod imionami Moraks, Morax, Marax, Fore oraz Foraii. By go przywołać i podporządkować, potrzebna jest jego pieczęć, która według Goecji powinna być zrobiona z miedzi i srebra w równych proporcjach albo z rtęci.
Jest on wielkim hrabią, przywódcą i kapitanem różnych grup piekielnych, który rozporządza 30 legionami duchów. Uważany jest również za księcia miłych, mądrych i przyjaznych duszków.
Naucza astronomii i wszystkich nauk wyzwolonych. Dzieli się wiedzą z zakresu ziół oraz kamieni szlachetnych. Dostarcza też dobrych duchów opiekuńczych. 
Ukazuje się pod postacią olbrzymiego byka z ludzką twarzą.

</doc>
<doc id="1782267" url="https://pl.wikipedia.org/wiki?curid=1782267" title="Moraks">
Moraks



</doc>
<doc id="1782268" url="https://pl.wikipedia.org/wiki?curid=1782268" title="MPE">
MPE



</doc>
<doc id="1782269" url="https://pl.wikipedia.org/wiki?curid=1782269" title="Morax">
Morax



</doc>
<doc id="1782270" url="https://pl.wikipedia.org/wiki?curid=1782270" title="Sławomir Sikora (pisarz)">
Sławomir Sikora (pisarz)



</doc>
<doc id="1782271" url="https://pl.wikipedia.org/wiki?curid=1782271" title="Marax">
Marax



</doc>
<doc id="1782272" url="https://pl.wikipedia.org/wiki?curid=1782272" title="IMC">
IMC



</doc>
<doc id="1782275" url="https://pl.wikipedia.org/wiki?curid=1782275" title="Foraii">
Foraii



</doc>
<doc id="1782277" url="https://pl.wikipedia.org/wiki?curid=1782277" title="Savannah Sanitoa">
Savannah Sanitoa

Savannah Sanitoa (ur. 30 kwietnia 1987) – amerykańsko-samoańska lekkoatletka. Najbardziej znana ze spektakularnego sprintu na 100 m podczas 12. MŚ w lekkoatletyce.
W 2006 reprezentowała Samoa Amerykańskie na mistrzostwach świata juniorów w Pekinie, gdzie zajęła 8. pozycję w swoim biegu eliminacyjnym na dystansie 100 metrów (czas: 14.56 sek.) i nie awansowała do drugiej rundy. W 2009 wzięła udział w mistrzostwach świata w Berlinie, gdzie w swoim biegu eliminacyjnym zajęła 6. lokatę i także nie awansowała do drugiej rundy. Ukończyła swój bieg z czasem 14.23 sek. (o 0.16 sek. gorzej od swojego rek. życiowego - 14.07 sek.).

</doc>
<doc id="1782279" url="https://pl.wikipedia.org/wiki?curid=1782279" title="Saint-Germain-des-Prés (opactwo)">
Saint-Germain-des-Prés (opactwo)

Saint-Germain-des-Prés – klasztor benedyktyński, założony przez św. bpa Germana, z którego do dziś zachowały się kościół (XI w.) i pałac opata (XVI w.). Budynki te znajdują się na terenie dzielnicy Paryża Saint-Germain-des-Prés.
Klasztor został założony w VI wieku. Był miejscem pochówku królów z dynastii Merowingów panujących w VI i VII wieku. W 1163 papież Aleksander III poświęcił wczesnogotycki chór i kaplice kościoła. Sklepienie kościoła powstało dopiero w XVII wieku. 
W XVII i XVIII wieku mieszkali tu dwaj uczeni benedyktyni, należący do pierwszego pokolenia maurystów: Jean Mabillon, oraz Bernard de Montfaucon. Zasłużyli się w dziedzinie krytyki tekstu, oraz dyplomatyki, badającej zasady, według których w kancelariach powstawał dokument, i prawidłowości rozwoju form dokumentacji aktowej, a także samych kancelarii, traktowanych jako urzędy. Studiowali pisma z dziedziny duchowości i patrystyki.
W 1669 opatem klasztoru został Jan II Kazimierz Waza, który wcześniej zrzekł się korony polskiej i przybył do Paryża. Po śmierci jego serce zostało pochowane w kościele Saint-Germain-des-Prés, natomiast sam król spoczął w katedrze wawelskiej w Krakowie. W 1819 pochowano tu także zmarłego w 1650 w Sztokholmie Kartezjusza.
Podczas rewolucji francuskiej 1789-1799 klasztor został skonfiskowany przez państwo i zaadaptowany na więzienie. 2 września 1792 doszło przed nim do zabójstwa 20 kapłanów katolickich skazanych na deportację za odmowę przysięgi na konstytucję cywilną kleru. Zabicie księży przez tłum stało się sygnałem do rozpoczęcia podobnych ataków na inne więzienia, w których łącznie zamordowano kilkaset osób (tzw. masakry wrześniowe).

</doc>
<doc id="1782280" url="https://pl.wikipedia.org/wiki?curid=1782280" title="Toshiyuki Atokawa">
Toshiyuki Atokawa

 – japoński karateka stylu Seidokaikan i kickbokser wagi półciężkiej, zawodnik K-1.
Jego macierzystym dojo było Higashi Osaka Honbu. W pierwszej połowie lat 90. był czołowym karateką stylu Seidokaikan. W 1990 roku został mistrzem Japonii. Rok później zdobył tytuł mistrza świata (w finale pokonał Australijczyka Adama Watta), a w 1995 roku wicemistrza (w finale przegrał z Taiei Kinem).
W latach 1993–1996 walczył w K-1. Był jednym z pionierów tej dyscypliny, w kwietniu 1993 roku reprezentował bowiem Seidokaikan w pierwszym w historii turnieju o mistrzostwo K-1. Przegrał wtedy w ćwierćfinale z amerykańskim kickbokserem Maurice’em Smithem.
Osiągnięcia.
Karate Seidokaikan:

</doc>
<doc id="1782281" url="https://pl.wikipedia.org/wiki?curid=1782281" title="NIF">
NIF



</doc>
<doc id="1782282" url="https://pl.wikipedia.org/wiki?curid=1782282" title="Maserati Sebring">
Maserati Sebring

Maserati Sebring – samochód sportowy klasy wyższej produkowany przez włoską markę Maserati w latach 1962 – 1967.
Historia i opis modelu.
Występował jako coupe lub kabriolet. Został oparty na modelu Maserati 3500 GT. Samochód powstawał w dwóch seriach, różniły się m.in. zastosowanymi silnikami. Moc przenoszona była poprzez 5-biegową manualną bądź 3-biegową automatyczną skrzynią biegów na koła tylne. W 1965 przeprowadzono modernizację modelu. Przez cały okres produkcji powstało 591 egzemplarzy modelu.

</doc>
<doc id="1782284" url="https://pl.wikipedia.org/wiki?curid=1782284" title="Antalieptė">
Antalieptė



</doc>
<doc id="1782285" url="https://pl.wikipedia.org/wiki?curid=1782285" title="Antolepty">
Antolepty

Antolepty (lit. "Antalieptė") – miasteczko na Litwie, położone w okręgu uciańskim w rejonie jezioroskim, siedziba starostwa Antolepty, 8 km na północny wschód od Daugieli przy drodze Dusiaty-Daugiele, 359 mieszkańców (2001). 
Znajduje się tu kościół katolicki z pocz. XX wieku, szkoła podstawowa, poczta, biblioteka i młyn wodny.
Od 2000 roku miejscowość posiada własny herb nadany dekretem Prezydenta Republiki Litewskiej.
Historia.
Osada założona w XVI w., rozwój zawdzięczała rodzinie Strutyńskich, do których należała od 1620 roku. W 1675 r. Antolepty otrzymały prawa miejskie. W latach 1732–1760 zbudowano barokowy kościół. Był to element fundacji klasztoru Karmelitów, dokonanej przez kasztelana inflanckiego Jana Michała Strutyńskiego i starostę szakinowskiego Józefa Strutyńskiego. W 1794 r. miasteczko należało w połowie do Franciszka i Teresy ze Strutyńskich książąt Druckich-Lubeckich, a w połowie do starosty opeskiego Mikołaja Manuzziego. W 1832 r. klasztor Karmelitów został zlikwidowany przez Rosjan.
W 1880 r. miasteczko było siedzibą gminy w powiecie nowoaleksandrowskim (jezioroskim). Liczyło 400 dziesięcin ziemi, na których stały m.in. zarząd gminy, cerkiew, kaplica katolicka, synagoga i szkoła. Gmina obejmowała 74 miejscowości o łącznej liczbie 4819 mieszkańców. W 1893 r. powołano żeński klasztor prawosławny. Jego głównym zadaniem było szerzenie prawosławia wśród ludności polskiej i litewskiej, która była w przeważającej części katolicka. Na początku maja 1898 r. zabudowa miasteczka została zniszczona przez pożar. W 1905 r. w Antoleptach miały miejsce demonstracje przeciwko władzy carskiej. W 1919 r. utworzona została bolszewicka rada zarządzająca.
Miasteczko weszło w 1919 r. w skład Republiki Litewskiej. Stanowiło lokalny ośrodek handlowy. Odbywały się w nim targi w każdy poniedziałek oraz dwa jarmarki rocznie. W mieście znajdował się młyn wodny, który należał do Żyda, mleczarnia oraz zakład przetwórstwa rybnego. Nieopodal zakładu otwarto pierwszy państwowy sklep rybny. W 1924 r. zbudowano w Antoleptach elektrownię.
W 1940 r. wraz z całą Litwą Antolepty zostały anektowane przez Związek Sowiecki. 26 czerwca 1941 r. zajęli je Niemcy
. Armia Radziecka odbiła miasteczko podczas zaciekłych walk 10–28 lipca 1944 r., tracąc na brzegu Świętej 365 żołnierzy. W 1950 r. miasteczko zostało włączone do rejonu dusiackiego ówczesnego obwodu wileńskiego. W 1953 r. obwód wileński został zniesiony. W 1958 r. miejscowość uzyskała status miasteczka (ros. "posiełok gorodskowo tipa"), a w 1959 r. została włączona do rejonu jezioroskiego. W 1976 r. utraciła status PGT. Wraz z tym transformacjami, najpierw otwarto tu technikum rolnicze (1958), a następnie zlikwidowano (1976).

</doc>
<doc id="1782286" url="https://pl.wikipedia.org/wiki?curid=1782286" title="FILO">
FILO



</doc>
<doc id="1782288" url="https://pl.wikipedia.org/wiki?curid=1782288" title="Wonder World Tour">
Wonder World Tour

Wonder World Tour – trasa koncertowa Miley Cyrus promująca albumy "The Time of Our Lives", "Breakout" oraz "", wzbogacona jednocześnie o utwory z płyty "Meet Miley Cyrus". Trasa rozpoczęła się 14 września w Stanach Zjednoczonych, a zakończyła 28 grudnia w Europie. Support podczas występów stanowił zespół Metro Station, w którym gra brat Miley, Trace Cyrus. W przeciwieństwie do wcześniejszej trasy wokalistki, Best of Both Worlds, Wonder World Tour jest bardziej dynamiczną i rockową trasą, i mającą styl tylko Miley. Cyrus odcięła się od wizerunku Hanny Montany, chcąc, by ludzie zobaczyli ją samą.
Po 45 koncertach dochód ze sprzedaży biletów wyniósł 45.2 milionów dolarów.
18 czerwca 2010 roku telewizja ABC wyemitowała godzinny program "Miley Cyrus: Live from London", dokumentujący koncert wokalistki w Londynie. Wydanie obejrzały 2.7 miliony widzów. Natomiast zapis całego londyńskiego koncertu wydany został na edycji CD/DVD albumu "Can’t Be Tamed".
Piosenki wykonywane podczas trasy.
Na koncercie Miley wykonywała trzy piosenki z płyty "Hannah Montana 2/Meet Miley Cyrus", siedem (nie licząc „See You Again (Rock Mafia Remix)”) z "Breakout", cztery utwory z "" i cztery z "The Time of Our Lives" oraz cover Joan Jetty. Dodatkowo, Cyrus wykonywała dwa utwory przypisywane Montanie: „Let’s Get Crazy” i „Spotlight”.
Support.
Amerykański zespół Metro Station, którego członkiem jest Trace Cyrus, stanowił support podczas koncertów.
Lista utworów.
"See You Again” i „The Climb” wykonywane były również podczas bisów.
Notatki

</doc>
<doc id="1782289" url="https://pl.wikipedia.org/wiki?curid=1782289" title="1. deild Wysp Owczych (1995)">
1. deild Wysp Owczych (1995)

W roku 1995 odbyła się 53. edycja 1. deild (dziś, od 2012 roku zwanej "Effodeildin"), czyli pierwszej ligi piłki nożnej archipelagu Wysp Owczych. Klub GÍ Gøta po raz kolejny obronił tytuł mistrzowski.
Tak, jak obecnie, w roku 1995 w rozgrywkach pierwszoligowych na Wyspach Owczych uczestniczyło dziesięć klubów. Zmiana na sytuację aktualną nastąpiła w sezonie 1988, kiedy liczbę klubów zwiększono z ośmiu. Wcześniej ich liczba ulegała częstym zmianom, wraz ze wzrostem liczby drużyn na archipelagu. Możliwość degradacji do drugiej ligi pojawiła się w roku 1976, jednak w 1995 nastąpiła pewna zmiana – zamiast dwóch, degradowany był jeden klub z miejsca dziesiątego (wtedy NSÍ Runavík), a klub z miejsca dziewiątego (wtedy Sumba/VB) walczył o utrzymanie w lidze w barażach na zasadzie dwumeczu.
W porównaniu z poprzednim sezonem pojawiło się kilka zmian, dotyczących drużyn w tabeli. Nie zmieniły się jedynie pozycje GÍ Gøta i HB Tórshavn (pierwsza i druga). B68 Toftir z piątego miejsca znalazł się na trzecim, kosztem piłkarzy B71 Sandoy, którzy spadli o jedną lokatę na czwartą pozycję. Podniósł się B36 Tórshavn, z siódmej pozycji awansując na piątą, a gracze TB Tvøroyri walczyli awans z ósmej, na siódmą. Nowy w lidze FS Vágar wywalczył sobie szóstą pozycję. Na dziewiątej pozycji znalazł się klub Sumba/VB, który jednak obronił się przed spadkiem i jedyną drużyną, która w roku 1996 znalazła się w drugiej lidze był NSÍ Runavík.
Królem strzelców został gracz B68 Toftir Suni Fridi Johannesen, który uzyskał rekordową, jak dotąd, liczbę goli w farerskiej lidze – 24 (ex aequo z Unim Arge dwa lata później).
Sezon 1995 jest pierwszym, w którym zastosowano metodę trzech punktów za zwycięstwo. Do tej pory za każdą wygraną przyznawano dwa punkty. Zawodnicy zdobyli w sumie 307 bramek, co daje około 3,3 gola/mecz.
Kluby z najwyższych pozycji uzyskały prawo w rozgrywkach międzynarodowych. GÍ Gøta, zwycięzca ligi, w Pucharze UEFA (1996/97) przegrał z fińskim Jazz Pori kolejno 1:3 i 0:1 i odpadł z rozgrywek. Zdobywcą honorowej bramki dla Farerczyków był w 89. minucie Heinason. W fazie grupowej Pucharu Intertoto (1996/97) znalazł się B68 Toftir, jednak nie wygrał żadnego meczu. Jako zdobywca Pucharu Wysp Owczych 1996, HB Tórshavn uzyskał prawo gry w Pucharze Zdobywców Pucharów (1996/97), gdzie w dwumeczu uległ gruzińskiemu Dinamo Batumi kolejno 0:6 i 0:3.
Rozgrywki.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże o 1. deild.
VB Vágur w wyniku meczów barażowych pozostał w pierwszej lidze.
Sędziowie.
Następujący arbitrzy sędziowali poszczególne mecze 1. deild 1995:

</doc>
<doc id="1782290" url="https://pl.wikipedia.org/wiki?curid=1782290" title="Marek Licyniusz Krassus Frugi (konsul 64 n.e.)">
Marek Licyniusz Krassus Frugi (konsul 64 n.e.)

Marcus Licinius Crassus Frugi – polityk rzymski w początku pryncypatu.
Syn Marka Licyniusza Krassusa Frugi konsula w 27 n.e. i Skrybonii
W młodości studiował w Atenach. W 47 n.e. cesarz Klaudiusz na skutek intryg cesarzowej Messaliny kazał uśmiercić jego starszego brata Gnejusza Pompejusza Magnusa i oboje rodziców.
Konsul w 64 n.e. razem z Gajuszem Lekaniuszem Bassusem. Posiadał bardzo znaczny majątek, między innymi liczne włości rodzina Krassusów miała w Hiszpanii. Zachowała się inskrypcja dotycząca jego term w Pompejach. Żonaty z Sulpicją Pretekstą z którą miał czworo dzieci. Skazany przez cesarza Nerona około 67 n.e. po oskarżycielskim donosie Akwiliusa Regulusa.
Zobacz też.
Drzewo genealogiczne Licyniuszów

</doc>
<doc id="1782292" url="https://pl.wikipedia.org/wiki?curid=1782292" title="Bolniki">
Bolniki

Bolniki (lit. "Balninkai") – miasteczko na Litwie, położone w okręgu uciańskim w rejonie malackim, siedziba starostwa Bolniki, 17 km na południowy zachód od Owanty, 470 mieszkańców (2001). 
Znajduje się tu kościół katolicki z pocz. XX wieku, szkoła podstawowa, poczta, ambulatorium i biblioteka. 
Historia.
Miejscowość wzmiankowana w XIV wieku, w 1546 otrzymała prawa miejskie i herb od króla Zygmunta Augusta, odnowione w 1792.
Od 2006 roku miejscowość posiada własny herb nadany dekretem Prezydenta Republiki Litewskiej.

</doc>
<doc id="1782293" url="https://pl.wikipedia.org/wiki?curid=1782293" title="Balninkai">
Balninkai



</doc>
<doc id="1782298" url="https://pl.wikipedia.org/wiki?curid=1782298" title="City of Hurstville">
City of Hurstville

City of Hurstville – jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Formalnie stanowi niezależne miasto, położone na południe od ścisłego centrum Sydney. Liczy 73 725 mieszkańców (2006) i zajmuje powierzchnię 23 km2. 
Władzę ustawodawczą stanowi rada miasta, licząca dwunastu członków wybieranych w trzech czteromandatowych okręgach wyborczych z zastosowaniem ordynacji proporcjonalnej. Radni wybierają spośród siebie burmistrza, który kieruje egzekutywą. 

</doc>
<doc id="1782302" url="https://pl.wikipedia.org/wiki?curid=1782302" title="Nabis">
Nabis

Nabis (zm. 192 p.n.e.) – spartański król. Był ostatnim władcą niezależnej Sparty.
Życiorys.
W 207 r. p.n.e. Nabis przejął rządy w Sparcie z rąk Machanidasa, który w charakterze regenta rządził krajem w imieniu króla Pelopsa. Wkrótce zamordował swojego podopiecznego i sam ogłosił się królem. Nabis przystąpił do realizacji radykalnego programu reform społecznych oraz podjął próbę odbudowania dawnej potęgi Sparty. Rozpoczęta przez niego wojna ze Związkiem Achajskim zakończyła się jednak klęską spartańskiej armii, której siły uległy achajskim wojskom dowodzonym przez Filiopojmena. Achajczyków wspierał rzymski kontyngent dowodzony przez Flaminusa. Pokonany Nabis został zamordowany. Jego zwolennicy w dalszym ciągu kontynuowali walkę, ale musieli ulec przewadze wroga. Pokonana Sparta została zmuszona do przyłączenia się do Związku Achajskiego.

</doc>
<doc id="1782303" url="https://pl.wikipedia.org/wiki?curid=1782303" title="Sowa (poemat)">
Sowa (poemat)

Sowa – poemat Tarasa Szewczenki ze zbioru "Trzy lata". Utwór ten, podobnie jak cały zbiór, był pisany jedynie z myślą o lekturze w gronie przyjaciół, toteż po raz pierwszy został wydany drukiem dopiero w 1906, na łamach czasopisma "Нова громада".
Okoliczności powstania utworu.
"Sowa" jest jednym z poematów o tematyce społeczno-obyczajowej zainspirowanych przez przyjazd Szewczenki na ziemie ukraińskie z Petersburga. Poeta uzyskał zgodę Akademii Umiejętności na ten wyjazd, gdyż zadeklarował chęć rozwoju swoich umiejętności malarskich poprzez wykonywanie szkiców osób i scen rodzajowych z natury. Ostatecznie pobyt na rodzinnej ziemi zaowocował dalszymi obserwacjami sytuacji społecznej Ukraińców, uzupełniającymi wspomnienia autora z dzieciństwa. Powstałe w tym okresie dzieła utrzymane są w generalnej tonacji oskarżeń wobec caratu jako głównego sprawcy nieszczęść zarówno całego narodu ukraińskiego, jak i indywidualnych tragedii.
Treść.
Ukraińska chłopka rodzi syna. Pojawienie się na świecie dziecka jest dla niej źródłem ogromnej radości: choć uboga, kobieta stara się jak najlepiej wychować chłopca, modli się do Matki Bożej o udzielenie mu wszelkich łask, jest pewna, że chłopak stanie się przystojnym i szczęśliwym w życiu mężczyzną. Jednak wkrótce rodzinę zaczynają dotykać nieszczęścia: ojciec chłopca umiera, zaś jego żona jest zmuszona porzucić własne gospodarstwo i zostać najmitką. Mimo niedostatku chłopiec wyrósł na przystojnego młodzieńca, podobał się wielu dziewczętom. Wówczas nadszedł czas poboru do wojska. Młodzi mężczyźni z bogatych domów, którzy się na niego stawili, zostają uznani za niezdatnych do służby z powodów zdrowotnych. Wcielony do armii jest natomiast syn wdowy. Samotna kobieta, by zarobić na życie, zostaje służącą u Żydów. Mijają lata, kolejne listy wysyłane do syna pozostają bez odpowiedzi. Wreszcie wdowa popada w chorobę psychiczną, porzuca pracę i zostaje wędrowną żebraczką, nazywaną przez śmiejące się z niej dzieci „Sową”.
Wymowa utworu.
Leonid Nowiczenko wskazuje na fakt, że obraz nieszczęśliwej matki ukazany w "Sowie" uzupełnia wizerunek porzuconej przez ukochanego rosyjskiego żołnierza ukraińskiej dziewczyny, jaki należał do najczęściej powtarzających się motywów twórczości Szewczenki. Podobnie jak w przypadku innych poematów o tematyce społeczno-obyczajowej ("Katarzyna", "Najemnica", "Osika") główny wątek dzieła łączy się zarówno z motywami folkloru ludowego (samotna wdowa śpiewa ludową kołysankę), jak i z szerszą refleksją poety nt. społeczeństwa carskiej Rosji. Tragedia tytułowej bohaterki zostaje wpisana w ogólny kontekst nierówności społecznych, kilkakrotnie podmiot liryczny utworu wprost piętnuje istnienie w Rosji ogromnego bogactwa obok wielkiej nędzy. Szczególnie podkreślona zostaje kwestia systemu poboru do wojska, który zdaniem podmiotu lirycznego otwarcie wymierzony był w biedaków, oszczędzając dzieci bogaczy, o których ten wypowiada się z pogardą, nawet dla ich fizycznej słabości.
Podobnie jak w innych utworach z tomu "Trzy lata", Szewczenko posługuje się w "Sowie" możliwie prostym językiem, wykorzystując popularne i często pojawiające się w mowie potocznej metafory i porównania. Rymy i rytm wiersza przypominają tradycyjną ukraińską pieśń ludową. Ważnym środkiem stylistycznym utworu jest również ironia.

</doc>
<doc id="1782304" url="https://pl.wikipedia.org/wiki?curid=1782304" title="Gmina Kogarah">
Gmina Kogarah

Gmina Kogarah ("Municipality of Kogarah") - jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Leży w południowej części miasta i zajmuje powierzchnię 19,51 km2. Liczy 52 537 mieszkańców (2006). 
Rada gminy składa się z dwunastu członków wybieranych w czterech trójmandatowych okręgach wyborczych, z zastosowaniem ordynacji proporcjonalnej. Wybierają oni spośród siebie burmistrza i jego zastępcę, którzy kierują egzekutywą. 

</doc>
<doc id="1782306" url="https://pl.wikipedia.org/wiki?curid=1782306" title="Cmentarz żydowski w Zwierzyńcu">
Cmentarz żydowski w Zwierzyńcu

Cmentarz żydowski w Zwierzyńcu – kirkut mieści się przy ul. Monopolowej 158, obok torów kolejowych, naprzeciwko stadionu sportowego. Powstał w połowie XIX wieku. Ma powierzchnię 0,1 ha. Na terenie kirkutu zachowało się około dwudziestu macew. Kirkut posiada ogrodzenie z żerdzi.

</doc>
<doc id="1782307" url="https://pl.wikipedia.org/wiki?curid=1782307" title="Janiszki (okręg uciański)">
Janiszki (okręg uciański)

Janiszki () – miasteczko na Litwie, w okręgu uciańskim, w rejonie malackim, siedziba gminy Janiszki, 27 km na południowy wschód od Malat, 325 mieszkańców (2001). 
W Janiszkach znajduje się zabytkowy kościół z XVIII wieku, szkoła podstawowa i poczta.

</doc>
<doc id="1782309" url="https://pl.wikipedia.org/wiki?curid=1782309" title="Folwarki (Ukraina)">
Folwarki (Ukraina)

Folwarki (ukr. Підгородне) – wieś w rejonie złoczowskim obwodu lwowskiego. Wieś liczy 1417 mieszkańców.
W II Rzeczypospolitej miejscowość była siedzibą gminy wiejskiej Folwarki w powiecie złoczowskim województwa tarnopolskiego. 
Linki zewnętrzne.
Folwarki na stronie Rady Najwyższej Ukrainy

</doc>
<doc id="1782311" url="https://pl.wikipedia.org/wiki?curid=1782311" title="Nowy cmentarz żydowski w Tyszowcach">
Nowy cmentarz żydowski w Tyszowcach

Nowy cmentarz żydowski w Tyszowcach – kirkut mieści się przy ulicy 3 Maja. Powstał na przełomie XIX i XX wieku. Położony jest wśród pól, ok. 50 metrów na północ od drogi z Tyszowiec do Tuczap. Zachowało się na nim około 15 macew. Dawna nekropolia została upamiętniona pomnikiem. Kirkut ma powierzchnię 0,4 ha.

</doc>
<doc id="1782313" url="https://pl.wikipedia.org/wiki?curid=1782313" title="Krywańskie Banie">
Krywańskie Banie

Krywańskie Banie (słow. "Krivánske bane", niem. "Krivaner Goldgruben") – grupa dawnych kopalni złota na Krywaniu w słowackich Tatrach Wysokich. Dawniej w gwarze podhalańskiej kopalnie nazywano baniami. Znajdowały się w kilku miejscach. Największa ich grupa znajdowała się na wysokości ok. 2030–2110 m n.p.m. pomiędzy Krywańską Przełączką a Pawłowym Grzbietem. Szlak turystyczny na szczyt Krywania prowadzi właśnie dawną ścieżką hawiarską (górników nazywano dawniej hawiarzami). Można tu jeszcze dostrzec otwory kilku sztolni, hałdy płonego urobku i platformę po dawnym kamiennym domku górników (znajduje się tuż przy ścieżce turystycznej). W 1793 schronił się w nim przed wichurą i nocował Robert Townson. Kopalnie znajdowały się też w kilku jeszcze innych miejscach: na wysokości ok. 2100 m w południowo-zachodniej grani Krywania, na Krywańskiej Kopie, powyżej Wyżniej Przehyby, w dolnej części Wielkiego Żlebu Krywańskiego, w żlebie Banie powyżej Gronika, prawdopodobne także w innych jeszcze miejscach.
Złoto wydobywano tutaj od drugiej połowy XV wieku do roku 1778. Przerwano z powodu nieopłacalności; złota znajdowano bowiem minimalne tylko ilości, a wydobycie go z powodu surowego klimatu i ciężkiego transportu rudy było wyczerpujące. Stanisław Staszic w 1805 r. zwiedzał kopalnie, zastał je już w ruinie i tak je opisuje: "... z wielką pracą kowane w granitach różne lochy, czyli stole. Są to dawne górnicze wyroby na złoto, które tu znajduje się samorodne w kształcie listeczek lub gruzełek. ...stole wszystkie częścią zapadły się, częścią śniegiem i lodem są zawalone. Zakład tutejszej kopalni robiony był z niezmiernym kosztem."
Kopalnie były wielokrotnie badane. Najdokładniej zrobił to Władysław Pawlica w 1916. Znalazł w tutejszych granitach ubogie złoża antymonitu, chalkopirytu i galeny, w których może występować samorodnie złoto. Grubość złotonośnych żył według Augustina Gorka wynosi 1,5–2 cm.

</doc>
<doc id="1782316" url="https://pl.wikipedia.org/wiki?curid=1782316" title="Amilcare Malagola">
Amilcare Malagola

Amilcare Malagola (ur. 24 grudnia 1840 w Modenie, zm. 22 czerwca 1895) – włoski duchowny katolicki, kardynał, Arcybiskup Fermo.
Życiorys.
Święcenia kapłańskie przyjął 19 grudnia 1863 w Rzymie. 26 czerwca 1876 został wybrany biskupem Ascoli Piceno. 9 lipca 1876 w Fermo przyjął sakrę z rąk arcybiskupa Filippo de Angelisa (współkonsekratorami byli arcybiskup Vincenzo Moretti i biskup Concetto Focacetti). 21 września 1877 objął stolicę metropolitalną w Fermo, na której pozostał już do śmierci. 16 stycznia 1893 Leon XIII wyniósł go do godności kardynalskiej.

</doc>
<doc id="1782317" url="https://pl.wikipedia.org/wiki?curid=1782317" title="Philippe Deignan">
Philippe Deignan



</doc>
<doc id="1782319" url="https://pl.wikipedia.org/wiki?curid=1782319" title="Gmina Lane Cove">
Gmina Lane Cove

Gmina Lane Cove ("Municipality of Lane Cove") - jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Leży na północny zachód od ścisłego centrum Sydney. Zajmuje powierzchnię 11 km2 i liczy 32 111 mieszkańców (2006).
Rada gminy składa się z dziewięciu członków wybieranych w trzech trójmandatowych okręgach wyborczych, z zastosowaniem ordynacji proporcjonalnej. Wyłaniają oni spośród siebie burmistrza, który kieruje egzekutywą. 

</doc>
<doc id="1782323" url="https://pl.wikipedia.org/wiki?curid=1782323" title="Nikefor I Genik">
Nikefor I Genik



</doc>
<doc id="1782325" url="https://pl.wikipedia.org/wiki?curid=1782325" title="Nikefor II Fokas">
Nikefor II Fokas



</doc>
<doc id="1782326" url="https://pl.wikipedia.org/wiki?curid=1782326" title="Jezioro Ławickie">
Jezioro Ławickie

Jezioro Ławickie – jezioro morenowe w południowo-zachodniej części gminy Sieraków, na Pojezierzu Poznańskim, we wsi Ławica.

</doc>
<doc id="1782328" url="https://pl.wikipedia.org/wiki?curid=1782328" title="Katie Boyle">
Katie Boyle

Katie Boyle, Catherine Boyle (ur. 29 maja 1926, zm. 20 marca 2018) – brytyjska aktorka i prezenterka telewizyjna włoskiego pochodzenia.
Życiorys.
Urodziła się we Florencji jako Caterina Irena Maria Elena Imperiali di Francavilla. Córka Marchese Demetrio Imperiali di Francavilla i Dorothy Kate Ramsden. Przyjechała do Anglii w 1946 roku i rozpoczęła karierę modelki. Jej zdjęcia opublikowane zostały m.in. w „Vogue’u”. Pojawiła się również w kilku filmach, takich jak "Old Mother Riley", "Headmistress", "The House in the Square", "Not Wanted on Voyage", "The Truth About Women", "Morderstwo na zlecenie" ("Intent to Kill") i "Diary of Major Thompson".
Od 1960 występowała w telewizji, m.in. w programach "What’s My Line?" i "Juke Box Jury". Prowadziła Konkurs Piosenki Eurowizji 1960, 1963, 1968 i 1974, była także gościem specjalnym Konkursu Piosenki Eurowizji w 1998 w Birmingham.
W 1947 roku wyszła za Richarda Bentincka Boyle’a (9. hrabię Shannon). Małżeństwo zostało rozwiązane w 1955 roku. W tym samym roku poślubiła Greville’a Baylisa, który zmarł w 1976 roku. W 1979 roku wyszła za impresaria teatralnego Petera Saundersa, który zmarł w 2002 roku.

</doc>
<doc id="1782333" url="https://pl.wikipedia.org/wiki?curid=1782333" title="Manuel Noriega Moreno">
Manuel Noriega Moreno



</doc>
<doc id="1782334" url="https://pl.wikipedia.org/wiki?curid=1782334" title="Parafia Matki Bożej Królowej Polski w Zwierzyńcu">
Parafia Matki Bożej Królowej Polski w Zwierzyńcu

Parafia Matki Bożej Królowej Polski w Zwierzyńcu – parafia należąca do dekanatu Szczebrzeszyn diecezji zamojsko-lubaczowskiej w Zwierzyńcu.
Została utworzona 24 kwietnia 1919 z parafii w Szczebrzeszynie. Kościół parafialny pw. Matki Bożej Królowej Polski w Zwierzyńcu wybudowany w latach 1978–1980, konsekrowany w 1980. Mieści się przy ulicy Zamojskiej.
Do parafii należą miejscowości: Bagno, Obrocz, Rudka, Sochy, Zwierzyniec.

</doc>
<doc id="1782336" url="https://pl.wikipedia.org/wiki?curid=1782336" title="Syleni">
Syleni

Syleni (gr. "Seilēnoí", łac. "Sileni") – pierwotne bóstwa rzek i źródeł czczone w Azji Mniejszej u Jonów i Frygów, którzy je przedstawiali pod postacią półkoni i półludzi. Byli synami Sylena i ojcami satyrów.

</doc>
<doc id="1782340" url="https://pl.wikipedia.org/wiki?curid=1782340" title="Gmina Leichhardt">
Gmina Leichhardt

Gmina Leichhardt ("Municipality of Leichhardt") - - jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Leży na zachód od ścisłego centrum Sydney. Zajmuje powierzchnię 11 km2 i jest zamieszkiwana przez 48 776 osób (2006). Tradycyjnie uchodzi za główny ośrodek społeczności włoskiej w Sydney. Nazwa gminy pochodzi od nazwiska Ludwiga Leichhardta, niemieckiego podróżnika i przyrodnika zasłużonego dla eksploracji australijskiego interioru. 
Rada gminy składa się z dwunastu członków wybieranych w czterech trójmandatowych okręgach wyborczych, z zastosowaniem ordynacji proporcjonalnej. Wyłaniają oni spośród siebie burmistrza i jego zastępcę, którzy kierują egzekutywą. 

</doc>
<doc id="1782342" url="https://pl.wikipedia.org/wiki?curid=1782342" title="Derna">
Derna



</doc>
<doc id="1782345" url="https://pl.wikipedia.org/wiki?curid=1782345" title="Sejmik Województwa Podlaskiego">
Sejmik Województwa Podlaskiego

Sejmik Województwa Podlaskiego – organ stanowiący i kontrolny samorządu województwa podlaskiego. Istnieje od 1998 roku. Obecna, VI kadencja Sejmiku, trwa w latach 2018–2023.
Sejmik Województwa Podlaskiego składa się z 30 radnych, wybieranych w województwie podlaskim w wyborach bezpośrednich na kadencje trwające 5 lat (w latach 1998–2018 kadencja trwała 4 lata).
Siedzibą sejmiku województwa jest Białystok.
Przewodniczącym Sejmiku Województwa Podlaskiego jest Bogusław Dębski, a marszałkiem województwa podlaskiego Artur Kosicki.
Wybory do Sejmiku.
Radni do Sejmiku Województwa Podlaskiego są wybierani w wyborach co 5 lat (do 2018 co 4) w czterech okręgach wyborczych, które nie mają swoich oficjalnych nazw. Zasady i tryb przeprowadzenia wyborów określa odrębna ustawa. Skrócenie kadencji sejmiku może nastąpić w drodze referendum wojewódzkiego.
Organizacja Sejmiku.
Sejmik tworzy 30 radnych, wybierających spośród siebie przewodniczącego i 3 wiceprzewodniczących. Radni pracują w tematycznych komisjach stałych i doraźnych. Komisje stałe:
Radni Sejmiku (stany na koniec kadencji).
I kadencja (1998–2002).
Przewodniczący:
"Wybrani z list Akcji Wyborczej Solidarność:"
"Wybrani z list Sojuszu Lewicy Demokratycznej:"
"Wybrani z list Przymierza Społecznego" (wszyscy Polskie Stronnictwo Ludowe)":"
"Wybrani z list Unii Wolności:"

</doc>
<doc id="1782348" url="https://pl.wikipedia.org/wiki?curid=1782348" title="Farmaceutyk">
Farmaceutyk



</doc>
<doc id="1782349" url="https://pl.wikipedia.org/wiki?curid=1782349" title="PWSBiJO">
PWSBiJO



</doc>
<doc id="1782351" url="https://pl.wikipedia.org/wiki?curid=1782351" title="Mielagėnai">
Mielagėnai



</doc>
<doc id="1782352" url="https://pl.wikipedia.org/wiki?curid=1782352" title="Mielegiany">
Mielegiany

Mielegiany (lit. "Mielagėnai") – miasteczko na Litwie, w okręgu uciańskim, w rejonie ignalińskim, siedziba starostwa Mielegiany, 17 km na północny zachód od Hoduciszek i 24 km na wschód od Ignaliny, 286 mieszkańców (2001). 
Znajduje się tu kościół katolicki z XVIII wieku, szkoła podstawowa, poczta i biblioteka. W czasie buntu Żeligowskiego miejscowość znalazła się na obszarze Litwy Środkowej i zajęta przez wojsko polskie. W okresie międzywojennym w granicach II RP w powiecie święciańskim, siedziba gminy Mielegiany.
Od 2008 roku miejscowość posiada własny herb nadany dekretem Prezydenta Republiki Litewskiej.

</doc>
<doc id="1782353" url="https://pl.wikipedia.org/wiki?curid=1782353" title="Boris Gorbań">
Boris Gorbań

Boris Gorbań (ur. 26 września 1978) – rosyjski lekkoatleta, płotkarz. 
Osiągnięcia.
W 2001 Gorbań awansował do finałowego biegu na 400 metrów przez płotki podczas rozgrywanych w Edmonton mistrzostw świata, jednak w finale został zdyskwalifikowany.
Dwukrotnie reprezentował Rosję na igrzyskach olimpijskich, w obu startach (Sydney 2000 &amp; Ateny 2004) odpadał w półfinałach 400 metrów przez płotki.
Rekordy życiowe.
Gorban, razem z kolegami z reprezentacji jest aktualnym halowym rekordzistą Rosji w sztafecie 4 x 400 metrów (3:04,82 2001).

</doc>
<doc id="1782355" url="https://pl.wikipedia.org/wiki?curid=1782355" title="JBK">
JBK



</doc>
<doc id="1782359" url="https://pl.wikipedia.org/wiki?curid=1782359" title="Münchener Rück">
Münchener Rück



</doc>
<doc id="1782363" url="https://pl.wikipedia.org/wiki?curid=1782363" title="Gronikowski Żleb (Dolina Bielańska)">
Gronikowski Żleb (Dolina Bielańska)

Gronikowski Żleb (słow. "Grúnikový žľab") – zalesiona dolina w słowackich Tatrach Wysokich, będąca górnym odgałęzieniem Doliny Bielańskiej. Wcina się pomiędzy stoki Gronika i Krywańskiej Kopy. Jej dnem spływa Gronikowski Potok ("Grúnikový potok") uchodzący poniżej Trzech Źródeł do Bielańskiej Wody.

</doc>
<doc id="1782364" url="https://pl.wikipedia.org/wiki?curid=1782364" title="Janina Klimkiewicz">
Janina Klimkiewicz

Janina Klimkiewicz, właśc. Klimkowska (ur. 15 lutego 1891 w Warszawie, zm. 30 grudnia 1959 w Jastrzębiej Górze) – aktorka polska.
Była córką Adama i Bronisławy. Jako aktorka debiutowała w 1918 w warszawskim Teatrze Praskim i pozostawała z tą sceną związana do 1920; potem występowała w rewii "Wesoły Ul" w Lublinie oraz w Teatrze im. Wojciecha Bogusławskiego w Warszawie. W latach 30. ograniczała się do drobnych ról odgrywanych w przedstawieniach Towarzystwa Krzewienia Kultury Teatralnej. W 1928 wystąpiła w filmie "Pan Tadeusz" w reżyserii Ryszarda Ordyńskiego w roli Wojszanki.
W latach II wojny światowej działała w Radzie Głównej Opiekuńczej. Po wojnie występowała rzadko w Warszawie oraz w teatralnych zespołach objazdowych.

</doc>
<doc id="1782370" url="https://pl.wikipedia.org/wiki?curid=1782370" title="Gronikowski Żleb">
Gronikowski Żleb



</doc>
<doc id="1782373" url="https://pl.wikipedia.org/wiki?curid=1782373" title="Twerecz (miejscowość)">
Twerecz (miejscowość)

Twerecz (lit. "Tverečius") – miasteczko na Litwie, nad jeziorem o tej samej nazwie.
Położone w okręgu uciańskim w rejonie ignalińskim, siedziba starostwa Twerecz, 33 km na wschód od Ignalina, 295 mieszkańców (2011).
W Twereczu znajduje się przejście graniczne z Białorusią. Granica między państwami przebiega rzeką Dzisną. Znajduje się tu kościół katolicki, filia szkoły podstawowej i poczta.
Historia.
Źródła historyczne podają datę 21 lipca 1501 roku podpisania aktu fundacyjnego przez możnowładców Wieszgailos, a 24 lipca, osiedlenia w Twereczu Kanoników regularnych, zwanych „białymi augustianami”. Mieli oni w Twereczu klasztor od 1501 roku do kasaty w 1832 roku. W 1501 roku zbudowano murowany kościół pod wezwaniem Trójcy Świętej. W 1622 roku Piotr Pac nadał kościołowi folwark Orszweta oraz wieś Kukucie, a w 1644 roku jego żona wieś Jauniszki (Jauniškės). W 1662 roku wojewoda trocki Mikołaj Stefan Pac zbudował nowy murowany kościół oraz klasztor.
W 1852 zbudowano nowy, drewniany kościół, na miejsce starego pochodzącego z 1501 roku. W 1905 roku ks. Antanas Slapšys-Slapšinskas rozpoczął budowę nowego, murowanego kościoła, prace nad którym zakończono około roku 1925.
W 1781 roku w Twereczu działała szkoła, którą z czasem przekształcono w działającą do dziś w Wielkiej Wsi (Didžiasalis) szkołę średnią. W 1892 roku Twerecz była miasteczkiem rządowym w powiecie święciańskim, w 3 okręgu polskim, w gminie i okręgu wiejskim Twerecz. Gmina składała się z czterech wiejskich starostw. Obejmowała 6020 mieszkańców. Urząd Gminy znajdował się we wsi Popówka. W Twereczu działała szkoła ludowa.
W Twereczu do dziś zachowały się umocnienia obronne z czasów I wojny światowej.
W dwudziestoleciu międzywojennym miejscowość wraz z Litwą Środkową została włączona do Polski i była siedzibą gminy Twerecz w powiecie święciańskim. W 1939 została zajęta przez Armię Czerwoną i włączona do BSRR, a w 1940 do LSRR. W latach 1941–1944 pod okupacją niemiecką. Następnie leżała w LSRR. Od 1991 roku w Republice Litewskiej.
Dialekt.
W Twereczu występuje gwara wschodnich, wileńskich górali. W latach 1932 roku została ona opisana przez prof. Jana Otrębskiego z Polskiej Akademii Umiejętności w Krakowie, w książce "Wschodniolitewskie narzecze twereckie". Jest to jeden z najlepszych opisów litewskich dialektów.
Parafia Kościoła rzymskokatolickiego.
Parafia leży w dekanacie ignalińskim archidiecezji wileńskiej. Kościół parafialny wybudowano w latach 1905–1906.

</doc>
<doc id="1782374" url="https://pl.wikipedia.org/wiki?curid=1782374" title="Tverečius">
Tverečius



</doc>
<doc id="1782375" url="https://pl.wikipedia.org/wiki?curid=1782375" title="Krzymień">
Krzymień

Jezioro Krzymień – jezioro morenowe na Pojezierzu Poznańskim, w gminie Sieraków, we wsi Izdebno.
Pod względem wielkości jezioro zajmuje 7. lokatę w gminie (77,17 ha)
Atrakcje turystyczne.
Północnym brzegiem jeziora biegnie pieszy szlak PTTK, biegnący na wzgórze Kaczemka (53,5 m) – największe wzniesienie wsi, położone 200 m od koryta Warty.

</doc>
<doc id="1782376" url="https://pl.wikipedia.org/wiki?curid=1782376" title="Rhipiphoridae">
Rhipiphoridae



</doc>
<doc id="1782380" url="https://pl.wikipedia.org/wiki?curid=1782380" title="Sejmik Województwa Świętokrzyskiego">
Sejmik Województwa Świętokrzyskiego

Sejmik Województwa Świętokrzyskiego – organ stanowiący i kontrolny samorządu województwa świętokrzyskiego. Istnieje od 1998 roku. Obecna, VI kadencja Sejmiku, trwa w latach 2018–2023.
Sejmik Województwa Świętokrzyskiego składa się z 30 radnych, wybieranych w województwie świętokrzyskim w wyborach bezpośrednich na kadencje trwające 5 lat (w latach 1998–2018 kadencja trwała 4 lata).
Siedzibą sejmiku województwa są Kielce.
Przewodniczącym Sejmiku Województwa Świętokrzyskiego jest Andrzej Pruś, a marszałkiem województwa świętokrzyskiego Andrzej Bętkowski.
Wybory do Sejmiku.
Radni do Sejmiku Województwa Świętokrzyskiego są wybierani w wyborach co 5 lat (do 2018 co 4) w czterech okręgach wyborczych, które nie mają swoich oficjalnych nazw. Zasady i tryb przeprowadzenia wyborów określa odrębna ustawa. Skrócenie kadencji sejmiku może nastąpić w drodze referendum wojewódzkiego.
Organizacja Sejmiku.
Sejmik tworzy 30 radnych, wybierających spośród siebie przewodniczącego i 3 wiceprzewodniczących. Radni pracują w tematycznych komisjach stałych i doraźnych. Komisje stałe:

</doc>
<doc id="1782381" url="https://pl.wikipedia.org/wiki?curid=1782381" title="Margarita Aligier">
Margarita Aligier

Margarita Iosifowna Aligier (prawdziwe nazwisko Zeliger; ur. 7 października 1915 w Odessie, zm. 1 sierpnia 1992 w Moskwie) – rosyjska poetka. Matka pisarki Tatjany Makarowej.
Życiorys.
W 1937 ukończyła studia w Instytucie Literatury im. Gorkiego w Moskwie. Debiutowała w 1933 r. Wydała zbiory poetyckie "God rożdienija", 1938 (Rok Narodzin), "Żeleznaja doroga", 1939 (Droga żelazna), "Kamni i trawy", 1940 (Kamienie i trawy), "Pamiati chrabrych", 1942 (Pamięci odważnych), "Pierwyje primiety", 1948 (Pierwsze oznaki), "Nieskolko szagow", 1962 (Parę kroków).
Wśród jej utworów znajduje się poemat "Zoja", który autorka poświęciła życiu Zoi Kosmodiemianskiej oraz jej bohaterskiej śmierci. Za utwór ten w 1943 została nagrodzona Nagrodą Stalinowską II stopnia. M. Aliger jest też twórczynią poematu "Starzyk" o polskim inżynierze – Pawle Potockim.
Pochowana na Cmentarzu Pieriediełkińskim w Moskwie.
Nagrody i odznaczenia.
Została odznaczona m.in.

</doc>
<doc id="1782382" url="https://pl.wikipedia.org/wiki?curid=1782382" title="Polska Partia Socjalistyczna (ujednoznacznienie)">
Polska Partia Socjalistyczna (ujednoznacznienie)



</doc>
<doc id="1782384" url="https://pl.wikipedia.org/wiki?curid=1782384" title="Zygmunt Szymanowski">
Zygmunt Szymanowski

Zygmunt Szymanowski, ps. "Jezierza, Lis, Bez, Piwowarski, Sadowski" (ur. 15 sierpnia 1910 w Motulach w gminie Filipów, zm. 31 maja 1950 w Warszawie) – porucznik AK, oficer wywiadu AK i niepodległościowego podziemia antykomunistycznego.
Dzieciństwo i młodość.
Był synem Władysława i Felicji z Ciszewskich. Dzieciństwo spędził w podsuwalskiej wsi Motule. Szkołę powszechną ukończył w Motulach, naukę kontynuował w szkole średniej w Suwałkach i w XI Państwowym Gimnazjum we Lwowie. W 1931 powołany został do służby wojskowej, odbył ją w Szkole Podchorążych Rezerwy Piechoty w Krakowie. Ukończył ją w 1932 w stopniu plut. pchor. W 1934 rozpoczął studia w Akademii Handlu Zagranicznego we Lwowie i na Politechnice Lwowskiej. W sierpniu 1939 uzyskał dyplom magistra nauk ekonomicznych i absolutorium na Politechnice. W czasie studiów pracował w rektoracie Akademii Handlu Zagranicznego.
Okres II wojny światowej.
We wrześniu 1939 w stopniu por. – zastępca, a następnie dowódca kompanii ckm w 19. pp 5. DP, brał udział w walkach pod Włocławkiem, Płockiem, bronił Modlina, dwukrotnie ranny – pod Płockiem i w Palmirach. Od 20 września 1939 w szpitalu w Modlinie, skąd trafił do obozu jenieckiego Soldau (KL) w Działdowie. Uciekł, kierując się do Suwałk, tu ponownie aresztowany, uciekł po raz drugi, osiadł na Wileńszczyźnie. W 1942 rozpoczął działalność w AK jako szef komórki wywiadowczej wywiadu kolejowego – okręg „Wiano”. Używał ps. „Jezierza”, „Lis” oraz nazwisk: Piwowarski, Sadowski.
Aresztowanie, proces, stracenie.
20 września 1944 aresztowany przez NKWD, nierozpoznany, ale za działalność w AK skazany na 10 lat pozbawienia wolności. 15 marca 1945 udało mu się uciec, 30 kwietnia 1945 wrócił do Suwałk, w 1947, poszukiwany przez UB, przeniósł się do Szklarskiej Poręby. W tym czasie pod ps. „Lis”, „Bez” działał w Ośrodku Mobilizacyjnym Okręgu Wileńskiego AK, tworząc i dowodząc siatką wywiadowczą, która zbierała informacje o działalności politycznej, gospodarczej i nastrojach społecznych. Meldunki przesyłane do Londynu były tam bardzo wysoko oceniane. Działalność Okręgu zakończyła się w lipcu 1948, kiedy to w wyniku olbrzymiej operacji, Ministerstwo Bezpieczeństwa Publicznego rozbiło jego struktury ostatecznie. Tzw. „Akcja X” objęła swym zasięgiem kilkadziesiąt tysięcy ludzi, ponad 6000 zostało aresztowanych, z tego co najmniej 50 skazano na karę śmierci i wyroki wykonano.
Zygmunt Szymanowski został aresztowany 22 czerwca 1948 i osadzony w więzieniu na Mokotowie, był torturowany w śledztwie. 24 stycznia 1950 ława Wojskowego Sądu Rejonowego Sr.37/50 pod przewodnictwem mjr Mieczysława Widaja skazała go na podstawie art. 7 Dekretu z 13.06.1946 oraz art. 86 §2 KKWP na karę śmierci. Wyrok został wykonany 31 maja 1950.
Przetrzymywana także w więzieniu mokotowskim żona Zofia urodziła tu ich córeczkę Bożenę Szymanowską .
Upamiętnienie i rehabilitacja.
Grób symboliczny znajduje się na Cmentarzu Wojskowym w Kwaterze „na Łączce”. 28 września 2014 roku Instytut Pamięci Narodowej poinformował o identyfikacji szczątków Szymanowskiego w tej kwaterze.

</doc>
<doc id="1782386" url="https://pl.wikipedia.org/wiki?curid=1782386" title="Bernhard Bonitz">
Bernhard Bonitz

Bernhard Heinrich Bonitz (ur. 11 czerwca 1907 w Chemnitz, zm. 20 marca 1971 w Staumühle) – oberkapo w niemieckim obozie koncentracyjnym Auschwitz-Birkenau i zbrodniarz wojenny.
Życiorys.
Urodził się w Chemnitz jako syn kowala Paula Bonitza i Berty z d. Stopf. Po ukończeniu szkoły powszechnej rozpoczął naukę u mistrza piekarskiego, którą zakończył w 1924 egzaminem na czeladnika. W roku 1926 przeniósł się do Berlina, gdzie pracował jako robotnik. Już w Chemnitz, a potem w Berlinie był karany za kradzieże - łącznie spędził w więzieniach 6 lat. W marcu 1937 został aresztowany przez berlińską policję kryminalną i przewieziony do KL Sachsenhausen, gdzie pełnił funkcję blokowego.
20 maja 1940 został z 29 innymi więźniami przywieziony do KL Auschwitz, gdzie oznaczono go numerem 6.
W latach 1940–1944 był więźniem funkcyjnym. Pełnił między innymi funkcje starszego bloku nr 2 i oberkapo w warsztatach odzieżowych w obozie głównym. Miał na sumieniu zakatowanie na śmierć wielu więźniów. Innych topił w dołach kloacznych lub w kadziach z chemikaliami, przeznaczonymi do garbowania skór.
15 czerwca 1944 został powołany do jednostki Oskara Dirlewangera. Kiedy jego oddział miał trafić do niewoli zbiegł i pod koniec maja 1945 dostał się do Berlina. W 1953 ożenił się, a od 1956 do aresztowania w 1966 pracował w zakładach AEG w Berlinie jako zbrojarz.
14 czerwca 1968 został za swoje zbrodnie skazany przez zachodnioniemiecki sąd we Frankfurcie nad Menem na dożywotnie pozbawienie wolności.

</doc>
<doc id="1782387" url="https://pl.wikipedia.org/wiki?curid=1782387" title="Koszatniczka">
Koszatniczka

Koszatniczka, koszatniczek ("Octodon") – rodzaj rodzaj ssaka z rodziny koszatniczkowatych (Octodontidae). Najliczniejszym przedstawicielem rodzaju jest koszatniczka pospolita ("O. degus"). Koszatniczki tego gatunku są popularnym gatunkiem hodowanym hobbystycznie.
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała (bez ogona) 125–221 mm, długość ogona 81–170 mm; masa ciała 92–300 g.
Systematyka.
Nazwa zwyczajowa.
We wcześniejszej polskiej literaturze zoologicznej nazwa „koszatniczka” była stosowana dla oznaczenia gatunku "Octodon degus". W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi temu przypisano nazwę koszatniczka pospolita, rezerwując nazwę „koszatniczka” dla rodzaju "Octodon"
Podział systematyczny.
Rodzaj "Octodon" bywa dzielony (Anna Sporon w 1990 roku i Sharon Vanderlip w 2001) na kilka gatunków: najczęściej spotykaną koszatniczkę (pospolitą), nadbrzeżną i leśną. W literaturze podawana jest jeszcze zamieszkująca chilijskie wyspy przybrzeżne koszatniczka pacyficzna. Do rodzaju należą następujące gatunki:
Koszatniczka pospolita jest wykorzystywana jako zwierzę laboratoryjne. Została także udomowiona i jest popularnym zwierzęciem hobbystycznym.

</doc>
<doc id="1782388" url="https://pl.wikipedia.org/wiki?curid=1782388" title="Paul Alo’o">
Paul Alo’o

Paul Claudel Alo'o Efoulou (ur. 12 listopada 1983 w Jaunde) – kameruński piłkarz grający na pozycji napastnika we francuskim klubie CSO Amnéville.
Życiorys.
Kariera klubowa.
Karierę piłkarską Alo’o rozpoczął w klubie ASM Jaunde. W 2002 wyjechał z Kamerunu do Belgii i przeszedł do Excelsioru Mouscron. 9 sierpnia 2002 zadebiutował w pierwszej lidze belgijskiej w wygranym 3:0 wyjazdowym spotkaniu ze Standardem Liège. Zawodnikiem Excelsioru był przez jeden sezon.
W 2003 Alo’o został piłkarzem francuskiego Racingu Paryż, w barwach którego przez rok grał w Championnat National, odpowiedniku III ligi. W 2004 został zawodnikiem amatorskiego Entente SSG, z którym przez trzy lata występował w lidze amatorskiej. W 2007 odszedł do drugoligowego Angers SCO. 27 lipca 2007 zadebiutował w nim w przegranym 0:1 meczu ze Stade Brest. Przez dwa sezony należał do najlepszych strzelców Angers i strzelił łącznie 24 gole.
Latem 2009 Alo’o podpisał kontrakt z AS Nancy. 15 sierpnia 2009 zaliczył debiut w Ligue 1 w meczu z AS Monaco (4:0). W swoim debiucie strzelił 2 gole. Pod koniec 2011 przeniósł się do Le Havre AC. W latach 2013–2016 grał w saudyjskim Al-Taawoun FC, a w 2016 trafił do katarskiego Al-Sailiya. Stamtąd był wypożyczony do Qatar SC. W 2017 odszedł do francuskiego FC Martigues.
18 stycznia 2019 podpisał kontrakt z francuskim klubem CSO Amnéville.
Kariera reprezentacyjna.
W reprezentacji Kamerunu Alo’o zadebiutował 28 marca 2009 w przegranym 0:1 meczu eliminacji do Mistrzostw Świata w RPA z Togo.

</doc>
<doc id="1782389" url="https://pl.wikipedia.org/wiki?curid=1782389" title="Mini (marka samochodów)">
Mini (marka samochodów)

Mini – brytyjski producent samochodów osobowych z siedzibą w Farnborough działający od 2000 roku. Marka należy i jest częścią koncernu BMW. 
Historia.
Marka o nazwie Mini, obejmująca małe samochody osobowe, początkowo należała do koncernu British Motor Corporation. Jej auta sprzedawano pod nazwą Austin 7 lub Mini Morris. W 1994, w wyniku problemów finansowych, markę Mini przejęło BMW. Dopiero po sześciu latach zdecydowano się na wprowadzenie nowej wersji samochodu, która oparta była na zupełnie innych założeniach technologicznych.
Produkowany przez BMW od 2001 Mini nawiązuje do brytyjskiego modelu, sprzedawanego w latach 1959–2000, jest jednak większy i znacznie cięższy od swego poprzednika. Linia stylistyczna, zbliżona do tej zaprezentowanej w 1959, jest jednak znacząco wygładzona i uspokojona (także ze względów bezpieczeństwa). Mini produkowane przez BMW występowało z początku jako hatchback, dopiero w 2005 do oferty dołączył model Cabrio.
W 2006 zaprezentowano drugą generację modelu Mini. Silniki zaprojektowane zostały przez BMW przy współpracy z koncernem PSA. Zdecydowano się także na drobne zmiany w stylistyce zewnętrznej: lekko zmodyfikowano tył i przód oraz zastosowano wyższą pokrywę silnika. Wprowadzono wyraziste modyfikacje we wnętrzu auta. Druga generacja jest także nieco większa, dzięki czemu spełnia wymogi stawiane w testach zderzeniowych.
W 2007 zaprezentowano odmianę kombi (Mini Clubman), w 2010 do oferty wszedł SUV (Countryman), a w 2011 Mini Coupé.
Jesienią 2013 debiutowała trzecia generacja Mini. Samochód po raz kolejny urósł. Większa jest długość, szerokość i rozstaw osi, zwiększyła się pojemność bagażnika. Pojawiły się również nowe jednostki napędowe. Wszystkie, benzynowe i wysokoprężne, są doładowane, przy czym podstawowe mają tylko trzy cylindry.

</doc>
<doc id="1782390" url="https://pl.wikipedia.org/wiki?curid=1782390" title="Zapora Gordon">
Zapora Gordon

Zapora Gordon ( lub ) – zapora wodna zlokalizowana na rzece Gordon na Tasmanii. Wysokość tamy wynosi 140 m, szerokość 192 m. Zapora Gordon jest najwyższą tamą na Tasmanii, a piątą w Australii. Elektrownia wodna Gordon Power Station dostarcza 13% energii na Tasmanii.
Budowa rozpoczęła się w 1969, a otwarcie zapory nastąpiło w 1974. Właścicielem zapory wodnej jest firma Hydro Tasmania. W wyniku zbudowania tamy na rzece zostało utworzone sztuczne jezioro Gordon.

</doc>
<doc id="1782394" url="https://pl.wikipedia.org/wiki?curid=1782394" title="Gordon (jezioro)">
Gordon (jezioro)

Jezioro Gordon – sztuczne jezioro na Tasmanii, powstało w wyniku budowy zapory wodnej Gordon na rzece Gordon. Jezioro ma powierzchnię 272 km², pojemność zbiornika wynosi 12,5 mld m³. Jezioro Gordon jest połączone z jeziorem Pedder, które dostarcza dodatkowej ilości wody do elektrowni wodnej Gordon Power Station.

</doc>
<doc id="1782395" url="https://pl.wikipedia.org/wiki?curid=1782395" title="Robert Jones">
Robert Jones



</doc>
<doc id="1782396" url="https://pl.wikipedia.org/wiki?curid=1782396" title="Bobby Jones (koszykarz)">
Bobby Jones (koszykarz)

Bobby Jones, właśc. Robert Clyde Jones (ur. 18 grudnia 1951 w Charlotte) – amerykański koszykarz, występujący na pozycjach niskiego lub silnego skrzydłowego, srebrny medalista letnich igrzysk olimpijskich w Monachium. W latach 1974–1978 występował w NBA, w drużynie Denver Nuggets, a od 1978 do 1986 był zawodnikiem Philadelphia 76ers.

</doc>
<doc id="1782397" url="https://pl.wikipedia.org/wiki?curid=1782397" title="Leisure Suit Larry in the Land of the Lounge Lizards">
Leisure Suit Larry in the Land of the Lounge Lizards



</doc>
<doc id="1782399" url="https://pl.wikipedia.org/wiki?curid=1782399" title="Leisure Suit Larry Goes Looking for Love (in Several Wrong Places)">
Leisure Suit Larry Goes Looking for Love (in Several Wrong Places)



</doc>
<doc id="1782405" url="https://pl.wikipedia.org/wiki?curid=1782405" title="Frédéric Krantz">
Frédéric Krantz

Frédéric Krantz (ur. 13 września 1978 w Bordeaux) – francuski lekkoatleta, sprinter.

</doc>
<doc id="1782407" url="https://pl.wikipedia.org/wiki?curid=1782407" title="Marion Lüttge">
Marion Lüttge

Marion Lüttge (ur. 25 listopada 1941 w Lipsku) – wschodnioniemiecka lekkoatletka, która specjalizowała się w rzucie oszczepem.
Trzykrotnie brała udział w mistrzostwach Europy: Belgrad 1962 (10. miejsce), Budapeszt 1966 (1. miejsce) oraz Ateny 1969 (7. miejsce). W 1962, 1963 oraz 1966 zdobywała tytuły mistrzyni Niemieckiej Republiki Demokratycznej. Rekord życiowy: 59,70 (2 września 1966, Budapeszt).

</doc>
<doc id="1782410" url="https://pl.wikipedia.org/wiki?curid=1782410" title="HMS Gnat (1915)">
HMS Gnat (1915)

HMS Gnat — brytyjska kanonierka rzeczna typu "Insect" (nazywanego także „dużymi kanonierkami chińskimi” — ang. "Large China Gunboats"), z okresu obu wojen światowych. Był to czwarty okręt o tej nazwie (pol. komar).
Zbudowana razem z bliźniaczymi jednostkami na podstawie zamówienia z lutego 1915, dla patrolowania Dunaju w czasie I wojny światowej, ostatecznie nie trafiła tam podczas wojny, podobnie jak inne jednostki jej typu. Po ukończeniu, została w 1916 przeholowana do Zatoki Perskiej. Później w 1920 została przebazowana do Chin, by służyć do patrolowania rzeki Jangcy i ochrony tam brytyjskich interesów.
Służba podczas II wojny światowej.
Po wybuchu II wojny światowej kanonierka została między wrześniem a grudniem 1939 dostosowana do zadań trałowania min. Następnie na przełomie 1940 roku została przeholowana na Morze Śródziemne, do Aleksandrii, gdzie dotarła w listopadzie. Dowódcą był wówczas kmdr ppor. (Lt Cdr) S.R.H. Davonport.
Od listopada 1940 wspierała natarcie brytyjskich wojsk lądowych 8. Armii w kierunku Tobruku, a 9 grudnia 1940 ostrzeliwała Tobruk (m.in. z monitorem HMS „Terror” i bliźniaczymi HMS „Aphis” i „Ladybird”). W nocy 20/21 stycznia 1941 ponownie ostrzeliwała pozycje w Marsa el Shal koło Tobruku, z HMS „Terror” i „Ladybird”.
Kanonierka w kolejnych miesiącach w dalszym ciągu służyła bojowo na wschodnim Morzu Śródziemnym. Między innymi, nocami 9/10 i 10/11 kwietnia 1941 ostrzeliwała Bomba koło Derny wraz z HMS „Aphis”, a 14 kwietnia pozycje wojsk koło Sollum. Tego dnia „Gnat” został uszkodzony przez niemieckie bombowce (1 zabity), lecz zdołał powrócił do Mersa Matruh. W nocy 13/14 maja "Gnat" bombardował lotnisko w Gazali, a w dzień baterie artylerii w Tobruku.
W nocy 19/20 października 1941 „Gnat” ostrzeliwał niemiecką artylerię koło Tobruku. W drodze powrotnej 21 października o 4.45 kanonierka została storpedowana i poważnie uszkodzona przez okręt podwodny U-79 na północ od Bardii, na pozycji . Torpeda oderwała dziób, nie było ofiar w ludziach. Została następnie odholowana do Aleksandrii przez niszczyciel HMS „Griffin”, pod osłoną „Jaguar”, a następnie przez holownik „St. Monace”. Do portu dotarła 23 października, lecz ostatecznie zrezygnowano z remontu (próby dospawania dziobu z bliźniaczej HMS „Cricket” były nieudane).
Okręt osadzono następnie na mieliźnie koło Aleksandrii i używano jako baterię przeciwlotniczą, do 1944. W 1945 został sprzedany na złom w Aleksandrii.

</doc>
<doc id="1782411" url="https://pl.wikipedia.org/wiki?curid=1782411" title="Meksyk (ujednoznacznienie)">
Meksyk (ujednoznacznienie)



</doc>
<doc id="1782412" url="https://pl.wikipedia.org/wiki?curid=1782412" title="Stepaszky">
Stepaszky

Stepaszky (, pol. hist. Stepaszki) – wieś w rejonie hajsyńskim obwodu winnickiego Ukrainy, położona nad rzeką Boh na wschodnim Podolu. W 2001 roku liczyła ok. 800 mieszkańców.
W Rzeczypospolitej Stepaszki znajdowały się w województwie bracławskim w prowincji małopolskiej Korony i należały do parafii katolickiej w Ładyżynie. W 1789 były prywatną wsią należącą do Potockich. Od II rozbioru Polski (1793) w Imperium Rosyjskim. Pod zaborami należała do Jełowieckich.
W Stepaszkach mieszkał pułkownik Sawa Czały, dowódca nadwornych kozaków hetmana wielkiego koronnego Józefa Potockiego w Niemirowie, zamordowany we własnym domu w 1741 roku przez bandę hajdamaków Ihnatki.

</doc>
<doc id="1782413" url="https://pl.wikipedia.org/wiki?curid=1782413" title="Abchaski Kościół Prawosławny">
Abchaski Kościół Prawosławny

Abchaski Kościół Prawosławny – niekanoniczny Kościół prawosławny utworzony decyzją zgromadzenia duchowieństwa dotychczasowej eparchii suchumsko-abchaskiej Gruzińskiego Kościoła Prawosławnego. 
W związku z konfliktem abchasko-gruzińskim i faktyczną utratą kontroli rządu Gruzji nad terytorium Abchazji kontrolę nad panującą w tym regionie sytuacją stracił również kanoniczny Gruziński Kościół Prawosławny, którego jurysdykcja nad Abchazją jest powszechnie uznawana przez inne Kościoły prawosławne. W 2005 podjęto próbę porozumienia między kanonicznym Kościołem a duchownymi-zwolennikami usamodzielnienia się Kościoła w Abchazji, znaną jako "porozumienie z Majkopu". Jej postanowienia nie były respektowane przez duchowieństwo popierające samodzielność prawosławia w Abchazji. Dochodziło do przypadków usuwania z terytorium Abchazji duchownych lojalnych wobec patriarchy Gruzji. Faktyczną głową eparchii suchumsko-abchaskiej pozostawał w tym okresie ks. Wissarion Aplia. W 2008 kapłan ten deklarował, że duchowieństwo abchaskie pragnie uczynić Kościół w Abchazji autonomiczną strukturą w jurysdykcji patriarchy Moskwy. 
W dniu 15 września 2009 zgromadzenie duchowieństwa dotychczasowej eparchii suchumsko-abchaskiej ogłosiło wyjście spod jurysdykcji patriarchy Gruzji i powołanie niezależnego Abchaskiego Kościoła Prawosławnego. Występując w imieniu zgromadzenia ks. Wissarion (Aplia) zadeklarował, iż nowa struktura nawiązuje do tradycji niezależnego Katolikosatu Abchazji. Stwierdził również, że duchowieństwo Abchazji już wcześniej starało się na przewidzianej prawem kanonicznym drodze uzyskać samodzielność, jednak żaden Kościół prawosławny nie chciał wejść w konflikt z Gruzińskim Kościołem Prawosławnym. Nowo powstała struktura ma posiadać dwie eparchie, suchumską i picundzką. Dotychczasowa katedra eparchialna znajdowała się w Picundzie. 
Ks. Wissarion (Aplia) nazwał powołanie Abchaskiego Kościoła Prawosławnego aktem historycznej sprawiedliwości i zapowiedział, że będzie apelował do wszystkich kanonicznych Kościołów o uznanie struktury za działającą zgodnie z prawem kanonicznym. Tymczasem patriarcha Gruzji Eliasz II nie uznał oderwania się eparchii podlegającej jego jurysdykcji i stwierdził, że inspiratorzy powstania Kościoła nie mieli uprawnień do podjęcia tak ważnej decyzji. Podkreślił, że żaden z kanonicznych Kościołów nie zareagował pozytywnie na wiadomość o powstaniu Kościoła Abchaskiego. Również Rosyjski Kościół Prawosławny zadeklarował szacunek dla obowiązujących granic jurysdykcji. 
Równocześnie przedstawiciele Abchaskiego Kościoła Prawosławnego podjęli starania na rzecz zdobycia poparcia u władz "de facto" autonomicznej Abchazji.
W grudniu 2010 zwierzchnik Abchaskiego Kościoła Prawosławnego stwierdził, że dialog z Patriarchatem Gruzińskim będzie możliwy dopiero wtedy, gdy jednostronnie ogłoszona autokefalia zostanie przezeń uznana. W odpowiedzi patriarcha Gruzji ogłosił osobiste przejęcie zarządu nad terytorium eparchii suchumsko-abchaskiej.

</doc>
<doc id="1782416" url="https://pl.wikipedia.org/wiki?curid=1782416" title="Sassenberg">
Sassenberg

Sassenberg – miasto w Niemczech, położone w kraju związkowym Nadrenia Północna-Westfalia, w rejencji Münster, w powiecie Warendorf. W 2010 roku liczyło 14 240 mieszkańców.
Współpraca.
Miejscowości partnerskie:

</doc>
<doc id="1782417" url="https://pl.wikipedia.org/wiki?curid=1782417" title="Uniwersytet Kraju Saary">
Uniwersytet Kraju Saary

Uniwersytet Kraju Saary () – jedyny uniwersytet w stolicy Kraju Saary Saarbrücken. Został założony w 1948 roku w ramach kooperacji niemiecko-francuskiej. Była to pierwsza uczelnia założona w Niemczech po drugiej wojnie światowej i powstała dzięki pomocy rządu francuskiego, pod patronatem uniwersytetu w Nancy. Wydział medycyny zlokalizowany jest w całości na terenie kompleksu szpitalnego w Homburgu.
Uczelnia podzielona jest na osiem wydziałów i jest znana w Niemczech przede wszystkim ze względu na wysoki poziom badań naukowych oraz kształcenia na kierunkach związanych z informatyką.

</doc>
<doc id="1782419" url="https://pl.wikipedia.org/wiki?curid=1782419" title="UdS">
UdS



</doc>
<doc id="1782420" url="https://pl.wikipedia.org/wiki?curid=1782420" title="Universität des Saarlandes">
Universität des Saarlandes



</doc>
<doc id="1782422" url="https://pl.wikipedia.org/wiki?curid=1782422" title="Daniel Szczechura">
Daniel Szczechura

Daniel Szczechura (ur. 11 lipca 1930 w Wilczogębach) – polski reżyser i scenarzysta filmów animowanych, scenograf, pedagog.
Praca naukowa.
Studiował na ASP w Warszawie (1951–1952) oraz historię sztuki na Uniwersytecie Warszawskim (dyplom w 1958 roku). Skończył również wydział operatorski łódzkiej szkoły filmowej (1962).
Jest profesorem sztuk filmowych.
W latach 70. był wykładowcą ASP w Warszawie, prowadząc Pracownię Filmu Animowanego Katedry Projektowania Graficznego na Wydziale Grafiki. Jego uczniem jest m.in. autor znanych filmów animowanych Piotr Dumała.
Wykładał za granicą m.in. Królewskiej Akademii Sztuki w Gandawie i Emily Carr College w Vancouver.
Był także wykładowcą w Zakładzie Realizacji Obrazu Telewizyjno-Filmowego Wydziału Radia i Telewizji im. Krzysztofa Kieślowskiego Uniwersytetu Śląskiego w Katowicach, na Wydziale Informatyki Śląskiej Wyższej Szkoły Informatyczno-Medycznej w Chorzowie oraz na Wydziale Informatyki Śląskiej Wyższej Szkoły Informatyki w Chorzowie.
Pracuje na Wydziale Sztuki Nowych Mediów Polsko-Japońskiej Wyższej Szkoły Technik Komputerowych w Warszawie.
Charakterystyka dorobku.
W latach 50. zrealizował kilkanaście filmów amatorskich na taśmie 16 mm, z których kilka uzyskało nagrody na konkursach filmowych, m.in. zrealizowane wspólnie z Andrzejem Błasińskim "Spojrzenie".
Jego filmem dyplomowym była etiuda filmowa "Konflikty" (1960).
Od roku 1961 do początków lat 90. pracował w łódzkim Studiu Małych Form Filmowych Se-ma-for.
Współzałożyciel i autor scenografii warszawskiego Studenckiego Teatru Satyryków STS.
Jest laureatem wielu nagród za całokształt twórczości m.in. medalu Złotego Grona (1969), nagrody im. Zenona Wasilewskiego (1975), Nagrody Ministra Kultury i Sztuki II stopnia (1975), Nagrodę Specjalną ASIFA za nieoceniony wkład w sztukę i rozwój filmu animowanego (1990) i nagrodę Gemma, Włoskiego Stowarzyszenia Filmu Animowanego oraz Złotego Medalu „Gloria Artis – Zasłużony Kulturze” (2008).
Otrzymał również nagrody indywidualne za większość swoich filmów animowanych m.in. w Ogólnopolskim Konkursie Filmów Amatorskich w Warszawie, Złotego Smoka Wawelskiego na Ogólnopolskim Festiwalu Filmów Krótkometrażowych w Krakowie, Złote Koziołki na OFF dla Dzieci i Młodzieży w Poznaniu, Nagrody Klubu Krytyki Filmowej SDP, Syrenkę Warszawską, Nagrody Towarzystwa Uniwersytetów Ludowych.
Zdobył szereg wyróżnień zagranicznych na Festiwalach w Adelaide – Auckland, Barcelonie, Bergamo, Buenos Aires, Cordobie, Filadelfii, Linzu, Mamai, Montevideo, Oberhausen, Biennale Młodych w Paryżu, Trydencie i Wiedniu.
19 grudnia 2008 z rąk ministra kultury i dziedzictwa narodowego Bogdana Zdrojewskiego odebrał Złoty Medal „Zasłużony Kulturze – Gloria Artis”.
W 2017 roku otrzymał nagrodę specjalną Smok Smoków na 57. Krakowskim Festiwalu Filmowym za wyjątkowy wkład w rozwój światowej kinematografii w dziedzinie filmu animowanego.
Filmografia.
Filmy animowane
Filmy dokumentalne
Autor zdjęć

</doc>
<doc id="1782423" url="https://pl.wikipedia.org/wiki?curid=1782423" title="Antonio d’Abacco">
Antonio d’Abacco

Antonio d’Abacco - szesnastowieczny włoski architekt, rytownik i teoretyk literatury, autor prac o architekturze starorzymskiej.
Życiorys.
Był uczniem Antonio da Sangallo młodszego. W 1558 roku opublikował traktat architektoniczny "Libro d Antonio d' Abacco, appartenente а l' architettura, nel quale si figurano alcuone nobile antichtità de Roma" z własnymi rycinami. Był autorem grawerowanych planów bazyliki watykańskiej, na podstawie szkiców opracowanych przez swojego nauczyciela.

</doc>
<doc id="1782424" url="https://pl.wikipedia.org/wiki?curid=1782424" title="Ludwik Czaykowski">
Ludwik Czaykowski

Ludwik Czaykowski (ur. w 1895 w Sokołowie, zm. w 1961 w Krakowie) - malarz polski. Malował pejzaże, portrety, kwiaty, sceny figuralne, najczęściej techniką olejną, kredką i pastelem.
Ludwik Czaykowski w 1928 r. ukończył studia artystyczne w École des Beaux-Arts w Paryżu. Był pedagogiem w Académie Colarossi. We Francji swoje obrazy wystawiał w Salonie Niezależnych w roku 1930, 1931 i 1932, a także w Salonie Jesiennym w 1937 r. Po II wojnie światowej przeniósł się do Polski i zamieszkał w Krakowie. Należał do Związku Polskich Artystów Plastyków i do grupy Krąg, z której członkami prezentował swoje dzieła. Również swoje obrazy pokazywał na wystawach Towarzystwa Przyjaciół Sztuk Pięknych w Krakowie. 
W latach 1951-56 wykonał polichromię figuralną i ornamentalną w kościele pw. Wszystkich Świętych w Chorzelowie, obecnie sanktuarium maryjnym.

</doc>
<doc id="1782429" url="https://pl.wikipedia.org/wiki?curid=1782429" title="Edward Pytko">
Edward Pytko

Edward Pytko (ur. 14 września 1929 w Wiewiórce, zm. 29 sierpnia 1952 w Warszawie) – podporucznik pilot ludowego Wojska Polskiego.
Życiorys.
Syn Wojciecha i Zofii z Mikrutów. 25 września 1949 ochotniczo wstąpił do Oficerskiej Szkoły Lotniczej w Dęblinie. W lipcu 1951 ukończył Oficerską Szkołę Lotniczą nr 5. Był absolwentem pierwszej promocji Oficerskiej Szkoły Lotniczej nr 5, która odbyła się 15 lipca 1951 w Dęblinie. Został promowany na stopień chorążego jako pilot samolotu myśliwskiego. Aktu promocji dokonał komendant uczelni OSL-4 płk obs. pil. Szczepan Ścibior. Po szkole został skierowany służbowo do 3 Eskadry Pilotażu Bojowego Oficerskiej Szkoły Lotniczej nr 5 w Radomiu na stanowisko pilota instruktora. Z początkiem kwietnia 1952, po przebazowaniu eskadry na lotnisko w Izbicku, szkolił podchorążych z Oficerskiej Szkoły Lotniczej nr 5 na samolotach Jak-9.
Jak wspomina rodzina, organy informacji wojskowej nakłaniały go do podjęcia tajnej współpracy i przekazywania informacji dotyczącej innych pilotów. Podjęcie współpracy niezgodne było z jego sumieniem i wyznawanymi zasadami. To zapewne było powodem jego dramatycznej próby ucieczki za granicę. 7 sierpnia 1952 około godz. 15 samolotem Jak-9 wykonał lot na południe, przez terytorium Czechosłowacji, kierując się w stronę Berlina (w tym samym czasie został rozstrzelany płk obs. pil. Szczepan Ścibior). Ścigany po przekroczeniu granicy, zmuszony do kluczenia w chmurach, z braku paliwa został zmuszony do lądowania na najbliższym lotnisku, w Wiener Neustadt, strefie okupacyjnej Austrii kontrolowanej przez władze ZSRR, odległej zaledwie o 2 minuty lotu od strefy amerykańskiej. Natychmiast zatrzymany, odstawiony do Polski.
18 sierpnia 1952 Sąd Wojsk Lotniczych w składzie: przewodniczący: mjr. Ludwik Fels, sędzia: por. Władysław Marszałek, asesor: ppor. Bogdan Dzięcioł, protokolant: kpt. Eugeniusz Pietruszewski, skazał go na podstawie art. 90 Kodeksu karnego Wojska Polskiego na karę śmierci. W celi śmierci na Mokotowie trzymał się twardo. „Próbowałem, pech, nie udało się – trzeba płacić” – mówił współtowarzyszowi więziennej niedoli Zygmuntowi Walterowi-Jankemu. Prezydent Bolesław Bierut nie skorzystał z prawa łaski. Został stracony 29 sierpnia 1952 w więzieniu mokotowskim. Groby symboliczne Edwarda Pytki znajdują się na Cmentarzu Wojskowym w Kwaterze „na Łączce” oraz na cmentarzu parafialnym w Zasowie (grobowiec rodziny Mikrutów).
31 sierpnia 1993 Sąd Warszawskiego Okręgu Wojskowego w Warszawie na sesji wyjazdowej w siedzibie Wojskowego Sądu Garnizonowego w Krakowie, uznał wyrok z 18 sierpnia 1952 na ppor. Edwardzie Pytko za nieważny, tym samym został on po ponad 41 latach zrehabilitowany. W uzasadnieniu sąd stwierdził, że: "czyn ppor. Edwarda Pytko był indywidualnym protestem przeciwko totalitarnym stosunkom społeczno-politycznym narzuconym wojsku przez władze komunistyczne i jednocześnie indywidualnym, desperackim działaniem na rzecz niepodległego bytu Państwa Polskiego, mającym na celu zwrócenie uwagi światowej opinii publicznej na postępujące zniewolenie społeczeństwa polskiego". 
1 marca 2015 podczas uroczystości w Pałacu Prezydenckim z udziałem Prezydenta RP Bronisława Komorowskiego, Instytut Pamięci Narodowej potwierdził, że wśród szczątków wydobytych w Kwaterze na Łączce na warszawskich Powązkach Wojskowych zidentyfikowano szczątki Edwarda Pytki. Notę potwierdzającą identyfikację odebrała jego siostra Maria Bogusława Białas.
27 września 2015 Edward Pytko został uroczyście pochowany w "Panteonie – Mauzoleum Wyklętych – Niezłomnych" na Cmentarzu Wojskowym na Powązkach w Warszawie. Uroczystości rozpoczęły się mszą świętą na placu marszałka Józefa Piłsudskiego w Warszawie, celebrowaną przez biskupa polowego Wojska Polskiego Józefa Guzdka. Przy ołtarzu wystawiono trumny (35 odnalezionych w kwaterze „Ł” i zidentyfikowanych, w tym Edwarda Pytko) ofiar reżimu komunistycznego, działaczy i żołnierzy podziemia niepodległościowego, którzy walczyli z ustrojem narzuconym Polsce po II wojnie światowej. Następnie, w kondukcie żałobnym, trumny przewieziono na Cmentarz Wojskowy na Powązkach. W ceremonii pogrzebowej uczestniczyli Premier Ewa Kopacz, wicepremier i minister obrony narodowej Tomasz Siemoniak, minister kultury i dziedzictwa narodowego Małgorzata Omilanowska, szef Kancelarii Prezes Rady Ministrów Jacek Cichocki oraz wicemarszałek Senatu Stanisław Karczewski. Obecni byli kombatanci, rodziny ofiar oraz poczty sztandarowe związków i stowarzyszeń kombatanckich. Podczas uroczystości Andrzej Kunert, sekretarz Rady Ochrony Pamięci Walk i Męczeństwa powiedział: "Nie jesteście od dzisiaj anonimowymi ofiarami, pogrzebanymi na zapomnienie w dołach śmierci. Macie swoje miejsce w Panteonie – Mauzoleum, zbudowanym z jasnego kamienia. Z jasnego, bo wydobywamy was z ciemności i zapomnienia".
29 lutego 2016 podczas uroczystości z okazji Narodowego Dnia Pamięci Żołnierzy Wyklętych, które odbyły się w Teatrze Polskim w Warszawie został pośmiertnie awansowany przez ministra obrony narodowej Antoniego Macierewicza na stopień porucznika.

</doc>
<doc id="1782430" url="https://pl.wikipedia.org/wiki?curid=1782430" title="Antonio Abbondi">
Antonio Abbondi

Antonio Abbondi (ur. 1465 w Grosio, zm. 6 listopada 1549 w Wenecji) - włoski architekt doby renesansu, działający głównie w Wenecji.
Życiorys.
W 1505 roku nadzorował przebudowę "Fondaco dei Tedeschi", odbudowywał także kościół San Giovanni Elemosinario.

</doc>
<doc id="1782432" url="https://pl.wikipedia.org/wiki?curid=1782432" title="Sony PlayStation 2">
Sony PlayStation 2



</doc>
<doc id="1782434" url="https://pl.wikipedia.org/wiki?curid=1782434" title="Marián Potáš">
Marián Potáš

Marián Ján Potáš OSBM (ur. 2 marca 1918 w Preszowie, zm. 23 lutego 2006 w Preszowie) - duchowny greckokatolicki, protoihumen, bazylianin, biskup Kościoła podziemnego w Czechosłowacji
W Kościele greckokatolickim na Słowacji reprezentował stanowisko bezwzględnego używania w liturgii języka cerkiewnosłowiańskiego oraz integracji grekokatolików słowackich z Ukraińskim Kościołem Greckokatolickim. Był jednym z uczestników procesów beatyfikacyjnych biskupów słowackich, Pavela Gojdiča i Vasila Hopko.

</doc>
<doc id="1782437" url="https://pl.wikipedia.org/wiki?curid=1782437" title="Ariel Leon Kubowy">
Ariel Leon Kubowy

Ariel Leon Kubowy, אריה קובובי, także: "Kubovy", "Kubowicki" (ur. 2 listopada 1896 w Kurszanach na Litwie, zm. 16 maja 1966 w Jerozolimie) – działacz syjonistyczny i izraelski dyplomata, m.in. poseł w Czechosłowacji i Polsce (1951–1952), prezes Jad Waszem (1959-1966).
Życiorys.
Urodził się na Litwie. W młodości związany z ruchem socjalistycznym i syjonistycznym. W latach 20. studiował na Uniwersytecie w Belgii, po czym sprawował m.in. mandat radnego Antwerpii. Po II wojnie światowej zaangażowany w działalność Światowego Kongresu Żydów, był m.in. przewodniczącym Światowej Rady Kongresu (od 1948). Na przełomie lat 40. i 50. pomagał żydowskim uchodźcom w przyjeździe do Palestyny. W 1951 desygnowany na posła Izraela w Czechosłowacji i Polsce, złożył listy uwierzytelniające na ręce Bolesława Bieruta w dniu 19 lipca 1951. W ciągu swojej kilkunastomiesięcznej aktywności jako posła był obiektem inwigilacji ze strony MBP. Przeciwko Kubowemu wykorzystano m.in. zeznania aresztowanego w listopadzie 1952 pracownika poselstwa Ariego Lernera. Na procesie Slanskyego padło nazwisko Kubowego jako osoby blisko związanej z Mordechajem Oremem. 6 grudnia 1952 rząd czechosłowacki uznał posła za "persona non grata", dwa dni później to samo uczyniły władze PRL. Wyjechał z Polski na początku 1953 i wrócił do Izraela. W tym samym roku mianowany reprezentantem kraju – posłem/ambasadorem w Argentynie, posłem w Chile, Paragwaju i Urugwaju (1953-1958). Następnie powołano go na przewodniczącego Instytutu Pamięci Męczenników i Bohaterów Holocaustu Jad Waszem (1959-1966). Zmarł w szpitalu Hadassah w Jerozolimie, pochowany na cmentarzu Sanhedria, również w tym mieście.

</doc>
<doc id="1782439" url="https://pl.wikipedia.org/wiki?curid=1782439" title="Zespół Kehrera">
Zespół Kehrera

Zespół Kehrera, zespół pięciu objawów, choroba wdowia – dysfunkcja seksualna rozwijająca się u kobiet w wyniku zaburzeń współżycia seksualnego.
Przyczyny.
Podstawą powstania zaburzeń jest brak zaspokojenia potrzeb seksualnych u kobiet z prawidłowym poziomem libido i do tej pory bez zaburzeń w sferze seksualnej. Do sytuacji, które mogą sprzyjać powstawaniu zespołu, należą:
Nawiązanie romansu przez kobietę i odbywanie prawidłowych stosunków płciowych z partnerem zastępczym nie powoduje ustąpienia objawów, gdyż u podłoża zaburzenia leży poczucie odrzucenia przez konkretnego partnera i zachowanie więzi emocjonalnej ze strony kobiety.
Objawy.
Rozwój zespołu charakteryzują dwie fazy. W pierwszej dochodzi do nadmiernego pobudzenia psychoruchowego i napięcia oraz rozdrażnienia, a zespół objawów przypomina zespół napięcia przedmiesiączkowego. Druga faza to rozwój dolegliwości somatycznych, nazywany fazą pięciu objawów. Objawy dotyczą narządów miednicy mniejszej i można je zakwalifikować do pięciu grup:
Leczenie.
Podstawą leczenia powinna być terapia partnerska i zmiana postawy partnera wobec współżycia seksualnego. W przypadku jej niepowodzenia zalecana jest metoda autostymulacji (autoerotyzmu). Jeśli pacjentka nie akceptuje masturbacji jako metody leczenia, wówczas można zaproponować farmakoterapię prowadzącą do obniżenia poziomu libido. W przypadku nawiązania nowego, satysfakcjonującego związku partnerskiego objawy zanikają samoistnie z upływem czasu.

</doc>
<doc id="1782441" url="https://pl.wikipedia.org/wiki?curid=1782441" title="Ach (dopływ Innu)">
Ach (dopływ Innu)

Ach – rzeka w zachodniej części Górnej Austrii (w dolnym biegu zwana jest Mühlheimer Ache, w górnym biegu jako Waldzell Ache), około 40 km długości. Przepływa przez wzgórza Kobernaußerwaldu. Ach jest prawym dopływem rzeki Inn, do której uchodzi w pobliżu miasta Mühlheim am Inn.
Ważniejsze miasta leżące nad rzeką Ach to Altheim, w górnym biegu rzeki to Polling, Kirchheim, Lohnsburg i Waldzell. Największą część zlewni (314 km ²) położona jest na terenie powiatu Braunau, wschodniej części gminy Waldzell, Mettmach i Kirchheim, które należą do powiatu Ried im Innkreis.
Dopływy, ze wschodu na zachód; strumienie Mettmach Ache, Grubmühlbach, St. Veiterbach, Moosbach i Lochbach.

</doc>
<doc id="1782444" url="https://pl.wikipedia.org/wiki?curid=1782444" title="Józef Puta">
Józef Puta

Józef Puta (ur. 2 marca 1923 w Sosnowcu, zm. 24 grudnia 2012) – polski działacz partyjny i dyplomata, ambasador PRL w Izraelu (1963–1967), Wietnamie (1975-1979) oraz w Laosie (1983–1986).
Życiorys.
W czasie II wojny światowej przebywał na robotach na terenie III Rzeszy. Po 1945 skierowany na obszar Górnego Śląska, gdzie prowadził pracę ideologiczną. Ukończył Szkołę Główną Służby Zagranicznej, po czym objął funkcję dyrektora Departamentu Kadr MSZ. Na mocy uchwały Rady Państwa z 19 sierpnia 1963 został mianowany pierwszym przedstawicielem Polski w Izraelu w stopniu ambasadora. Funkcję pełnił aż do zerwania dwustronnych stosunków dyplomatycznych. Następnie był ambasadorem w Wietnamie (1975–1979). W latach 1983–1986 sprawował funkcję ambasadora PRL w Laosie.

</doc>
<doc id="1782445" url="https://pl.wikipedia.org/wiki?curid=1782445" title="HMS Gnat">
HMS Gnat

HMS „Gnat” – nazwa noszona przez cztery okręty brytyjskiej Royal Navy, oznaczająca komara bądź muszkę:

</doc>
<doc id="1782448" url="https://pl.wikipedia.org/wiki?curid=1782448" title="Balázs Mihályfi">
Balázs Mihályfi

Balázs Mihályfi (ur. 6 listopada 1965) – węgierski aktor teatralny i filmowy, związany z budapeszteńskim teatrem Centrál Színház, z Nemzeti Színház w Miszkolcu, z Szigligeti Színház w Szolnoku i in. Odtwórca roli Gonzó w filmie Nimróda Antala "Kontrolerzy" (2003).

</doc>
<doc id="1782451" url="https://pl.wikipedia.org/wiki?curid=1782451" title="Balazs Mihalyfi">
Balazs Mihalyfi



</doc>
<doc id="1782452" url="https://pl.wikipedia.org/wiki?curid=1782452" title="Pruskość">
Pruskość



</doc>
<doc id="1782454" url="https://pl.wikipedia.org/wiki?curid=1782454" title="Wołodymyr Czesnakow">
Wołodymyr Czesnakow

Wołodymyr Hennadijowycz Czesnakow, ukr. Володимир Геннадійович Чеснаков (ur. 12 listopada 1988 w Hłobyne w obwodzie połtawskim) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek Szkoły Piłkarskiej Worskła Połtawa. Do 8 klasy występował w miejscowej amatorskiej drużynie FK Hłobyne. Potem wstąpił do Internatu Sportowego w Połtawie. W lutym 2006 był zaproszony do Worskły Połtawa. 19 października 2007 debiutował w podstawowym składzie Worskły. Po udanych występach w Worskle Połtawa został zaproszony w 2008 do młodziezówki.
Kariera reprezentacyjna.
5 lutego 2008 zadebiutował w młodzieżowej reprezentacji Ukrainy w spotkaniu towarzyskim ze Szwecją.

</doc>
<doc id="1782455" url="https://pl.wikipedia.org/wiki?curid=1782455" title="Koprowe Ramię">
Koprowe Ramię



</doc>
<doc id="1782456" url="https://pl.wikipedia.org/wiki?curid=1782456" title="Bychowski">
Bychowski

Nazwisko Bychowski lub Bychowska nosiły m.in. następujące osoby:

</doc>
<doc id="1782458" url="https://pl.wikipedia.org/wiki?curid=1782458" title="Balisiowie">
Balisiowie

Balisiowie – jedna ze znanych rodzin chrzanowskich, tzw. cabańskich, czyli według niepotwierdzonej źródłowo lokalnej ustnej tradycji, wywodzących się od ludności napływowej, która miała osiedlić się w Chrzanowie i jego okolicach podczas najazdu Mongołów w XIII w. Istniejące księgi parafii rzymskokatolickiej św. Mikołaja w Chrzanowie zawierają najwcześniejsze z zachowanych danych o członkach tej rodziny. Jednymi z pierwszych jej przedstawicieli, o których zachowały się dane na piśmie są Wojciech Baliś (ok. 1686-1753) i jego syn Wojciech Baliś-Balisiński (ok. 1728-1790). W spisie rajców i ławników chrzanowskich z lat 1701-1800 znajdujemy jego syna, Jacentego Balisia-Balisza-Balisieńskiego-Baliszewskiego. A w wykazie właścicieli realności według wykazu hipotecznego z czasów Wolnego Miasta Krakowa (1825 r.) figurują trzy rodziny Balisiów w Chrzanowie. Rodzina Balisiów do lat 20. XX w. używała zamiennie kilku form nazwiska: Baliś, Balisz, Balisiński, Baliszewski. Stabilizacja pisowni, która nastąpiła w latach 20. XX w., doprowadziła do przyjęcia pisowni nazwiska "Baliś", chociaż część rodziny optowała za pisownią "Balisz" (np. st. sierżant Leon Balisz, żołnierz Legionów Piłsudskiego), a niektórzy wybrali rzadką dziś formę nazwiska, "Balisiński".
Jednym z najbardziej znanych przedstawicieli rodu był ławnik chrzanowski Jacenty Baliś, syn wspomnianego już Wojciecha, który wsławił się w 1793 r. podpisaniem protestu do Konfederacji Województwa Krakowskiego przeciw gwałtom zadanym obywatelom Chrzanowa przez oddział kawalerii narodowej stacjonujący w miasteczku. Oryginał dokumentu z jego podpisem znajduje się dzisiaj w zbiorach Polskiej Akademii Umiejętności w Krakowie. Jacenty Baliś zmarł podczas epidemii cholery w 1831 r. Jego syn Jan (1803-1872) prowadził wieloletni spór prawny z władzami miejskimi, które nakazały rozebranie podcieni kamienicy Balisiów przy chrzanowskim Rynku. Syn Jana, Kazimierz Baliś (1831-1905) pod koniec XIX w. był zmuszony do sprzedaży rodzinnej kamienicy Balisiów z powodu złej kondycji finansowej familii. Z zachowanych dokumentów dowiadujemy się również, iż nie odbył służby w wojsku austriackim i że wsławił się aż trzema ożenkami, z których wywodzi się dziś znakomita większość potomków Balisiów na terenie Chrzanowa i okolic, a także w USA, dokąd wyemigrował w 1912 r. jeden z jego synów, Kazimierz Młodszy (1888-1969).
Inny z jego synów, Piotr Starszy (1872-1955) pozostał w Chrzanowie, piastując stanowisko prezesa Chrzanowskiego Towarzystwa Pszczelarskiego i biegłego sądowego w Sądzie Grodzkim. Był zatrudniony w C.K. Kolejach Państwowych, od 1919 r. w PKP. Jego syn Jan był członkiem POW, a w latach 1919-1921 walczył w I Dywizji Legionów na froncie wschodnim. Czterej synowie Piotra Starszego wzięli udział w wojnie obronnej w 1939 r.: Jan (1898-1965), Andrzej (1900-1985), Piotr Młodszy (1905-1988) i Ludwik (1907-1979), który walczył w jednostce pancernej na południu kraju. Jan został internowany na Węgrzech, Piotr Młodszy, biorący udział w obronie Lwowa, pojmany przez Sowietów w Brzeżanach, najpierw został wywieziony do Starobielska w ZSRR, później przekazany został Niemcom i do swej brawurowej ucieczki w 1944 r. więziony w Stakendorf koło Kilonii. W latach 80. XX w. został odznaczony Medalem Za udział w wojnie obronnej 1939.

</doc>
<doc id="1782459" url="https://pl.wikipedia.org/wiki?curid=1782459" title="Torpeda Mark VIII (brytyjska)">
Torpeda Mark VIII (brytyjska)

Mark VIII – brytyjska torpeda ciężka, przeznaczona do zwalczania jednostek nawodnych. Prawdopodobnie najdłużej używana torpeda okrętów podwodnych w historii, pozostająca w służbie Royal Navy od lat 30. XX wieku, aż po rok 1973. Mimo że zastąpiona została przez Mark 24 Tigerfish to jeszcze w 1982 roku brytyjski HMS Conqueror zatopił za jej pomocą argentyński krążownik General Belgrano. Za pomocą tej torpedy, w 9 lutego 1945 roku, brytyjski HMS Venturer zatopił niemiecki U-864, co stanowi jedyny w historii przypadek zatopienia zanurzonego okrętu podwodnego przez inną jednostkę tej klasy również pozostającą w zanurzeniu.

</doc>
<doc id="1782461" url="https://pl.wikipedia.org/wiki?curid=1782461" title="DM2A4">
DM2A4



</doc>
<doc id="1782462" url="https://pl.wikipedia.org/wiki?curid=1782462" title="Bychowska">
Bychowska



</doc>
<doc id="1782463" url="https://pl.wikipedia.org/wiki?curid=1782463" title="Czetwertyniwka">
Czetwertyniwka

Czetwertyniwka (, ) – wieś na Ukrainie, w obwodzie winnickim, w rejonie trościańskim, u ujścia rzeczki Batiżok do Bohu, na wschodnim Podolu. W 2001 roku liczyła 1618 mieszkańców.
W I Rzeczypospolitej Czetwertynówka znajdowała się w województwie bracławskim w prowincji małopolskiej Korony Królestwa Polskiego. W 1789 była prywatną wsią należącą do Potockich. 
W pobliżu miejscowości znajduje się uroczysko Batoh i pole bitwy pod Batohem z 1652 roku oraz pole bitwy pod Ładyżynem z 1672 roku.
Od II rozbioru Polski do upadku caratu w Rosji. Seweryn Potocki wraz z kluczem ładyżyńskim, składającym się z miasta Ładyżyn oraz wsi: Białousówka, Futory Ładyżyńskie, Łukaszówka, Mańkówka, Mytkówka, Pałanka, Strułów i Ulanica sprzedał Czetwertynówkę Michałowi Junoszy Sobańskiemu. Rodzina Sobańskich straciła go za udział w powstaniu.

</doc>
<doc id="1782464" url="https://pl.wikipedia.org/wiki?curid=1782464" title="Wassenberg">
Wassenberg

Wassenberg – miasto w Niemczech, położone w kraju związkowym Nadrenia Północna-Westfalia, w rejencji Kolonia, w powiecie Heinsberg. W 2010 roku liczyło 17 297 mieszkańców.

</doc>
<doc id="1782465" url="https://pl.wikipedia.org/wiki?curid=1782465" title="Gichigich">
Gichigich

Gichigich – rodzaj kontaktu seksualnego uprawiany na wyspie Yap (Mikronezja) Oceanu Spokojnego. Polega na pobudzaniu warg sromowych kobiety przez prącie mężczyzny aż do jej kilkakrotnego orgazmu.

</doc>
<doc id="1782466" url="https://pl.wikipedia.org/wiki?curid=1782466" title="Rietberg (Niemcy)">
Rietberg (Niemcy)

Rietberg – miasto w Niemczech, położone w kraju związkowym Nadrenia Północna-Westfalia, w rejencji Detmold, w powiecie Gütersloh. 
W 2013 roku liczyło 28 649 mieszkańców; w 2012 było ich 28 583.

</doc>
<doc id="1782470" url="https://pl.wikipedia.org/wiki?curid=1782470" title="Heinsberg (Nadrenia Północna-Westfalia)">
Heinsberg (Nadrenia Północna-Westfalia)

Heinsberg – miasto powiatowe w Niemczech, położone w kraju związkowym Nadrenia Północna-Westfalia, w rejencji Kolonia, siedziba powiatu Heinsberg. Obecnym burmistrzem Heinsberga jest Wolfgang Dieder.
W 2010 roku miasto liczyło 40 760 mieszkańców.
Partnerstwo.
Heinsberg jest od 1992 miastem partnerskim miasta Ozimek w Polsce. Akt współpracy partnerskiej podpisali burmistrzowie: Andrzej Sobczak i Josef Offergeld.
W roku 2012 oba miasta obchodziły jubileusz 20-lecia podpisania Aktu Partnerstwa.

</doc>
<doc id="1782472" url="https://pl.wikipedia.org/wiki?curid=1782472" title="Brudnów Pierwszy">
Brudnów Pierwszy

Brudnów Pierwszy – wieś w Polsce położona w województwie łódzkim, w powiecie poddębickim, w gminie Dalików.
Powstała z dniem 1 stycznia 2009 w wyniku podziału wsi Brudnów na cztery odrębne wsie: Brudnów Pierwszy, Brudnów Drugi, Brudnów Trzeci i Brudnów Piąty (osada Brudnów Czwarty była częścią wsi Dąbrówka Woźnicka).

</doc>
<doc id="1782473" url="https://pl.wikipedia.org/wiki?curid=1782473" title="Chopin. Koncerty fortepianowe (album 2009)">
Chopin. Koncerty fortepianowe (album 2009)

Chopin. Koncerty Fortepianowe (numer katalogowy: 4778528) – album wydany w październiku 2009 z nagraniami dwóch chopinowskich koncertów fortepianowych wykonanych przez Rafała Blechacza i orkiestrę Koninklijk Concertgebouworkest pod batutą Jerzego Semkowa. Płyta miała uczcić Rok Chopinowski (2010).
Album uzyskał w Polsce status trzykrotnie platynowej płyty.
Lista utworów.
"Koncert fortepianowy nr 1 e-moll", op. 11
"Koncert fortepianowy nr 2 f-moll", op.21

</doc>
<doc id="1782483" url="https://pl.wikipedia.org/wiki?curid=1782483" title="Dzięcioł cesarski">
Dzięcioł cesarski

Dzięcioł cesarski ("Campephilus imperialis") – gatunek dużego ptaka z rodziny dzięciołowatych (Picidae). Endemit Meksyku. Wyglądem przypomina dzięcioła wielkodziobego, z którym jest również blisko spokrewniony. Jeśli nie wyginął, jest największym gatunkiem dzięcioła na świecie. Oficjalnie uznawany przez Międzynarodową Unię Ochrony Przyrody (IUCN) za gatunek krytycznie zagrożony wyginięciem.
Etymologia nazwy.
Epitet gatunkowy tego dzięcioła – "imperialis" oznacza cesarski, co zostało dosłownie przetłumaczone w polskiej nazwie zwyczajowej, a także w nazwach w wielu innych językach: hiszpańskim ("Carpintero Imperial" lub "Pito Imperial"), angielskim ("Imperial Woodpecker"), czy francuskim ("Pic impérial"). Przez rodzimych mieszkańców Meksyku nazywany był "cuauhtotomomi" w języku Nahuatl, "uagam" przez lud Tepehuán i "cumecócari" przez lud Tarahumara.
Morfologia.
Długość ciała wynosi blisko 56–60 cm. Samiec ma czarną głowę z charakterystycznym, czerwonym czubem. Reszta ciała również czarna, z wyjątkiem wewnętrznej strony lotek pierwszorzędowych, które mają białe końcówki, białych lotek drugorzędowych oraz białego paska na łopatkach, który – w przeciwieństwie do dzięcioła wielkodziobego – nie rozciągał się na szyję. Samica była podobnie upierzona, jednak jej czub był całkowicie czarny.
Zasięg i środowisko występowania.
Najbardziej rozpowszechniony był przed początkiem lat 50. XX w., w paśmie Sierra Madre Zachodnia w Meksyku, od zachodniej części stanu Sonora i stanu Chihuahua, po stany Jalisco i Michoacán na południu.
Ekologia i zachowanie.
Preferował otwarte górskie lasy tworzone przez takie gatunki, jak: "Pinus durangensis", sosna meksykańska, sosna taeda, sosna Montezumy i dąb, zazwyczaj pomiędzy 2100 a 2700 m n.p.m. Żywił się najczęściej przez oskubywanie kory zbutwiałych sosen, a główny składnik pokarmu stanowiły larwy owadów znajdowane pod nią. Para lęgowa wymagała do przetrwania bardzo dużej powierzchni nietkniętego, dojrzałego lasu, średnio 26 km². Poza sezonem lęgowym przypuszczalnie tworzyły niewielkie grupy od kilku do tuzina osobników, poruszając się po dużych obszarach, najwyraźniej w poszukiwaniu pożywienia.
Okres znoszenia jaj trwał od lutego do czerwca. Gniazdo stanowiła dziupla wydrążona wysoko w drzewie. Zniesienie liczyło od 1 do 4 jaj (przeważnie 2). Poza tym brak wiarygodnych informacji.
Status.
Dzięcioł cesarski jest oficjalnie klasyfikowany przez IUCN jako gatunek krytycznie zagrożony (przypuszczalnie wymarły). Jednak ostatni potwierdzony raport dotyczył zastrzelonego ptaka w stanie Durango w 1956 r. i obecnie gatunek jest prawdopodobnie wymarły. Głównym powodem zmniejszenia liczebności jego populacji była utrata siedlisk, choć tempo zaniku populacji mogły także przyspieszyć polowania na użytek medycyny ludowej oraz fakt, że pisklęta tego dzięcioła były uznawane za przysmak przez Indian Tarahumara. Dzięcioł cesarski był wspaniałym ptakiem i kiedy gatunek stał się rzadki, wiele z osobników zostało najwyraźniej odstrzelonych przez ludzi, którzy nigdy nie spotkali takiego ptaka i chcieli przyjrzeć mu się z bliska.
Z powodu niemal całkowitego zniszczenia jego pierwotnego siedliska i braku jakichkolwiek potwierdzonych obserwacji w ciągu ponad 50 lat, wielu ornitologów jest zdania, że dzięcioł cesarski musiał wyginąć. Istnieje garść bardziej współczesnych, niepotwierdzonych obserwacji, najświeższe z nich niewiele wyprzedziły publikację z 2005 o domniemanym ponownym odkryciu tego gatunku dzięcioła. Lammertink et al. (1996), po obszernym przeglądzie raportów i doniesień, które miały miejsce po 1956 roku, stwierdzili, że gatunek rzeczywiście przetrwał do lat 90. XX w. w centralnej części zasięgu swojego występowania, ale jednocześnie uważają dalsze przetrwanie za mało prawdopodobne. Według autorów rozmiar populacji był w czasach historycznych zawsze ograniczony, jednak maksymalne zagęszczenie gatunku miało miejsce tuż przed katastrofalnym spadkiem liczebności w latach 50. XX w. Brak dobrze udokumentowanych raportów w tym czasie w dużej mierze może wynikać z braku badań i działań podejmowanych w tym kierunku niż z faktycznej aktualnej rzadkości gatunku.
Obecnie na świecie znajduje się około 120 okazów muzealnych dzięcioła cesarskiego. Znany jest jeden film przedstawiający żywego dzięcioła cesarskiego – został on nakręcony w 1956 roku przez Williama Rheina. Przedstawia wspinaczkę po drzewie, start i lot oraz żerowanie jednej samicy.

</doc>
<doc id="1782494" url="https://pl.wikipedia.org/wiki?curid=1782494" title="39/89 – Zrozumieć Polskę">
39/89 – Zrozumieć Polskę

39/89 Zrozumieć Polskę – album L.U.C.-a wydany 17 września 2009 roku w dzień 70. rocznicy wkroczenia wojsk radzieckich na terytorium Polski, czyli tzw. IV rozbioru Polski przez ZSRR i Rzeszę Niemiecką. 
Nagrany jest w formie słuchowiska prezentującego niedaleką historię Polski spiętą w klamry dwóch dat - rozpoczęcia II wojny światowej i upadku komunizmu. To także swoisty prolog jego ostatniej płyty "Planet L.U.C". 
Muzyka z tego albumu łączy w sobie elementy muzyki filmowej, kameralnej, jazzowej, aż po muzykę konkretną i elektronikę. Stanowi ona tło dla głosów autentycznych i najważniejszych postaci tego okresu historycznego - od Józefa Becka, Adolfa Hitlera, Stefana Starzyńskiego, poprzez czołowych partyjnych dygnitarzy, po Jana Pawła II czy Lecha Wałęsę. 
Wszystko to oplatają skrecze Dawida Szczęsnego. Słuchowisko miało swoją oficjalną premierę o godzinie 22.00 17 września 2009 na antenie radiowej Trójki. W lipcu 2010 roku album został nominowany do nagrody Superjedynki w kategorii „Płyta hip hop”.
Płyta dotarła do 9. miejsca listy OLiS w Polsce.

</doc>
<doc id="1782495" url="https://pl.wikipedia.org/wiki?curid=1782495" title="Tanzhou Guichen">
Tanzhou Guichen



</doc>
<doc id="1782497" url="https://pl.wikipedia.org/wiki?curid=1782497" title="Rozpoznanie (wojskowość)">
Rozpoznanie (wojskowość)



</doc>
<doc id="1782500" url="https://pl.wikipedia.org/wiki?curid=1782500" title="Mio Technology">
Mio Technology

Mio Technology – tajwańskie przedsiębiorstwo produkujące sprzęt elektroniczny. Jest jednym z trzech największych producentów nawigacji GPS na świecie.
Produkty.
Nawigacja samochodowa.
Seria Spirit 2012.
Produkty serii Spirit 2012 zostały ogłoszone w lipcu 2012 roku. Symbol „LM” na końcu każdej nazwy produktu oznacza, że urządzenia zostały objęte darmową aktualizacją map przez cały okres eksploatacji.
Seria Spirit 2011.
Seria Mio Spirit została prowadzona do sprzedaży przez Mio w 2011 roku. Urządzenia pracują na ulepszonym oprogramowaniu „Spirit”. Nawigacje zostały wyposażone w nowe funkcjonalności, takie jak: „Asystent Parkowania”, „Wybór trasy” czy „Wypożyczalnia map”. Część urządzeń została objęta darmową aktualizacją map przez cały okres eksploatacji. Są to urządzenia oznaczone symbolem „Lifetime”.
Seria Moov S.
Seria została przedstawiona na targach CES w Las Vegas w styczniu 2009 roku. Urządzenia z serii Moov S pracują na oprogramowaniu „Spirit”.
Seria Moov.
Premiera serii Moov odbyła się w Hanowerze na targach CeBIT w marcu 2008 roku. Urządzenia, w zależności od ilości zainstalowanych map były dodatkowo oznaczone literami: FEU(38 krajów), CEU(6 krajów), EEU(13 krajów), PL(mapa Polski).
Seria C.
Seria C pojawiła się w sprzedaży w 2007 roku po premierze na targach CeBIT
Nawigacja rowerowa.
Premiera nawigacji rowerowej Mio odbyła się w 2012 roku na targach ISPO w Monachium.
Aktualizacja map.
Mio udostępnia za darmo aktualizacje map dla nowszych urządzeń, można też zakupić mapy dla starszych modeli w sklepie internetowym producenta.

</doc>
<doc id="1782501" url="https://pl.wikipedia.org/wiki?curid=1782501" title="Jan Dowgiałło">
Jan Dowgiałło

Jan Dowgiałło (ur. 29 lutego 1932 w Nowomalinie, zm. 15 maja 2019 w Warszawie) – polski hydrogeolog, profesor nauk przyrodniczych, w latach 1990–1993 ambasador RP w Izraelu.
Życiorys.
Urodził się w rodzinie Karola Dominika Mariana Dowgiałły i Zofii Potulickiej z Więcborga (oboje rodzice zginęli w czasie II wojny światowej). W 1953 ukończył studia na Uniwersytecie Wrocławskim. Specjalizował się w hydrogeologii, hydrogeotermii i hydrogeochemii izotopowej. Był autorem lub redaktorem wielu publikacji (m.in. jednym z redaktorów "Słownika hydrogeologicznego", 2002). Pracował w Instytucie Nauk Geologicznych Polskiej Akademii Nauk, gdzie pełnił funkcję przewodniczącego Rady Naukowej, był członkiem Polskiego Towarzystwa Geologicznego.
W 1990 został mianowany ambasadorem Polski w Izraelu (pierwszym od zerwania stosunków dyplomatycznych przez władze PRL w 1967). W 1993 zainicjował stworzenie Katedry Historii i Kultury Polskiej na Uniwersytecie Hebrajskim w Jerozolimie, która rozpoczęła działalność w 1999 pod opieką MSZ. Był wykładowcą tej Katedry.
Wypromował co najmniej troje doktorów.
Przez długi czas był członkiem władz Towarzystwa Przyjaźni Polsko-Izraelskiej.
Wywodził się z rodziny, która niegdyś pieczętowała się herbem Zadora.

</doc>
<doc id="1782503" url="https://pl.wikipedia.org/wiki?curid=1782503" title="Bez udziału gwiazd">
Bez udziału gwiazd

Bez udziału gwiazd – solowy album Agnieszki Chrzanowskiej wydany w 2009 roku z utworami poezji śpiewanej skomponowanymi przez Agnieszkę Chrzanowską, głównie do wierszy Michała Zabłockiego. Dwa teksty Chrzanowska napisała sama ("Nie znajdziesz mnie" i "Taki sen"). Oprócz tytułowej płyty CD album zawiera wydane w formacie DVD: "Koncert "Na Kazimierzu"" oraz teledysk do piosenki "Bez udziału gwiazd".

</doc>
<doc id="1782504" url="https://pl.wikipedia.org/wiki?curid=1782504" title="Powiatowa i Miejska Biblioteka Publiczna w Kłodzku">
Powiatowa i Miejska Biblioteka Publiczna w Kłodzku

Powiatowa i Miejska Biblioteka Publiczna im. Marii Dąbrowskiej w Kłodzku (PiMBP) – największa biblioteka działająca w Kłodzku, założona w 1946 r.
Historia.
Początki biblioteki sięgają pierwszych miesięcy po przejęciu administracji w Kłodzku przez Polaków. 20 sierpnia 1945 r. zarząd miejski powierzył Annie Jewniewicz i Bohdanowi Bilińskiemu obowiązek zorganizowania Miejskiej Biblioteki, na której siedzibę przeznaczono pomieszczenia po dawnej niemieckiej bibliotece miejskiej w Pałacu Wallisa. W końcu tego roku zbiory biblioteki liczyły 172 woluminy.
Oficjalnego otwarcia placówki dokonano 1 października 1946 r., przenosząc jej siedzibę na ul. Okrzei 7. W grudniu 1950 do pomieszczeń parterowych ratusza zostały przeniesione zbiory Powiatowej Biblioteki Publicznej i Miejskiej Biblioteki Publicznej (wówczas były to dwie oddzielne instytucje), które zostały połączone 1 stycznia 1955 r. na mocy decyzji Prezydium Wojewódzkiej Rady Narodowej we Wrocławiu. Prace nad ich połączeniem trwały blisko 2 lata. W 1959 r. wyodrębniono ze zbiorów księgozbiór dziecięcy. W 1963 r. utworzono pierwszą filię dla dzieci przy ul. Okrzei 14 w "Domu Harcerza".
26 września 1965 r. Prezydium Powiatowej Rady Narodowej w Kłodzku nadało bibliotece patrona – Marię Dąbrowską. W ciągu kolejnych dwóch dekad miał miejsce dalszy rozwój biblioteki, w tym otwieranie nowych filii: Filia nr 1 przy ul. Korytowskiej 1 oraz Filia Społeczno-Polityczna przy ul. Wojska Polskiego. Po reformie administracyjnej z 1975 r. i likwidacji powiatu kłodzkiego PiMBP została oddziałem Wojewódzkiej Biblioteki Publicznej w Wałbrzychu. W tym samym roku przeniesiono Filię nr 1 na osiedle im. św. Wojciecha. Uruchomiono również czytelnię w pozyskanym pierwszym piętrze ratusza.
W 1979 r. uruchomiono Filię nr 2 na osiedlu XXX-lecia PRL. W 1985 r. bibliotekę wyłączono spod jurysdykcji WiMBP w Wałbrzychu. Kolejne zmiany przyniósł upadek komunizmu w Polsce i przywrócenie realnej władzy samorządom. Od 1990 r. biblioteka jest finansowana z funduszy miejskich. W 1991 przeniesiono Filię nr 1 na osiedle Kruczkowskiego. W 1998 r. Zarząd Miasta Kłodzka powołał na stanowisko dyrektora Ewę Piórkowską.
W 1999 r. władze miejskie porozumiały się z władzami powiatowymi co do przekształcenia biblioteki w Powiatową i Miejską Bibliotekę Publiczną, która miała obsługiwać mieszkańców powiatu kłodzkiego. W 2001 r. rozpoczęto komputeryzację zbiorów, którą zakończono w 2005 r. Kłodzka biblioteka była jedną z pierwszych 10 największych bibliotek w województwie dolnośląskim, która wprowadziła zautomatyzowany system biblioteczny Aleph.
Zbiory.
Aktualnie w bibliotece znajduje się 100 000 jednostek (stan na 31.12.2004), w tym:

</doc>
<doc id="1782506" url="https://pl.wikipedia.org/wiki?curid=1782506" title="Good Girls Go Bad">
Good Girls Go Bad

"Good Girls Go Bad" – pierwszy singel grupy Cobra Starship z ich najnowszego albumu "Hot Mess". Udział w piosence wzięła także gwiazda serialu Plotkara, Leighton Meester. Piosenka stała się przebojem w kilku krajach świata (w Australii, Kanadzie, Nowej Zelandii, Wielkiej Brytanii) oraz w Stanach Zjednoczonych, gdzie dotarła na 7. miejsce. Została ona wykorzystana w serialu Plotkara w 3 sezonie w odcinku 2 oraz Brzydula Betty w 4 sezonie w odcinku 1.

</doc>
<doc id="1782511" url="https://pl.wikipedia.org/wiki?curid=1782511" title="Imagine 3D">
Imagine 3D

Imagine 3D – program do modelowania 3D i raytracingu. 
Stworzony został w 1991 roku przez Impulse, Inc. Oryginalnie Imagine był pochodną wcześniejszego programu tej samej firmy - TurboSilver, stworzonego dla komputera Amiga. Imagine, poza Amigą, został przeportowany później także pod MS DOS i Microsoft Windows. Wersja windowsowa programu przestała się rozwijać wraz z wycofaniem się firmy Impulse z rynku 3D, jednak wersja na Amigę jest utrzymywana i sprzedawana przez CAD Technologies.
Program posiada własny format obiektów (.iob).

</doc>
<doc id="1782514" url="https://pl.wikipedia.org/wiki?curid=1782514" title="Vila Flores">
Vila Flores

Vila Flores – miasto w południowej Brazylii, w stanie Rio Grande do Sul, leżące w regionie Serra Gaúcha. W 2008 roku liczba mieszkańców wynosiła 3305. Zajmuje powierzchnię 107,82 km². 
Historia.
Miasto otrzymało prawa miejskie 12 maja 1989 roku. 
Turystyka.
Główne atrakcje Vila Flores:

</doc>
<doc id="1782515" url="https://pl.wikipedia.org/wiki?curid=1782515" title="Convair XF-92">
Convair XF-92

Convair XF-92 – pierwszy amerykański samolot odrzutowy ze skrzydłami typu delta, jak również pierwszy na świecie samolot z tego typu skrzydłami, który pomyślnie przeszedł etap prób. Maszyna została zaprojektowana w wytwórni Convair przy wydatnej pomocy niemieckiego konstruktora Alexandra Lippischa.
Historia.
Po zakończeniu II wojny światowej w ręce aliantów wpadły plany i prototypy hitlerowskiego uzbrojenia, co ważniejsze, obok dokumentów i sprzętu schwytani zostali również niemieccy inżynierowie biorący udział w pracach konstrukcyjnych. W ramach operacji Paperclip przewieziono do Stanów Zjednoczonych wielu wybitnych naukowców, wśród nich znajdował się Alexander Lippisch. Niemiec zajmował się zagadnieniami dotyczącymi konstrukcji samolotów bezogonowych, swoje doświadczenie zdobywał, budując bezogonowe szybowce. Podczas wojny prowadził prace nad samolotami myśliwskimi z napędem odrzutowym mającymi osiągać prędkości naddźwiękowe, rezultatem jego prac był wniosek, że płatem umożliwiającym osiąganie takich prędkości będzie skrzydło typu delta. Lippisch zbudował płatowiec o takiej konstrukcji, którego dalszy rozwój przerwało zakończenie wojny. W 1945 roku United States Army Air Forces zaproponowało wybudowanie szybkiego samolotu myśliwskiego, zdolnego do osiągania prędkości rzędu 1100 km/h i osiągającego pułap operacyjny 15 000 metrów w cztery minuty. Firmą, która wygrała konkurs na zaprojektowanie takiej maszyny, oznaczonej jako F-92 została Consolidated Vultee (Convair). Samolotem, który miał spełnić oczekiwane założenia był projekt oznaczony jako MX-813, była to maszyna ze skrzydłami o bardzo dużym, 45° skosie, jednak badania prowadzone w tunelu aerodynamicznym unaoczniły sporo problemów, jakie stwarzała nowa konstrukcja. W zaistniałej sytuacji Convair do współpracy nad nową maszyną zaprosił Alexandra Lippischa, który zaproponował zastosowanie skrzydeł typu delta w bezogonowym samolocie. Wytwórnia przystosowała projekt naukowca do nowego silnika turboodrzutowego Westinghouse J30 wspomaganego sześcioma silnikami rakietowymi na paliwo płynne. Taki samolot z racji swojego niewielkiego zasięgu nadawał się do wypełniania podobnych misji co Messerschmitt Me 163, bezpośredniej obrony celów potencjalnego ataku bombowego. Model samolotu oznaczonego jako XP-92 (litera P oznaczała "pursuit"/pościg, samolot przechwytujący) został zaprezentowany siłom powietrznym w 1946 roku. Po zaakceptowaniu projektu wytwórnia przystąpiła do budowy mniejszego modelu konstrukcji oznaczonej jako Model 7002. Miał on posłużyć do zbadania zachowania się skrzydła delta przy lotach z różnymi prędkościami poddźwiękowymi. W celu przyspieszenia prac i obniżenia kosztów produkcji Model 7002 został zbudowany z wykorzystaniem wielu istniejących już elementów z samolotów Bell P-63 Kingcobra, Lockheed F-80 Shooting Star, Consolidated Vultee XP-81, Vultee BT-13 Valiant. W 1948 zmieniono oznaczenia docelowego samolotu na XF-92 zastępując literę P literą F jak "fighter"/myśliwiec. W tym samym roku „składak” był już gotowy do odbycia swojego pierwszego lotu, lecz cały projekt jako nieperspektywiczny został anulowany. Pomimo tego zdecydowano się kontynuować badania, zmieniając oznaczenie Modelu 7002 na XF-92A. Maszyna w kwietniu 1948 roku trafiła do obecnej bazy Edwards Air Force Base. W swój pierwszy lot wystartowała 18 września 1948 roku (parę miesięcy wcześniej, 6 czerwca samolot wykonał „skok”, unosząc się na chwilę w powietrze podczas prób kołowania na pasie startowym). Za sterami samolotu zasiadł pilot testowy wytwórni Ellis D. „Sam” Shannon. 14 maja 1949 roku samolot został przekazany w ręce US Air Force do dalszych badań. Wśród pilotów latających za sterami XF-92A byli między innymi Chuck Yeager i Albert Scott Crossfield. 14 października 1953 roku samolot uległ wypadkowi i już więcej nie wzbił się w powietrze. Zdobyte przez firmę Convair doświadczenia zostały wykorzystane przy projektowaniu i budowie myśliwca Convair F-102 Delta Dagger. Jedyny wybudowany egzemplarz można do dnia dzisiejszego oglądać w National Museum of the United States Air Force.
Konstrukcja.
XF-92A był jednomiejscowym, wolnonośnym średniopłatem o konstrukcji metalowej. Skrzydło typu delta o skosie wynoszącym 60° i krawędzi spływu prostopadłym do kadłuba. Jako że XF-92A nie posiadał osobnego usterzenia poziomego jego funkcje spełniały sterolotki umieszczone na krawędzi spływu skrzydła. Usterzenie pionowe o trójkątnym kształcie i powierzchni niewiele mniejszej niż jeden z płatów skrzydła. Początkowo samolot napędzany był silnikiem Allison J33-A-23 o ciągu 20,5 kN zmienionym w 1951 roku na mocniejszy silnik Allison J33-A-29 z dopalaczem umożliwiającym chwilowe zwiększenie ciągu do 36,5 kN. Wlot powietrza do silnika znajdował się w dziobie samolotu. Podwozie trójzespołowe chowane: przednie jednokołowe – do wnęki w kadłubie; główne, również jednokołowe – do wnęk w skrzydłach.

</doc>
<doc id="1782517" url="https://pl.wikipedia.org/wiki?curid=1782517" title="Xiph.Org Foundation">
Xiph.Org Foundation

Xiph.Org Foundation – organizacja non-profit tworząca otwarte formaty multimedialne oraz oprogramowanie do nich.
Projekty.
Najważniejszym projektem Xiph.Org jest rodzina formatów Ogg, z których najpopularniejszy stał się Vorbis, otwarty i wolny od patentów kodek dźwięku, zaprojektowany jako odpowiednik opatentowanych formatów MP3 i AAC. Obecnie prace skupiają się nad kodekiem obrazu Theora, zaprojektowanym jako odpowiednik opatentowanych formatów MPEG-4, RealVideo czy Windows Media Video.
Poza rozwijaniem własnych projektów fundacja opiekuje się też kilkoma już istniejącymi, komplementarnymi projektami FLOSS związanymi z multimediami, z których większość posiada własną, niezależną grupę programistów. Należą do nich Speex, stratny kodek dźwięku przeznaczony do zapisywania głosu, oraz FLAC, bezstratny kodek dźwięku.
W 2008 roku Free Software Foundation wymieniła projekty Xiph.Org jako projekty wolnego oprogramowania o wysokim priorytecie.

</doc>
<doc id="1782521" url="https://pl.wikipedia.org/wiki?curid=1782521" title="ProTracker">
ProTracker

ProTracker – program komputerowy do tworzenia muzyki. Z powodu metody wprowadzania nut i organizowania ich w frazy (w trackerach z ang. patterns), wpisuje się on w kategorię trackerów. Program został stworzony na komputer Amiga przez Amiga Freelancers i udostępniony jako public domain. Później pojawiły się podobne programy, również na inne platformy sprzętowe.
Tworzone w ProTrackerze utwory muzyczne zapisywane są w formacie MOD. Stąd wzięła się potoczna nazwa "moduły" (ang. "modules") na określenie utworów muzycznych stworzonych przy pomocy trackerów. Jeżeli nie liczyć programów MIDI, znaczna część utworów powstałych na komputerze Amiga stworzona została przy pomocy programów typu tracker.

</doc>
<doc id="1782525" url="https://pl.wikipedia.org/wiki?curid=1782525" title="Marzenna Adamczyk">
Marzenna Adamczyk

Marzenna Adamczyk (ur. 1956) – polska iberystka, wykładowczyni i dyplomatka, w latach 2007–2010 ambasador RP na Kubie, w latach 2010–2013 Konsul Generalna w Barcelonie, w latach 2016–2021 ambasador RP w Hiszpanii.
Życiorys.
Ukończyła w 1980 z wyróżnieniem studia z dziedziny iberystyki na Uniwersytecie Warszawskim, po czym uzyskała zatrudnienie w Katedrze Iberystyki UW, gdzie zajmowała się historią Hiszpanii oraz dydaktyką języka hiszpańskiego. Była redaktorką serii wydawniczych Centrum Studiów Latynoamerykańskich UW, autorką tłumaczeń dzieł literatur hiszpańskojęzycznych, współpracowniczką wydawnictw polskich, m.in. „Muzy”, „PWN” i „Rebis”, a także organizatorką imprez popularyzujących Hiszpanię i kraje hiszpańskojęzyczne.
W 1999 została zatrudniona w Ambasadzie RP w Madrycie na stanowisku I sekretarza, a później radcy ds. kultury (do 2005). Za wkład w rozwój polsko-hiszpańskich kontaktów teatralnych została uhonorowana nagrodą Stowarzyszenia Reżyserów Teatralnych Hiszpanii „Tarasca”. Po powrocie do kraju pełniła obowiązki wicedyrektora ds. studenckich Instytutu Studiów Iberyjskich i Iberoamerykańskich UW (2005–2007).
18 października 2007 mianowana na stanowisko Ambasadora Rzeczypospolitej Polskiej w Hawanie; listy uwierzytelniające przedłożyła 19 października 2007. Odwołana z tej funkcji została 15 września 2010, gdzie udało się jej doprowadzić do pierwszych po 1989 wizyt na szczeblu ministerialnym. Od grudnia 2010 do 2013 pełniła funkcję Konsula Generalnego RP w Barcelonie. Później powróciła do wykładów na Uniwersytecie Warszawskim. 13 października 2016 objęła kierownictwo ambasady RP w Madrycie, będąc akredytowaną w Hiszpanii i Andorze. Listy uwierzytelniające na ręce króla Hiszpanii Filipa VI Burbona złożyła 19 stycznia 2017, zaś na ręce współksięcia Andory François Hollande 3 marca 2017. Kadencję zakończyła 31 sierpnia 2021.
12 listopada 2018 wystąpiła w hiszpańskim talk-show "La Resistencia". Jej występ został pozytywnie odnotowany przez media polskie i hiszpańskie.
Posługuje się językami hiszpańskim, angielskim, portugalskim i, w mniejszym stopniu, rosyjskim. Jej mężem jest Zbigniew Adamczyk.

</doc>
<doc id="1782530" url="https://pl.wikipedia.org/wiki?curid=1782530" title="Mieczysław Floksztrumpf">
Mieczysław Floksztrumpf

Mieczysław Floksztrumpf (także Flokstrump, ur. 11 października 1895 w Warszawie, zm. 1959 w Mendozie) – polsko-argentyński lekarz radiolog i onkolog. 
Życiorys.
Urodził się 11 października 1895 w Warszawie jako syn Maksymiliana i Franciszki. Ukończył gimnazjum filologiczne w Warszawie. 
Studiował na wydziale przyrodniczym Uniwersytetu w Lyonie, a następnie na wydziale lekarskim Uniwersytetu Moskiewskiego i Uniwersytetu Lwowskiego. W styczniu 1919 wrócił z Rosji i zgłosił się na ochotnika do Wojska Polskiego (zdemobilizowany w stopniu porucznika rezerwy). Tytuł doktora nauk medycznych otrzymał we Lwowie w 1921 roku. Przez pewien czas związany ze Szpitalem Starozakonnych na Czystem. Kierownik zakładu leczenia radem przy Polskim Komitecie do Zwalczania Raka, konsultant I Uniwersyteckiej Kliniki Chirurgicznej i szpitali miejskich w Warszawie. W 1938 emigrował do Argentyny, najpierw do Buenos Aires. W latach 1938–39 przebywał w Meksyku. W latach II wojny światowej był przewodniczącym Międzyalianckiego Komitetu do Walki z Nazizmem. Profesor Narodowego Uniwersytetu de Cuyo. Pracował w Hospital Central i Emilio Civit Hospital w Mendozie. Był założycielem Kliniki Onkologicznej w Mendozie, nazwanej potem jego imieniem. Żonaty z Janiną Janowicz.

</doc>
<doc id="1782535" url="https://pl.wikipedia.org/wiki?curid=1782535" title="Martwy Lodowiec">
Martwy Lodowiec

Martwy Lodowiec (ang. "Dead Glacier") – martwy lodowiec na Wyspie Króla Jerzego między szczytami Bastion i Baszta a Pełznącym Stokiem na terenie Szczególnie Chronionego Obszaru Antarktyki „Zachodni brzeg Zatoki Admiralicji” (ASPA 128). Jego wody roztopowe spływają do Cieśniny Bransfielda.

</doc>
<doc id="1782536" url="https://pl.wikipedia.org/wiki?curid=1782536" title="Dead Glacier">
Dead Glacier



</doc>
<doc id="1782541" url="https://pl.wikipedia.org/wiki?curid=1782541" title="Focalor">
Focalor



</doc>
<doc id="1782543" url="https://pl.wikipedia.org/wiki?curid=1782543" title="Marvin Hagler">
Marvin Hagler

Marvelous Marvin Hagler (ur. jako Marvin Nathaniel Hagler 23 maja 1954 w Newark, zm. 13 marca 2021 w Milan) – amerykański bokser i aktor filmowy. W latach 1980–1987 był niekwestionowanym mistrzem świata w kategorii wagi średniej. W 1982 zmienił swój pseudonim z „Marvelous” na „Marvelous Marvin Hagler”.
Pokonał 11 przeciwników w walkach o tytuł mistrza świata. W 1992 został wprowadzony do World Boxing Hall of Fame, a w 1993 do Międzynarodowej Galerii Sław Boksu. W latach 80. XX wieku został wybrany wojownikiem dekady przez magazyn „Boxing Illustrated”, a w 1983 i 1985 otrzymał tytuł boksera roku według czasopisma „The Ring” i Boxing Writers Association of America.
Życiorys.
Wczesne lata.
Urodził się w Newark w New Jersey jako najstarsze z sześciorga dzieci Idy Mae Hagler i Roberta Simsa. Jego ojciec opuścił rodzinę, gdy Hagler był młody, i wychowywany był wraz z rodzeństwem przez matkę. W 1967, chcąc uciec od konfliktów etnicznych, które nękały Newark w tym czasie, jego matka przeniosła się z dziećmi do Brockton w Massachusetts. Kiedy Hagler miał 15 lat, zaczął pracować na siłowni bokserskiej w Brockton, gdzie poznał braci Guareno „Goody’ego” i Pata Petronelliego, którzy potem trenowali i zarządzali całą karierą Haglera.
Kariera.
Hagler wygrał 57 walk jako amator. W maju 1973, tydzień po zdobyciu mistrzostwa Amatorskiego Związku Sportowego (AAU) w wadze średniej, stał się zawodowcem. 18 maja 1973 stoczył swoją pierwszą zawodową walkę z Terry Ryanem. Walka zakończyła się zwycięstwem Haglera przez techniczny nokaut w drugiej rundzie pojedynku. 
Po osiemnastu zwycięskich walkach z rzędu, Hagler zremisował w pojedynku z Sugarem Rayem Sealsem. Następne Hagler stoczył osiem kolejnych wygranych walk, po czym 13 stycznia 1976, zmierzył się z Bobby Watsem w pojedynku zakontraktowanym na 10 rund i przegrał ten pojedynek niejednogłośną decyzją sędziów. Kolejny pojedynek został przez Haglera wygrany, ale walka z Willie Monroe 9 marca 1976, zakończyła się drugą w karierze porażką Haglera. „Marvelous” wygrał kolejnych 20 pojedynków z rzędu, po czym 30 listopada 1979, zmierzył się w walce o tytuł mistrza świata WBC i WBA z Vito Antuofermo. Walka zakończyła się remisem. Hagler wygrał trzy kolejne pojedynki, po czym ponownie otrzymał szansę walki o mistrzostwo świata federacji WBC i WBA, tym razem z Alanem Minterem. Pojedynek zakończył się zwycięstwem Haglera przez techniczny nokaut w trzeciej rundzie. W pierwszej obronie tytułu, 17 stycznia 1981 wygrał z niepokonanym do tej pory w trzydziestu walkach, Fulgencio Obelmejiasem. Hagler obronił tytuły WBC i WBA pięć razy, po czym 27 maja 1983 pokonał w pojedynku o pas IBF, Wilforda Scypiona. 10 listopada 1983 obronił trzy tytuły mistrzowskie kategorii średniej, pokonując Roberto Durána. Hagler obronił tytuł jeszcze cztery razy, pokonując Juana Domingo Roldana, Mustafę Hamsho, Thomasa Hearnsa i Johna Mugabiego. 6 kwietnia 1987 Hagler stoczył swoją ostatnią walkę w karierze o pas mistrza świata WBC wagi średniej z Sugarem Rayem Leonardem. Walka zakończyła się zwycięstwem Leonarda, niejednogłośną decyzją sędziów.
Po przegranej z Leonardem, Hagler przeniósł się do Włoch, gdzie stał się znaną gwiazdą filmów akcji dzięki roli Jake’a Irona, sierżanta United States Marine Corps, w przygodowym filmie sensacyjnym "Indio" (1989) u boku Francesco Quinna i Briana Dennehy, a następnie w sequelu "Indio 2" ("Indio 2 – La rivolta", 1991) z Dirkiem Galubą i Charlesem Napierem. Pojawił się w reklamach: Pizzy Hut (1987) i dezodorantu koncernu Henkel – Right Guard (1988). Wystąpił jako człowiek dla Kuby w dreszczowcu "Noce strachu" ("Notti di paura", 1991) ze Stefanem Dionisim i Johnem Savage oraz w roli Mike’a w kryminalnej komedii fantastycznonaukowej "Wirtualna broń" ("Potenza virtuale", 1997) u boku Terence’a Hilla. Hagler udzielił również komentarze bokserskie dla brytyjskiej telewizji. Wziął udział w bokserskiej grze wideo "Fight Night: Round 3" opracowanej przez Electronic Arts i wydanej 20 lutego 2006.
Życie prywatne.
W latach 1980–1990 był żonaty z Berthą Hagler, z którą miał czworo dzieci: dwie córki – Charelle i Celeste oraz dwóch synów – Jamesa i Marvina Juniora. W maju 2000 poślubił Kay Guarrerę. 
Śmierć.
13 marca 2021 żona Haglera, Kay, ogłosiła, że Hagler zmarł niespodziewanie w swoim domu w New Hampshire. Szczegóły dotyczące jego śmierci nie zostały ujawnione. Miał 66 lat.

</doc>
<doc id="1782544" url="https://pl.wikipedia.org/wiki?curid=1782544" title="Koszatniczkowate">
Koszatniczkowate

Koszatniczkowate, dawniej koszatniczki (Octodontidae) – rodzina ssaków z podrzędu jeżozwierzowców (Hystricomorpha) w obrębie rzędu gryzoni (Rodentia).
Zasięg występowania.
Rodzina obejmuje gatunki zamieszkująca tereny Ameryki Południowej. 
Charakterystyka.
Koszatniczkowate są zwierzętami klasyfikowanymi jako małe lub średniej wielkości, o długości ciała (tułów wraz z głową) rzędu 150–400 mm przy masie ciała 80–300 g. Sierść tych gryzoni jest miękka i gęsta, o wybarwieniu na barwy od szarej do brązu. Charakteryzują je krótkie łapy o czterech palcach zakończonych pazurami, długimi wibryssami, stosunkowo dużą głową, dużymi i zaokrąglonymi uszami (mniejsze uszy ma jedynie naziemne i podziemne ("Aconaemys" i "Spalacopus"). Kość bębenkowa w części skroniowej czaszki jest dobrze rozwinięta "Octodontomys", "Octomys", "Pipanacoctomys", "Salinoctomys" oraz – w sposób szczególnie wyraźny – u "Tympanoctomys". Wzór zębowy koszatniczkowatych: I 1/1, C 0/0, P 1/1, M 3/3 (=20).
Nazwę rodzaju "Octodon" (łac. "octo" – osiem, gr. "ὀδών" ("odon") – ząb) rodzina zawdzięcza ukształtowaniu trzonowców, a nie ilości zębów (raczej "ósemkowozębne" niż "ośmiozębne"). Koszatniczkowate to roślinożercy, żywią się bulwami, ziołami, kaktusami.
Systematyka.
Do rodziny koszatniczkowatych należą następujące występujące współcześnie rodzaje:
Pochodzenie grupy koronnej linii koszatniczkowatych (Octodontidae) jest datowane na późny miocen (7·8–9 mln lat temu) z głównym rozproszeniem przypadającym na plio-plejstocen. Sprzyjało temu wypiętrzenie Andów. Grupa rozdzieliła się na dwa, czytelnie rozróżnialne klady: przystosowane do pustynnych warunków terenów obecnej Argentyny "Tympanoctomys", "Pipanacoctomys" i "Octomys", oraz klad „chilijski” w obrębie którego mieściły się: "Aconaemys", "Octodon" i "Spalacopus". Siostrzanym kladem dla tej drugiej grupy jest koszatnik pilchowaty ("Octodontomys gliroides"). Takson monofiletyczny koszatniczkowatych wyróżniał się indywidualnymi cechami morfologicznymi i genetycznymi.
Opisano również gatunki wymarłe:

</doc>
<doc id="1782545" url="https://pl.wikipedia.org/wiki?curid=1782545" title="Uniwersytet Stanfordzki">
Uniwersytet Stanfordzki



</doc>
<doc id="1782547" url="https://pl.wikipedia.org/wiki?curid=1782547" title="Raptorex">
Raptorex

Raptorex – rodzaj teropoda z grupy tyranozauroidów żyjącego w kredzie na terenach obecnej Azji. Został opisany przez Paula Sereno i współpracowników w oparciu o kilka kości czaszki oraz niekompletny szkielet pozaczaszkowy, obejmujący kości szkieletu osiowego, obręczy barkowej i miednicznej oraz kończyn przednich i tylnych. Według autorów jego opisu holotyp odkryto w Chinach, w piaskowcu na terenie pokładów Lujiatun w formacji Yixian datowanych na przełom barremu i aptu (ok. 125 mln lat temu). Denver Fowler i współpracownicy (2011) wskazują jednak, że żaden z handlarzy, w których rękach pierwotnie znajdował się okaz holotypowy, nie twierdził, że pochodzi on z Chin; jeden z nich stwierdził wręcz, że okaz pochodzi z Mongolii. "Raptorex" był znacząco mniejszy od przedstawicieli rodziny tyranozaurów, jednak wykazywał wszystkie typowe dla nich adaptacje funkcjonalne, takie jak stosunkowo duża czaszka, obecność zębów przedszczękowych przypominających siekacze, silnie rozwinięte mięśnie odpowiadające za zaciskanie szczęk, niewielkie kończyny przednie oraz budowa kończyn tylnych typowa dla zwierząt biegających. Zarówno wiek osadów, w których odkryto okaz holotypowy, jak i status "Raptorex kriegsteini" jako ważnego taksonu są kwestionowane przez część autorów (patrz niżej).
Nazwa rodzajowa "Raptorex" pochodzi od łacińskich słów "raptor", oznaczającego „rabuś”, oraz "rex", znaczącego „król”, zaś epitet gatunkowy gatunku typowego, "kriegsteini", honoruje Romana Kriegsteina, który kupił skamieniałości raptoreksa od handlarza, a później zwrócił je nauce. Obecnie znajdują się one w Instytucie Geologii i Paleontologii Long Hao w Hohhot w Mongolii Wewnętrznej pod numerem katalogowym LH PV18 oraz na Uniwersytecie w Chicago.
Morfologia.
Czaszka raptoreksa mierzy około 30 cm długości od czubka kości przedszczękowej do końca kłykcia kości kwadratowej. Stanowi ona około 40% długości tułowia i jest stosunkowo znacznie dłuższa niż u dużych i średniej wielkości teropodów oprócz tyranozauroidów i długopyskich spinozaurów. Podobny wskaźnik występował również u dużo większych tyranozaurów – albertozaura (42%) i tyranozaura (40%). Długość czaszki odpowiada długości kręgów szyjnych i stanowi 62% długości kręgów grzbietowych. Podobne proporcje występują u tyranozauroida z rodzaju "Xiongguanlong", co sugeruje, iż stosunkowo duże rozmiary czaszki mogą charakteryzować niektóre bazalne tyranozauroidy poza raptoreksem.
Zdaniem Sereno i współpracowników (2009) częściowe skostnienie szwów kości czaszki oraz kręgów sugeruje, że holotyp był osobnikiem dorastającym lub młodym dorosłym. Aby dokładnie ustalić wiek osobnika, przeprowadzono analizę histologiczną kości udowej. Większość spośród wykonanych przekrojów kości zawiera tkankę kostną o strukturze włóknisto-blaszkowej z obwodowo ułożonymi osteonami. W chwili śmierci holotyp był prawdopodobnie w szóstym roku życia i można go zaklasyfikować zarówno jako osobnika dorastającego, jak i młodego dorosłego. Takanobu Tsuihiji i współpracownicy (2011) nie wykluczali jednak możliwości, że "Raptorex" jest młodocianym osobnikiem bardziej zaawansowanego taksonu. Fowler i współpracownicy (2011) porównali stopień skostnienia szwów kręgów i wyniki badań histologicznych kości udowej okazu holotypowego "Raptorex" oraz dorosłych i dorastających okazów należących do gatunków z rodziny Tyrannosauridae, których skamieniałości przechowywane są w Muzeum Gór Skalistych oraz przez Black Hills Institute. Ich zdaniem wyniki tych badań dowodzą, że okaz holotypowy "R. kriegsteini" był młodszy, niż to wynikało z badań Sereno i współpracowników – w chwili śmierci najprawdopodobniej miał od 2 do 3 lat.
Fowler i współpracownicy (2011) kwestionują też określony przez Sereno i współpracowników wiek osadów, w których odkryto skamieniałości "Raptorex". Dowodem na to, że osady te są wczesnokredowe mógł być odkryty niedaleko holotypu "Raptorex" kręg ryby, według Sereno i współpracowników wykazujący podobieństwo do kręgów ryb doskonałokostnych z rodzaju "Lycoptera"; przedstawiciele rodziny Lycopteridae żyli na obszarach dzisiejszych Chin od 135 do ok. 122 mln lat temu. Fowler i współpracownicy stwierdzili jednak, że kręg ten różni się budową od kręgów Lycopteridae, wykazuje natomiast podobieństwo do kręgów przedstawicieli Ellimmichthyiformes, żyjących na obszarze dzisiejszych Chin od wczesnej kredy do eocenu. Tym samym nie można jednoznacznie stwierdzić, czy okaz holotypowy "R. kriegsteini" żył we wczesnej, czy w późnej kredzie. Newbrey i współpracownicy (2013) stwierdzili natomiast, że budowa tego kręgu wskazuje na przynależność jego właściciela do grupy Hiodontiformes i rodziny Hiodontidae. Autorzy stwierdzili podobieństwo tego kręgu do kręgów nienazwanego przedstawiciela Hiodontidae, którego skamieniałości odkryto w późnokredowych (późny kampan lub wczesny mastrycht) osadach formacji Nemegt w Mongolii; ich zdaniem skamieniałości z formacji Nemegt i kręg znaleziony razem z holotypem "R. kriegsteini" należą do przedstawicieli tego samego taksonu. Według autorów wskazuje to, że osobnik, którego szkielet został holotypem "R. kriegsteini" żył w późnej kredzie i że jego szkielet prawdopodobnie odkryto w osadach formacji Nemegt. Fowler i współpracownicy (2011) podkreślili ogromne podobieństwo okazu holotypowego "Raptorex kriegsteini" do opisanego przez Tsuihijiego i współpracowników (2011) młodego osobnika zaliczanego do gatunku "Tarbosaurus bataar" (okaz oznaczony MPC-D 107/7); oba zwierzęta są niemal tych samych rozmiarów, a w budowie ich czaszek występują tylko niewielkie różnice. Ostatecznie autorzy ci uznali okaz holotypowy "R. kriegsteini" za młodego osobnika gatunku dużego teropoda z rodziny Tyrannosauridae, który prawdopodobnie był co najmniej blisko spokrewniony z tarbozaurem. Ponieważ jednak zmienność osobnicza wśród przedstawicieli Tyrannosauridae (zwłaszcza młodych osobników) jest słabo poznana, obecnie nie można przesądzać, czy różnice w budowie czaszek holotypu "R. kriegsteini" i MPC-D 107/7 wynikają jedynie ze zmienności osobniczej w obrębie jednego gatunku, czy też dowodzą przynależności tych zwierząt do różnych gatunków; stąd też Fowler i współpracownicy nie zdecydowali się na zsynonimizowanie "T. bataar" i "R. kriegsteini". Ponieważ holotyp raptoreksa jest ich zdaniem osobnikiem młodym, nie można stwierdzić, czy różnice w budowie szkieletu tego i innych tyranozauroidów wynikają z przynależności do innych gatunków, czy też z młodego wieku okazu holotypowego "R. kriegsteini"; z tej przyczyny Fowler i współpracownicy uznali "R. kriegsteini" za "nomen dubium".
Jeśli hipoteza Sereno i in. jest poprawna, wówczas w przeciwieństwie do raptoreksa bazalne Tyrannosauridae osiągały znacznie większe rozmiary jako dorosłe, a fazę gwałtownego wzrostu przeżywały pomiędzy 10. a 15. rokiem życia. Holotyp mierzył około 2,5 m długości, jednak osobniki w pełni dorosłe mogły prawdopodobnie dorastać do 3 m. Dzięki porównaniu z dwunożnymi dinozaurami zbliżonej wielkości (parksozaurem, welociraptorem, deinonychem i owiraptorem) masę ciała raptoreksa oszacowano na około 65 kg – blisko dziewięćdziesiąt razy mniej niż masa ciała tyranozaura. Odlew puszki mózgowej wykazuje powiększone, półkoliste opuszki węchowe o objętości około 2,5 cm3. Zajmują one 60% maksymalnej szerokości półkuli mózgu i 20% jej objętości – znacznie więcej niż u innych nieptasich celurozaurów z wyjątkiem tyranozaurów. Cała półkula mózgu ma objętość około 14 cm3, co stanowi w przybliżeniu 60% objętości półkuli mózgu allozaura – teropoda co najmniej dziesięciokrotnie cięższego od raptoreksa, co potwierdza, że mózg celurozaurów był stosunkowo dużych rozmiarów.
Filogeneza.
Według przeprowadzonej przez Sereno i współpracowników analizy filogenetycznej "Raptorex" jest taksonem siostrzanym grupy Tyrannosauridae, z którą łączy go 45 synapomorfii. Najbardziej bazalnym tyranozauroidem jest "Guanlong", jednak jego pozycja u podstawy drzewa rodowego tyranozauroidów jest słaba, oparta na jednej synapomorfii. Wydłużenie drzewa o jeden stopień w stosunku do najbardziej parsymonicznego powoduje, że wszystkie bazalne tyranozauroidy z wyjątkiem raptoreksa znajdują się w nierozwikłanej politomii poza grupą Tyrannosauroidea. Według analizy przeprowadzonej przez Rogera Bensona i współpracowników (2010) jeszcze bliżej spokrewniony z Tyrannosauridae niż "Raptorex" jest nienazwany tyranozauroid z Australii (NMV P186046), osiągający zbliżone do raptoreksa rozmiary. Zdaniem autorów może to sugerować, że przed pojawieniem się olbrzymich tyranozaurów mógł istnieć kosmopolityczny grad niewielkich tyranozauroidów. Tsuihiji i in. nie wykluczyli możliwości, że holotyp "Raptorex" należy do młodocianego osobnika bardziej zaawansowanego tyranozauroida – w przeprowadzonej przez nich analizie młody tarbozaur (MPC-D 107/7) zajmował pozycję taksonu siostrzanego dla Tyrannosauridae.
Sereno i współpracownicy wyróżniają trzy stadia morfologiczne w ewolucji tyranozauroidów – pierwsze z nich obejmuje formy niewielkie, wykazujące niektóre ze specjalizacji przedstawicieli Tyrannosauridae. W drugim stadium rozmiary ciała w dalszym ciągu są niewielkie, lecz obecnych jest większość specjalizacji funkcjonalnych tyranozaurów – stosunkowo duża czaszka, budowa zębów przedszczękowych, silne mięśnie szczęk, skarłowaciałe kończyny przednie, budowa kończyn tylnych. Wszystkie spośród nich są obecne u raptoreksa. Trzecie stadium obejmuje rodzinę Tyrannosauridae, której przedstawiciele charakteryzują się znacząco większymi rozmiarami od bazalnych tyranozauroidów. Jeśli jednak okaz holotypowy "Raptorex kriegsteini" jest jedynie młodym przedstawicielem jakiegoś gatunku z rodziny Tyrannosauridae to nie byłoby podstaw do wyodrębniania drugiego z tych stadiów. W takiej sytuacji byłoby bardziej prawdopodobne, że u tyranozauroidów specjalizacje charakterystyczne dla Tyrannosauridae rozwijały się stopniowo; ich pojawianie się następowało nie przed zwiększeniem rozmiarów ciała, lecz równocześnie z nim.
Paleoekologia.
Zarówno zęby, jak i kości raptoreksa zachowały się w postaci trójwymiarowej i są zniszczone jedynie w niewielkim stopniu. Skała, z której wydobyto szczątki, jest jasnozielona z brązowymi plamami, zaś kości raptoreksa – jasne, z ciemniejszymi powierzchniami, w których łączyły się ze sobą. Brak laminowanych, dobrze zaokrąglonych ziaren lub małżoraczków sugeruje, że osady są pochodzenia rzecznego. W pobliżu skamieniałości raptoreksa odnaleziono szczątki małży oraz ryb, których klasyfikacja jest niepewna (patrz wyżej).

</doc>
<doc id="1782548" url="https://pl.wikipedia.org/wiki?curid=1782548" title="Raptorex kriegsteini">
Raptorex kriegsteini



</doc>
<doc id="1782550" url="https://pl.wikipedia.org/wiki?curid=1782550" title="Zhaoqing Wendeng">
Zhaoqing Wendeng

Zhaoqing Wendeng (; kor. 초경문등 "Ch’ogyŏng Mundŭng"; jap. "Shōkei Monto"; wiet. "Chiêu Khánh Văn Dăng"; ur. 884, zm. 972) – chiński mistrz chan, uczeń mistrza chan Baofu Congzhana, znany także jako Zhaoqing Shengdeng.
Życiorys.
Wendeng pochodził z dystryktu Xianyou w Quanzhou (Fujian) z rodziny Yuan.
Został mnichem w klasztorze Bodhi należącym do dużego klasztoru Longhua w Quanzhou. Pierwotnie poświęcił się winai. Jednak szybko zorientował się, że nauka reguł to nie wszystko i po usłyszeniu, że nauki chanu są najwyższe, udał się na poszukiwanie mistrza. Odwiedził trzy miejsca w Fuzhou – Gushan, Zhangqing i Anguo – ale nie zdołał w nich osiągnąć oświecenia. Trzy klasztory w tych miejscowościach prowadzone były przez spadkobierców Dharmy Xuefenga Yicuna i jest możliwe, że spotkał któregoś z nich osobiście lub nawet wszystkich. Mniej więcej w tym okresie klasztory te były prowadzone przez Gushana Sheyana (Gushan), Zhangqinga Huilenga (Zhangqing) i Zhongta Huiqiu (Anguo; mistrz ten także jest znany jako Anguo Huiqiu).
Ostatecznie Wendeng natrafił na mistrza Baofu Congzhana, który rozpoczął prowadzić klasztor Baofu w 917 r. Najpewniej właśnie wtedy Wendeng pojawił się w klasztorze. "Zutang ji" nie przekazuje żadnych informacji o okolicznościach oświecenia Wendenga, jednak zapis jego rozmowy w mistrzem Baofu wskazuje, że uczeń poprzez swoje zachowanie pokazuje swoją oświeconą naturę. Według tego dzieła był to moment przekazania Dharmy dla Baofu.
Wendeng rozpoczął wtedy okres wędrówek i podróżował przez regiony Wu i Chu. "Zutang ji" podkreśla, że mimo tego Wendeng trzymał się nauk Baofu.
Po pewnym czasie Wendeng stał się znany i zwrócił na niego uwagę komisarz prefekturalny (chiń. "junshi") Wang Yanhan, członek panującej w Min rodziny. Został poproszony o „obrócenie koła Dharmy”, czyli nauczanie w tym regionie. Yanhan wybudował klasztor Qianfo (Tysiąca Buddów) w okresie pomiędzy 926 a 930 r. i Wendeng prowadził go przez ponad 10 lat.
Następnie mistrz przeniósł się w okresie pom. 944 a 946 r. do klasztoru Zhaoqing w Chuanzhou, który był wiodącym klasztorem rejonu Min (obecnie w prowincji Fujian). Jednak w jakiś czas potem podczas zamieszek, klasztor ten został całkowicie spalony przez żołnierzy. Prefekt z Quanzhou, były urzędnik z Min i obecny Południowego Tang – Liu Congxiao – wybudował nowy klasztor obok spalonego. Otrzymał on nazwę Nanchan (Południowy Chan). Opatem został Wendeng, który kontynuował działalność rozpoczętą w Zhaoqing si. Przyciągnął dużą liczbę uczniów, a nowy klasztor zyskał bardzo dobrą reputację. W jakiś czas potem rejon dostał się pod panowanie dynastii Song. Jej przedstawicielem w dawnym rejonie Min został Xu Xuan (917–992), który przesyłał na cesarski dwór bardzo pochlebne informacje.
Mistrz zmarł w 972 r.
Znaczenie mistrza.
W ciągu swojego życia Wendeng otrzymał trzy honorowe tytuły: "Jingxiu chan shi" (Mistrz chan Kultywujący Czystość) od Wanga Yanhana, "Mingjue chanshi" (Mistrz chan Jaśniejącego Oświecenia) od Zhu Wenjina, "Zhenjue chanshi" (Prawdziwie Oświecony mistrz chan) od cesarza Taizu.
To, że mistrz otrzymał aż trzy tytuły, nie musi świadczyć bezpośrednio, że był mistrzem wybitnym. Był to bardzo niespokojny okres w historii tego regionu i mistrz został uhonorowany przez trzy kolejne władze. Jednak to, że trzy różne władze uhonorowały go, świadczy pośrednio, że był mistrzem, o którego władze zabiegały. Jego reputacja musiała być więc wyjątkowa, jeśli w takich czasach potrafił zapewnić sobie wsparcie i patronat trzech władców.
Przez władze musiał być także postrzegany jako przedstawiciel pacyfikującej siły buddyzmu, co w tym okresie musiało być niezmiernie ważne.
Oprócz tytułów Wendeng został uhonorowany purpurową szatą, co świadczy, że musiał być opatem wiodącego klasztoru w rejonie, którym był przed spaleniem Zhaoqing.
Do dziś nie zachowało się epitafium mistrza, ale musiało ono istnieć, gdyż tekst poświęcony mistrzowi w "Quanzhou Kaiyuan si zhi" (Zapiski z klasztoru Kaiyuan) oparty jest właśnie na nim.
Mistrz całkowicie popierał „nowy styl” chanu wprowadzony przez Mazu Daoyi. Otwarcie także honorował jego spuściznę w postaci jego chanu, który uważał za wyznaczający standardy. W ogólności świadczy to także o tym, że afiliacje w chanie nie musiały przebiegać tylko w linii przekazu czy wśród „braci w Dharmie” (czyli uczniów tego samego mistrza).
Dzieła literackie.
Mistrzowi przypisywane jest dzieło "Quanzhou Qianfo xinzhu zhu zushi song" (Świeżo skomponowane pochwały dla różnych patriarchalnych mistrzów zebrane w klasztorze Qianfo w Quanzhou). Upamiętnia ono patriarchów chanu w formie wierszy. Wiersze te poświęcone są 28 patriarchom indyjskim, 6 Patriarchom chińskim od Bodhidharmy do Huinenga oraz trzem pokoleniom mistrzów od Huinenga do Mazu.
Pierwsze dwa wersy wiersza poświęconego Mazu brzmią następująco i w pełni potwierdzają jego admirację dla tego mistrza:
Uczniowie mistrza napisali jedno z podstawowych dziś dzieł do badania historii chanu – "Zutang ji".
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.

</doc>
<doc id="1782551" url="https://pl.wikipedia.org/wiki?curid=1782551" title="Tadeusz Modrzejewski">
Tadeusz Modrzejewski

Tadeusz Modrzejewski – urodzony 8 czerwca 1952 założyciel i jedyny właściciel Prywatnego Muzeum Literatury im. Władysława Reymonta w Bielsku-Białej przy ul. Pankiewicza 1, skryba, malarz, rzeźbiarz. Od 1989 roku przepisuje księgi znaczące dla polskiej literatury m.in. "Chłopów" Władysława Reymonta, "Pana Tadeusza" Adama Mickiewicza, "Trylogię" H. Sienkiewicza i inne.
Jest także laureatem orderu The Reymont Foundation (Fundacja Reymonowska).
Doceniany głównie poza granicami Polski, jeden z niewielu propagatorów rodzimej literatury.
Ma żonę i córkę, a także nieślubnego syna, Emanuela.

</doc>
<doc id="1782552" url="https://pl.wikipedia.org/wiki?curid=1782552" title="Baszta (Wyspa Króla Jerzego)">
Baszta (Wyspa Króla Jerzego)

Baszta - szczyt na Wyspie Króla Jerzego, między Martwym Lodowcem i szczytem Bastion a przylądkiem Błękitna Dajka i szczytem Głowa Cukru. Leży na terenie Szczególnie Chronionego Obszaru Antarktyki "Zachodni brzeg Zatoki Admiralicji" (ASPA 128). Nazwę nadała polska ekspedycja naukowa. 

</doc>
<doc id="1782557" url="https://pl.wikipedia.org/wiki?curid=1782557" title="Głowa Cukru (Wyspa Króla Jerzego)">
Głowa Cukru (Wyspa Króla Jerzego)

Głowa Cukru (ang. "Sugarloaf Hill") – szczyt na Wyspie Króla Jerzego, na wybrzeżu Cieśniny Bransfielda między półwyspem Rondel a Błękitną Dajką, w pobliżu Wietrznego Lodowca. Leży na terenie Szczególnie Chronionego Obszaru Antarktyki "Zachodni brzeg Zatoki Admiralicji" (ASPA 128). Nazwa, nadana przez polską ekspedycję naukową, pochodzi od kształtu góry, przypominającego głowę cukru. 

</doc>
<doc id="1782558" url="https://pl.wikipedia.org/wiki?curid=1782558" title="Pagewood">
Pagewood

Pagewood – geograficzna nazwa dzielnicy "(przedmieścia)", położona na terenie samorządu lokalnego City of Botany Bay, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1782559" url="https://pl.wikipedia.org/wiki?curid=1782559" title="Lake Gordon">
Lake Gordon



</doc>
<doc id="1782560" url="https://pl.wikipedia.org/wiki?curid=1782560" title="Lake St Clair">
Lake St Clair



</doc>
<doc id="1782561" url="https://pl.wikipedia.org/wiki?curid=1782561" title="Lake Saint Clair">
Lake Saint Clair



</doc>
<doc id="1782563" url="https://pl.wikipedia.org/wiki?curid=1782563" title="Burwood Heights">
Burwood Heights

Burwood Heights – geograficzna nazwa dzielnicy (przedmieścia), położona na terenie samorządu lokalnego Burwood, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1782565" url="https://pl.wikipedia.org/wiki?curid=1782565" title="Sercan Yıldırım">
Sercan Yıldırım

Sercan Yıldırım (ur. 5 kwietnia 1990 roku w Osmangazi) – turecki piłkarz, występujący na pozycji napastnika, były reprezentant Turcji w piłce nożnej.
Kariera.
Klubowa.
Sercan Yıldırım swoją karierę zaczynał w Bursasporze. W sezonie 2007/2008 zaliczył debiut w 1 drużynie wchodząc w drugiej połowie w wygranym, wyjazdowym meczu z İstanbulem B.B. Pierwszą bramkę w lidze zdobył w meczu z Kasımpaşa S.K. Później w następnym sezonie najlepszym strzelcem swojej drużyny. W październiku 2008 zainteresował się nim Manchester United. Interesował się nim jeszcze wiele drużyn, ale pozostał w swoim klubie. W 2011 roku odszedł do Galatasaray SK. Z Galatasaray wypożyczano go do Sivassporu, Şanlıurfasporu, Bursasporu i Balıkesirsporu. W 2015 ponownie wypożyczono go do Bursasporu. Grał również w Giresunsporze i Fatih Karagümrük.
Reprezentacyjna.
W reprezentacji zadebiutował w 2009 w meczu z Azerbejdżanem, a pierwszą bramkę zdobył przeciwko Estonii.

</doc>
<doc id="1782566" url="https://pl.wikipedia.org/wiki?curid=1782566" title="Burwood (Sydney)">
Burwood (Sydney)

Burwood – geograficzna nazwa dzielnicy "(przedmieścia)", położona na terenie samorządu lokalnego Burwood, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1782567" url="https://pl.wikipedia.org/wiki?curid=1782567" title="Kościół św. Józefa Oblubieńca i klasztor Karmelitanek Bosych w Wilnie">
Kościół św. Józefa Oblubieńca i klasztor Karmelitanek Bosych w Wilnie

Kościół św. Józefa Oblubieńca i klasztor Karmelitanek Bosych w Wilnie – nieistniejący kościół Wilna.
Historia.
Starania o wzniesienie kościoła i klasztoru dla sióstr karmelitanek bosych podjęli podskarbi wielki litewski Stefan Pac i jego małżonka Anna Dusiatska w roku 1635. Rok później biskup wileński Abraham Woyna udzielił zgody na budowę a w 1637 papież Urban VIII wydał breve fundacyjne. Po kilku miesiącach wykupiono dla potrzeb klasztoru kilka kamienic w mieście. Do Wilna przybyły z Lublina pierwsze zakonnice. Budowa kościoła ruszyła w 1638 a wsparli ja finansowo Pacowie, darowując 10000 złotych i Wiesiołowscy, ofiarowując kolejne 20000 złotych.
W latach 1646-1649 wzniesiono również klasztor. Całe założenie powstało na południowych obrzeżach Wilna w pobliżu Baszty Okrągłej. Trwającą budowę kościoła przerwał najazd moskiewski i okupacja Wilna. Siostry karmelitanki opuściły miasto i powróciły dopiero w 1667. Budowa kościoła została wznowiona. W czerwcu 1692 biskup wileński Konstanty Kazimierz Brzostowski poświęcił kościół dedykowany św. Józefowi Oblubieńcowi i św. Teresie z Ávili, patronce i reformatorce karmelitanek.
W 1772, w chwili pierwszego rozbioru Polski, w klasztorze żyło 15 sióstr. 
W ramach niszczenia struktur kościoła katolickiego na Litwie po stłumionym powstaniu styczniowym władze rosyjskie zarządziły w lutym 1865 kasatę klasztoru sióstr karmelitanek. Część zakonnic przeniosła się do wileńskich benedyktynek a część wyjechała do Krakowa, na Wesołą. Opuszczone zabudowania zostały wyburzone w latach 1876-1878 a na ich miejscu urządzono plac targowy, nazwany z czasem Bosaczki, na pamiątkę po karmelitankach bosych.
Obecnie w tym miejscu znajduje się skwer.
Architektura.
Kościół św. Józefa był budowlą jednonawową z transeptem, prawdopodobnie na planie krzyża łacińskiego; na skrzyżowaniu nawy i transeptu została umieszczona niewielka, barokowa pseudokopuła. Elewacja, bogata i dobrze skomponowana, została obwiedziona pilastrami w porządku toskańskim i zwieńczona szczytem z gzymsami i wolutami. Portyk został flankowany półkolumnami połączonymi łukowatym gzymsem. 
Wewnątrz kościoła umieszczono pięć ołtarzy, w tym ołtarz główny z obrazem patrona świątyni, św. Józefa Oblubieńca. W niszach nawy umieszczono posągi św. Apostołów Piotra i Pawła.
Na podstawie zachowanych rysunków i nielicznych, XIX-wiecznych fotografii można wysnuć wniosek że kościół był zbudowany w stylu dojrzałego baroku i przypominał pobliskie kościoły św. Teresy (również ufundowany przez Paca w tym samym czasie) i Wszystkich Świętych.

</doc>
<doc id="1782570" url="https://pl.wikipedia.org/wiki?curid=1782570" title="Berthold von Henneberg">
Berthold von Henneberg

Berthold von Henneberg(ur. 1441/1442?, zm. 21 grudnia 1504) – biskup Moguncji, kanclerz Rzeszy.
Był dwunastym dzieckiem grafa Jerzego von Henneberg-Römhild – szlacheckiej rodziny z Frankonii i Turyngii. Jednym z jego braci był biskup Bambergu Filip von Henneberg.
Przeznaczony do stanu duchownego, od młodych lat dzierżył stanowiska kościelne w Strasburgu, Kolonii i Bambergu. Po 1464 pełnił funkcje w kapitule w Moguncji. W 1475 został dziekanem. Ukończył studia w Erfurcie i Padwie. Był uczniem Mikołaja z Kuzy.
20 maja 1484, w wieku 43 lat, został jednogłośnie wybrany na biskupa Moguncji, jako następca Albrechta Wettina. Będąc biskupem, księciem Rzeszy i władcą biskupiego księstwa dbał o bezpieczeństwo i porządek publiczny. Wprowadzał pokoje ziemskie między zwaśnionym rycerstwem. Popierał cenzurę kościelną, ale wspomagał uniwersytety, które propagowały idee humanizmu. Odbył dwa synody prowincjonalne w 1487 (w trzecim roku swoich rządów) i 1499.
22 marca 1485 wydał oficjalny zakaz publikowania Pisma Świętego w językach narodowych. 4 stycznia 1486 roku edykt ten utrzymał w mocy. Edykt ten zabraniał tłumaczenia Biblii z łaciny i greki a także rozpowszechniania takich przekładów pod karą ekskomuniki, konfiskaty takich egzemplarzy oraz karą grzywny. Uznawał on język niemiecki jako nienadający się do przekładu Pisma Świętego.
Był znany na dworze cesarskim. Od 1467 działał u boku cesarza Fryderyka III. W 1494 objął kierownictwo cesarskiej kancelarii. Brał udział w słynnym sejmie w Wormacji w 1495. Został obrany przez książąt na rzecznika stanów Rzeszy. Pertraktował z cesarzem Maksymilianem. Przyczynił się do uchwalenia reform ustrojowych Rzeszy: ogłoszenia wieczystego pokoju wormackiego (landfrydu), założenia Sądu Kameralnego Rzeszy, Rady Cesarskiej (która szybko zanikła) i wprowadzenia stałego podatku na rzecz wojska.
Zmarł w 1504 po długiej chorobie, w wieku 63 lat. Jego następcą na tronie biskupim został Jakub von Liebenstein.

</doc>
<doc id="1782571" url="https://pl.wikipedia.org/wiki?curid=1782571" title="Ľuboš Hanzel">
Ľuboš Hanzel

Ľuboš Hanzel (ur. 7 maja 1987 w Zavarze) – słowacki piłkarz występujący na pozycji lewego obrońcy.
Kariera klubowa.
Hanzel rozpoczął piłkarską karierę w Spartaku Trnawa. W sezonie 2004/05 zadebiutował w Corgoň Lidze, mając wówczas 17 lat. Do stycznia 2008 roku rozegrał w barwach Spartaka 31 spotkań i wtedy też trafił na wypożyczenie do innego słowackiego klubu – FC Senec, w którym występował w podstawowym składzie. Latem powrócił do zespołu z Trnawy. 11 kwietnia 2009 roku strzelił swojego pierwszego gola w lidze, w wygranym 4:1 meczu z DAC Dunajská Streda. Na koniec rozgrywek zajął ze swoją drużyną 3. miejsce w tabeli.
W sierpniu 2009 roku Hanzel został wypożyczony do niemieckiego FC Schalke 04 z opcją przedłużenia wypożyczenia na 2 lata. Zagrał dla tego klubu w jednym spotkaniu, po czym powrócił do swojej ojczyzny. Na początku 2013 roku podpisał półroczny kontrakt z Jagiellonią Białystok, a latem przeniósł się do armeńskiego Bananca Erywań.
Kariera reprezentacyjna.
W reprezentacji Słowacji Hanzel zadebiutował 6 czerwca 2009 roku w wygranym 7:0 meczu eliminacji do Mistrzostw Świata w RPA z San Marino, zdobywając gola.

</doc>
<doc id="1782572" url="https://pl.wikipedia.org/wiki?curid=1782572" title="Lubos Hanzel">
Lubos Hanzel



</doc>
<doc id="1782573" url="https://pl.wikipedia.org/wiki?curid=1782573" title="Pośredni Wierszyk (Koprowy Wierch)">
Pośredni Wierszyk (Koprowy Wierch)

Pośredni Wierszyk () – długa północno-zachodnia grań Koprowego Wierchu (2363 m) w słowackich Tatrach Wysokich. 
Nazwa Wierszyk to zdrobnienie od słowa "wierch", zaś pierwszy człon nazwy "Pośredni" pochodzi od dawnej nazwy Koprowego Wierchu – Pośredni Wierch. Pośredni Wierszyk stał się popularny wśród taterników w latach 60. XX wieku. Zrobiono wówczas na nim wiele dróg wspinaczkowych, ale aż do 1973 r. prócz Palca nie było w nim żadnego nazwanego obiektu. Dopiero Andrzej Skłodowski w numerze 1 czasopisma "Taternik" opublikował wszystkie nazwy w tym obiekcie. Później w "Czterojęzycznym słowniku nazw tatrzańskich" pojawiła się nazwa jeszcze jednej przełączki (Przełączka ku Palcu).
Pośredni Wierszyk ma długość około 2,5 km i opada do Ciemnych Smreczyn i oddzielając Dolinę Hlińską od Ciemnosmreczyńskiej i Doliny Piarżystej. Od strony Doliny Hlińskiej jej ściany są niższe, a stoki pod nimi łagodniejsze. Grań Pośredniego Wierszyka jest stosunkowo wyrównana, brak w niej wybitnych szczytów i przełęczy. Do Doliny Ciemnosmreczyńskiej opada stromo, jej ściany podsypane są piargami. Poczynając od Koprowego Wierchu w jego grani wyróżnia się kolejno następujące obiekty:
Grań Pośredniego Wierszyka jest ostra, w wielu miejscach (zwłaszcza ku północy) eksponowana. Jej przejście można porównać do przejścia Orlą Percią, ale bez łańcuchów, klamer i ścieżki. Trudniejsze graniowe partie można jednak obejść nie schodząc niżej niż 15 m. Przejście granią od Koprowego Wierchu do Przybylińskiej Czuby to 0+ w skali tatrzańskiej (z ominięciem Palca) i zajmuje 2 godz. Pierwsze przejście całości: Alfred Grosz 5 czerwca 1913 r.

</doc>
<doc id="1782574" url="https://pl.wikipedia.org/wiki?curid=1782574" title="Koprowa Przehyba">
Koprowa Przehyba

Koprowa Przehyba (, 2305 m) – płytko wcięta przełączka (przehyba) w głównej grani odnogi Krywania w słowackich Tatrach Wysokich. Znajduje się pomiędzy Koprowym Wierchem (2366 m) a Koprową Kopą (zwaną także Koprowym Ramieniem, 2312 m). Do dna Doliny Hińczowej obrywa się z niej stromy żleb (jego przejście to I w skali tatrzańskiej). W przeciwległy, opadające do Doliny Hlińskiej stok wcina się szeroka depresja niżej przekształcająca się w wąski żleb.
Przez Koprową Przehybę powadzi czerwony szlak turystyczny z Wyżniej Koprowej Przełęczy (2148 m) na Koprowy Wierch. Przejście przez Koprową Przehybę dla turystów wrażliwych na ekspozycję bywa stresujące, gdyż ścieżka prowadzi przy samej grani, ta zaś w tym miejscu urywa się bardzo stromo do dna Doliny Hińczowej.

</doc>
<doc id="1782576" url="https://pl.wikipedia.org/wiki?curid=1782576" title="Pakarany">
Pakarany



</doc>
<doc id="1782577" url="https://pl.wikipedia.org/wiki?curid=1782577" title="Grzegorz Średziński">
Grzegorz Średziński

Grzegorz Średziński (ur. 1946 w Cichem) – polski samorządowiec, burmistrz Dusznik-Zdroju w latach 1994–2002 i od 2006–2010. 
Życiorys.
Urodził się w Cichem, potem z rodzicami zamieszkał w Mikołajkach. W 1948 wraz z rodzicami przeniósł się do Wrocławia, gdzie uczęszczał do szkoły podstawowej i X Liceum Ogólnokształcącego im. Stefanii Sempołowskiej Po uzyskaniu matury w 1964 podjął studia na Wydziale Mechanicznym Politechniki Wrocławskiej, które ukończył w 1970. 
W 1970 przeprowadził się do Dusznik Zdroju, gdzie podjął pracę w Zakładach Elektrotechniki Motoryzacyjnej („POLMO” ZEM) jako technolog, a następnie zastępca głównego technologa i kierownika Wydziału, Szefa Biura Dyrektora. 
W latach 1974–1990 był radnym Miejskiej Rady Narodowej, gdzie pełnił funkcję jej przewodniczącego i zastępcy przewodniczącego. 
W latach 1994–2002 był burmistrzem miasta. W 2002 ubiegał się ponownie o to stanowisko, przegrywając jednak w II turze z Bolesławem Krawczykiem, stosunkiem głosów 45% do 55%. W tym czasie pracował jako dyrektor biura w Międzygminnym Związku Celowym w Kłodzku. 
W 2006 ponownie został wybrany na stanowisko burmistrza, pokonując w II turze Edwarda Węglarza. W 2010 nie ubiegał się o stanowisko burmistrza. Brał udział w wyborach do Rady Miasta, jednak nie uzyskał mandatu.

</doc>
<doc id="1782578" url="https://pl.wikipedia.org/wiki?curid=1782578" title="Helmut Schippel">
Helmut Schippel

Helmut Schippel (ur. 17 września 1913 w Oberschlema, zm. ?) – zbrodniarz nazistowski, członek załogi niemieckiego obozu koncentracyjnego Auschwitz-Birkenau i SS-Obersturmführer. 
Schippel wstąpił do NSDAP 1 maja 1933 i był członkiem bojówek SA.
W czasie II wojny światowej sprawował wysokie stanowisko w administracji obozu Auschwitz-Birkenau. Kierował referatem aprowizacji żywnościowej. 9 listopada awansował do stopnia SS-Obersturmführera.
9 kwietnia 1948 został skazany na 15 lat pozbawienia wolności przez Sąd Okręgowy w Krakowie. Zwolniony został w 1957.

</doc>
<doc id="1782581" url="https://pl.wikipedia.org/wiki?curid=1782581" title="Dinomyidae">
Dinomyidae



</doc>
<doc id="1782582" url="https://pl.wikipedia.org/wiki?curid=1782582" title="Eumegamys">
Eumegamys

Eumegamys – rodzaj wymarłego ssaka z rodziny pakaranowatych.
Zwierzę to żyło w późnym miocenie i pliocenie na terenach Ameryki Południowej.

</doc>
<doc id="1782586" url="https://pl.wikipedia.org/wiki?curid=1782586" title="Mistrzostwa Świata Kobiet w Curlingu 1986">
Mistrzostwa Świata Kobiet w Curlingu 1986

Mistrzostwa Świata Kobiet w Curlingu 1986 odbyły się między 23 a 29 marca 1986 w kanadyjskiej Kelownie, w Kelowna Arena.
Tytuł mistrzyń świata obroniły Kanadyjki (Marilyn Bodogh-Darte) pokonując w finale Niemki (Andrea Schöpp) 12:5. Brązowy medal zdobyły Szwedki (Inga Arfwidsson), które pokonały 10:9 Szkotki (Isobel Torrance Junior).

</doc>
<doc id="1782588" url="https://pl.wikipedia.org/wiki?curid=1782588" title="Analityk finansowy">
Analityk finansowy



</doc>
<doc id="1782589" url="https://pl.wikipedia.org/wiki?curid=1782589" title="Równe Szanse">
Równe Szanse

Równe Szanse – fundacja założona w 2003 roku w Gdańsku przez Dariusza Michalczewskiego
Fundacja wspiera finansowo młodzieżowe sekcje bokserskie w miastach : Oświęcim, Oleśnica, Tarnów, Białystok, Ciechanów, Wieliczka, Gubin, Inowrocław, jest fundatorem stypediów dla młodych talentów bokserskich w Polsce.

</doc>
<doc id="1782590" url="https://pl.wikipedia.org/wiki?curid=1782590" title="Drujka (rzeka)">
Drujka (rzeka)

Drujka () — rzeka na Białorusi, na Pojezierzu Brasławskim, w rejonie brasławskim obwodu witebskiego, lewy dopływ Dźwiny. Średnie nachylenie powierzchni wody 0,6‰. 
Wypływa z jeziora Drywiaty, płynie w granicach Grzędy Brasławskiej, przepływa przez jeziora Cno, Nieśpisz i Niedrawa, uchodzi we wsi Druja.
Głównym (prawym) dopływem jest strumień Plesawica. Lewym dopływem jest Obabica.
Dolina trapezopodobna o szerokości 400–600 m, w pobliżu wsi Koczergi do 1,7 km. Tereny zalewowe bagniste, szerokości 50–250 m w środkowym biegu, 500–800 m w dolnym. Koryto niezbyt kręte. Jego szerokość poniżej wsi Drujsk wynosi 6–8 m. Jeziora zajmują 13% dorzecza (Brasławska grupa jezior).
W pobliżu wsi Drujsk znajduje się zapora i zbiornik dawnej brasławskiej elektrowni wodnej.

</doc>
<doc id="1782591" url="https://pl.wikipedia.org/wiki?curid=1782591" title="Drujka">
Drujka



</doc>
<doc id="1782593" url="https://pl.wikipedia.org/wiki?curid=1782593" title="Karl Kurpanik">
Karl Kurpanik



</doc>
<doc id="1782594" url="https://pl.wikipedia.org/wiki?curid=1782594" title="Jezioro Krzymień">
Jezioro Krzymień



</doc>
<doc id="1782595" url="https://pl.wikipedia.org/wiki?curid=1782595" title="Kościół Przemienienia Pańskiego w Poświętnem (powiat białostocki)">
Kościół Przemienienia Pańskiego w Poświętnem (powiat białostocki)

Kościół Przemienienia Pańskiego w Poświętnem (powiat białostocki) - rzymskokatolicki kościół położony w Poświętnem koło Łap w dekanacie Łapy w diecezji łomżyńskiej. przy ul. Poświętne 16.
Architektura.
Kościół Przemienienia Pańskiego jest w stylu neogotyckim, z cegły, nietynkowany, trójnawowy. Kościół ma trzy ołtarze, pochodzące z okresu jego budowy. W ołtarzu głównym znajduje się figura Przemienienia Pańskiego a nad nią figura przedstawiająca Boga Ojca i kulę ziemską. W lewym, bocznym ołtarzu jest obraz Matki Boskiej Częstochowskiej a w prawym – św. Antoniego Padewskiego.
Wymiary kościoła:

</doc>
<doc id="1782598" url="https://pl.wikipedia.org/wiki?curid=1782598" title="Dąbrówki Breńskie (przystanek kolejowy)">
Dąbrówki Breńskie (przystanek kolejowy)

Dąbrówki Breńskie – nieczynny przystanek kolejowy w Dąbrówkach Breńskich, w województwie małopolskim, w Polsce, na linii Tarnów – Szczucin koło Tarnowa. Znajduje się tu 1 peron.

</doc>
<doc id="1782601" url="https://pl.wikipedia.org/wiki?curid=1782601" title="EB (piwo)">
EB (piwo)

EB Specjal Pils – popularna w latach 90. XX wieku marka jasnego piwa produkowana w browarach w Elblągu i Braniewie. Znak towarowy EB od 1998 roku należy do spółki Grupa Żywiec S.A.
Historia.
Piwo marki EB pojawiło się na polskim rynku w 1993 roku. W latach 1993–1998 piwo pod tą nazwą było produkowane przez polsko-australijską spółkę joint venture Elbrewery Company Limited.
Było to pierwsze w Polsce piwo typu lager, które swój sukces zawdzięczało nie konsumentom, ale w głównej mierze sprawnym działaniom marketingowym oraz wysokobudżetowej kampanii reklamowej. W połowie lat 90. XX wieku było to najlepiej sprzedające się piwo w Polsce, z produkcją na poziomie 800 tys. hektolitrów piwa rocznie, która wzrosła po kilku latach do ponad 4 mln hektolitrów, co stanowiło w rekordowym momencie 20 proc. udziałów w polskim rynku piwa.
W 1998 roku po połączeniu się spółek Zakłady Piwowarskie w Żywcu S.A. i spółki Brewpole BV marka stała się własnością Grupy Żywiec S.A. Od tego czasu widoczny był znaczny spadek sprzedaży piwa marki EB. W 2003 roku zaprzestano produkcji piwa na rynek polski ograniczając ją tylko na eksport.
Przez 12 lat piwo marki EB było produkowane w Browarze w Elblągu wyłącznie w charakterze piwa eksportowego. Strategia marki obejmowała jego eksport do: Niemiec, Kanady, Stanów Zjednoczonych Ameryki, Wielkiej Brytanii i Rosji. Rosnąca popularność piw regionalnych na polskim rynku, w tym produkowanego ponownie (przez Browar Namysłów Sp. z o.o.) w regionie piwa Braniewo, miały wpływ na decyzję Grupy Żywiec o przywróceniu marki EB w Polsce. W kwietniu 2015 r. rozpoczęła się kampania reklamowa, obejmująca film ze sloganem „Zaraz wracam”, a także hasło główne marki – „Wraca czas na EB”.
W czerwcu 2017 r. rozpoczęto kampanię marketingową promującą piwo opartą o hasło „Tymczasem EB”. W czasie jej trwania zamieszczono w Parku Cytadela w Poznaniu, będącym pomnikiem historii i cmentarzem, graffiti ze sloganami reklamującymi markę EB. Wywołało to szeroką krytykę takich działań, które zostały nazwane aktami wandalizmu. Grupa Żywiec, właściciel marki EB, wydała oświadczenie w którym przeprosiła za ten element kampanii oraz obiecała usunięcie napisów z Cytadeli w Poznaniu oraz innych miejsc wskazanych przez konsumentów.

</doc>
<doc id="1782602" url="https://pl.wikipedia.org/wiki?curid=1782602" title="Lorenz Landstorfer">
Lorenz Landstorfer

Lorenz Landstorfer (ur. 8 października 1914, zm. 30 października 1948 w Krakowie) – zbrodniarz nazistowski, "Schutzhaftlagerführer" w niemieckim obozie koncentracyjnym Plaszow i SS-Hauptscharführer.
Życiorys.
Urodził się w Brückmühl. Z zawodu robotnik. W czasie II wojny światowej pełnił służbę w kierownictwie obozu w Płaszowie. Sprawował tam między innymi stanowiska szefa obozowego gestapo, kierownika obozu dla Polaków i "Schutzhaftlagerführera". Należał również do załogi obozów w Szebniach i Sachsenhausen (kierował tu magazynem, w którym gromadzono mienie pomordowanych więźniów). 
Po zakończeniu wojny zasiadł na ławie oskarżonych wraz z 20 innymi esesmanami, którzy pełnili służbę w obozach Płaszów i Auschwitz-Birkenau w procesie, który odbywał się przed polskim Sądem Okręgowym w Krakowie. Wyrok został ogłoszony 23 stycznia 1948. Landstorfer został skazany na karę śmierci przez powieszenie. Wyrok wykonano pod koniec października 1948. 

</doc>
<doc id="1782606" url="https://pl.wikipedia.org/wiki?curid=1782606" title="Port lotniczy Pori">
Port lotniczy Pori

Port lotniczy Pori (IATA: POR, ICAO: EFPO) – port lotniczy położony 2 km od Pori, w prowincji Finlandia Zachodnia, w Finlandii. Lotnisko posiada dwie odprawy biletowo-bagażowe, a także kawiarnię.

</doc>
<doc id="1782608" url="https://pl.wikipedia.org/wiki?curid=1782608" title="HMS Gnat (T 60)">
HMS Gnat (T 60)



</doc>
<doc id="1782616" url="https://pl.wikipedia.org/wiki?curid=1782616" title="Taban Air">
Taban Air

Taban Air - irańska linia lotnicza z siedzibą w Teheranie, z główną bazą w Meszhed. Obsługuje połączenia międzynarodowe, krajowe i czarterowe.

</doc>
<doc id="1782618" url="https://pl.wikipedia.org/wiki?curid=1782618" title="Hasselfelde">
Hasselfelde

Hasselfelde – dzielnica miasta Oberharz am Brocken w Niemczech, w kraju związkowym Saksonia-Anhalt, w powiecie Harz. Przez dzielnicę przebiegają dwie drogi krajowe: B242 oraz B81.
Do 31 grudnia 2009 Hasselfelde było oddzielnym miastem, do tego dnia było również siedzibą wspólnoty administracyjnej Brocken-Hochharz.

</doc>
<doc id="1782622" url="https://pl.wikipedia.org/wiki?curid=1782622" title="Paul II. Anton Książę Esterházy">
Paul II. Anton Książę Esterházy



</doc>
<doc id="1782623" url="https://pl.wikipedia.org/wiki?curid=1782623" title="Juan Manuel de Rosas (stacja metra)">
Juan Manuel de Rosas (stacja metra)

Juan Manuel de Rosas – stacja metra w Buenos Aires, na linii B. Znajduje się za stacją Echeverría. Otwarta w 2013.

</doc>
<doc id="1782624" url="https://pl.wikipedia.org/wiki?curid=1782624" title="Joseph Książę Esterházy">
Joseph Książę Esterházy



</doc>
<doc id="1782626" url="https://pl.wikipedia.org/wiki?curid=1782626" title="Paul II Anton książę Esterházy">
Paul II Anton książę Esterházy



</doc>
<doc id="1782627" url="https://pl.wikipedia.org/wiki?curid=1782627" title="Nieterminal">
Nieterminal



</doc>
<doc id="1782628" url="https://pl.wikipedia.org/wiki?curid=1782628" title="Joseph książę Esterházy">
Joseph książę Esterházy



</doc>
<doc id="1782630" url="https://pl.wikipedia.org/wiki?curid=1782630" title="Michael Thompson (karateka)">
Michael Thompson (karateka)

Michael Thompson (ur. 23 czerwca 1962) – utytułowany brytyjski karateka stylów Kyokushin i Seidokaikan, zawodnik K-1.
Sportowa kariera.
Karate.
Uczeń Steve’a Arneila. Był czterokrotnym mistrzem Wielkiej Brytanii w Kyokushin w wadze ciężkiej (1982, 1984, 1986, 1989), a także mistrzem Wspólnoty Narodów (1988) oraz Europy (1991 – w finale pokonał Andy’ego Huga) w kategorii open. Trzykrotnie brał udział w mistrzostwach świata IKO. Najwyżej został sklasyfikowany w 1987 roku, gdy zajął 4. miejsce.
W 1992 roku przeszedł do stylu Seidokaikan. W 1994 roku został wicemistrzem świata (w finale został pokonany przez ippon przez Sama Greco).
Kick-boxing.
W latach 1994-1999 walczył w formule K-1. W kwietniu 1994 roku wystąpił w drugim w historii turnieju o mistrzostwo K-1. Przegrał wtedy w ćwierćfinale z innym karateką Seidokaikan Masaakim Satake. 
W 1996 roku zdobył w Zurychu (gala "K-1 Fight Night '96") mistrzostwo świata WKA w wadze superjuniorciężkiej, pokonując przez techniczny nokaut Węgra Attilę Fusko.
Sportową karierę zakończył w 1999 roku po porażce z Michaelem McDonaldem ("K-1 Fight Night '99").
Osiągnięcia.
Kick-boxing:
Karate Seidokaikan:
Karate Kyokushin (IKO):

</doc>
<doc id="1782631" url="https://pl.wikipedia.org/wiki?curid=1782631" title="Retiro (stacja metra w Buenos Aires)">
Retiro (stacja metra w Buenos Aires)

Retiro – początkowa stacja metra w Buenos Aires, na linii C. Następną stacją jest General San Martín. Stacja została otwarta 6 lutego 1936. Planowana jest budowa stacja na linii E i H.

</doc>
<doc id="1782632" url="https://pl.wikipedia.org/wiki?curid=1782632" title="Esterházy Miklós József">
Esterházy Miklós József



</doc>
<doc id="1782633" url="https://pl.wikipedia.org/wiki?curid=1782633" title="Towarzystwo Opieki nad Weteranami 1831 r.">
Towarzystwo Opieki nad Weteranami 1831 r.

Towarzystwo Opieki nad Weteranami 1831 r. – organizacja dobroczynna, założona w Krakowie w 1881 r. przez barona Kaliksta Horocha, który do swojej śmierci pozostawał jej Prezesem. Kolejnymi prezesami byli Ksawery bar. Konopka i Józef hr. Męciński. Formalnie Towarzystwo działało od 1 marca 1882 r. do końca lutego 1894 r., po czym przedłużyło swoją działalność o 12 lat do końca lutego 1906 r. Zasięgiem swojej pomocy obejmowało weteranów mieszkających na terenie zachodniej Galicji. Podobna instytucja istniała we Lwowie.

</doc>
<doc id="1782636" url="https://pl.wikipedia.org/wiki?curid=1782636" title="Warnak (poemat)">
Warnak (poemat)

Warnak (oryg. ukr. "Варнак") – poemat Tarasa Szewczenki, napisany w czasie zesłania poety do Orska za działalność w Bractwie św. Cyryla i Metodego. Okres jego powstania szacowany jest na pierwszą połowę roku 1848. Wiersz został po raz pierwszy opublikowany w rozszerzonym wydaniu "Kobziarza" w 1867.
Okoliczności powstania utworu.
"Warnak" należy do dzieł napisanych w więzieniu w Twierdzy Orskiej, pomimo nałożonego na zesłanego artystę zakazu pisania i malowania. Podobnie jak inne wiersze z tego okresu, został zapisany po raz pierwszy w notesie, jaki autor ukrywał przed konfiskatą w bucie (stąd określenie „poezja zacholewna”). Dzieło to, określone przez Mariana Jakóbca najlepszym z poematów napisanych przez Szewczenkę na zesłaniu, pozostaje pod wpływem znanej autorowi tradycji romantycznej. Jako możliwe źródła inspiracji dla jego napisania – obok osobistych doświadczeń więziennych – autor ten wymienia dzieła takie jak "Wojnarowski" Konrada Rylejewa, "Bracia rozbójnicy" Aleksandra Puszkina oraz "Więzień Chillonu" George’a Byrona. Zdaniem Leonida Nowiczenki Szewczenko zapisał w poetyckiej formie autentyczną opowieść spotkanego na zesłaniu zbiegłego więźnia. Ten sam autor przytacza pogląd, jakoby pierwowzorem tytułowego warnaka miał być półlegendarny przywódca kozacki Karmaliuk, o którym wcześniej Szewczenko wypowiadał się jako o „sławnym rycerzu”.
Treść.
Podmiot liryczny utworu stwierdza, że w czasie „tułaczki na obczyźnie” spotkał nad rzeką Jelek swojego rodaka, starego Ukraińca z Wołynia, warnaka. Następnie przytacza dosłownie wypowiedź starca, wspominającego swoje życie. Warnak był synem chłopa pańszczyźnianego we wsi nad rzeką Ikwą. Właścicielka wsi, Polka, pozwoliła mu zdobyć pewne wykształcenie poprzez naukę razem z jej synami. Odmówiła jednak umożliwienia chłopu wykupu z poddaństwa, nie chciała nawet pozwolić mu wstąpić do wojska, chcąc, by stale pracował na należących do niej ziemiach. Następnie spotkał go zawód miłosny. Piękną najmitkę, w której był zakochany, uwiódł rządca majątku. Wówczas młody człowiek uciekł ze wsi i trafił do miasta, gdzie zdołał zdobyć pracę pomocnika pisarza. Cztery lata później do miasta przybyli panicze, z którymi wychowywał się późniejszy warnak. Młodzieńcy zjawili się w mieście, by urządzić tam swoje wesela, co nie przeszkadzało im zaczepiać przypadkowych młodych kobiet. Po weselu w domowym kościele weselnicy udali się do dworu, gdzie czekał na nich główny bohater razem z kompanami. Dawny chłop i jego towarzysze wymordowali wszystkich szlachciców, po czym zbiegli do lasu. Ich banda stale się powiększała, dokonując coraz to nowych zabójstw na przypadkowych „jaśniepanach”, nie mając oporów przed zabijaniem dzieci i gwałceniem kobiet. Wreszcie chłop poczuł się znużony dotychczasowym życiem i chciał popełnić samobójstwo. Jednak kiedy wyszedł z lasu z nożem, którym zamierzał się zabić, ujrzał panoramę Kijowa z jego cerkwiami, które wydawały mu się rozmawiać z Bogiem. Chłop rozpłakał się i udał się do Kijowa, by tam stanąć przed ludźmi, wyznać im swoje winy i prosić o sprawiedliwy sąd.
Cechy utworu.
"Warnak" jest kolejnym w twórczości Szewczenki utworem, w którym powraca motyw niesprawiedliwości społecznej i ucisku chłopów przez właścicieli ziemskich, co w rezultacie wyzwala u uciskanych okrucieństwo w stosunku do swoich prześladowców i prowadzi do niekontrolowanej eskalacji przemocy (podobny obraz zawierał poemat "Hajdamacy"). "Warnak" nie usprawiedliwia przy tym reprezentowanej przez głównego bohatera ślepej agresji wymierzonej w szlachtę, podkreśla jego bezideowość i finałowe poczucie bezsensu własnych działań. Poemat stara się jedynie wskazać przyczyny takiego biegu wydarzeń, ukazując bezwzględne postępowanie właścicieli ziemskich wobec chłopów, odmawianie im wszelkiego człowieczeństwa, kształtowanie ich życia według własnego kaprysu (właścicielka pozwala głównemu bohaterowi na naukę, po czym ponownie zmusza go do najcięższych prac na roli). Poeta podkreśla, że sens ma tylko prawdziwa walka o wyzwolenie społeczne – ślepe mordowanie przypadkowych osób doprowadza w końcu bohatera na skraj samobójstwa i kończy się publiczną spowiedzią, a w domyśle skazaniem na ciężkie więzienie i zapomnieniem; skutki społeczne jego działalności są żadne.
Na tym samym wątku fabularnym opiera się napisana pięć lat później powieść Szewczenki "pod tym samym tytułem". Na język polski "Warnaka" tłumaczył Włodzimierz Słobodnik.

</doc>
<doc id="1782639" url="https://pl.wikipedia.org/wiki?curid=1782639" title="Vila Real de Santo António (stacja kolejowa)">
Vila Real de Santo António (stacja kolejowa)

Vila Real de Santo António – stacja kolejowa w Vila Real de Santo António, w Portugalii, na Linha do Algarve. Obecnie funkcjonuje jako stacja końcowa linii, obsługując wyłącznie małe miasto Vila Real de Santo António-Guadiana, a poprzez bezpośrednie połączenie promowe, z Ayamonte.
Stacja została otwarta w 1906 roku, kiedy otwarto linię Tavira-Vila Real de Santo António ówczesnej Linha do Sul. Obecnych budynek zaprojektowany w 1936 roku przez architekta Cottinelli Telmo, otwarty został w 1945 roku.

</doc>
<doc id="1782640" url="https://pl.wikipedia.org/wiki?curid=1782640" title="Adagio for Strings (singel Tiësto)">
Adagio for Strings (singel Tiësto)

"Adagio for Strings" – singel Tiësto pochodzący z albumu Just Be. Remix oryginalnej kompozycji Samuela Barbera pod tym samym tytułem użytej m.in. w filmie "Platoon" z 1986 r.
Lista utworów.
CD, Maxi Single.
Australia, Nowa Zelandia, Szwecja, Wielka Brytania Maxi-single
Niemcy, Wielka Brytania Maxi-single
12" Vinyl.
Independance Records, Universal Licensing Music (ULM) 12" Vinyl
Nebula, Magik Muzik, Media Records 12" Vinyl
Nebula, Magik Muzik, Nettwerk America 12" Vinyl

</doc>
<doc id="1782646" url="https://pl.wikipedia.org/wiki?curid=1782646" title="Związek Narodowy Polski (USA)">
Związek Narodowy Polski (USA)



</doc>
<doc id="1782647" url="https://pl.wikipedia.org/wiki?curid=1782647" title="Aparat halo">
Aparat halo

Halo – aparat ortopedyczny stabilizujący szyjny odcinek kręgosłupa po złamaniach lub zwichnięciach. Jako pierwszy wprowadził go do medycyny Vernon L. Nickel z narodowego Centrum Ortopedycznego z Rancho w Los Amigos w 1955.

</doc>
<doc id="1782654" url="https://pl.wikipedia.org/wiki?curid=1782654" title="Żyły powierzchowne kończyny górnej">
Żyły powierzchowne kończyny górnej

Żyły powierzchowne (a. skórne) kończyny górnej – naczynia żylne tworzące ważną (pod względem fizjologicznym i klinicznym) sieć, położoną na powięzi kończyny, w podskórnej tkance łącznej i tłuszczowej. Towarzyszą im pnie limfatyczne i gałęzie nerwowe; nie posiadają odpowiadających tętnic. Rozwojowo, stanowią główną drogę żylną u zarodka. Z wyjątkiem żż. pośrodkowych posiadają zastawki, zwykle w mniejszej liczbie niż u żył głębokich.
Charakterystyka.
Na obszarze dłoni, odwrotnie niż w przypadku sieci tętniczej, system żylny jest lepiej wykształcony po stronie tylnej. Krew spływa na jej grzbiet już wzdłuż palców, głównie zaś ż. międzygłówkowymi, łączącymi obie powierzchnie. Pierwotnie główną powierzchowną drogę żylną stanowi na całej długości ż. odłokciowa, gdy tymczasem ż. odpromieniowa wraz ze swoimi połączeniami pełnią funkcję drogi pobocznej. W części ramieniowej pozostaje zachowana zawsze pierwotna relacja, lecz na przedramieniu stosunek ten z wiekiem ulega odwróceniu. Zmienność omawianego układu jest b. duża, szczególnie w przedniej okolicy łokciowej. Można tu wyróżnić (za Paturetem, 1951) trzy zasadnicze typy, swoim przebiegiem odpowiadające wizualnie kształtom liter: "M" (60%), "Y" (30%) oraz "N" (8%). Żyły powierzchowne wytwarzają liczne zespolenia zarówno między sobą jak i żyłami głębokimi; krew może swobodnie przemieszczać się między obydwoma układami.

</doc>
<doc id="1782655" url="https://pl.wikipedia.org/wiki?curid=1782655" title="ALO">
ALO

ALO może oznaczać:

</doc>
<doc id="1782659" url="https://pl.wikipedia.org/wiki?curid=1782659" title="Zbiornik Dzierżno Duże">
Zbiornik Dzierżno Duże



</doc>
<doc id="1782661" url="https://pl.wikipedia.org/wiki?curid=1782661" title="Dzierżno Duże">
Dzierżno Duże

Dzierżno Duże – zbiornik poeksploatacyjny utworzony w 1964 roku w środkowej części doliny Kłodnicy przez zalanie dwóch wyrobisk popiaskowych o podobnej głębokości maksymalnej (do 20 metrów) oddzielonych rozmytą obecnie groblą. Zbiornik jest położony na terytorium Gliwic, Pyskowic i gminy Rudziniec, w zachodniej części województwa śląskiego na lewym brzegu Kanału Gliwickiego.
Zbiornik powstał w wyrobisku po zakończonej eksploatacji piasków podsadzkowych i wprowadzeniu do niej wód rzeki Kłodnicy w 1964 roku. Powierzchnia zbiornika wynosi 516 ha.
Nazwa zbiornika pochodzi od Dzierżna, dzielnicy Pyskowic. Zbiornik również jest nazywany Jeziorem Rzeczyckim. W pobliżu zbiornika znajduje się drugi, mniejszy zbiornik wodny Dzierżno Małe.
Informacje ogólne.
Zbiornik zasilany jest w głównej mierze silnie zanieczyszczonymi wodami Kłodnicy za pośrednictwem trzystopniowej kaskady wlotowej. Niewielki procent dopływu powierzchniowego stanowią niewykorzystane przez żeglugę wody z piątej sekcji Kanału Gliwickiego okresowo dopływające do zbiornika za pośrednictwem jazu segmentowo-klapowego wybudowanego w wale północnym oraz wody niewielkich – okresowo płynących – potoków (Rzeczyckiego i Kleszczowskiego) zasilających zbiornik od strony południowej – ich koryta nie są zabudowane. Odprowadzanie wody ze zbiornika do Kanału Gliwickiego (Kłodnica i Kanał Gliwicki na odcinku Dzierżno – Pławniowice posiadają wspólne koryto), odbywa się przez urządzenia zrzutowo-upustowe zlokalizowane na 300 metrowej długości przekopie łączącym zbiornik z Kanałem Gliwickim. Od strony południowej i wschodniej misa zbiornika posiada charakter "naturalny", od zachodu czaszę zbiornika ogranicza zapora ziemna, a od północy wybudowano tzw. wał północny.
Parametry morfometryczne.
Podstawowe dane morfometryczne zbiornika Dzierżno Duże są następujące: minimalny poziom piętrzenia – 194,50 m n.p.m., normalny poziom piętrzenia: 202,50 m n.p.m., maksymalny poziom piętrzenia – 203,50 m n.p.m., pojemność martwa (przy minimalnym poziomie piętrzenia) – 40,5 hm³, pojemność użytkowa (przy normalnym poziomie piętrzenia) – 47,5 hm³, rezerwa powodziowa (przy maksymalnym poziomie piętrzenia) – 6,0 hm³, pojemność całkowita (przy maksymalnym poziomie piętrzenia) – 93,5 hm³, powierzchnia zbiornika przy normalnym poziomie piętrzenia – 6,15 km², długość zbiornika – 5,8 km; szerokość maksymalna zbiornika – 1,5 km, średnia szerokość – 1,0 km, głębokość maksymalna – 20 m, długość linii brzegowej – 15,7 km, wskaźnik kształtu misy zbiornika – 0,78.
Funkcje zbiornika.
Zbiornik spełnia ważne funkcje przyrodnicze i krajobrazowe (m.in. jako regionalnej rangi ostoja ptactwa wodnego), a ponadto służy poprawie warunków żeglugowych na Kanale Gliwickim, oczyszcza wody silnie zanieczyszczonej Kłodnicy przez pełnienie roli „naturalnego” osadnika, zapewnia przepływ nienaruszalny, pełni zadania przeciwpowodziowe. W przeszłości posiadał znaczenie dla rolnictwa i hodowli, a współcześnie jest traktowany również jako miejsce nieformalnego odłowu drobnych skorupiaków służących produkcji pokarmu dla ryb akwariowych. Charakter gospodarki wodnej w obrębie zbiornika Dzierżno Duże powoduje, iż cechuje się on wahaniami stanów wody dochodzącymi do 9 metrów.
Ichtiofauna.
W Dzierżnie Dużym występują następujące gatunki ryb: karaś, karp, leszcz, lin, okoń, płoć, szczupak.

</doc>
<doc id="1782663" url="https://pl.wikipedia.org/wiki?curid=1782663" title="Bonaventura Cerretti">
Bonaventura Cerretti

Bonaventura Cerretti (ur. 17 czerwca 1872 w Comune de Bardono, zm. 8 maja 1933 w Rzymie) – włoski duchowny katolicki, dyplomata, kardynał.
Ukończył seminarium w Spoleto, a także Uniwersytet Gregoriański w Rzymie. Święcenia kapłańskie otrzymał 31 marca 1895 z rąk arcybiskupa Tancredo Fausti. W latach 1895-1899 pracował duszpastersko w rodzinnej diecezji Orvieto. W 1899 został pracownikiem Sekretariatu Stanu. Od 1904 prywatny szambelan Jego Świątobliwości. W tym samym roku wyjechał do Meksyku jako sekretarz delegacji apostolskiej. W latach 1906-1914 audytor delegacji apostolskiej do USA.
15 kwietnia 1914 otrzymał nominację na tytularnego arcybiskupa Filippopoli di Tracia. Miesiąc później otrzymał stolicę tytularną Corinto. Sakry udzielił mu kardynał Raffael Merry del Val y Zulueta. W październiku został delegatem apostolskim do Australii i Nowej Zelandii. Od 1917 pełnił funkcję sekretarza Kongregacji ds. Nadzwyczajnych Spraw Kościoła. Wysłany ze specjalną misją na konferencję pokojową do Paryża. 20 maja 1921 mianowany nuncjuszem we Francji.
Na konsystorzu z grudnia 1925 kreowany kardynałem prezbiterem S. Cecilia. W 1928 był legatem papieskim na 29 Międzynarodowy Kongres Eucharystyczny w Sydney. Od 1930 archiprezbiter bazyliki liberiańskiej, rok później został też prefektem Najwyższego Trybunału Sygnatury Apostolskiej. W marcu 1933 włączony do grona kardynałów biskupów jako biskup Velletri. Mianowany Kamerlingiem Świętego Kolegium Kardynałów, zmarł jednak niedługo po tej nominacji. Pochowany w bazylice S. Maria in Trastevere.

</doc>
<doc id="1782664" url="https://pl.wikipedia.org/wiki?curid=1782664" title="Kalikst Horoch">
Kalikst Horoch

Kalikst Neron Horoch herbu Trąby, baron (ur. 14 września 1800 we Wrzawach, zm. 30 października 1883 w Krakowie), dziedzic dóbr Wrzawskich, oficer, uczestnik powstania listopadowego, założyciel i pierwszy Prezes Towarzystwa Opieki nad Weteranami z 1831 r. w Krakowie.
Pochowany na Cmentarzu Rakowickim w Krakowie (kwatera IIIa-zach.-5)

</doc>
<doc id="1782667" url="https://pl.wikipedia.org/wiki?curid=1782667" title="Zbiornik Dzierżno Małe">
Zbiornik Dzierżno Małe



</doc>
<doc id="1782668" url="https://pl.wikipedia.org/wiki?curid=1782668" title="Dzierżno Małe">
Dzierżno Małe

Dzierżno Małe – zbiornik poeksploatacyjny utworzony w 1938 roku przez zalanie wyrobiska popiaskowego w ujściowym odcinku Dramy do Kanału Gliwickiego (środkowa część doliny Kłodnicy w okolicach pyskowickiej dzielnicy Dzierżno).
Nazwa zbiornika pochodzi od Dzierżna, dzielnicy Pyskowic. Powierzchnia zbiornika wynosi 204 ha. W pobliżu zbiornika znajduje się drugi, większy zbiornik wodny Dzierżno Duże.
Informacje ogólne.
Przy normalnym poziomie piętrzenia (204,00 m n.p.m.) powierzchnia jego lustra wody wynosi 1,2 km², pojemność - 10 mln m³, głębokość maksymalna dochodzi do 25 metrów. Od strony wschodniej i południowej zbiornik jest ograniczony nasypami szlaków komunikacyjnych, od północy i zachodu posiada obwałowania ziemne, a wybrzeża „naturalne” długości 0,45 km występują w południowo-wschodnim jego sektorze. Zbiornik zasilają wody dopływającej od wschodu Dramy (A = 130 km²) oraz od północy wody Pniówki (A = 50 km²) za pośrednictwem niewielkich powierzchniowo sztucznych zalewisk (tzw. zbiornik Dzierżno I). Rozlewiska o nazwie Dzierżno I charakteryzuje małe zanieczyszczenie, co pozwoliło na lokalizację w jego granicach strefy ochronnej ujęcia wody, natomiast wody Dramy odwadniającej zlewnię o charakterze rolniczo-przemysłowym zawierają nadmierne ilości substancji pożywkowych powodujących eutrofizację wody zbiornika Dzierżno Małe, a w konsekwencji wtórne jej zanieczyszczenie. Szczególnie wysokie stężenia w wodzie Dramy i zbiornika Dzierżno Małe stwierdzono w przypadku fosforanów, które dochodziło do kilku mg/dm³.
Znaczenie zbiornika.
Zbiornik Dzierżno Małe oprócz znaczenia przyrodniczego i krajobrazowego spełnia funkcje zaplecza rekreacyjno-wypoczynkowego dla mieszkańców pobliskich miast Górnośląskiego Okręgu Przemysłowego - Gliwic, Zabrza, Bytomia i Rudy Śląskiej. Istniejące wokół zbiornika ośrodki sportów wodnych w połączeniu z bazą noclegową i gastronomiczną oraz dobrą dostępnością komunikacyjną czynią akwen atrakcyjnym miejscem letniego wypoczynku sobotnio-niedzielnego. Z kolei niezadowalająca jakość wody w zbiorniku, bliskie sąsiedztwo obszarów uprzemysłowionych, a także brak szerszego zaplecza usługowego stanowią poważną przeszkodę dla organizacji masowego wypoczynku sezonowego. Poza rekreacyjno-wypoczynkowym kierunkiem eksploatacji reprezentowanym dodatkowo przez wędkarskie wykorzystanie akwenu, zbiornik pełni funkcję poprawy warunków żeglugowych na Kanale Gliwickim, a także spełnia zadania przeciwpowodziowe oraz służy utrzymaniu przepływu nienaruszalnego.

</doc>
<doc id="1782669" url="https://pl.wikipedia.org/wiki?curid=1782669" title="Natalia Smirnicka">
Natalia Smirnicka

Natalia Smirnicka (ur. 8 września 1927, zm. 2004) – lekkoatletka specjalizująca się w rzucie oszczepem, która reprezentowała Związek Radziecki.
W roku 1950 odniosła największy sukces zdobywając w Brukseli złoty medal i tytuł mistrzyni Europy. Dwa razy ustanawiała nowy rekord świata doprowadzając go wyniku 53,41 w 1949 roku.

</doc>
<doc id="1782676" url="https://pl.wikipedia.org/wiki?curid=1782676" title="Międzynarodowy Kupon na Odpowiedź">
Międzynarodowy Kupon na Odpowiedź

Międzynarodowy Kupon na Odpowiedź ("international reply coupon", w skrócie IRC) – kupon pocztowy o zasięgu międzynarodowym, który podlega wymianie na znaczki pocztowe o wartości opłaty za list zwykły (nierejestrowany) zagraniczny, wysyłany w dowolne miejsce na świecie najszybszą dostępną drogą (lotniczą lub lądowo-morską) w najniższej kategorii wagowej. W Polsce za zagraniczny kupon IRC otrzymać można znaczki o wartości listu zwykłego, priorytetowego, do 50 g.
Kupon podlega wymianie we wszystkich krajach i terytoriach należących do Powszechnego Związku Pocztowego. Kraje członkowskie mają obowiązek wymiany takich kuponów na znaczki pocztowe, jednak nie mają obowiązku emitowania własnych kuponów IRC. Operator pocztowy przyjmujący kupon do wymiany ma prawo żądania od okaziciela kuponu wręczenia pracownikowi poczty poprawnie zaadresowanej przesyłki, która ma być opłacona tymże kuponem, w celu określenia wartości znaczków do wydania.
Celem istnienia kuponów IRC jest umożliwienie pokrycia przez nadawcę kosztów odpowiedzi na korespondencję bez przesyłania w przesyłce listowej pieniędzy w gotówce, które jest surowo zabronione przez międzynarodowe przepisy pocztowe oraz przepisy celne wielu krajów.
Kupony IRC zostały wprowadzone na kongresie PZP w Rzymie w 1906 roku. W tamtych czasach kupon mógł być wymieniony na pojedynczy znaczek pocztowy na list zagraniczny.
Od czasu reformy IRC na 22. Kongresie Powszechnego Związku Pocztowego w Pekinie w roku 1999, wydane zostały cztery nowe rodzaje kuponów na odpowiedź:
IRC sprzedawane do 31 grudnia 2001 r. mają nieograniczony okres ważności.
Kupony IRC są bardzo często wykorzystywane przez krótkofalowców wysyłających do siebie karty QSL tradycyjną pocztą.

</doc>
<doc id="1782679" url="https://pl.wikipedia.org/wiki?curid=1782679" title="Badulf">
Badulf

Badulf, opat z Ainay – żyjący najpóźniej w V wieku święty katolicki.
Życiorys.
Był pierwszym przełożonym opactwa w Ainay (fr. "L’abbaye d’Ainay", dzis. Basilique Saint-Martin d’Ainay w dzielnicy Lyonu), powstałego na miejscu spalonych ciał św. Potyna (pierwszego biskupa Lyonu) i 47 towarzyszy męczenników z Lugdunum (dzis. Lyon).
Zachowane zapiski czynią niepewnym okres i chronologię życia i śmierci św. Badulfa. Faktem pozostaje jednak kult, jaki towarzyszył tej postaci.
Jego wspomnienie obchodzono w Kościele katolickim 19 sierpnia.

</doc>
<doc id="1782682" url="https://pl.wikipedia.org/wiki?curid=1782682" title="Antje Zöllkau">
Antje Zöllkau

Antje Zöllkau (ur. 22 czerwca 1963 w Saalfeld/Saale) – wschodnioniemiecka lekkoatletka, która specjalizowała się w rzucie oszczepem.
W 1981 wywalczyła srebrny medal mistrzostw Europy juniorów, a rok później zdobyła krążek z tego samego kruszcu podczas seniorskich mistrzostw Starego Kontynentu. Jedenasta zawodniczka mistrzostw świata, które w 1983 roku odbyły się w Helsinkach. Podczas zawodów Przyjaźń - 84 zajęła 4. miejsce. Rekord życiowy: 72,16 (5 maja 1984, Celje).

</doc>
<doc id="1782684" url="https://pl.wikipedia.org/wiki?curid=1782684" title="Antje Kempe">
Antje Kempe



</doc>
<doc id="1782693" url="https://pl.wikipedia.org/wiki?curid=1782693" title="Lista odcinków serialu Uczciwy przekręt">
Lista odcinków serialu Uczciwy przekręt

Lista odcinków serialu Uczciwy przekręt.

</doc>
<doc id="1782696" url="https://pl.wikipedia.org/wiki?curid=1782696" title="Slipknot (grupa muzyczna)">
Slipknot (grupa muzyczna)



</doc>
<doc id="1782697" url="https://pl.wikipedia.org/wiki?curid=1782697" title="Angelo Maria Dolci">
Angelo Maria Dolci

Angelo Maria Dolci (ur. 12 lipca 1867 w Civitella di Agliano, zm. 13 września 1939 tamże) – włoski duchowny katolicki, dyplomata, kardynał.
Ukończył Pontyfikalną Akademię Dostojników Szlacheckich, a także Ateneum "S. Apolinare" w Rzymie. 5 czerwca 1890 otrzymał święcenia kapłańskie.
19 kwietnia 1900 otrzymał nominację na biskupa Gubbio. Był wówczas jednym z najmłodszych biskupów na świecie. Konsekrowany przez kardynała Francesco Satolli. Sześć lat później rozpoczął pracę jako dyplomata papieski, będąc delegatem lub nuncjuszem w kilku krajach: Ekwador, Boliwia, Peru, Belgia i na koniec, od 1923, w Rumunii (doprowadził do zawarcia konkordatu między Bukaresztem a Watykanem). W międzyczasie pełnił urząd metropolity Amalfi (1911-1914). Zmieniały się też jego stolice tytularne z Nazianzus (1906) na Hierapolis in Syria (1914).
13 marca 1933 kreowany kardynałem prezbiterem S. Maria della Vittoria. W tym samym dniu zrezygnował z nuncjatury w Rumunii. Mianowany archiprezbiterem bazyliki liberiańskiej (funkcję tę sprawował do śmierci). W 1936 podniesiony do rangi kardynała-biskupa Palestriny. Brał udział w konklawe 1939. Zmarł pół roku później i pochowany został w rodzinnym mieście.

</doc>
<doc id="1782698" url="https://pl.wikipedia.org/wiki?curid=1782698" title="Věnceslav Černý">
Věnceslav Černý

Věnceslav Černý (ur. 27 stycznia 1865 w Nowej Wenecji (Nové Benátky), gmina Benátky nad Jizerou, zm. 15 kwietnia 1936 w Mladá Boleslav) − czeski malarz i ilustrator. 
Życie i twórczość.
Początkowo studiował w praskiej Akademii Sztuk Pięknych, później na podobnej uczelni w Wiedniu. Mieszkał w różnych miastach – w Pradze, Mladé Boleslavi i w uzdrowisku Železnice. Poświęcał się przede wszystkim ilustratorstwu, tak książkowemu, jak i w czasopismach (np. Světozor, Zlatá Praha), a także malarstwu olejnemu – głównie batalistycznemu (interesowały go historyczne motywy bitewne). Věnceslav Černý był ilustratorem w licznych praskich wydawnictwach, takich jak Kvasnička a Hampl, Alois Hynek, Toužimský a Moravec czy Josef R. Vilímek, gdzie ilustrował książki, m.in. takich autorów jak Henryk Sienkiewicz lub Karl May. Ilustrował także pamiętniki Giacoma Casanovy a w latach 1893–1909 szesnaście książek Juliusza Verne.

</doc>
<doc id="1782699" url="https://pl.wikipedia.org/wiki?curid=1782699" title="Alberto Natusch Busch">
Alberto Natusch Busch

Alberto Natusch Busch (ur. 23 maja 1933, zm. 23 listopada 1994) – boliwijski polityk i wojskowy, generał. W 1979 roku dokonał zamachu stanu i przejął władzę. Udało mu się jednak utrzymać przy władzy tylko szesnaście dni.
Alberto Natusch Buch był postacią raczej mało znaną w boliwijskiej polityce. Zmieniło się to 2 listopada 1979 roku, kiedy to dowodzone przez niego oddziały wojskowe zajęły pałac prezydencki i inne budynki rządowe w La Paz, obalając pierwszy do dziesięciu lat cywilny rząd w Boliwii, kierowany przez prezydenta Waltera Guevarę Arze. W czasie zamachu życie straciło sześć osób, a dwadzieścia jeden zostało rannych.
Prezydent Arze nie zamierzał jednak ustępować przed zamachowcami i wezwał związki zawodowe do proklamowania strajku generalnego. W krótkim czasie cały kraj został sparaliżowany przez strajk. Poparcia obalonemu prezydentowi udzielił też parlament, a jego sytuacje skomplikowała dodatkowo decyzja władz amerykańskich o zawieszeniu pomocy finansowej dla Boliwii. W tej sytuacji Natusch postanowił rozwiązać parlament. Równocześnie podjął rozmowy ze strajkującymi robotnikami. W La Paz doszło jednak do starć, w czasie których, stało się jasne, że rząd nie dysponuje nawet pełnym poparciem armii. W końcu Natusch zdecydował się 5 listopada skierować przeciwko demonstrantom wojsko, ale nie przyniosło to spodziewanych rezultatów. Postanowił wówczas zaatakować z udziałem czołgów i wozów bojowych siedzibę kierującej strajkiem centrali związkowej. Jednak 16 listopada armia odmówiła udziału w dalszych walkach ze strajkującymi robotnikami u zmusiła Natuscha do ustąpienia.

</doc>
<doc id="1782700" url="https://pl.wikipedia.org/wiki?curid=1782700" title="Krzywe Lissajous">
Krzywe Lissajous



</doc>
<doc id="1782703" url="https://pl.wikipedia.org/wiki?curid=1782703" title="Dolina Śnieżna">
Dolina Śnieżna

Dolina Śnieżna (słow. "Ľadová dolinka", niem. "Eistal", "Großes Eistal", węg. "Jég-völgy", "Kis-Jég-völgy") – niewielka, wisząca dolina w słowackich Tatrach Wysokich, będąca lewym odgałęzieniem Doliny Czarnej Jaworowej ("Čierna Javorová dolina").
Dolina Śnieżna jest ograniczona:
Dolina Śnieżna utworzona jest przez trzy pochyłe kotły, opadające stromymi progami skalnymi z wodospadami utworzonymi przez Śnieżny Potok. Są to kolejno od dołu:
Nazwa doliny pochodzi od długo zalegających na jej wszystkich piętrach płatów śniegu, tworzących Niżni, Pośredni i Wyżni Kapałkowy Śnieżnik. W upalne lata zdarza się, że płaty te topnieją całkowicie. Dawniej dolina ta była zwana Dolinką Lodową.
Dolina Śnieżna jest najtrudniej dostępną doliną tatrzańską – najłatwiejsze drogi do niej są nieco trudne (I), a przejście z Wielkiej do Złotej Strągi – dość trudne (II) i stanowiące poważną wyprawę taternicką. Na okoliczne szczyty prowadzą liczne drogi wspinaczkowe. Do Doliny Śnieżnej nie prowadzą żadne szlaki turystyczne, widać ją natomiast dobrze z Jaworowej Polany ("Javorová poľana") na zielono znakowanej ścieżce prowadzącej z Jaworzyny Tatrzańskiej ("Tatranská Javorina") na Lodową Przełęcz ("Sedielko", 2372 m).
Do Doliny Śnieżnej docierali myśliwi i poszukiwacze skarbów z Jurgowa już od XVII wieku. Wielką Strągę osiągali oni albo przez Kozią Drabinę, albo drogą koło Wielkiej Sikawki, gdzie istniały wtedy wykute w skale stopnie (zniszczone później przez obryw skalny). Dalsza droga do Srebrnej (a następnie Złotej) Strągi prowadziła przez Srebrną Rozpadlinę i Krótką Drabinę lub też przez Wielki Stół i Długą Drabinę. Dopiero później odkryto łatwiejsze dojście do górnych pięter doliny, ze Śnieżnego Bańdziocha przez Siwą Przełęcz. W owych czasach wierzono, że pod śniegami Wyżniego Kapałkowego Śnieżnika w Złotej Strądze znajduje się Żabie Jeziorko, opisywane w przewodnikach do skarbów. Pierwszymi taternikami w Dolinie Śnieżnej byli Ferdynand Goetel, Walery Goetel i Mieczysław Świerz 23 lipca 1909 roku, natomiast w zimie – Henryk Mogilnicki i Wiesław Stanisławski 29 grudnia 1930 roku.

</doc>
<doc id="1782705" url="https://pl.wikipedia.org/wiki?curid=1782705" title="Vincenzo Fiorillo">
Vincenzo Fiorillo

Vincenzo Fiorillo (ur. 13 stycznia 1990 w Genui) – włoski piłkarz występujący na pozycji bramkarza. Zawodnik Salernitany.
Kariera klubowa.
Vincenzo Fiorillo jest wychowankiem Sampdorii, w której trenował od 2004. Na sezon 2007/2008 został włączony do seniorskiego zespołu i otrzymał koszulkę z numerem 90. Pełnił rolę trzeciego bramkarza, ponieważ o rolę pierwszego bramkarza rywalizowali Luca Castellazzi i Antonio Mirante. Fiorillo wciąż był członkiem drużyny juniorskiej Sampdorii i zdobył z nią Młodzieżowy Puchar Włoch. W Serie A piłkarz zadebiutował 13 kwietnia 2008 w przegranym 0:1 pojedynku z Regginą, kiedy to w 69. minucie zmienił Lukę Castellazziego.
8 czerwca wygrywając spotkanie finałowe z Interem Mediolan Fiorillo wywalczył mistrzostwo Włoch do lat 20. W lutym 2009 zajął natomiast drugie miejsce w Torneo di Viareggio – największym młodzieżowym turnieju piłkarskim na świecie. Fiorillo został wybrany najlepszym bramkarzem tej imprezy. W sezonie 2008/2009 Włoch w rozgrywkach Serie A rozegrał 2 mecze – w przedostatniej kolejce przeciwko Udinese Calcio i w ostatniej kolejce z US Palermo. Oba te spotkania zakończyły się remisami 2:2.
13 stycznia 2010 Fiorillo został wypożyczony do drugoligowej Regginy Calcio. Zadebiutował w niej 3 dni później podczas przegranego 1:3 spotkania z Ceseną. Łącznie dla Regginy rozegrał 5 ligowych meczów, a po sezonie wrócił do Sampdorii i dostał koszulkę z numerem 22. W styczniu 2011 młody golkiper został wypożyczony do trzecioligowej Spezii, w której pozostanie do końca obecnego sezonu.
Kariera reprezentacyjna.
Fiorillo ma za sobą występy w młodzieżowych reprezentacjach Włoch. W latach 2006–2007 rozegrał 3 mecze dla zespołu do lat 17, w latach 2007–2008 5 spotkań dla drużyny do lat 19, a w latach 2008–2009 5 występów dla reprezentacji do lat 20. W zespole do lat 21 zadebiutował 25 marca 2009 w zremisowanym 2:2 meczu z Austrią. W tym samym roku Fiorillo wziął udział w Igrzyskach Śródziemnomorskich, na których Włosi zajęli drugie miejsce.

</doc>
<doc id="1782708" url="https://pl.wikipedia.org/wiki?curid=1782708" title="Arthur Smith Woodward">
Arthur Smith Woodward

Sir Arthur Smith Woodward (ur. 23 maja 1864 w Macclesfield, zm. 2 września 1944) – angielski paleontolog.
Życiorys.
Woodward urodził się w Macclesfield w hrabstwie Cheshire. Studiował w Victoria University of Manchester. W 1882 dostał posadę na wydziale geologii w Muzeum Historii Naturalnej w Londynie. Dziesięć lat później został asystentem kustosza muzeum; w 1901 kustoszem. Następnie wybrano go sekretarzem Brytyjskiego Stowarzyszenia Paleontologicznego. W 1904 został prezydentem Londyńskiego Towarzystwa Geologicznego.
Paleontolog był specjalistą od ryb kopalnych. W latach 1889–1901 opublikował swój "Katalog ryb kopalnych przechowywanych w Muzeum Brytyjskim" (ang. "Catalogue of the Fossil Fishes in the British Museum"). Badacz podróżował do Ameryki Południowej i Grecji. Jego prace w dziedzinie paleoichtiologii były wielokrotnie nagradzane. Naukowiec otrzymał: Medal Królewski Towarzystwa Królewskiego w Londynie, Medal Lyella, Medal Wollastona Londyńskiego Towarzystwa Geologicznego, Medal Linneusza oraz Medal Clarke'a Królewskiego Towarzystwa Nowej Południowej Walii. Ichtiolog zakończył karierę naukową w 1924, opuszczając muzeum.
Reputacja Woodwarda została nadszarpnięta, gdy zaangażował się w identyfikację i badania nad czaszką Człowieka z Piltdown, która okazała się mistyfikacją.

</doc>
<doc id="1782710" url="https://pl.wikipedia.org/wiki?curid=1782710" title="Marian Grzybowski">
Marian Grzybowski



</doc>
<doc id="1782711" url="https://pl.wikipedia.org/wiki?curid=1782711" title="Online judge">
Online judge

Online judge (dosł. tłumaczenie "sędzia internetowy", sprawdzarka (także sprawdzaczka), testerka) – strona internetowa dla programistów, której uczestnicy mogą nadsyłać napisane przez siebie programy rozwiązując zadania algorytmiczne. W uproszczeniu, online judge to zbiór zadań dla programistów z automatycznym sprawdzaniem poprawności nadesłanych rozwiązań.
Zadania umieszczane w takich systemach są często podobne do tych spotykanych na takich konkursach programistycznych jak ACM ICPC lub Olimpiada informatyczna. Większość z nich sama organizuje własne konkursy. Istnieją również systemy przeznaczone dla poszczególnych konkursów.
Działanie systemu polega na skompilowaniu kodu wysłanego przez użytkownika i jego uruchomieniu na serwerze dla przygotowanych danych testowych. Sprawdzeniu podlega, czy program podaje poprawne wyniki w określonym limicie czasowym, limicie użytej pamięci i innych ograniczeniach.
Niektóre systemy typu "online judge" na świecie:
Niektóre polskie systemy typu Online Judge:

</doc>
<doc id="1782716" url="https://pl.wikipedia.org/wiki?curid=1782716" title="Śnieżna Dolina">
Śnieżna Dolina



</doc>
<doc id="1782719" url="https://pl.wikipedia.org/wiki?curid=1782719" title="Marko Šuler">
Marko Šuler

Marko Šuler (ur. 9 marca 1983 w Slovenj Gradcu) - słoweński piłkarz występujący na pozycji środkowego obrońcy.
Kariera klubowa.
Karierę piłkarską Šuler rozpoczął w zespole NK Dravograd. W sezonie 2001/2002 awansował do kadry pierwszego zespołu, który wiosną 2002 roku został mistrzem drugiej ligi słoweńskiej. W 2004 roku wystąpił z nim w finale Pucharu Słowenii, przegranym po dwumeczu z NK Maribor (0:4, 4:3).
Latem 2004 roku Šuler odszedł do ND Gorica i już rok później wywalczył z tą drużyną swoje pierwsze mistrzostwo Słowenii. Zagrał także w przegranym 0:1 finale krajowego pucharu z Publikum Celje. W 2006 roku po raz drugi został mistrzem kraju, a w 2007 roku wywalczył wicemistrzostwo.
Na początku 2008 roku Šuler przeszedł do belgijskiego KAA Gent. W Jupiler League zadebiutował 10 lutego 2008 roku w przegranym 1:2 wyjazdowym spotkaniu z SV Zulte-Waregem. Dotarł z zespołem do finału Pucharu Belgii, który klub z Gandawy przegrał z Anderlechtem. KAA Gent reprezentował do sezonu 2011/2012, rozgrywając łącznie 110 spotkań i zdobywając 4 bramki. Rundę wiosenną tych rozgrywek spędził, grając na wypożyczeniu w Hapoelu Tel Awiw, z którym zdobył Puchar Izraela. 22 czerwca 2012 roku podpisał trzyletni kontrakt z Legią Warszawa. 3 grudnia 2013 roku rozwiązał kontrakt z Legią Warszawa. We wszystkich rozgrywkach rozegrał w sumie 14 meczów. Zdobył mistrzostwo i Puchar Polski.
13 grudnia podpisał 3,5-letni kontrakt ze słoweńskim zespołem NK Maribor.
Kariera reprezentacyjna.
W reprezentacji Słowenii Šuler zadebiutował 26 marca 2008 roku w wygranym 1:0 towarzyskim meczu z Węgrami. 20 sierpnia 2008 roku w sparingu z Chorwacją (2:3), strzelił pierwszego gola w kadrze narodowej.

</doc>
<doc id="1782721" url="https://pl.wikipedia.org/wiki?curid=1782721" title="Ernst Georg Ferdinand Küster">
Ernst Georg Ferdinand Küster



</doc>
<doc id="1782722" url="https://pl.wikipedia.org/wiki?curid=1782722" title="Marko Suler">
Marko Suler



</doc>
<doc id="1782723" url="https://pl.wikipedia.org/wiki?curid=1782723" title="Łabna">
Łabna

Łabna (zwana też Łabno) - dzielnica Kolna, leżąca na lewym, południowym brzegu Łabny.
W momencie lokacji miasta w 1425 r. wieś książęca Łabna już istniała i stała się kolneńskim przedmieściem. Na Łabnej funkcjonowały trzy młyny, zaś od XVI w. również szpital (de facto przytułek dla ubogich). W latach 1940-1941 okupujący te tereny Sowieci pobudowali sieć bunkrów w ramach tzw. Linii Mołotowa.
O przeszłości Łabnej świadczą obecnie ulice Łabno Małe i Łabno Duże i wspomniane już bunkry. Młyn pana Żelaznego po pożarze z 1956 r. nie został przywrócony do użytku. Grobla przy nim nie ma jazu, który został zastąpiony przepustem z rur betonowych.

</doc>
<doc id="1782725" url="https://pl.wikipedia.org/wiki?curid=1782725" title="Eugen Enderlen">
Eugen Enderlen

Eugen Enderlen (ur. 21 stycznia 1863 w Salzburgu, zm. 7 czerwca 1940 w Stuttgarcie) – niemiecki chirurg.
Studiował w Greifswaldzie, Monachium i Marburgu, tytuł doktora nauk medycznych otrzymał w 1888. W 1895 w Greifswaldzie habilitował się, po czym został asystentem Ernsta Küstera na Uniwersytecie w Marburgu. Od 1899 profesor zwyczajny w Greifswaldzie, od 1904 na katedrze chirurgii Uniwersytetu w Bazylei. W 1908 przeniósł się do Würzburgu. Po I wojnie światowej został profesorem na Uniwersytecie Ruprechta i Karola w Heidelbergu.
Enderlen zajmował się chirurgią naczyń, nerwów, także operacjami przewodu pokarmowego i dróg żółciowych. Usprawnił techniki chirurgii przełyku. Razem z Ludolfem von Krehlem przeprowadził zabiegi blokady zwoju gwiaździstego i odnerwienia serca.

</doc>
<doc id="1782727" url="https://pl.wikipedia.org/wiki?curid=1782727" title="Alojzy Landes">
Alojzy Landes

Alojzy Landes (Alois), ur. 11 lutego 1767 w Augsburgu (Bawaria), zm. 25 stycznia 1844 w Rzymie – polski duchowny katolicki, jezuita, autor prac filozoficznych.
Życiorys.
Regens konwiktu w Mścisławiu w latach 1791-1794 oraz 1799-1800; w Witebsku (1794-1795 i 1798-1799), prefekt szkół w Dyneburgu 1795-797, profesor filozofii i matematyki w Połocku 1801-1803, superior misji saratowskich 1803-1809, prowincjał 1809-1814, rektor Akademii Połockiej 1814-1817 oraz instruktor III probacji w Witebsku 1817-20. Po wypędzeniu jezuitów z Rosji w 1820 wyjechał do Wiednia, gdzie prowadził pertraktacje z cesarzem w celu uzyskania zgody na osiedlenie się jezuitów w monarchii austriackiej. Mistrz nowicjatu w latach 1822-1828 i rektor 1823-1828 w Starej Wsi, następnie w Tarnopolu 1828-1829. W 1820 L. uczestniczył w XX Kongregacji Generalnej i wyborze generała zakonu jezuitów, Alojzego Fortisa, a w 1829 w XXI Kongregacji Generalnej w Rzymie, podczas której wybrano go asystentem asystencji niemieckiej, a potem mianowano rektorem Collegium Germanicum.

</doc>
<doc id="1782728" url="https://pl.wikipedia.org/wiki?curid=1782728" title="Ortagoras">
Ortagoras

Ostagoras (zm. ok. 648 p.n.e.) – był pierwszym z wielu tyranów, którzy władali Sykionem, miastem położonym na południowym wybrzeżu Zatoki Korynckiej.
Ortagoras pochodził prawdopodobnie z rodziny królewskiej, o czym może świadczyć fakt, że zajmował wysokie stanowiska dowódcze w armii. Jednak zgodnie z tradycją miał być synem kucharza. Wyrocznia w Delfach przepowiedziała podobno grupie mężczyzn wśród których znajdował się ojciec Ortagorasa, że ten z nich, któremu pierwszy urodzi się syn, zostanie władcą Sykionu. Pierwszy urodził się Ortagoras. Jednak to nie jego ojciec, ale właśnie on przejął władzę tyrańską nad Sykionem około roku 655 lub 675 p.n.e. O jego rządach zachowało się dobre wspomnienie. Podobno cechowało je respektowanie zasad prawa i kierowanie się dobrem obywateli.

</doc>
<doc id="1782729" url="https://pl.wikipedia.org/wiki?curid=1782729" title="Śnieżna Grań">
Śnieżna Grań

Śnieżna Grań (słow. "hrebeň Snehových veží") – boczna grań odchodząca od Śnieżnego Zwornika w masywie Śnieżnego Szczytu ("Snehový štít", 2465 m n.p.m.) w słowackich Tatrach Wysokich. Oddziela ona górne piętra Doliny Czarnej Jaworowej (Śnieżny Bańdzioch i Czarne Młaki) od jej jedynego odgałęzienia – Doliny Śnieżnej. Początkowo grań zbiega w kierunku północnym, a następnie (w wierzchołku Wielkiej Śnieżnej Turni) skręca na północny zachód.
W Śnieżnej Grani wznoszą się trzy wybitne Śnieżne Turnie oddzielone od siebie głęboko wciętymi przełęczami. Kolejno od Śnieżnego Zwornika znajdują się w niej następujące obiekty:
Mała Śnieżna Turnia stanowi zakończenie Śnieżnej Grani, opadając w stronę Czarnego Stawu Jaworowego ("Čierne Javorové pleso") swą wysoką (ok. 550 m), północno-zachodnią ścianą.
Przejście Śnieżnej Grani (w skali tatrzańskiej III – trudno) jest uważane za jedną z piękniejszych tatrzańskich graniówek. Najłatwiejsze drogi na poszczególne szczyty i przełęcze są nieco trudne (I), z wyjątkiem Siwej Przełęczy, którą można łatwo (0+) osiągnąć ze Śnieżnego Bańdziocha. W okolicy Śnieżnej Grani brak jest znakowanych szlaków turystycznych. Taternictwo dopuszczone jest po stronie Doliny Śnieżnej.
Po raz pierwszy grań została pokonana 9 czerwca 1910 roku przez Kazimierza Piotrowskiego i Mieczysława Świerza. Przejście przez Siwą Przełęcz do Doliny Śnieżnej było natomiast znane myśliwym z Jurgowa już od XVII wieku. Zimą Śnieżną Grań przeszli jako pierwsi w dniach 24-25 marca 1953 r. Július Andráši, Jozef Brandobur, Arno Puškáš i Karel Skřipský.
Nazwa Śnieżnej Grani pochodzi nie od śnieżnych pól znajdujących się przez większość lata w jej stokach, ale od pobliskiego Śnieżnego Szczytu.

</doc>
<doc id="1782733" url="https://pl.wikipedia.org/wiki?curid=1782733" title="Horoch">
Horoch

Horoch Baron – herb baronowski
Osoby o nazwisku Horoch:

</doc>
<doc id="1782734" url="https://pl.wikipedia.org/wiki?curid=1782734" title="Kubek (jezioro)">
Kubek (jezioro)

Kubek – jezioro rynnowe na Pojezierzu Poznańskim, w gminie Sieraków, na południowym skraju Puszczy Noteckiej, w obrębie wsi Bucharzewo.
Nad jeziorem leżą dwie integralne części sołectwa:
Warunki naturalne.
Śródleśne jezioro Pojezierza Międzychodzko Sierakowskiego zasilane przez źródliska zajmujące rozległy obszar przylegający do północnego brzegu. Odpływ wody jest regulowany przez groblę z jazem piętrzącym przy osadzie Jeziorno, gdzie wybudowano kompleks stawów rybnych. 
Morfometria: powierzchnia 69,0 ha, głębokość maksymalna 3,5 m, a średnia 2,0 m. Od lat 90. XX wieku stan czystości wód jest zły.
Jakość wód: badania monitoringowe prowadzone od roku 2010 potwierdzają, że jakość wód jest nadal zła a poziom trofii bardzo wysoki (hypereutrofia). Corocznie latem obserwuje się masowe zakwity fitoplanktonu, w tym toksycznych sinic bezpośrednio zagrażających kąpiącym. Pomimo zasilania jeziora wyłącznie przez bardzo czyste wody ze źródlisk leśnych stężenia fosforu w toni wodnej są bardzo duże, a warunki tlenowe latem skrajnie złe (natlenione są wody do głębokości niecałego metra). Czynnikiem o kluczowym znaczeniu dla degradacji jeziora jest bardzo duże zagęszczenie i zła struktura ichtiofauny. Według badań z roku 2014 rybostan tworzy 10 gatunków, a dominują planktonożerne z głównym udziałem płoci (&gt;70%). Zagęszczenie ryb w jeziorze jest bardzo wysokie (średnio 23,5 kg /100 m2 sieci). Przegęszczenie ryb planktonożernych uniemożliwia rozwój dużych gatunków zooplanktonu zdolnych do eliminacji fitoplanktonu i toksycznych zakwitów.
Ochrona przyrody.
Ostoja „Jezioro Kubek” (Natura 2000 PLH300006) to obszar leżący na pograniczu wysokiej i środkowej terasy Obornickiej Doliny Warty oraz pól wydmowych Międzyrzecza Warty i Noteci, na północ od Sierakowa.
W skład ostoi wchodzą:
W płytkich, bardzo czystych wodach częste są płaty "Cardamino – Beruletum" i "Beruletum submersae", a na stromych skarpach potoków zbiorowisko mszaków o charakterze źródliskowym "Pellio – Conocephaletum".
W miejscach, gdzie woda sączy się wolniej i dochodzi do zabagnień, pojawiają się płaty "Chrysosplenio – Cardaminetum" i "Caricetum remotae".
Zbiorowiska te otoczone są olszynami, także o charakterze źródliskowym.
Stwierdzono tu zarówno płaty olsu porzeczkowego, jak i łęgu olszowego. Kompleks lasów olszowych otoczony jest przez bory sosnowe Puszczy Noteckiej.
Kubek chroni znakomicie zachowany kompleks zbiorowisk naturalnych związanych m.in. ze szczególnym układem warunków siedliskowych powstających na styku dwóch fizjotopów:
Najważniejsze walory ostoi to:
Dotąd stwierdzono występowanie 8 rodzajów siedlisk, w tym priorytetowych łęgów olszowych, bardzo dobrze wykształcony, rozległy kompleks olsów i towarzyszącej im roślinności związanej z krystalicznymi wodami źródlanymi. Nad Kubkiem stwierdzono pełne zróżnicowanie zbiorowisk źródliskowych występujących w Wielkopolsce.
We florze omawianego obszaru, stwierdzono kilka roślin naczyniowych chronionych prawem lub regionalnie zagrożonych.
W okolicy Kubka znaleziono 30 gatunków mchów, w tym stosunkowo tu rzadkie "Sphagnum squarrosum" i "Sphagnum fimbriatum" oraz gatunki źródliskowe, np. "Cratoneuron filicinum".
Atrakcje turystyczne.
We wsi Jeziorno zbiegają się 2 szlaki turystyczne:
Poza tym znajduje się tam pole biwakowe, kąpielisko niestrzeżone oraz łowisko ryb.

</doc>
<doc id="1782736" url="https://pl.wikipedia.org/wiki?curid=1782736" title="Zlatan Ljubijankič">
Zlatan Ljubijankič

Zlatan Ljubijankič (ur. 15 grudnia 1983 w Lublanie) – słoweński piłkarz grający na pozycji napastnika.
Kariera klubowa.
Karierę piłkarską Ljubijankič rozpoczął w rodzinnej Lublanie, w zespole ND Slovan. W 2002 roku odszedł do NK Domžale i w jego barwach zadebiutował w pierwszej lidze słoweńskiej. W 2005 roku wywalczył z Domžale wicemistrzostwo Słowenii, a rok później powtórzył to osiągnięcie. W sezonie 2006/2007 wywalczył swoje pierwsze w karierze mistrzostwo kraju. Został wówczas uznany Piłkarzem Roku w swoim kraju. W Domžalach grał do końca 2007 roku. Łącznie dla tego klubu zdobył 40 bramek w 155 meczach.
Na początku 2008 roku Ljubijankič przeszedł do belgijskiego KAA Gent. W Jupiler League zadebiutował 10 lutego 2008 w przegranym 1:2 wyjazdowym spotkaniu z SV Zulte-Waregem. Wiosną dotarł z KAA Gent do finału Pucharu Belgii, który klub z Gandawy przegrał 2:3 z Anderlechtem. W sezonie 2008/2009 strzelił dla Gent 9 bramek.
W 2012 roku Ljubijankič podpisał kontrakt z japońskim klubem Omiya Ardija.
Kariera reprezentacyjna.
W reprezentacji Słowenii Ljubijankič zadebiutował 28 lutego 2006 roku w wygranym 1:0 towarzyskim meczu z Cyprem i w debiucie zdobył gola. W eliminacjach do mistrzostw świata w RPA walczy o miejsce w składzie ze Zlatko Dediciem, Milivoje Novakoviciem i Valterem Birsą.

</doc>
<doc id="1782737" url="https://pl.wikipedia.org/wiki?curid=1782737" title="Zlatan Ljubijankic">
Zlatan Ljubijankic



</doc>
<doc id="1782739" url="https://pl.wikipedia.org/wiki?curid=1782739" title="Idea (pojęcie)">
Idea (pojęcie)



</doc>
<doc id="1782741" url="https://pl.wikipedia.org/wiki?curid=1782741" title="Everytime We Touch (singel Davida Guetty)">
Everytime We Touch (singel Davida Guetty)

Everytime We Touch – piosenka house/pop stworzona przez Davida Guettę, Chrisa Willisa, Steve’a Angello, Sebastiana Ingrosso oraz Joachima Garrauda na trzeci studyjny album Guetty "Pop Life". Utwór został wydany 16 stycznia 2009 roku.

</doc>
<doc id="1782742" url="https://pl.wikipedia.org/wiki?curid=1782742" title="Marian Gieszczykiewicz">
Marian Gieszczykiewicz

Marian Teodor Ludwik Gieszczykiewicz (ur. 31 maja 1889 w Krakowie, rozstrzelany 30 lub 31 lipca 1942 w Auschwitz-Birkenau) – polski lekarz, bakteriolog. 
Życiorys.
Studiował medycynę na Uniwersytecie Jagiellońskim, dyplom doktora wszech nauk lekarskich otrzymał 8 marca 1913. W czasie I wojny światowej był lekarzem na froncie w Albanii i we Włoszech. W 1919 został docentem bakteriologii na Uniwersytecie Warszawskim. Od 1920 był dyrektorem Państwowego Zakładu Produkcji Szczepionek, od 1924 kierownik Katedry Bakteriologii UJ. W 1930 został profesorem zwyczajnym i prowadził wykłady z immunologii i systematyki bakterii. W 1939 wprowadził do systematyki rząd Rickettsiales i rodzinę Bartonellaceae, w tym samym roku został członkiem korespondentem Polskiej Akademii Umiejętności. We wrześniu 1939 przebywał we Lwowie, gdzie z Rudolfem Weiglem szczepił ludność cywilną. Aresztowany w 1941 za udział w tajnym nauczaniu i przygotowywanie szczepionek dla ruchu oporu, torturowany na następnie przewieziony do obozu koncentracyjnego, gdzie został zamordowany. 

</doc>
<doc id="1782743" url="https://pl.wikipedia.org/wiki?curid=1782743" title="Antoni Lustyg">
Antoni Lustyg

Antoni Lustyg (Lustig), (ur. 7 września 1752 w Prusach, zm. 5 czerwca 1815 w Połocku) – polski duchowny katolicki, jezuita, autor prac pedagogicznych.
Życiorys.
Antoni Lustyg (Lustig) był kaznodzieją i profesorem języka niemieckiego w kolegium jezuitów w Połocku. Do zakonu jezuitów Lustyg wstąpił 6 października 1768 w Łomży, święcenia kapłańskie otrzymał w roku 1776 w Połocku, gdzie wykładał w latach 1780-1786. W latach 1787-1789 pełnił funkcję prefekta szkół i profesora języka niemieckiego w kolegium jezuitów w Witebsku, następnie w Orszy (1789-1791) i wreszcie w Mohylewie (1791-1792), gdzie w latach 1793-1802 był też rektorem. Obok pracy pedagogicznej Lustyg był asystentem wikariusza generalnego (1799-1815), miejscowym prowincjałem (1802-1805), zorganizował stacje misyjne w okolicach Saratowa, wreszcie został rektorem kolegium jezuitów w Połocku w latach 1805-1812.
Antoni Lustyg przygotowywał otwarcie Akademii Połockiej, w którym wziął udział, zostając rektorem tej uczelni do roku 1814. Jemu też Akademia zawdzięczała przetrwanie wojen napoleońskich. Przygotował przekształcenie kolegium w Akademię Połocką i brał udział w jej otwarciu w 1812.

</doc>
<doc id="1782750" url="https://pl.wikipedia.org/wiki?curid=1782750" title="Koncert fortepianowy a-moll Griega">
Koncert fortepianowy a-moll Griega



</doc>
<doc id="1782753" url="https://pl.wikipedia.org/wiki?curid=1782753" title="Dachówka ceramiczna">
Dachówka ceramiczna

Dachówka ceramiczna – jedno z najstarszych i zarazem najcięższych pokryć dachowych stosowanych w tradycyjnym budownictwie. Są one niepalne i bardzo odporne na zmiany warunków atmosferycznych. Mają niewielką nasiąkliwość – 2% i dużą mrozoodporność. Są bardzo odporne na uszkodzenia mechaniczne, a uderzenia przedmiotami niesionymi przez wiatr zazwyczaj nie powodują żadnych uszkodzeń pokrycia.
Pokrycie z dachówek ceramicznych jest stosunkowo ciężkie – 35–75 kg/m2, więc może wymagać odpowiedniego zaprojektowania więźby dachowej. Ewentualną zmianę pokrycia (na przykład z pokrycia lżejszego na dachówki, a nawet zmianę rodzaju dachówek) trzeba zawsze skonsultować z konstruktorem. Dzięki znacznej masie pokrycie z dachówek dobrze tłumi odgłosy deszczu i hałas zewnętrzny, jest też odporne na promieniowanie UV.
Dachówki ceramiczne mają niewielkie wymiary – szerokość 15–25 cm i długość 25–40 cm – dlatego przy stosunkowo niedużej ilości odpadów można nimi kryć wielopołaciowe dachy o skomplikowanych kształtach, także krzywoliniowych, jak tzw. wole oczka, czyli lukarny o półkolistym kształcie.
Koszt dachówki ceramicznej jest zwykle wyższy niż dachówki betonowej lub blachodachówki, lecz jednocześnie zapewnia większą trwałość.

</doc>
<doc id="1782754" url="https://pl.wikipedia.org/wiki?curid=1782754" title="Unbiheks">
Unbiheks

Unbihexium (Ubh, ) – niezsyntetyzowany dotąd, hipotetyczny pierwiastek chemiczny o liczbie atomowej 126. Taka liczba protonów w jądrach tego pierwiastka może (według części modeli budowy jąder) zwiększać ich stabilność; przewiduje się, że ten pierwiastek znajduje się na hipotetycznej wyspie stabilności.
Nazwa.
Do czasu odkrycia i jego oficjalnego uznania pierwiastek posiada tymczasową nazwę systematyczną przyznaną przez IUPAC, utworzoną na podstawie liczby atomowej: "un+bi+hex", czyli 1+2+6.
Stabilność.
126 protonów w jądrze według części modeli tworzy tzw. zamkniętą powłokę protonową, dzięki której jądro teoretycznie może mieć większą stabilność – analogicznie do zamkniętych powłok elektronowych gazów szlachetnych, dzięki którym są one prawie niereaktywne. Dodatkowo 184 lub 196 neutronów (w zależności od modelu) może tworzyć zamkniętą powłokę neutronową, co jeszcze bardziej stabilizuje jądro. Dlatego izotopy 310Ubh i 322Ubh są potencjalnie szczególnie interesujące i mogą mieć relatywnie długi czas życia.
Historia.
Pierwszą próbę syntezy unbiheksu metodą fuzji jądrowej podjęli w 1971 r. René Bimbot i John M. Alexander:
Zaobserwowana została wysokoenergetyczna cząstka α, którą uznano za możliwe potwierdzenie sukcesu. Współcześnie uważa się, że czułość ówczesnych urządzeń była o kilka rzędów wielkości za mała, aby otrzymać unbiheks. W latach 1976–1983 uczeni próbowali wyizolować pierwiastek 126 z naturalnych minerałów, bez powodzenia. Do dziś żadna próba syntezy nie zakończyła się sukcesem.
Właściwości.
Na podstawie przewidywanej konfiguracji elektronowej można wnioskować o właściwościach chemicznych unbiheksu. Jest to przypuszczalnie metal, może występować na różnych stopniach utlenienia, nawet tak wysokich jak +8.

</doc>
<doc id="1782756" url="https://pl.wikipedia.org/wiki?curid=1782756" title="Akcja X">
Akcja X

Akcja X – podjęta przez MBP latem 1948 szeroko zakrojona akcja przeciw Wileńskiemu Okręgowi AK. Akcja X objęła swym zasięgiem kilkadziesiąt tysięcy ludzi, ponad 6000 zostało aresztowanych, z tego co najmniej 50 skazano na karę śmierci i wyroki wykonano. W lipcu 1948 Okręg AK został rozbity.

</doc>
<doc id="1782758" url="https://pl.wikipedia.org/wiki?curid=1782758" title="4 Play">
4 Play



</doc>
<doc id="1782759" url="https://pl.wikipedia.org/wiki?curid=1782759" title="Mistrzostwa Polski w lekkiej atletyce">
Mistrzostwa Polski w lekkiej atletyce



</doc>
<doc id="1782765" url="https://pl.wikipedia.org/wiki?curid=1782765" title="Mistrzostwa Polski juniorów w lekkoatletyce">
Mistrzostwa Polski juniorów w lekkoatletyce

Mistrzostwa Polski juniorów w lekkoatletyce – zawody rangi mistrzowskiej organizowane rokrocznie przez Polski Związek Lekkiej Atletyki. W imprezie biorą udział zawodnicy do lat 19. Mistrzostwa organizowane są w okresie letnim. Pierwsza edycja imprezy odbyła się w Bydgoszczy w 1937 roku.

</doc>
<doc id="1782767" url="https://pl.wikipedia.org/wiki?curid=1782767" title="Mistrzostwa Polski juniorów w lekkiej atletyce">
Mistrzostwa Polski juniorów w lekkiej atletyce



</doc>
<doc id="1782768" url="https://pl.wikipedia.org/wiki?curid=1782768" title="Stanisław Olewiński">
Stanisław Olewiński

Stanisław Olewiński (ur. 23 czerwca 1896 w Kołbach, zm. po 1939 w ZSRR) – polski ziemianin i działacz społeczny związany z Polesiem, poseł na Sejm IV kadencji (1935–1938), członek Rady Związku Powiatów Rzeczypospolitej Polskiej w 1936 roku.
Życiorys.
Urodził się w rodzinie ziemiańskiej na Polesiu. W 1914 ukończył gimnazjum realne im. Stanisława Staszica w Warszawie, a w 1921 Wydział Rolny SGGW. W czasie I wojny światowej walczył w wojsku rosyjskim, później również w wojnie 1920. W II Rzeczypospolitej został współwłaścicielem majątków Kołby i Koniuchy na Pińszczyźnie. Od 1926 do 1928 administrował majątkiem Kazimierza Bispinga, był dzierżawcą Poczapów. Zasiadał w sejmiku powiatowym oraz jego wydziale. Był członkiem zarządu Poleskiej Izby Rolniczej. W 1935 został wybrany posłem na Sejm IV kadencji z ramienia BBWR. Po agresji sowieckiej na Polesie w 1939 aresztowany i wywieziony na daleką Północ (obwód archangielski), gdzie zaginął. Żona Zofia z Kaczanowskich została zamordowana w 1940 na Polesiu.
Jego bratem był Piotr Olewiński – parlamentarzysta i prezydent Pińska (1931–1934).

</doc>
<doc id="1782769" url="https://pl.wikipedia.org/wiki?curid=1782769" title="Catopsalis">
Catopsalis

Catopsalis – rodzaj wymarłego ssaka żyjącego w paleocenie na terenie Ameryki Północnej. Niektóre kanadyjskie szczątki mogą pochodzić z późnej kredy. Był to duży przedstawiciel grupy wieloguzkowców, z których większość nie dorównywała mu rozmiarami.
Wcześniej rodzajowi przypisano mongolskie szczątki z późnej kredy, jednak przeniesiono je później do rodzajów "Djadochtatherium" i "Catopsbaatar".
Rodzaj ten, opisany przez Cope'a w 1884, znany był także pod nazwą "Polymastodon".
Gatunki.
"Catopsalis alexanderi" nazwany został przez Middletona w 1982. Datuje się go na the puerkan (Paleocen, 65-63 milionów lat temu), włączając go w Littleton Local Fauna ze stanów Kolorado, Montana i Wyoming (Stany Zjednoczone). Część materiału przypisano pierwotnie do gatunków "C. foliatus" i "C. joyneri". Okazy wystawiają obecnie Amerykańskie Muzeum Historii Naturalnej w Nowym Jorku oraz Peabody Museum of Natural History, należące do Uniwersytetu Yale. Zwierzę to charakteryzowało się jak na wieloguzkowca bardzo dużą masą ciała.
"Catopsalis calgariensis", opisany przez Russella w 1926, pochodzi z paleoceńskich warstw skalnych stanu Wyoming oraz kanadyjskiej prowincji Alberta. Holotyp, znaleziony w 1924, wchodzi w skład kolekcji Uniwersytetu Alberty. Dalszy materiał posiada Uniwersytet Wyoming. Gatunek ten także odznaczał się ciężką wagą.
"Catopsalis fissidens" także został opisany przez sławnego paleontologa Cope w 1884. Znano go także jako "C. utahensis" oraz "Polymastodon fissidens" . Znaleziono go w pochodzących z torrejonianu (paleocen) pokładach z San Juan Basin w Nowym Meksyku i Utah. Uniwersytet Wyoming jest w posiadaniu okazu. Gatunkowi przypisuje się olbrzymią masę ciała.
"Catopsalis foliatus", kolejny zawdzięczający swą nazwę Cope E.D. i opisany w 1882, nazwyany był także"C. johnstoni" i "Polymastodon foliatus" . Pochodzi z puercańskich warstw z San Juan Basin w Nowym Meksyku oraz z formacji Ravenscrag w Kanadzie. "C. johnstoni" z Saskatchewanu znajduje się obecnie w Albercie. Także był ciężki.
"Catopsalis waddleae", opisany przez Buckleya w 1995, pochodzi z puerkanu z montańskiej Simpson Quarry. Przerasta inne gatunki swą masą

</doc>
<doc id="1782771" url="https://pl.wikipedia.org/wiki?curid=1782771" title="Józef Rychlik">
Józef Rychlik

Józef Rychlik (ur. 12 maja 1946 w Krakowie) – polski kompozytor i pedagog.
Wykłada w Akademii Muzycznej w Krakowie, gdzie studiował kompozycję w klasie Bogusława Schaffera oraz teorię muzyki. Tworzy muzykę poważną, elektroniczną, teatralną i filmową (do filmów animowanych).

</doc>
<doc id="1782772" url="https://pl.wikipedia.org/wiki?curid=1782772" title="Driopiteki (rodzaj)">
Driopiteki (rodzaj)



</doc>
<doc id="1782773" url="https://pl.wikipedia.org/wiki?curid=1782773" title="Kanarek Tweety">
Kanarek Tweety

Tweety ( lub "Tweetie Pie", w polskim czasopiśmie „Królik Bugs” otrzymał imię Ptasiek Ćwirek) – mały, słodki i żółty kanarek, który pojawił się po raz pierwszy w kreskówce "Opowieść o dwóch kotach" ("A Tale of Two Kitties", 1942) z serii "Zwariowane melodie".
Za każdym razem, gdy spotyka kota, powtarza: „Zdawało mi się, ze widziałem kotecka. Dobze mi się zdawało. Widziałem kotecka” (ang. "I tawt I taw a putty tat. I did! I did! I did taw a putty tat"), co stanowi jego znak rozpoznawczy. Tweety i kot Sylwester, który pojawił się po raz pierwszy w kreskówce "Życie lekkie jak piórko" ("Life with Feathers", 1945), po raz pierwszy wystąpili wspólnie w kreskówce "Łakomy kąsek" ("Tweetie Pie", 1947). Tweety pojawił się w 48 kreskówkach z serii "Zwariowane melodie".
W wersji polskiej głosu Tweety'ego użyczały:

</doc>
<doc id="1782774" url="https://pl.wikipedia.org/wiki?curid=1782774" title="AE Aquarii">
AE Aquarii

AE Aquarii – gwiazda kataklizmiczna typu DQ Herculis znajdująca się w gwiazdozbiorze Wodnika w odległości około 330 lat świetlnych. 
AE Aquarii jest źródłem wysokoenergetycznego twardego promieniowania rentgenowskiego. Dawki promieni X są rozsyłane w wyniku szybkiego obrotu dookoła własnej osi, podobnie jak w przypadku pulsarów. W tym przypadku jednak rotującą gwiazdą jest posiadający silne pole magnetyczne biały karzeł wykonujący obrót wokół osi w czasie 33 sekund wokół gwiazdy typu widmowego K. Materia białego karła opada na obieganą gwiazdę, co powoduje nagrzewanie się gazu oraz emisję charakterystycznych dla takich układów miękkich promieni X.

</doc>
<doc id="1782775" url="https://pl.wikipedia.org/wiki?curid=1782775" title="Odznaka pamiątkowa artylerii przeciwlotniczej II RP">
Odznaka pamiątkowa artylerii przeciwlotniczej II RP

Odznaka pamiątkowa artylerii przeciwlotniczej – odznaka jednostek artylerii przeciwlotniczej Wojska Polskiego II RP.
13 sierpnia 1932 Minister Spraw Wojskowych zatwierdził wzór odznaki pamiątkowej artylerii przeciwlotniczej i jej regulamin. Wzór odznaki dla wszystkich jednostek był identyczny. Różniły się wyłącznie numerami poszczególnych dywizjonów.
Odznakę jednoczęściową, o wymiarach 40x80 mm, stanowiła tarcza owalna z dwiema lufami armatnimi skierowanymi ku górze, obwiedzona półwieńcem i zwieńczona orłem w locie. Pośrodku odznaki umieszczony był numer dywizjonu lub 1 Pułku Artylerii Przeciwlotniczej.
Prawo do odznaki przysługiwało wszystkim żołnierzom po pięciomiesięcznym pobycie na froncie lub roku służby poza frontem. W czasie pokojowym oficerowie i podoficerowie zawodowi mogli otrzymać odznakę po dwóch latach służby w dywizjonie, szeregowi niezawodowi po piętnastu miesiącach służby czynnej. Odznaka była nadawana również innym osobom za zasługi dla dywizjonu, formacji lub wojska.
Wykonawcą znanych odznak artylerii przeciwlotniczej pułku i dywizjonów był Stanisław Reising w Warszawie, ul. Króla Alberta I nr 1.

</doc>
<doc id="1782776" url="https://pl.wikipedia.org/wiki?curid=1782776" title="Catopsbaatar">
Catopsbaatar



</doc>
<doc id="1782777" url="https://pl.wikipedia.org/wiki?curid=1782777" title="Piotr II von Burgsdorff">
Piotr II von Burgsdorff

Piotr II von Burgsdorff (zm. 29 czerwca 1439) – biskup lubuski w latach 1437-1439.
Pochodził ze szlacheckiego von Burgsdorff. Był kanonikiem w Lubuszu. Mimo iż kapituła wybrała jego na biskupa w 1424, to biskupem został Krzysztof von Rotenhan. Krzysztof cieszył się bowiem poparciem księcia Brandenburgii Fryderyka I. Po śmierci Krzysztofa, Piotr został ponownie obrany biskupem. Zgodę papieską otrzymał 9 stycznia 1437. Został wyświęcony przez biskupa Stefana Bodeckera.
Podczas jego krótkich rządów diecezja została splądrowana przez husytów. Zaś jego następcą został Konrad II Kron.

</doc>
<doc id="1782778" url="https://pl.wikipedia.org/wiki?curid=1782778" title="Elmer Fudd">
Elmer Fudd

Elmer J. Fudd/Chłopek-roztropek – fikcyjna postać z serii kreskówek "Zwariowane melodie". Jest myśliwym z wadą wymowy (cierpi na pararotacyzm). Konkretnie, nie potrafi wymówić litery „r” – zamiast niej wymawia „ł”. Jego kwestie celowo układane są tak, by jak najwięcej słów zawierało „r”. Przykład: "Nafaszełowałem śłutem szułniętego kłólika". Używa strzelby do polowania na króliki i kaczki. Jest niewysoki, łysy. Zazwyczaj chodzi w kapeluszu lub myśliwskiej czapce, chyba że akcja odcinka rozgrywa się poza lasem. Pojawił się po raz pierwszy w kreskówce z serii "Zwariowane melodie" pod tytułem "Chłopek roztropek znowu w siodle" w 1937. Jego największymi rywalami są: Kot Sylwester, Królik Bugs i Kaczor Daffy. Wykorzystują oni fakt, że Elmer jest łatwowierny.

</doc>
<doc id="1782782" url="https://pl.wikipedia.org/wiki?curid=1782782" title="Paul Dahlke">
Paul Dahlke

Paul Dahlke (ur. 25 stycznia 1865 w Ostródzie, zm. 29 lutego 1928 w Berlinie) – niemiecki lekarz, homeopata, założyciel wspólnoty buddyjskiej i propagator buddyzmu w Niemczech.
Życiorys.
Po ukończeniu studiów medycznych i zdobyciu stopnia doktora Dahlke zamieszkał w Berlinie, gdzie rozpoczął praktykę lekarską, koncentrując się na leczeniu homeopatycznym. Na przełomie XIX i XX wieku prowadził kursy z homeopatii dla lekarzy w berlińskiej poliklinice. W latach 1915–1917 wydawał pisma "Berliner Homöopatische Zeitschrift" i "Zeitschrift des Berliner Vereins homöopatischer Ärzte".
Podczas podroży do Azji zetknął się z buddyzmem, m.in. na Cejlonie (1900). W 1924, w celu propagowania buddyzmu, założył w Berlinie klasztorny ośrodek "Buddhistisches Haus", odkupiony w 1957 przez cejlońskie German Dharmaduta Society (pol. Niemieckie Stowarzyszenie Dharmaduta). 
Dahlke opublikował wiele prac na temat buddyzmu, tłumaczył również teksty z języka pali. Od 1918 wydawał czasopismo "Neubuddhistische Zeitschrift", a następnie "Brockensammlung. Zeitschirft für angewandten Buddhismus".
W 1926 prowadził serię dwudziestu sześciu wykładów z homeopatii na uniwersytecie w Stuttgarcie, które zamieścił w publikacji "Heilkunde und Weltanschauung" (1928). 

</doc>
<doc id="1782786" url="https://pl.wikipedia.org/wiki?curid=1782786" title="Cape Town Stadium">
Cape Town Stadium

Green Point Stadium w Kapsztadzie, w Południowej Afryce jest stadionem wybudowanym dla MŚ 2010. Podczas etapu planowania stadion nazywano African Renaissance Stadium.
Stadion i MŚ 2010.
stadion znajduje się w Green Point (zielonym punkcie), między Signal Hill a Oceanem Atlantyckim, blisko centrum Kapsztadu i niedaleko Victoria &amp; Alfred Waterfront popularna dzielnica turystyczno-zakupowa. Stadion ma pojemność kibiców, obiekt jest połączony nabrzeżną nowo budowaną drogą, i jest otoczony przez 60 hektarowy miejski park. Polskim akcentem na stadionie są krzesełka wyprodukowane i dostarczone przez polską markę Forum Seating należącą do krośnieńskiej Grupy Nowy Styl.
Podczas MŚ 2010 na stadionie rozegrane zostały następujące mecze: 5 meczów pierwszej rundy, 1 mecz drugiej rundy, 1 ćwierćfinał i 1 półfinał.
Poprzedni stadion.
Green Point Stadium zastąpił stary 18-tysięczny stadion pod tą samą nazwą. Poprzedni stadion, który został zburzony w 2007 roku był wielofunkcyjnym obiektem używanym głównie dla meczów klubów Santos Football Club i Ajax Cape Town. Stadion również gościł koncerty takich muzyków jak Michael Jackson, U2, Metallica, Paul Simon, Robbie Williams oraz w 2003 Koncert 46664 pamięci zmarłym na AIDS.
Projekt stadionu.
Stadion był w stanie pomieścić miejsc podczas MŚ 2010, a miejsc będzie stałych, po mistrzostwach miejsc zostanie zdemontowanych. Architektura stadionu skupia się na zewnętrznym jak wewnętrznym wyglądzie, tak żeby rzucała się w oczy turystów, jak i mieszkańców Kapsztadu. Zewnętrzny wygląd w dużej mierze przypomina zamiatającą sylwetkę, dach przypomina górę stołową, a fasada wykonana jest z sieci włókna szklanego.
Nad boiskiem jest zawieszony element podobny do samolotu, który ma skupiać uwagę od dołu boiska. Dach linowy jest wykonany w podobny sposób, co fasada stadionu, dzięki czemu światło słoneczne dostaje się we wszystkie części stadionu, niektóre elementy dachu są kolorowe będzie to dawało większy efekt kolorystyczny w wewnątrz stadionu. Ponadto dach spełnia funkcję membrany przeciwdźwiękowej, która będzie tłumić nadmierny hałas podczas meczów.
Stadion posiada siedem głównych poziomów, pełniących następujące funkcje:
Możliwe wykorzystanie po mistrzostwach świata.
Po MŚ 2010 stadion jest używany przeważnie dla piłki nożnej i dla ligi rugby union.
W połowie 2006 roku poinformowano, że klub Western Province Rugby Union może zostać dzierżawcą stadionu po MŚ 2010. Doradcy miasta Kapsztad początkowo proponowali Zachodniej Prowincji, by na Green Point Stadium grały lokalne zespoły piłkarskie Ajax Kapsztad i Santos. Jest też możliwość by na stadion wprowadził się zespół rugby Stormers. Western Province Rugby Union postanowiło, że nie będą używać stadionu, i poprosili miasto żeby przekazało im stadion przy Newlands.
Obecnie postanowiono, że stadion i park będą używane jako miejsca zgromadzenia lub nauczania i rekreacji.
W sierpniu 2008 roku zostało ogłoszone że SAIL/Stade de France będzie operatorem Green Point Stadium. Oczekuje się, że nowy operator będzie całkowicie odpowiedzialny i kompetentny w zarządzaniu stadionem. Konsorcjum Stade de France z powodzeniem zarządza i obsługuje 80-tysięczny Stade de France w Paryżu na jego koncie są takie imprezy sportowe jak- MŚ 1998, MŚ 2003 i Mistrzostwa Świata IRB rugbe 2007.

</doc>
<doc id="1782787" url="https://pl.wikipedia.org/wiki?curid=1782787" title="Kardynałowie mianowani w X wieku">
Kardynałowie mianowani w X wieku



</doc>
<doc id="1782788" url="https://pl.wikipedia.org/wiki?curid=1782788" title="Yosemite Sam">
Yosemite Sam

Yosemite Sam – kowboj, który nigdy nie zdejmuje kapelusza. Pojawił się po raz pierwszy w kreskówce z serii Zwariowane melodie pt. "Królik cyngiel" w 1945 roku. Jego największymi wrogami są: Królik Bugs i Kaczor Daffy. Yosemite Sam pojawił się też w filmie "„Kto wrobił królika Rogera?”", usiłując zgasić ogień w pobliżu fabryki gadżetów firmy ACME.
W czasach tzw. Sam wystąpił łącznie w 33 odcinkach, w latach 1945–1964.
Charakterystyka.
Sam w kreskówkach zazwyczaj wciela się w rolę kowboja, bandyty lub pirata. Ma długie, rude wąsy, jest niski, nosi czarną maskę na twarzy i kapelusz. Jego ulubiona broń to: rewolwery (jako kowboj), szabla i armata (jako pirat). Sam jest bardzo podobny do Elmera – podobnie jak on, jest niski, nosi nakrycie głowy i używa broni palnej. Ostatecznie Yosemite Sam i Elmer Fudd spotkali się jak dotąd w dwóch filmach animowanych: "The Bugs Bunny’s Mystery Special", gdzie Elmer jako agent służb specjalnych wynajął Sama, aby ten pozbył się Królika Bugsa podejrzewanego o napad na bank, oraz w filmie "Kosmiczny mecz" (1996), gdzie we dwójkę odstrzelili jednemu z kosmitów zęby, gdy próbował on skrzywdzić Kojota Wilusia (ich ubiór zaś oraz muzyka nawiązują do filmu "Pulp Fiction").
Aktorzy głosowi.
Mel Blanc.
Rola Yosemite Sama została zapoczątkowana przez głównego aktora głosowego Warners Bros, Mela Blanca. W swojej autobiografii Blanc stwierdził, że miał trudności z wymyśleniem odpowiedniego głosu, gdy grał podobną postać o imieniu Tex w audycji radiowej Judy Canova. Próbował dać Samowi cichy głos, ale nie był do niego przekonany. Pewnego dnia zdecydował po prostu krzyczeć do mikrofonu, czego źródłem inspiracji był incydent agresji na drodze mający miejsce wcześniej tego dnia. Okazało się to dobrze komponować z porywczym charakterem Sama, jednak było bardzo wyczerpujące dla gardła Blanca, dlatego nagrywał kwestie postaci pod koniec sesji nagraniowej. Po ukończeniu 70 lat jego głos był zbyt szorstki; w filmie "Kto wrobił królika Rogera?" rolę Sama przejął Joe Alaskey, podczas gdy Blanc użyczył głosu innym postaciom z serii Zwariowane melodie.
Blanc użył tego samego głosu w filmie "Strange Brew" (1983), użyczając go postaci ojca Boba i Douga McKenzie’ch (granego przez Dave’a Thomasa). Po raz ostatni Sam przemówił jego głosem w odcinku specjalnym "Bugs Bunny’s Wild World of Sports" z 1989 roku.
Zarchiwizowane nagrania Blanca jako Sama wykorzystano także w:
Ponadto Mel Blanc użył zbliżonego głosu dla postaci Kosma Kosmoskiego z serialu "Jetsonowie".
Inni (język angielski).
Oprócz Blanca Samowi użyczyli głosu następujący aktorzy:

</doc>
<doc id="1782789" url="https://pl.wikipedia.org/wiki?curid=1782789" title="Do umarłych i żywych i nienarodzonych rodaków moich na Ukrainie i nie na Ukrainie list mój przyjacielski">
Do umarłych i żywych i nienarodzonych rodaków moich na Ukrainie i nie na Ukrainie list mój przyjacielski

Do umarłych i żywych i nienarodzonych rodaków moich na Ukrainie i nie na Ukrainie list mój przyjacielski (oryg. ukr. "I мертвим, і живим і ненарожденним землякам моїм в Україні і не в Україні моє дружнєє посланіє") – poemat Tarasa Szewczenki napisany w grudniu 1844, opublikowany po raz pierwszy w 1859 w Lipsku w zbiorowym wydaniu dzieł Puszkina i nowszych wierszy Szewczenki. Zaliczany do zbioru "Trzy lata", chociaż zajmuje w nim szczególną pozycję, nie wiążąc się bezpośrednio z żadnym innym zawartym w nim utworem.
Okoliczności powstania utworu.
Szewczenko napisał poemat w czasie pobytu w miejscowości Wjunyszcza, u byłego działacza dekabrystów Samojłowa. 
Treść.
Podobnie jak w wypadku wielu innych utworów ze zbioru "Trzy lata", poeta opatrzył dzieło mottem biblijnym, zaczerpniętym z 1. Listu św. Jana Ewangelisty: "Jeśliby kto rzekł, iż miłuje Boga, a brata by swego nienawidził, kłamcą jest (...)". 
Dzieło rozpoczyna się skargą poety, stwierdzającego, że wszyscy ludzie po ciężkiej pracy mogą odpoczywać - oprócz jego samego. On bowiem jako jedyny zwraca uwagę na to, że wokół niego panuje krótkowzroczność i głupota. Jego rodacy podają się za ludzi wierzących, tymczasem bynajmniej nie kierują się w życiu miłością bliźniego, nie kochają również swojej ojczyzny, "dostojnej ruiny". Poeta przypomina, że na świecie jest tylko jedna Ukraina, tymczasem żyjący na tych ziemiach ludzie pochodzenia szlacheckiego nie chcą o nią dbać i walczyć o jej wolność. Zamiast tego bezlitośnie wyzyskują należących do nich chłopów - również Ukraińców. Podmiot liryczny wzywa ich, by "byli ludźmi" i "otrzeźwieli", zapowiadając w przeciwnym razie wybuch nowego społecznego buntu, w czasie którego "krew spłynie rzekami". Poeta twierdzi, że jedynym punktem odniesienia dla szlachty ukraińskiej są "Niemcy", nazywając w ten sposób cara rosyjskiego i jego otoczenie (pochodzenia niemieckiego). Atakuje tych szlachciców, którzy deklarowali się jako słowianofile, twierdząc, że w istocie nie wiedzą oni nic o własnym narodzie, głoszą piękne idee zamiast realizować chociażby ich część w najbliższym otoczeniu. Protestuje również przeciw ślepemu i powierzchownemu traktowaniu historii, chwaleniu Kozaczyzny i jej udziału w upadku Polski bez głębszej refleksji. Stwierdza wreszcie, że postępowanie współczesnej mu ukraińskiej szlachty ostatecznie niszczy Ukrainę. Całość kończy się wezwaniem, by zmienić nastawienie do patriotyzmu i do niewykształconych warstw ukraińskiego chłopstwa. Poeta prosi ukraińską wykształconą szlachtę, by uznała niepiśmienny lud za taką samą jak ona część narodu i zaczęła działać na rzecz jego jedności i siły. 
Cechy utworu.
Jerzy Jędrzejewicz nazywa wiersz "wybuchem twórczej pasji, odsłonięciem nowych widnokręgów myśli i pobudką do działania, pamfletem i perswazją, klątwą i proroctwem". Dzieło ma przede wszystkich charakter bezpośredniego zwrotu do ukraińskiej inteligencji, liberałów, najczęściej pochodzenia szlacheckiego, łączących liberalizm ze słowianofilstwem i hasłem "umiłowania do ludu". Szewczenko oskarża ich o głoszenie haseł, które nie znajdują pokrycia w ich życiu, jednak wierzy jeszcze w zmianę ich postawy i w to, że właśnie ci ludzie będą mogli w przyszłości zostać przywódcami narodu w jego walce o niepodległość. Ostrzega ich jednak równocześnie przed gniewem uciskanych ubogich Ukraińców i krwawą, bratobójczą rewoltą, jaka może wybuchnąć w jego efekcie. 
Wiele miejsca w poemacie poświęcone jest mitom związanym z historią Ukrainy, kultywowanym przez szlachtę. Poeta wyraźnie zrywa z idealnym obrazem Kozaczyzny, jaki opiewał jeszcze w swoich wczesnych utworach ("Iwan Pidkowa"). Wskazuje, że obok chwalebnych tradycji w historii Ukraińców były również ciemne karty, z których jako najstraszniejsza zostaje wskazana dawna postawa elit kozackich, a następnie ukraińskich, bezrefleksyjnie popierających Rosję, nieprzewidujących konsekwencji tego postępowania. Szewczenko nie potępia jednak całokształtu dziejów Ukrainy, jak również wierzy w możliwość zdobycia niepodległości i budowy potęgi kraju opartej na powszechnym szacunku. Uzupełnieniem przesłania wiersza w odniesieniu do historii jest napisany natychmiast po nim "Chłodny Jar".
W podobnej konwencji listu poetyckiego do narodu utrzymany jest utwór "Do Polaków".

</doc>
<doc id="1782790" url="https://pl.wikipedia.org/wiki?curid=1782790" title="Równina Czaśnicka">
Równina Czaśnicka

Równina Czasznicka (biał. "Чашніцкая раўніна"; 842.6) — równina na południu Pojezierza Białoruskiego. Leży w obwodzie witebskim, w rejonie czaśnickim, na południu rejonu bieszenkowickiego oraz północy i zachodzie rejonu sienneńskiego. Na północy graniczy z Równiną Połocką, na wschodzie z Wysoczyzną Witebską i Równiną Łuczeską, na południu z Wysoczyzną Orszańską, na południowym zachodzie i zachodzie z Równiną Górnoberezyńską i Wysoczyzną Uszacko-Lepelską.
Rozciągłość z zachodu na wschód 40-72 km, z południa na północ od 30 do 70 km, powierzchnia 2,5 tys. km². Wysokości 140-160 m, wysokość maksymalna 192 m (w części południowej).
W formowaniu równiny brały udział lodowce 5 zlodowaceń. Największy wpływ miały lodowce 2 ostatnich zlodowaceń. Północna część jest pofalowana. Na południu i południowym wschodzie równina jest pagórkowata, pocięta licznymi zagłębieniami, nieckami jezior, wokół których znajdują się ozy i kemy.
Zasoby naturalne: łatwo topliwe gliny, pospółki, torf, muły.
Rzeki należą do dorzecza Dźwiny: Ułła z dopływami Uświejka, Świaczanka, Łukomka, Krywinka z Biarozką, Obolanka. Liczne jeziora, największe z nich to: Żeryńskie, Saro, Sienno, Biarozowskie.

</doc>
<doc id="1782792" url="https://pl.wikipedia.org/wiki?curid=1782792" title="6 Bateria Artylerii Przeciwlotniczej Motorowa Typ A">
6 Bateria Artylerii Przeciwlotniczej Motorowa Typ A

Bateria artylerii przeciwlotniczej motorowa typ A nr 6 – pododdział artylerii przeciwlotniczej Wojska Polskiego w II Rzeczypospolitej.
Bateria nie występowała w organizacji pokojowej wojska. Została zmobilizowana, zgodnie z planem mobilizacyjnym „W”, 24 sierpnia 1939 roku w garnizonie Kraków przez 5 dywizjon artylerii przeciwlotniczej, jako organiczna jednostka artylerii 6 Dywizji Piechoty. Pododdział uzbrojony był w cztery 40 mm armaty przeciwlotnicze wzór 1936.

</doc>
<doc id="1782794" url="https://pl.wikipedia.org/wiki?curid=1782794" title="Gugliemo Agnelli">
Gugliemo Agnelli

Guglielmo Agnelli (ur. ok. 1238 w Pizie, zm. 1313 tamże) – włoski rzeźbiarz i architekt, pochodzący z Pizy.
Życiorys.
Agnelli był uczniem Nicola Pisano. W 1257 roku wstąpił do zakonu dominikanów. Za jego najważniejszą pracę uważa się derię marmurowych reliefów, stworzonych razem z Pisano dla grobowca św. Dominika w bolońskim kościele nazwanym imieniem tego świętego.

</doc>
<doc id="1782795" url="https://pl.wikipedia.org/wiki?curid=1782795" title="Puelche">
Puelche



</doc>
<doc id="1782796" url="https://pl.wikipedia.org/wiki?curid=1782796" title="Embryonic">
Embryonic

Embryonic – dwunasty album The Flaming Lips. Został nagrany w opuszczonym domu należącym do Stevena Drozda i wyprodukowany przez zespół.
Jej brzmienie znacznie różni się od trzech poprzednich płyt zespołu, jest mniej wypracowane w studio, a bardziej spontaniczne i agresywne. Większość utworów powstała z improwizacji, a jako inspiracje zespół podawał Joy Division, "On the Corner" Milesa Davisa i piosenki takie jak "Instant Karma" Johna Lennona. W dwóch piosenkach można usłyszeć Karen O z zespołu Yeah Yeah Yeahs, a w jednej zespół MGMT. 
Mimo że jest to album podwójny, został wydany na jednym CD. Album został udostępniony w formie streamu 17 września 2009. na stronie programu The Colbert Report.
Perkusista Kliph debiutuje na tym albumie jako regularny członek zespołu, a nie jedynie koncertowy.

</doc>
<doc id="1782798" url="https://pl.wikipedia.org/wiki?curid=1782798" title="Mykoła Buraczek">
Mykoła Buraczek

Mykoła Buraczek (ur. 16 marca 1871 w Latyczowie, zm. 12 sierpnia 1942 w Charkowie) – ukraiński malarz impresjonista.
Buraczek studiował malarstwo w Kijowie, a następnie na Akademii Sztuk Pięknych w Krakowie, którą ukończył w 1910 w klasie Jana Stanisławskiego. Jeszcze jako student po raz pierwszy wystawił swoje prace (w 1907). W latach 1910-1912 przebywał w Paryżu, pracując w studiu Henriego Matisse’a. W 1917 został profesorem Ukraińskiej Państwowej Akademii Sztuk Pięknych, w której pracował przez pięć lat, przed przejściem do Kijowskiego Państwowego Instytutu Sztuki. W latach 1925-1934 rektor Charkowskiego Instytutu Sztuki, następnie ponownie pracownik instytutu w Kijowie.
Jego obrazy utrzymane były w duchu impresjonizmu, najczęściej malował krajobrazy Ukrainy. Był również autorem projektów dekoracji teatralnych do sztuk wystawianych w teatrach w Charkowie i Doniecku. W 1937 opublikował autobiografię "Moje życie", zaś w dwa lata później monografię poświęconą Tarasowi Szewczence pt. "Великий народний художник Т. Г. Шевченко". Był również autorem wielu artykułów poświęconych malarzom ukraińskim.

</doc>
<doc id="1782799" url="https://pl.wikipedia.org/wiki?curid=1782799" title="7 Bateria Artylerii Przeciwlotniczej Motorowa Typ A">
7 Bateria Artylerii Przeciwlotniczej Motorowa Typ A

Bateria Motorowa Artylerii Przeciwlotniczej Typu A nr 7 - pododdział artylerii przeciwlotniczej Wojska Polskiego II RP.
Bateria nie występowała w organizacji pokojowej wojska. Została zmobilizowana, zgodnie z planem mobilizacyjnym "W", w dniach 24–25 sierpnia 1939 w garnizonie Kraków przez 5 Dywizjon Artylerii Przeciwlotniczej, jako organiczna jednostka artylerii 7 Dywizji Piechoty. Pododdział uzbrojony był w cztery 40 mm armaty przeciwlotnicze wz. 1936.
Organizacja i obsada personalna baterii

</doc>
<doc id="1782800" url="https://pl.wikipedia.org/wiki?curid=1782800" title="Janusz Budzanowski">
Janusz Budzanowski

Janusz Budzanowski (zm. 20 września 1939 w Grodnie) – polski harcerz, uczestnik obrony Grodna w 1939. 
Życiorys.
Był synem grodzieńskiego samorządowca i posła Teofila Budzanowskiego i Korduli Budzanowskiej. Uczył się w Państwowym Gimnazjum i Liceum Męskim im. Adama Mickiewicza w Grodnie. 20 września 1939 podczas obrony Grodna unieruchomił jeden z czołgów sowieckich, jednakże odniósł przy tym śmiertelną ranę. 
Został pochowany na cmentarzu farnym w Grodnie. Na nagrobku napisano, że był uczniem Państwowego Technikum Handlowego. Wykuto także napis: "W kwiecie życia duch twój czysty na błękitach progu. Kwiaty cierpienia składa swemu Bogu Twoja Matka". Grób ten jest jedyną zachowaną mogiłą poległego obrońcy miasta. 

</doc>
<doc id="1782802" url="https://pl.wikipedia.org/wiki?curid=1782802" title="Katastrofa górnicza w kopalni Wujek – Ruch Śląsk">
Katastrofa górnicza w kopalni Wujek – Ruch Śląsk

Katastrofa górnicza w kopalni Wujek – Ruch Śląsk – katastrofa górnicza, która miała miejsce 18 września 2009 w kopalni Wujek – Ruch Śląsk w Rudzie Śląskiej. W jej wyniku, na skutek wybuchu metanu, śmierć poniosło 20 górników (12 osób na miejscu, 8 osób w szpitalach), a około 36 odniosło obrażenia.
Według doniesień mediów pożar wybuchł około godz. 10:15 w wyrobisku, które znajduje się w pokładzie 409 na głębokości 1050 m. Spośród górników znajdujących się w rejonie wypadku na powierzchnię samodzielnie wydostało się 29. Kolejnych 9 ewakuowano w ramach akcji ratowniczej. Poszkodowani górnicy trafili do Centrum Leczenia Oparzeń w Siemianowicach Śląskich do szpitali w Sosnowcu, Rudzie Śląskiej, Katowicach-Ochojcu, Chorzowie oraz do Wschodniego Centrum Oparzeń w Łęcznej. W akcji ratunkowej uczestniczyło pięć śmigłowców Lotniczego Pogotowia Ratunkowego.
Reakcje.
Na miejsce katastrofy przyjechał wicepremier Grzegorz Schetyna, a także odpowiedzialna za górnictwo wiceminister gospodarki Joanna Strzelec-Łobodzińska. Prezydent Lech Kaczyński złożył kondolencje rodzinom ofiar, natomiast premier Donald Tusk przerwał swój pobyt za granicą i wieczorem przybył na miejsce tragedii.
Kondolencje Polsce i rodzinom ofiar przysłali prezydent Litwy Dalia Grybauskaitė, minister spraw zagranicznych Rosji Siergiej Ławrow, przewodniczący Komisji Europejskiej José Manuel Barroso, przewodniczący Parlamentu Europejskiego Jerzy Buzek i unijny komisarz ds. polityki regionalnej Paweł Samecki.
Prezydent Lech Kaczyński ogłosił dwudniową żałobę narodową w dniach 21–22 września. Prezydent Rudy Śląskiej Andrzej Stania ogłosił siedmiodniową żałobę w mieście od dnia katastrofy.

</doc>
<doc id="1782803" url="https://pl.wikipedia.org/wiki?curid=1782803" title="Ach (dopływ Blau)">
Ach (dopływ Blau)

Ach (t. "Schelklinger Ach", "Schelklinger Aach") – rzeka w południowej części Niemiec, o długości około 10 km. Przepływa przez Badenię-Wirtembergię. Jest prawym dopływem rzeki Blau, do której uchodzi w pobliżu miasta Blaubeuren. Ważniejsze miasta leżące nad rzeką Ach to Schelklingen i Blaubeuren.

</doc>
<doc id="1782804" url="https://pl.wikipedia.org/wiki?curid=1782804" title="TRG-21">
TRG-21



</doc>
<doc id="1782806" url="https://pl.wikipedia.org/wiki?curid=1782806" title="Karabin Sako TRG-21">
Karabin Sako TRG-21

Sako TRG-21 – fiński karabin wyborowy. 40 karabinów TRG-21 jest używane przez Siły Zbrojne Rzeczypospolitej Polskiej (np. 1 Pułk Specjalny Komandosów) oraz Policję pod oznaczeniem "kbw SAKO TRG-21".
Opis.
Sako TRG-21 jest bronią powtarzalną, z zamkiem suwno-obrotowym, czterotaktowym.
Lufa samonośna, gwintowana o skoku gwintu równym 270 mm (skok prawoskrętny, czterobruzdowy). Na końcu lufy może być mocowane wielofunkcyjne urządzenie wylotowe lub tłumik dźwięku.
Zasilanie z magazynka o pojemności 10 nabojów.
Łoże wykonane z tworzywa sztucznego (poliuretanu). Kolba z regulowana poduszką podpoliczkową. Z przodu łoża może być montowany dwójnóg.
Broń mogła być wyposażona w szynę Picatinny (STANAG 2324).

</doc>
<doc id="1782807" url="https://pl.wikipedia.org/wiki?curid=1782807" title="21 Bateria Artylerii Przeciwlotniczej Motorowa Typ A">
21 Bateria Artylerii Przeciwlotniczej Motorowa Typ A

Bateria Motorowa Artylerii Przeciwlotniczej Typ A Nr 21 - pododdział artylerii przeciwlotniczej Wojska Polskiego II RP.
Bateria nie występowała w organizacji pokojowej wojska. Została zmobilizowana, zgodnie z planem mobilizacyjnym "W", w dniach 24-25 sierpnia 1939 roku w garnizonie Kraków przez 5 Dywizjon Artylerii Przeciwlotniczej, jako organiczna jednostka artylerii 21 Dywizji Piechoty Górskiej. Pododdział uzbrojony był w cztery 40 mm armaty przeciwlotnicze wzór 1936.

</doc>
<doc id="1782809" url="https://pl.wikipedia.org/wiki?curid=1782809" title="Revolt">
Revolt



</doc>
<doc id="1782810" url="https://pl.wikipedia.org/wiki?curid=1782810" title="Camillo Agrippa">
Camillo Agrippa

Camillo Agrippa – włoski szermierz, architekt, inżynier i matematyk doby renesansu.
Życiorys.
Agrippa urodził się w Mediolanie, jednak żył i pracował w Rzymie. Jest najbardziej znany z zastosowania zasad geometrii w walce. W swoim "Trattato Di Scientia d’Arme, con un Dialogo di Filosofia" z roku 1553 zaproponował rozgległe zmiany w zasadach szermierki.
Agrippa kierował również ustawieniem obelisku na Piazza di San Pietro w Rzymie.

</doc>
<doc id="1782811" url="https://pl.wikipedia.org/wiki?curid=1782811" title="24 Bateria Artylerii Przeciwlotniczej Motorowa Typ A">
24 Bateria Artylerii Przeciwlotniczej Motorowa Typ A

Bateria Motorowa Artylerii Przeciwlotniczej Typ A Nr 24 - pododdział artylerii przeciwlotniczej Wojska Polskiego II RP.
Bateria nie występowała w organizacji pokojowej wojska. Została zmobilizowana, zgodnie z planem mobilizacyjnym "W", w dniach 24-25 sierpnia 1939 roku w garnizonie Kraków przez 5 Dywizjon Artylerii Przeciwlotniczej, jako organiczna jednostka artylerii 24 Dywizji Piechoty. Pododdział uzbrojony był w cztery 40 mm armaty przeciwlotnicze wzór 1936.
Organizacja i obsada personalna baterii

</doc>
<doc id="1782813" url="https://pl.wikipedia.org/wiki?curid=1782813" title="85 Bateria Artylerii Przeciwlotniczej Motorowa Typ B">
85 Bateria Artylerii Przeciwlotniczej Motorowa Typ B

Bateria motorowa artylerii przeciwlotniczej typ B nr 85 – pododdział artylerii przeciwlotniczej Wojska Polskiego II RP.
Bateria nie występowała w organizacji pokojowej wojska. Została zmobilizowana, zgodnie z planem mobilizacyjnym „W”, w dniach 24–25 sierpnia 1939 roku w garnizonie Kraków przez 5 dywizjon artylerii przeciwlotniczej, jako organiczna jednostka artylerii Krakowskiej Brygady Kawalerii. Pododdział uzbrojony był w dwie 40 mm armaty przeciwlotnicze wzór 1936.

</doc>
<doc id="1782815" url="https://pl.wikipedia.org/wiki?curid=1782815" title="5 Dywizjon Artylerii Przeciwlotniczej (II RP)">
5 Dywizjon Artylerii Przeciwlotniczej (II RP)

5 dywizjon artylerii przeciwlotniczej (5 daplot) – pododdział artylerii przeciwlotniczej Wojska Polskiego w II Rzeczypospolitej.
Historia dywizjonu.
Na podstawie rozkazu L.dz. 470 Ministra Wojskowych z dnia 10 maja 1924 roku sformowana została samodzielna bateria artylerii przeciwlotniczej nr 5, uzbrojona w dwie rosyjskie 76,2 mm armaty przeciwlotnicze półstałe wzór 1902. Dwa lata później bateria przeformowana została w Samodzielny Dywizjon Artylerii Przeciwlotniczej Nr 5. Zarówno bateria, jak i dywizjon funkcjonowała w strukturze organizacyjnej 5 pułku artylerii ciężkiej.&lt;br&gt;
Jednostka stacjonowała w garnizonie Kraków, na terenie Okręgu Korpusu Nr V.&lt;br&gt;
Pod względem fachowego wyszkolenia i inspekcji pododdział podlegał dowódcy 11 Grupy Artylerii (1929-1938), a następnie dowódcy Grupy Artylerii Przeciwlotniczej (od 20 maja 1938 roku) i dowódcy 2 Grupy Artylerii Przeciwlotniczej (od 22 sierpnia 1939 roku).
5 daplot był jednostką mobilizującą. Zgodnie z planem mobilizacyjnym „W” formował pododdziały artylerii przeciwlotniczej dla wielkich jednostek piechoty i kawalerii przeznaczonych dla Armii „Kraków” i Grupy Odwodów „Kutno” oraz Obrony Przeciwlotniczej Kraju.
W dniach 24-25 sierpnia 1939 roku dyon wystawił, w mobilizacji alarmowej, w grupie jednostek oznaczonych kolorem brązowym (podgrupa 2 - OPL), sześć pododdziałów:
Nadwyżki dywizjonu, pozostałe po zakończeniu mobilizacji, przekazane miały być do Ośrodka Zapasowego Artylerii Przeciwlotniczej Nr 2 w Brześciu. Po zakończeniu mobilizacji i przekazaniu nadwyżek dywizjon uległ rozformowaniu.
15 września 1993 roku tradycje 5 daplot przyjął 5 pułk artylerii przeciwlotniczej stacjonujący w garnizonie Gubin i przemianowany na 5 Kresowy pułk przeciwlotniczy.
23 kwietnia 2002 roku, po rozformowaniu 5 pułku artylerii przeciwlotniczej, dziedzictwo tradycji 5 daplot przyjął 5 Kresowy dywizjon przeciwlotniczy 69 pułku przeciwlotniczego im. gen. dyw. Stefana Grota-Roweckiego z Leszna. 31 grudnia 2011 roku 69 pułk przeciwlotniczy został rozformowany.
2 października 2014 roku tradycje 5 daplot przyjął 3 Kresowy dywizjon przeciwlotniczy 4 Zielonogórskiego pułku przeciwlotniczego im. gen. dyw. Stefana Roweckiego „Grota” w Lesznie.
Kadra dywizjonu.
Żołnierze dywizjonu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"
Symbole dywizjonu.
10 listopada 1938 roku na Polu Mokotowskim w Warszawie generał dywizji Tadeusz Kasprzycki wręczył dywizjonowi sztandar. Wręczył go 10 listopada 1938 na Polu Mokotowskim w Warszawie gen. dyw. Tadeusz Kasprzycki podczas uroczystości wręczenia sztandarów jednostkom artylerii przeciwlotniczej.
Na prawej stronie płatu sztandaru umieszczony w rogach numer dywizjonu według wzoru ustalonego w „Dzienniku Rozkazów Ministerstwa Spraw Wojskowych” nr 6 z 1937, poz. 77. 
&lt;br&gt;Na lewej stronie płatu sztandaru zaś znajdują się na tarczach w poszczególnych rogach:
Na dolnym ramieniu Krzyża Kawalerskiego wyhaftowany napis „Kraków 10 V 1924” upamiętniający datę i miejsce powstania 5 samodzielnej baterii artylerii przeciwlotniczej.
Sztandar eksponowany jest w Instytucie Polskim i Muzeum im. gen. Sikorskiego w Londynie.
13 sierpnia 1932 roku Minister Spraw Wojskowych zatwierdził wzór odznaki pamiątkowej artylerii przeciwlotniczej i jej regulamin.

</doc>
<doc id="1782816" url="https://pl.wikipedia.org/wiki?curid=1782816" title="Franco Albini">
Franco Albini

Franco Albini (ur. 17 października 1905, zm. 1 listopada 1977 w Mediolanie) − włoski architekt i projektant.
Życiorys.
Urodził się w Robbiate, w pobliżu Mediolanu. Wykształcenie zdobył na Politechnice Mediolańskiej w 1929 roku i rozpoczął pracę u boku Gio Ponti, uniezależnił się w 1930 roku.
Zajmował się m.in. projektowaniem mebli, w których łączył motywy tradycyjne dla sztuki włoskiej z rozwijającym się bujnie modernizmem. W 1939 roku zaprojektował odbiornik radiowy zbudowany ze szkła, w celu ukazania jego budowy wewnętrznej.
W latach 60. zajmował się równocześnie wzornictwem przemysłowym oraz projektami architektonicznymi. W 1961 roku zaprojektował budynek "Rinascente" w Rzymie, a w roku 1964 roku był w zespole projektującym stacje mediolańskiego metra.

</doc>
<doc id="1782817" url="https://pl.wikipedia.org/wiki?curid=1782817" title="Lista biskupów lubuskich">
Lista biskupów lubuskich

Biskupi lubuscy – lista biskupów diecezji lubuskiej.

</doc>
<doc id="1782822" url="https://pl.wikipedia.org/wiki?curid=1782822" title="Skunks Pepé Le Swąd">
Skunks Pepé Le Swąd

Skunks Pepé Le Swąd (ang. "Pepé Le Pew") – czarno-biały, romantyczny skunks, który pojawił się po raz pierwszy w kreskówce z serii Zwariowane melodie pt. "Kociak i jego odorator" (ang. "Odor-able Kitty") w 1945 roku. Okropnie śmierdzący skunks Pepé Le Swąd podkochuje się w czarno-białych kotkach, które myli ze skunksami płci żeńskiej.
Postać ostatnimi czasy stała się obiektem kontrowersji. Niektórzy zaliczali go do tzw. kultury gwałtu. Od 2021 nie pojawia się w żadnym nowym projekcie Warner Bros, w tym w "".

</doc>
<doc id="1782824" url="https://pl.wikipedia.org/wiki?curid=1782824" title="Galasso Alghisi">
Galasso Alghisi

Galasso Alghisi (ur. 1523 w Carpi - zm. 1573) - renesansowy, włoski architekt i autor prac na temat architektury, architekt księcia Ferrary.

</doc>
<doc id="1782826" url="https://pl.wikipedia.org/wiki?curid=1782826" title="Marsjanin Marwin">
Marsjanin Marwin

Marsjanin Marvin – postać Marsjanina z kreskówek z serii "Zwariowane melodie".
Marsjanin Marvin pojawił się po raz pierwszy w kreskówce pt. "Nieziemski Królik" w 1948 roku. Jego największymi wrogami są: Królik Bugs, Kaczor Daffy (również jako Kaczor Dodgers) i Prosiak Porky (również jako Kadet). Jego celem jest podbój bądź unicestwienie Ziemi (dla własnych celów lub dla Marsa), jednak najczęściej mu się to nie udaje.
Głosu Marvinowi w oryginale użyczał przede wszystkim Mel Blanc, a poza nim także m.in. Joe Alaskey, Darmon Jones i Eric Bauza (obecnie).
W wersji polskiej Marsjaninowi głosu użyczali: Wojciech Machnicki, Włodzimierz Bednarski oraz bracia Kwiecień: Grzegorz i (obecnie) Mateusz.

</doc>
<doc id="1782828" url="https://pl.wikipedia.org/wiki?curid=1782828" title="Lucjan Szymański">
Lucjan Szymański

Lucjan Antoni Szymański, ps. „Janczar”, „Kamiński”, „Garda” (ur. 17 marca 1897 w Białych Wodach na Ukrainie, zm. 5 marca 1945 w Warszawie) – podpułkownik kawalerii Wojska Polskiego.
Życiorys.
Lucjan Antoni Szymański urodził się 17 marca 1897 roku w miejscowości Białe Wody, w guberni charkowskiej, w rodzinie Hilarego (1855–1911) i Olimpii z Protessowiczów (ur. 1869). Uczęszczał do 7-klasowej szkoły handlowej w Kamieńcu Podolskim, którą ukończył w lipcu 1916. Mając 14 lat, wstąpił do konspiracyjnego oddziału polskiej organizacji „Strzelec”. W sierpniu 1916 rozpoczął studia w Handlowym Instytucie w Kijowie, lecz już w październiku 1916 został powołany do carskiego wojska. W 1917, służąc w carskim 8 pułku huzarów, ukończył Szkołę Wojskową im. Wielkiego Ks. Konstantego Konstantynowicza w Kijowie. We wrześniu 1917 wstąpił do tajnej Ligi Polskiej Pogotowia Walki Czynnej. Następnie służył w I Korpusie Wschodnim jako plutonowy Legii Oficerskiej. 3 lipca 1918 roku został zdemobilizowany. Jesienią 1918 roku wstąpił do Wojska Polskiego. 14 stycznia 1919 roku rozpoczął służbę w szwadronie jazdy ziemi kujawskiej we Włocławku. Uczestnik wojny polsko-bolszewickiej 1920 roku (wyprawa kijowska, bitwa warszawska, bitwa niemeńska).
W okresie międzywojennym w 1, a następnie w 3 pułku strzelców konnych w stopniu podporucznika. 3 maja 1922 roku został zweryfikowany w stopniu porucznika ze starszeństwem z dniem 1 czerwca 1919 roku i 343. lokatą w korpusie oficerów jazdy (od 1924 roku – kawalerii). W Szkole Podchorążych dla Podoficerów w Bydgoszczy jako instruktor jazdy konnej. 12 kwietnia 1927 roku awansował na rotmistrza ze starszeństwem z dniem 1 stycznia 1927 roku i 51. lokatą w korpusie oficerów kawalerii. 20 września 1930 roku został przeniesiony do Korpusu Ochrony Pogranicza. 27 listopada 1930 roku objął dowództwo Szwadronu Kawalerii KOP „Iwieniec”. 20 lutego 1934 roku został przeniesiony do 9 pułku strzelców konnych w Grajewie na stanowisko dowódcy 1 szwadronu. W 1937 roku został komendantem Rejonu Przysposobienia Wojskowego Konnego 2 Dywizji Piechoty Legionów w Kielcach oraz 11 pułku Ułanów Legionowych w Ciechanowie. Awansował do stopnia majora.
Kampanię wrześniową 1939 przeszedł szlakiem bojowym 11 pułku ułanów jako II zastępca dowódcy. Wzięty do niewoli niemieckiej po kapitulacji po bitwie pod Krasnobrodem 25 września. W październiku 1939 zbiegł z niewoli niemieckiej, w konspiracji pod ps. „Janczar”, w ZWZ, potem AK. W 1940 organizator ZWZ w pow. Mińsk Mazowiecki, w listopadzie 1941 inspektor AK w pow. Mińsk Mazowiecki i Siedlce-miasto. Ostatni dowódca podokręgu „Białowieża” Warszawa-Wschód. Według planu odtworzenia WP (OSZ) ppłk Lucjan Szymański był przewidziany jako dowódca Mazowieckiej Brygady Kawalerii. Inspektor AK mjr Lucjan Szymański „Janczar” został awansowany do stopnia podpułkownika w dniu 1 października 1943 r. Ppłk. Lucjan Szymański jako najstarszy stopniem oficer AK oraz inspektor Komendy Głównej AK na obwody Siedlce, Sokołów Podlaski, Garwolin i Mińsk Mazowiecki, po aresztowaniu 8 sierpnia 1944 dowódcy Podokręgu płk. Suszczyńskiego (i innych oficerów którzy zgłosili się na ponowne spotkanie z sowieckim gen. Popowem) objął dowodzenie całym podokręgiem.
23 grudnia aresztowany przez ppor. Józefa Światło. Prawdopodobnie ostatnia depesza adresowana do gen. Leopolda Okulickiego podpisana przez „Janczara” została wysłana do Londynu w dniu 20 listopada 1944 roku. Więziony w Siedlcach i w katowni przy ul. 11 Listopada na warszawskiej Pradze tzw. „Toledo”. Według informacji przekazanych rodzinie przez prokuraturę – stracony 5 marca 1945. Współwięźniowie twierdzą, że był wielokrotnie wieszany na drzewie na terenie więzienia i został pochowany pod ścianą więzienia w pobliżu narożnika północnego. Jego grób symboliczny znajduje się na Cmentarzu Wojskowym na Powązkach w Warszawie, w Kwaterze „na Łączce”, a tablice pamiątkowe jego pamięci w krużganku kościoła św. Antoniego i na murze kościoła św. Karola Boromeusza w Warszawie.
Zrehabilitowany 29 czerwca 1993 roku. 14 sierpnia 2017 roku został awansowany pośmiertnie na stopień pułkownika.
Ordery i odznaczenia.
Generał podporucznik Edward Śmigły-Rydz wnioskując o nadanie Krzyża Walecznych napisał:
W 1920 roku był przedstawiony do odznaczenia Krzyżem Srebrnym Orderu Wojennego Virtuti Militari za zdobycie w walce sztandaru sowieckiej kawalerii.

</doc>
<doc id="1782829" url="https://pl.wikipedia.org/wiki?curid=1782829" title="Matteo di Guaro Allio">
Matteo di Guaro Allio

Matteo di Guaro Allio (ur. 1605 w Lanzo d’Intelvi, zm. 1670 w Padwie) – włoski architekt i rzeźbiarz doby baroku, pracujący głównie w Padwie. Jest autorem części wystroju rzeźbiarskiego w bazylice świętego Antoniego Padewskiego w Padwie.

</doc>
<doc id="1782830" url="https://pl.wikipedia.org/wiki?curid=1782830" title="Diabeł Tasmański (Zwariowane melodie)">
Diabeł Tasmański (Zwariowane melodie)

Diabeł Tasmański, ang. Tasmanian Devil – bohater kreskówek z serii "Zwariowane melodie" z wytwórni Warner Bros. Pojawił się po raz pierwszy w kreskówce pt. "Co nagle, to po diable" (ang. "Devil May Hare") w 1954 roku. Jego największymi rywalami są Królik Bugs i Kaczor Daffy. W latach 1991–1993 Diabeł Tasmański został bohaterem serialu animowanego "Taz-Mania", który w Polsce był emitowany na kanale TVP2.

</doc>
<doc id="1782831" url="https://pl.wikipedia.org/wiki?curid=1782831" title="Mistrzostwa Europy w Piłce Siatkowej Mężczyzn 2009 (składy)">
Mistrzostwa Europy w Piłce Siatkowej Mężczyzn 2009 (składy)

Artykuł grupuje składy wszystkich reprezentacji narodowych w piłce siatkowej, które wystąpiły w Mistrzostwa Europy w Piłce Siatkowej Mężczyzn 2009 odbywających się w Turcji.
Bułgaria.
Trener: Silvano PrandiAsystent: Camillo Placi
Czechy.
Trener: Jan SvobodaAsystent: Milan Hadrava
Estonia.
Trener: Avo KeelAsystent: Andrei Ojamets
Finlandia.
Trener: Mauro BerrutoAsystent: Andrea Brogioni
Francja.
Trener: Philippe BlainAsystent: Olivier Lecat
Grecja.
Trener: Stelios KazazisAsystent: Ioannis Fakas
Hiszpania.
Trener: Julio VelascoAsystent: Antonio Alemany
Holandia.
Trener: Peter BlangéAsystent: Arnold van Ree
Niemcy.
Trener: Raúl LozanoAsystent: Juan Manuel Serramalera
Polska.
Trener: Daniel CastellaniAsystent: Krzysztof Stelmach
Rosja.
Trener: Daniele BagnoliAsystent: Jarosław Antonow
Serbia.
Trener: Igor KolakovićAsystent: Željko Bulatović
Słowacja.
Trener: Emanuele ZaniniAsystent: Štefan Chrtiansky
Słowenia.
Trener: Gregor HribarAsystent: Radovan Gačić
Turcja.
Trener: Fausto PolidoriAsystent: Armando Cosentino
Włochy.
Trener: Andrea AnastasiAsystent: Andrea Gardini

</doc>
<doc id="1782832" url="https://pl.wikipedia.org/wiki?curid=1782832" title="Nata de coco">
Nata de coco

Nata de coco (z hiszp. dosłownie "śmietanka kokosowa") – deser pochodzący z Filipin. Ma nieco galaretowatą, żelową konsystencję i jest wytwarzany dzięki bakteryjnej fermentacji wody kokosowej. Obecnie Nata de coco jest podstawą wielu komercyjnie produkowanych deserów.

</doc>
<doc id="1782833" url="https://pl.wikipedia.org/wiki?curid=1782833" title="Melinda Page Hamilton">
Melinda Page Hamilton

Melinda Page Hamilton (ur. 22 sierpnia 1974) – amerykańska aktorka.
Kariera.
W 2004 roku zagrała drugoplanową rolę w filmie "Promised Land", natomiast w 2006 roku główną rolę w filmie "Sleeping Dogs Lie". Pojawiła się w takich serialach jak ', ', "", "Everwood", "Bez skazy" czy "Wzór". Zagrała również zakonnicę Mary Bernard, próbującą unieważnić małżeństwo Gabrielle i Carlosa w "Gotowych na wszystko". Wciela się w Annę Draper w serialu "Mad Men".

</doc>
<doc id="1782838" url="https://pl.wikipedia.org/wiki?curid=1782838" title="Tamara Sorbian-Kasprzycka">
Tamara Sorbian-Kasprzycka



</doc>
<doc id="1782839" url="https://pl.wikipedia.org/wiki?curid=1782839" title="Tamara Kasprzycka">
Tamara Kasprzycka



</doc>
<doc id="1782849" url="https://pl.wikipedia.org/wiki?curid=1782849" title="Tomorrow Can Wait">
Tomorrow Can Wait

Tomorrow Can Wait – piosenka house/pop stworzona przez Davida Guettę oraz Tocadisco na trzeci studyjny album Guetty, "Pop Life". W utworze swojego głosu gościnnie użycza Chris Willis. Singel został wydany w 2008 roku.

</doc>
<doc id="1782851" url="https://pl.wikipedia.org/wiki?curid=1782851" title="Władimir Orłow">
Władimir Orłow

Władimir Mitrofanowicz Orłow (ros. Владимир Митрофанович Орлов, ur. w Chersoniu, zm. 28 lipca 1938 w miejscu egzekucji Kommunarka) – flagman floty I rangi (admirał) Marynarki Wojennej ZSRR (22 listopada 1935), naczelny dowódca marynarki wojennej ZSRR.
Urodzony w rodzinie dyrektora gimnazjum. Uczył się na wydziale prawa Uniwersytetu Petersburskiego. W czasie I wojny światowej w 1916 powołany do służby wojskowej we Flocie Bałtyckiej. Ukończył kurs chorążych marynarki w 1917, dalej w służbie we Flocie Bałtyckiej jako oficer wachtowy krążownika . W 1918 wstąpił do RKP(b). W l. 1918-1920 szef wydziału politycznego Floty Bałtyckiej. W l. 1920-1921 służył na okrętach transportowych. W l. 1921-1923 pomocnik szefa oddziału politycznego Rewolucyjnej Rady Wojennej Republiki ds. morskich i szef oddziału politycznego Marynarki. W l. 1923-1925 szef i komisarz Szkół i Uczelni Marynarki Wojennej. W 1926 ukończył Wyższe Kursy Akademickie. W l. 1926-1930 dowódca Floty Czarnomorskiej. Od czerwca 1931 do lipca 1937 dowódca marynarki wojennej Armii Czerwonej (RKKA). Do 1934 członek Rewolucyjnej Rady Wojskowej ZSRR. Od stycznia 1937 zastępca komisarza ludowego obrony ZSRR. 
W okresie "wielkiej czystki" 10 lipca 1937 aresztowany przez NKWD pod zarzutem "założenia organizacji kontrrewolucyjnej w Marynarce Wojennej Armii Czerwonej". 28 lipca 1938 skazany na śmierć przez Kolegium Wojskowe Sądu Najwyższego ZSRR. Rozstrzelany tego samego dnia w miejscu egzekucji Kommunarka pod Moskwą, pochowany anonimowo.
Zrehabilitowany 23 czerwca 1956 postanowieniem Kolegium Wojskowego SN ZSRR.

</doc>
<doc id="1782854" url="https://pl.wikipedia.org/wiki?curid=1782854" title="Andrij Bandera">
Andrij Bandera

Andrij Bandera (ur. 11 grudnia 1882 w Stryju, zm. 10 lipca 1941 w Kijowie) – kapłan greckokatolicki, ukraiński działacz społeczny, ojciec Stepana Bandery.
Życiorys.
W 1901 ukończył gimnazjum w Stryju, następnie studia na Wydziale Teologicznym Uniwersytetu Lwowskiego. Już w czasie nauki w gimnazjum prowadził działalność polityczną jako członek Ukraińskiej Partii Ludowo-Demokratycznej (UNDP), zajmując się m.in. agitacją przedwyborczą. Był członkiem Naukowego Towarzystwa im. Szewczenki.
Dom Banderów był miejscem spotkań politycznych. Bywali w nim Pawło Głodzinśkyj, poseł Jarosław Wesołowśkyj (obaj ze względów rodzinnych), oraz rzeźbiarz M. Hawryłko.
W październiku i listopadzie 1918 Andrij Bandera był jednym z organizatorów ukraińskiej władzy państwowej w powiecie kałuskim, formował również z okolicznych chłopów oddziały wojskowe.
Na początku 1919 został członkiem Ukraińskiej Rady Narodowej ZURL. Również w 1919 wstąpił do Armii Halickiej, został kapelanem 9 pułku 3 brygady II Korpusu HA. Po zakończeniu wojny polsko-ukraińskiej w lecie 1920 powrócił do domu, objął probostwo w Uhrynowie Starym. W 1921 zmarła na gruźlicę jego żona Myrosława, osierocając 6 dzieci: Martę, Stepana, Ołeksandra, Wołodymyra, Wasyla, Oksanę, Bohdana. Wcześniej, w wieku niemowlęcym zmarła córka Myrosława.
W czasie prowadzenia probostwa w Uhrynowie Starym nawiązał współpracę z kałuską filią „Silśkiego Hospodara”.
W listopadzie 1928 roku został aresztowany przez polską policję pod zarzutem odprawienia mszy za zabitych żołnierzy UHA, podczas której miał nawoływać do nienawiści do Polski i Polaków oraz opowiadać się za przyłączeniem Galicji Wschodniej do przyszłego państwa ukraińskiego. Aresztowano także jego syna Stepana za rozpowszechnianie ulotek. Kilka dni później obaj zostali zwolnieni z braku dowodów.
W 1930 został przeniesiony na parafię do Woli Zaderackiej, a w 1936 – do Trościańca koło Doliny.
23 maja 1941 został aresztowany przez NKWD jako ojciec Stepana Bandery, pięć dni był przetrzymywany w więzieniu w Stanisławowie, następnie został przewieziony do więzienia w Kijowie. Był wielokrotnie torturowany, następnie skazany na rozstrzelanie. Został zrehabilitowany 8 listopada 1992. W 2009 roku centrum kanonizacji Ukraińskiej Cerkwi Greckokatolickiej rozpoczęło starania o jego beatyfikację.
Wszyscy czterej jego synowie należeli do Organizacji Ukraińskich Nacjonalistów. Najstarszy z nich, Stepan, był twórcą frakcji OUN-B, odpowiedzialnej za rzeź wołyńską i czystkę etniczną w Małopolsce Wschodniej, został zamordowany w 1959 roku przez agenta KGB. Wasyl i Ołeksandr zginęli w KL Auschwitz, Bohdan zginął w nieznanych okolicznościach, według jednej z wersji zastrzelony przez żołnierzy Armii Czerwonej w 1944, córki: Oksana i Marta były aresztowane wraz z ojcem w 1941 i wywiezione do gułagu (Marta zmarła na wygnaniu w 1982, a Oksana wróciła z obozu na Ukrainę w 1989), Wołodymyra została aresztowana w 1946 i przebywała w obozie do 1956.

</doc>
<doc id="1782855" url="https://pl.wikipedia.org/wiki?curid=1782855" title="Błękitna Dajka">
Błękitna Dajka

Błękitna Dajka (ang. "Blue Dyke") - przylądek i grupa skalistych wysepek w Cieśninie Bransfielda u południowych wybrzeży Wyspy Króla Jerzego, na terenie Szczególnie Chronionego Obszaru Antarktyki "Zachodni brzeg Zatoki Admiralicji" (ASPA 128). Nazwa, nadana przez polską ekspedycję naukową, nawiązuje do niebieskawej barwy tamtejszej andezytowej dajki.

</doc>
<doc id="1782856" url="https://pl.wikipedia.org/wiki?curid=1782856" title="Blue Dyke">
Blue Dyke



</doc>
<doc id="1782857" url="https://pl.wikipedia.org/wiki?curid=1782857" title="Mistrzostwa Świata w Kolarstwie Górskim 2007">
Mistrzostwa Świata w Kolarstwie Górskim 2007

18. Mistrzostwa Świata w Kolarstwie Górskim – zawody sportowe, które odbyły się w dniach 3 września - 9 września 2007 roku w Fort William w Wielkiej Brytanii.

</doc>
<doc id="1782858" url="https://pl.wikipedia.org/wiki?curid=1782858" title="Aloisio da Milano">
Aloisio da Milano

Aloisio da Milano (znany także jako Aloisio da Carezano, Alewiz Miłaniec (Mediolańczyk) i Alewiz Friazin) − włoski architekt pracujący Wielkim Księstwie Moskiewskim.
Życiorys.
Aloisio da Carezano przybył do Moskwy w roku 1494, na zaproszenie księcia moskiewskiego Iwana III, by zastąpić zmarłego Pietro Antonio Solariego na stanowisku kierownika prac fortyfikacyjnych. W 1495 roku przebudował mury i baszty moskiewskiego Kremla wzdłuż rzeki Nieglinnaja. W latach 1499–1508 pracował przy budowie kremlowskiego pałacu Teremnoj. Od 1508 do 1516 roku wykonał od strony Placu Czerwonego fosę, zasypaną w wieku XIX. Na rzece Nieglinnaja wybudował także, w roku 1508, tamę oraz most ponad nią w roku 1516.
Być może wzniósł pierwszą cerkiew św. Antypasa z Pergamonu na Zanieglimju.

</doc>
<doc id="1782863" url="https://pl.wikipedia.org/wiki?curid=1782863" title="Rejestr ujazdowski">
Rejestr ujazdowski



</doc>
<doc id="1782865" url="https://pl.wikipedia.org/wiki?curid=1782865" title="Syrach Janicki">
Syrach Janicki

Syrach Bogdan Janicki OFM (ur. 16 stycznia 1966 w Siemianowicach Śląskich) – polski franciszkanin, doktor teologii, członek Prowincji Wniebowzięcia NMP Zakonu Braci Mniejszych w Katowicach.
Życiorys.
Do zakonu franciszkańskiego wstąpił w 1984. Po odbyciu rocznego nowicjatu złożył w 1985 pierwszą profesję zakonną. Następnie studiował filozofię i teologię w Wyższym Seminarium Duchownym Braci Mniejszych w Katowicach. Po przyjęciu święceń kapłańskich 16 maja 1991 i krótkiej praktyce duszpasterskiej w Polsce został skierowany na studia specjalistyczne z franciszkanizmu w rzymskim Antonianum (Instytut Duchowości Papieskiego Ateneum Antonianum). Obronił pracę doktorską o br. Alojzym Kosibie OFM.
Jest wykładowcą w seminarium duchownym swojej macierzystej prowincji zakonnej (kierownictwo duchowe, teologia życia konsekrowanego).

</doc>
<doc id="1782866" url="https://pl.wikipedia.org/wiki?curid=1782866" title="Monastyr Visoki Dečani">
Monastyr Visoki Dečani



</doc>
<doc id="1782867" url="https://pl.wikipedia.org/wiki?curid=1782867" title="Wyższa Szkoła Handlowa w Rudzie Śląskiej">
Wyższa Szkoła Handlowa w Rudzie Śląskiej



</doc>
<doc id="1782869" url="https://pl.wikipedia.org/wiki?curid=1782869" title="Aloisio Nowy">
Aloisio Nowy

Aloisio Nowy (ros. "Алевиз Новый") (zm. ok. w 1531 r. w Moskwie) – włoski architekt pracujący w Chanacie Krymskim i Wielkim Księstwie Moskiewskim.
Życiorys.
Jest prawdopodobnie tożsamy z weneckim rzeźbiarzem Alevisio Lamberti da Montagnano. Został zaproszony do Moskwy przez księcia moskiewskiego Iwana III. W drodze do Moskwy został zatrzymany na Krymie przez chana Mengli Gireja. W czasie przymusowego pobytu na Krymie Aloisio rozbudował pałac chanów krymskich w Bakczysaraju.
W 1504 roku ostatecznie dotarł do Moskwy, wyposażony w rekomendację chana. Został nazwany "nowym" dla odróżnienia od swojego imiennika, Aloisio da Milano.
Jego pierwszą pracą w Moskwie był Sobór Archangielski, miejsce pochówku władców moskiewskich. Ostatni raz jest wzmiankowany w roku 1514, gdy Wasyl III powierzył mu budowę w Moskwie jedenastu cerkwi.

</doc>
<doc id="1782871" url="https://pl.wikipedia.org/wiki?curid=1782871" title="Julius Bab">
Julius Bab

Julius Bab (ur. 11 grudnia 1880 w Berlinie – zm. 12 lutego 1955 w Nowym Jorku) – niemiecki historyk i krytyk teatralny, dramatopisarz, wydał m.in. " Die Chronik des deutschen Dramas", "Teatr współczesny", monografie niemieckich aktorów. W 1938 roku wyemigrował najpierw do Francji, a następnie do Stanów Zjednoczonych Ameryki.

</doc>
<doc id="1782872" url="https://pl.wikipedia.org/wiki?curid=1782872" title="Franklin-Gordon Wild Rivers National Park">
Franklin-Gordon Wild Rivers National Park

Franklin-Gordon Wild Rivers National Park- park narodowy położony na Tasmanii, 117 km na zachód od Hobart. Nazwa parku pochodzi od dwóch głównych rzek, które płyną w jego granicach: Franklin i Gordon. 
Park Narodowy Franklin-Gordon Wild Rivers położony jest w łańcuchu górskim West Coast Range na terenie światowego dziedzictwa Tasmanian Wilderness. Przez park przebiega autostrada- Lyell Highway. 
Park założony w 1908 roku w celu ochrony systemu wodnego rzek. Najwyższym szczytem zlokalizowanym na terenie parku jest Frenchmans Cap (1 446 m n.p.m.).

</doc>
<doc id="1782874" url="https://pl.wikipedia.org/wiki?curid=1782874" title="Michael Jackson (pisarz)">
Michael Jackson (pisarz)

Michael James Jackson (ur. 27 marca 1942 w Wetherby, zm. 30 sierpnia 2007 w Londynie) – brytyjski dziennikarz, krytyk literacki i pisarz.
Ekspert w zakresie degustacji piwa i whisky oraz autor licznych książek, z których niektóre weszły do kanonu literatury piwowarskiej. W 1994 roku otrzymał nagrodę "Glenfiddich Trophy". Jako krytyk piwny Jackson w znacznym stopniu przyczynił się do usystematyzowania stylów piwnych. Szczególnie jego dzieło "The World Guide to Beer" wyznaczyło standardy opisu i oceny piw. Ze względu na liczne krytyczne opisy piw dorobił się przydomka "Beerhunter", czyli łowca piw. Określany też był ze względu na rozległą wiedzę jako "papież piwowarstwa".

</doc>
<doc id="1782875" url="https://pl.wikipedia.org/wiki?curid=1782875" title="Martin Reiner">
Martin Reiner

Martin Reiner, wcześniej używane nazwisko Pluháček (ur. 1 sierpnia 1964 w Brnie) – poeta, prozaik, tłumacz, edytor i wydawca czeski.
Jako edytor Reiner od lat opracowuje rękopisy Ivana Blatnego.
Był właścicielem brneńskiego wydawnictwa Petrov i organizatorem międzynarodowego festiwalu „Poezja bez granic” (2001–2004), w Ołomuńcu. Wydawał pismo "Neon" (1999–2000). Obecnie prowadzi w Brnie wydawnictwo Druhé město, w którym stale publikują tacy autorzy, jak Michal Ajvaz (od tytułu jego powieści oficyna wzięła swą nazwę), Irena Dousková, Jiří Kratochvil, Michal Viewegh i Ivan Wernisch.
Ogłosił tomy wierszy "Relata refero" (1991), "Poslední rok" (1995, Ostatni rok), "Decimy" (1996, Decymy), "Tání chůze" (1998, Tajanie chodu), "Staré a jiné časy" (2002, Stare i inne czasy), "Pohled z kavárny v Bath" (2007, Widok z kawiarni w Bath) oraz prozy "Lázně" (1998, Uzdrowisko), "Lucka, Maceška a já" (2009, Lucynka, Macoszka i ja, wyd. polskie 2015), "Tři tatínci a maminka" (2010, Trzech tatusiów i mamusia) oraz "Básník. Román o Ivanu Blatném" (2014, Poeta. Powieść o Ivanie Blatnym). Książka ta zwyciężyła w ankiecie dziennika "Lidové noviny" na najlepszą książkę roku oraz otrzymała w 2015 najwyższą czeską nagrodę literacką Magnesia Litera.
Przekładany na kilka języków. W Stanach Zjednoczonych ukazały się dwie jego książki poetyckie. 
Na język polski jego wiersze tłumaczył Leszek Engelking, prozę Mirosław Śmigielski.

</doc>
<doc id="1782879" url="https://pl.wikipedia.org/wiki?curid=1782879" title="Krater Iljinec">
Krater Iljinec

Krater Iljinec – krater uderzeniowy znajdujący się w obwodzie winnickim Ukrainy.
Jego średnica wynosi 8,5 km, a wiek jest oceniany na 378 ± 5 mln lat (czyli pochodzi z górnego dewonu). Krater nie jest widoczny na powierzchni Ziemi.

</doc>
<doc id="1782881" url="https://pl.wikipedia.org/wiki?curid=1782881" title="Krater Ternowka">
Krater Ternowka

Krater Ternowka – krater uderzeniowy znajdujący się w obwodzie dniepropetrowskim Ukrainy.
Jego średnica wynosi 11 km, a wiek jest oceniany na 280 ± 10 mln lat (czyli pochodzi z permu). Krater nie jest widoczny na powierzchni Ziemi.

</doc>
<doc id="1782885" url="https://pl.wikipedia.org/wiki?curid=1782885" title="Krater Zapadnaja">
Krater Zapadnaja

Krater Zapadnaja – krater uderzeniowy znajdujący się na granicy obwodów winnickiego i żytomierskiego Ukrainy.
Jego średnica wynosi 3,2 km, a wiek jest oceniany na 165 ± 5 mln lat (czyli pochodzi ze środkowej jury). Krater nie jest widoczny na powierzchni Ziemi.

</doc>
<doc id="1782886" url="https://pl.wikipedia.org/wiki?curid=1782886" title="Artuk Ibn Ekseb">
Artuk Ibn Ekseb

Artuk Ibn Ekseb (albo Artuk Beg) (? – zm. 1091) – wódz w służbie Seldżukidów i eponimiczny protoplasta dynastii Artukidów.
Życiorys.
Był wodzem należącego do Oguzów plemienia Döger. W roku 1072 stał na czele seldżuckiej armii w Anatolii, pokonał i wziął do niewoli Izaaka Komnena i dotarł aż do rzeki Sakarya. Kiedy wybuchła rebelia Jana Dukasa cesarz Michał VII Dukas (1071 – 1078) zawarł porozumienie z Artukiem i prosił go o pomoc. Turcy dotarli wtedy aż do zatoki Izmit nad Morzem Marmara, jednak po śmierci Alp Arslana (1063 – 1072) Artuk został wezwany do Reju żeby pomóc Malikszahowi (1072 – 1092) w pokonaniu jego wuja Kawurta (1048 – 1074). W roku 1076/1077 przemaszerował przez region Al-Ahsy we wschodniej Arabii, docierając aż do Katifu i Bahrajnu, po drodze gromiąc miejscowych Karmatów. W roku 1079 Malikszah postawił go na czele wojsk jego młodszego brata Tutusza (1079 – 1095), które wysłał do Syrii przeciwko Atsyzowi. W roku 1084 brał udział w kampanii Ibn Dżahira przeciwko Marwanidom w Diyarbakırze, podczas której jego zachowanie było jednak dwuznaczne. W roku 1085 został posłany do Chorasanu przeciwko zbuntowanemu bratowi sułtana, Tekeszowi. Po tej kampanii otrzymał od Malikszaha strategicznie położony Hulwan w Kurdystanie jako iktę. W tym okresie Artuk zaczął też spiskować z władającym Aleppo i Mosulem Muslimem Ibn Kurajszem (1042 – 1085) z rodu Ukajlidów i po jego śmierci ze strachu przed gniewem Malikszaha uciekł na służbę do Tutusza. W roku 1086 Artuk odparł najazd na ziemie Tutusza przedsięwzięty przez Sulajmana Ibn Kutulmisza (1077 – 1086), pokonując i zabijając go w bitwie nieopodal Aleppo oraz biorąc do niewoli jego syna, Kilidż Arslana. Od tego roku Artuk był namiestnikiem Palestyny, z siedzibą w Jerozolimie. Zmarł w roku 1091, pozostawiając po sobie kilku synów, w tym m.in. Sukmana (zm. 1105) i Ilghaziego (zm. 1122)

</doc>
<doc id="1782887" url="https://pl.wikipedia.org/wiki?curid=1782887" title="Triumf marzyciela">
Triumf marzyciela

Triumf marzyciela – powieść Władysława Kulickiego z 1962. Jest to powieść biograficzna stanowiąca portret rosyjskiego uczonego Konstantina Ciołkowskiego. Życie Ciołkowskiego przedstawione jest w niej od wczesnego dzieciństwa po lata sławy.
Kompozycja utworu, jego styl i sposób opowiadania o nauce nie odbiegają od klasycznych schematów powieści biograficznej. Książka jest napisana w sposób przystępny. Przeznaczona jest dla szerokiej publiczności – przede wszystkim dla młodego czytelnika.
Kulicki jest autorem także innych powieści biograficznych, należy do nich np. utwór "Pieszo po sławę" (1962) o Łomonosowie.

</doc>
<doc id="1782889" url="https://pl.wikipedia.org/wiki?curid=1782889" title="Most Chiapas">
Most Chiapas

Most Chiapas ("Puente Chiapas") – most oddany do użytku w grudniu 2003 nad jeziorem Nezahualcoyotl, częścią tamy Malpaso, w meksykańskim stanie Chiapas. 
Ma długość 1208 metrów i szerokości 10 metrów, posiada dwie jezdnie. Jest częścią trasy pomiędzy Las Choapas (Veracruz) i Raudales-Ocozocoautla (Chiapas) i stał się ważnym kamieniem milowym pod autostradę Cosolealecaque-Tuxtla Gutiérrez. 
Most skraca około 100 kilometrów (60 mil) lub 3,5 godziny czas podróży między Meksykiem i Chiapas.

</doc>
<doc id="1782890" url="https://pl.wikipedia.org/wiki?curid=1782890" title="Taka">
Taka



</doc>
<doc id="1782891" url="https://pl.wikipedia.org/wiki?curid=1782891" title="Taka (waluta)">
Taka (waluta)

Taka (beng. টাকা) – jednostka walutowa Bangladeszu. Nazwa waluty pochodzi od sanskryckiego słowa "tanka", które od starożytności oznacza srebrną monetę. Taka zastąpiła pakistańską rupię w 1972 po uzyskaniu niepodległości przez Bangladesz. 1 taka = 100 paisa.

</doc>
<doc id="1782893" url="https://pl.wikipedia.org/wiki?curid=1782893" title="Mistrzostwa Europy w Boksie Kobiet 2009">
Mistrzostwa Europy w Boksie Kobiet 2009

VII. Mistrzostwa Europy w boksie kobiet odbyły się w dniach 14-21 września 2009 w Mikołajowie (Ukraina). 

</doc>
<doc id="1782894" url="https://pl.wikipedia.org/wiki?curid=1782894" title="Taka bengalska">
Taka bengalska



</doc>
<doc id="1782895" url="https://pl.wikipedia.org/wiki?curid=1782895" title="Złych czterech i pies Huckleberry">
Złych czterech i pies Huckleberry

Złych czterech i pies Huckleberry (ang. "The Good, the Bad and Huckleberry Hound") – amerykański pełnometrażowy film animowany z 1988 roku.
Fabuła.
Pies Huckleberry zostaje wybrany na szeryfa pewnego miasteczka na Dzikim Zachodzie, które zamieszkuje banda w czarnych kapeluszach zwana gangiem Daltona. Ich celem jest pozbawienie życie nowego stróża porządku. Pies Huckleberry opuszczony przez Misia Yogi, Bubu oraz Quick Drawa McGrawa spotyka i zakochuje się w indiańskiej księżniczce zwanej Kwiat Pustyni, następnie rozprawia się z lokalnymi rzezimieszkami.
Wersja polska.
Opracowanie wersji polskiej: Start International Polska
Reżyseria: Ewa Złotowska
Dialogi polskie i teksty piosenek: Katarzyna Wojsz-Saaid
Dźwięk i montaż: Hanna Makowska
Kierownictwo muzyczne: Marek Klimczuk
Kierownik produkcji: Paweł Araszkiewicz
Udział wzięli:
i inni

</doc>
<doc id="1782896" url="https://pl.wikipedia.org/wiki?curid=1782896" title="Bronisław Korda">
Bronisław Korda

Bronisław Korda (ur. 7 kwietnia 1979) – polski lekkoatleta specjalizujący się w rzucie oszczepem.
Wielokrotny medalista mistrzostw Polski w kategorii młodzików i juniorów. W 1997 zajął piąte miejsce w mistrzostwach Europy juniorów. Rok później był czwarty w mistrzostwach świata juniorów we Francji. Siedmiokrotny finalista mistrzostw kraju w kategorii seniorów - najwyższa lokata to 5. miejsce (w 2000 i 2001). Wychowanek Sztormu Kołobrzeg trenował pod okiem Michała Barty oraz Mirosława Szybowskiego. Rekord życiowy: 74,60 (24 czerwca 2001, Białogard). 

</doc>
<doc id="1782897" url="https://pl.wikipedia.org/wiki?curid=1782897" title="1. deild Wysp Owczych (1996)">
1. deild Wysp Owczych (1996)

W roku 1996 odbyła się 54. edycja 1. deild (obecnie "Effodeildin"), czyli pierwszej ligi archipelagu Wysp Owczych w piłce nożnej. Obrońcą tytułu mistrzowskiego był klub GÍ Gøta, który ponownie zajął pierwsze miejsce w tabeli.
W rozgrywkach pierwszoligowych na Wyspach Owczych, podobnie, jak obecnie, w 1996 roku brało udział dziesięć drużyn. W przeszłości stan ten ulegał częstym zmianom, jednak ostatecznie w sezonie 1988 ustanowiono stan obecny, powiększając liczbę drużyn z ośmiu. Możliwość spadku do niższej ligi pojawiła się po raz pierwszy w sezonie 1976, wraz z reformą rozgrywek piłkarskich na archipelagu. Obowiązywała jednak wtedy jeszcze zasada z roku 1995, która mówiła o tym, że relegowana zostaje jedna drużyna z ostatniego miejsca, a klub z miejsca przedostatniego walczył o utrzymanie w barażach. Klubem, który zajął ostatnie miejsce był TB Tvøroyri, baraże rozgrywał FS Vágar i ostatecznie udało mu się utrzymać w pierwszej lidze.
Ponownie mistrzem archipelagu został klub GÍ Gøta, jednak poza tym nastąpiło kilka roszad w ligowej tabeli. Na drugim miejscu pojawił się KÍ Klaksvík, który sezon wcześniej znalazł się na ósmej pozycji. Klub ten zajął pozycję HB Tórshavn, który spadł o jedno miejsce. Na czwartym miejscu, z piątego, znalazł się B36 Tórshavn, a na piątym, z dziewiątego, VB Vágur. Awansowany w tym sezonie ÍF Fuglafjørður zajął szóstą pozycję, natomiast siódmą B68 Toftir, notując spadek aż o cztery miejsca. Ostatnie, bezpieczne miejsce, zajął B71 Sandoy, znajdując się tam z czwartej pozycji w poprzednim sezonie.
Królem strzelców archipelagu, został kilkukrotny reprezentant kraju, gracz KÍ Klaksvík, zdobywca dwudziestu goli, Kurt Mørkøre.
Sezon 1996 jest drugim, w którym przyznaje się po trzy punkty za zwycięstwo. Jeszcze dwa lata wcześniej były to dwa punkty. Zawodnicy zdobyli w sumie 308 bramek, co daje 3,4 gola/mecz.
Kluby z najwyższych pozycji uzyskały prawo gry w rozgrywkach międzynarodowych. GÍ Gøta wystąpił w Lidze Mistrzów UEFA (1997/98), gdzie w dwumeczu uległ kolejno 0:5 i 0:6 szkockiemu Rangers F.C. Był to pierwszy występ któregoś z farerskich klubów w Lidze Mistrzów UEFA. KÍ Klaksvík uzyskał prawo gry w Pucharze UEFA (1997/98), gdzie uległ węgierskiemu Újpest FC kolejno 0:6 i 2:3. Zdobywcami honorowych bramek dla Farerczyków byli: Danielsen i Kurt Mørkøre. B36 Tórshavn grał w grupie 5 Pucharu Intertoto (1997), gdzie przegrał wszystkie mecze, zdobywając jedynie dwa gole. Jako zdobywca Pucharu Wysp Owczych, HB Tórshavn uzyskał prawo do gry w Pucharze Zdobywców Pucharów (1997/98), gdzie zremisował pierwszy mecz z cypryjskim Apoelem Nikozja 1:1 (bramkę strzelił Uni Arge), by przegrać drugi mecz 0:6.
Rozgrywki.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże o 1. deild.
FS Vágar w wyniku meczów barażowych pozostał w pierwszej lidze.
Sędziowie.
Następujący arbitrzy sędziowali poszczególne mecze 1. deild 1996:

</doc>
<doc id="1782899" url="https://pl.wikipedia.org/wiki?curid=1782899" title="Cradle Mountain-Lake St Clair National Park">
Cradle Mountain-Lake St Clair National Park

Cradle Mountain-Lake St Clair National Park – park narodowy położony na Tasmanii, 165 km na północny zachód od Hobart. Najbardziej charakterystycznymi elementami parku są: szczyt Cradle Mountain (1 545 m n.p.m.) oraz jezioro St Clair. Park wchodzi w skład obszaru światowego dziedzictwa Tasmanian Wilderness. Założony w 1922 roku.
Na terenie Parku Narodowego Cradle Mountain-Lake St Clair rośnie wiele endemicznych gatunków. Od 40 do 55% udokumentowanych roślin alpejskich rosnących na terenie parku ma charakter endemiczny. Ponadto 68% lasów tropikalnych na Tasmanii w strefie alpejskiej występuje w parku Cradle Mountain-Lake St Clair.
Niektóre ze zwierząt żyjących na terenie parku: walabia Bennetta, dasyurus, kolczatki, wombaty i kruki.

</doc>
<doc id="1782900" url="https://pl.wikipedia.org/wiki?curid=1782900" title="Ukraińska Partia Rewolucyjno-Demokratyczna">
Ukraińska Partia Rewolucyjno-Demokratyczna

Ukraińska Partia Rewolucyjno-Demokratyczna (ukr. Українська революційно-демократична партія; URDP) – ukraińska emigracyjna partia polityczna, utworzona w 1946 w Niemczech przez emigrantów z terenów przedwojennej USRR, w części dawnych członków Organizacji Ukraińskich Nacjonalistów, następców Iwana Mitryngi.
Założycielami partii byli: Iwan Bahrianyj, Hryhorij Kostiuk, Iwan Majstrenko, Borys Łewyćkyj, Semen Pidhajnyj, Jurij Horodianyn-Lisowśkyj i inni.
Pierwszym przewodniczącym partii był Hryhorij Kostiuk, który w tym samym roku odszedł z partii wraz z lewym skrzydłem partii (Iwan Majstrenko, Borys Łewyćkyj, Roman Paładijczuk i inni), tworząc skupioną wokół miesięcznika „Wpered” tzw. „lewą URDP” (która niedługo później przestała istnieć). 
Najdłużej na czele URDP stał Iwan Bahrianyj (1948-1963), później F. Hajenko (1963—1967), później krótko Mykoła Stepanenko który w tym samym roku założył „prawdziwą” URDP i odszedł z częścią zwolenników), W. Hryszko (1967-1975) і od 1975 - Mychajło Woskobijnyk.
Inni działacze partii to: W. Bender, P. Wołyniak, W. Hołubnyczyj, J. Dywnycz-Ławrinenko, I. Dubyłko, O. Konował, I. Kornijczuk, A. Łysyj, Fedir Pihido, A. Riabyszenko.
Podstawą programowych zasad partii była walka przeciw reżimowi radzieckiemu i utworzenie niepodległego państwa ukraińskiego o ustroju demokratycznym. URDP była zwolenniczką Ukraińskiej Rady Narodowej, i uczestniczyła w jej pracach do 1968, następnie działała w Kongresie Ukraińskiej Wolnej Myśli Politycznej (KUWPD) i Ukraińskim Ruchu Demokratycznym (UDR).
Działacze URDP byli inicjatorami takich organizacji jak: Zjednoczenie Byłych Represjonowanych przez Radziecki Reżim Ukraińców (OBRUSR), Legion im. Symona Petlury і Zjednoczenie Demokratycznej Młodzieży Ukraińskiej (ODUM).
Organy prasowe partii to: «Ukrajinśki Wisti», «Ukrajinśkyj Prometej», nieregularny magazyn «Naszi pozyciji» (od 1948).

</doc>
<doc id="1782902" url="https://pl.wikipedia.org/wiki?curid=1782902" title="Orinda">
Orinda

Orinda – miasto w Stanach Zjednoczonych, w stanie Kalifornia, w hrabstwie Contra Costa. W 2000 liczyło 17 599 mieszkańców.

</doc>
<doc id="1782904" url="https://pl.wikipedia.org/wiki?curid=1782904" title="Dąbrowina">
Dąbrowina

Dąbrowina (lit. "Dambravina"; inne nazwy: "Žaldvariai", "Dombrovina", żmudz.: "Dambravėna") – wieś w południowo-zachodniej Litwie, w okręgu mariampolskim, w rejonie kozłoworudzkim, w starostwie Kozłowa Ruda. Dambravina oddalona jest 33 kilometry od Kowna oraz 123 kilometry od stolicy kraju - Wilna. W 2001 populacja wsi wynosiła 36 osób. Według danych pochodzących z dnia 1 lipca 2003, w Dambravinie znajdowało się 6 gospodarstw rolnych, w których hodowano 33 zwierzęta.

</doc>
<doc id="1782905" url="https://pl.wikipedia.org/wiki?curid=1782905" title="Chłopiec spod zielonej gwiazdy">
Chłopiec spod zielonej gwiazdy

Chłopiec spod zielonej gwiazdy – powieść Marii Ziółkowskiej z 1962. Jest to powieść biograficzna przedstawiająca życie twórcy języka esperanto Ludwika Zamenhofa.
Zdaniem Haliny Skrobiszewskiej środowisko, w którym wychowywał się młody Zamenhof pokazane jest interesująco, ale w stylu typowym raczej do powieści XIX-wiecznej. W opis lat gimnazjalnych i młodości jej bohatera wplecione zostały bogate wątki obyczajowe i społeczne, dające czytelnikowi szeroki obraz życia Warszawy lat siedemdziesiątych XIX wieku. Przedstawiono w niej wielu ludzi kultury – pisarzy, muzyków, aktorów, krytyków.
Powieść zamknięta jest epilogiem stanowiącym rodzaj apoteozy Zamenhofa.

</doc>
<doc id="1782907" url="https://pl.wikipedia.org/wiki?curid=1782907" title="Józef Angiolini">
Józef Angiolini

Józef Angiolini (ur. 14 listopada 1747 w Piacenzy, zm. 28 marca 1814 w Połocku) – włoski duchowny rzymskokatolicki działający w Rosji i Polsce, jezuita, autor dzieła filozoficznego.
Józef Angiolini, doktor teologii i doktor prawa kanonicznego, był rodzonym bratem Kajetana, Alojzego i Franciszka Angiolinich, jak i on jezuitów. Współcześni uważali go za najzdolniejszego z nich. Był filozofem i erudytą, mówiono o nim „żywa biblioteka”. Zanim został pierwszym kanclerzem Akademii Połockiej i jej prorektorem, pełnił funkcję rektora Kolegium Jezuickiego w Petersburgu.
Józef Angiolini opracował "Institutiones philosophicae ad usum studiosorum Academiae Polocensis", które wydano pośmiertnie w Połocku w roku 1819.

</doc>
<doc id="1782910" url="https://pl.wikipedia.org/wiki?curid=1782910" title="Mistrzostwa Świata w Łyżwiarstwie Figurowym 2010">
Mistrzostwa Świata w Łyżwiarstwie Figurowym 2010

Mistrzostwa świata w łyżwiarstwie figurowym 2010 – zawody rangi mistrzowskiej w łyżwiarstwie figurowym, które odbywały się od 22 do 28 marca 2010 w hali Palavela w Turynie. Podczas zawodów rozgrywane były konkurencje solistów, solistek, par sportowych oraz par tanecznych. 
Złoty medal wśród solistów zdobył Japończyk Daisuke Takahashi, zaś wśród solistek triumfowała jego rodaczka Mao Asada. W parach sportowych tytuł mistrzowski wywalczyli Chińczycy Pang Qing i Tong Jian. W parach tanecznych triumfowali Kanadyjczycy Tessa Virtue i Scott Moir, którzy miesiąc wcześniej zostali mistrzami olimpijskimi.
25 marca 2010 roku para taneczna Tessa Virtue i Scott Moir z Kanady ustanowiła rekord świata w tańcu oryginalnym 70,27 pkt, który został rekordem historycznym po zmianie przepisów w konkurencji par tanecznych dokonanych po sezonie 2009/10.
Kwalifikacje.
W mistrzostwach mogli wziąć udział sportowcy z całego świata zrzeszeni w Międzynarodowej Unii Łyżwiarskiej, którzy najpóźniej z dniem 1 lipca 2009 ukończyli 15 lat.
Zawodnicy reprezentowali jedną z narodowości należących do Międzynarodowej Unii Łyżwiarskiej. Liczba zawodników wystawionych przez każdy z krajów do poszczególnych konkurencji, zależało od miejsc jakie zajęli ich reprezentanci na Mistrzostwach Świata w 2009 roku.
Wyniki.
Pary taneczne.
Tańcem obowiązkowym był "Golden Waltz". 

</doc>
<doc id="1782913" url="https://pl.wikipedia.org/wiki?curid=1782913" title="Uczniowie pana Lindego">
Uczniowie pana Lindego

Uczniowie pana Lindego – powieść Marii Ziółkowskiej z 1966. Jest to powieść biograficzna przeznaczona przede wszystkim dla młodych czytelników, przedstawiająca życie twórcy pierwszego słownika języka polskiego Samuela Lindego. Ważnym elementem fabuły jest także młodość Zygmunta Krasińskiego.

</doc>
<doc id="1782914" url="https://pl.wikipedia.org/wiki?curid=1782914" title="People">
People

People – ilustrowany tygodnik, założony w 1974 roku w Stanach Zjednoczonych, specjalizujący się w opisie życia gwiazd show-biznesu.
Pierwszy numer ukazał się 4 marca 1974 roku jako "People Weekly". Miał 72 strony. Na okładce opublikowane zostało zdjęcie Mii Farrow i zapowiedź premiery filmu Wielki Gatsby Jacka Claytona i Francisa Forda Coppoli. W premierowym numerze można było przeczytać między innymi historię kariery aktorki Glorii Vanderbilt, biografię rosyjskiego pisarza Aleksandra Sołżenicyna a także artykuły o Marinie Oswald, wdowie po Lee Oswaldzie, domniemanym zabójcy prezydenta Kennedy’ego, Richardzie Petty, kierowcy wyścigowym czy o wdowach po żołnierzach poległych w Wietnamie. Okładka pierwszego numeru była kolorowa, natomiast wszystkie zdjęcia wewnątrz numeru były czarno-białe.
W 1996 roku powstała jego hiszpańska wersja „People en Español”, a w 1998 roku skierowana do nastolatków „Teen People”.
Od maja 2002 roku z tytułu zniknął dodatek "Weekly" i tygodnik ukazuje się pod obecnym tytułem "People".
100 Most Beautiful People.
Corocznie ujawnia się lista 100 najpiękniejszych ludzi na świecie. Do 2006 roku była to lista 50 najpiękniejszych ludzi. Po raz pierwszy plebiscyt odbył się 1 czerwca 1990 roku; wygrała go wówczas Michelle Pfeiffer, która wygrała także w 1999 roku. Ona i Jennifer Aniston to jedyne osoby, które wygrały go dwukrotnie, zaś rekord pobiła Julia Roberts, wygrywając go pięciokrotnie. Jedynymi mężczyznami, którzy wygrali są Mel Gibson, Tom Cruise i Leonardo DiCaprio.
Sexiest Man Alive.
Corocznie ujawniany jest mężczyzna uznany „najseksowniejszym mężczyzną świata”. Po raz pierwszy odbyło się to w 1985 roku; wygrał wówczas Mel Gibson. W 1994 roku plebiscyt nie odbył się. Richard Gere, Brad Pitt, George Clooney i Johnny Depp to jedyne osoby, które wygrały dwukrotnie. John F. Kennedy Jr. i Patrick Swayze to jedyni zwycięzcy, którzy już nie żyją. Kennedy, Adam Levine i David Beckham to jedyni zwycięzcy nie będący aktorami.

</doc>
<doc id="1782916" url="https://pl.wikipedia.org/wiki?curid=1782916" title="Parowóz Jerzyka">
Parowóz Jerzyka

Parowóz Jerzyka – powieść Marii Niklewiczowej z 1949. Stanowi jedną z pierwszych powojennych polskich powieści biograficznych.
Utwór przedstawia losy twórcy kolei George'a Stephensona. Przeznaczony jest dla młodszych dzieci. Według Stanisława Frycie książka napisana jest w sposób przystępny, pozbawiona jest przy tym większych ambicji artystycznych.

</doc>
<doc id="1782918" url="https://pl.wikipedia.org/wiki?curid=1782918" title="Sony PlayStation">
Sony PlayStation



</doc>
<doc id="1782919" url="https://pl.wikipedia.org/wiki?curid=1782919" title="Maria Skłodowska-Curie (powieść)">
Maria Skłodowska-Curie (powieść)

Maria Skłodowska-Curie – zbeletryzowana biografia Marii Skłodowskiej-Curie pióra Heleny Bobińskiej. Powieść wydana została w 1945, stanowi jeden z pierwszych polskich powojennych utworów biograficznych. 
Mikuláš Stano w 1949 przetłumaczył powieść na język słowacki. 

</doc>
<doc id="1782922" url="https://pl.wikipedia.org/wiki?curid=1782922" title="Płonąca pułapka">
Płonąca pułapka

Płonąca pułapka () – amerykański dramatyczny film fabularny, w reżyserii Jaya Russella, wyprodukowany przez Touchstone Pictures.
Film otrzymał mieszane oceny od krytyków. Serwis Rotten Tomatoes przyznał mu wynik 41%.
Fabuła.
Film opowiada historię uwięzionego w pożarze strażaka, Jacka Morrisona, któremu wystarczy tlenu tylko na kilka minut. Choć jego koledzy i szef robią wszystko, co w ich mocy, by go uratować, jego szanse na przeżycie maleją z sekundy na sekundę. Rozgrywa się emocjonująca walka z czasem, własnym strachem i słabościami. Przed oczami Jacka przesuwa się całe jego dotychczasowe życie...

</doc>
<doc id="1782923" url="https://pl.wikipedia.org/wiki?curid=1782923" title="Árni Thórarinsson">
Árni Thórarinsson

Árni Thórarinsson (isl. Árni Þórarinsson, ur. 1 sierpnia 1950 w Reykjavíku) – islandzki pisarz, przede wszystkim specjalizujący się w powieściach kryminalnych. Jeden z głównych, obok Arnaldura Indriðasona przedstawicieli współczesnej islandzkiej powieści kryminalnej.
Życiorys.
Studiował na Uniwersytecie w Norwich (Anglia), gdzie otrzymał licencjat w 1973. Pracę rozpoczynał jako dziennikarz, potem pracował także w radiu i telewizji. W 1989 i 1991 zasiadał w jury Festiwalu Filmowego w Reykjaviku. Część jego kryminałów została zaadaptowana na scenariusze filmowe.
Postać Einara.
Głównym bohaterem części powieści kryminalnych Árniego Þórarinssona jest dziennikarz śledczy islandzkiej "Gazety Popołudniowej" – Einar (na Islandii nazwiska mają drugorzędne znaczenie – patrz: islandzkie nazwiska), który wplątuje się w różnego rodzaju zagadki kryminalne podczas pracy dziennikarskiej.

</doc>
<doc id="1782925" url="https://pl.wikipedia.org/wiki?curid=1782925" title="Raffaele Scapinelli di Léguigno">
Raffaele Scapinelli di Léguigno

Raffaele Scapinelli di Léguigno (ur. 25 kwietnia 1858 w Modenie, zm. 16 września 1933 w Forte dei Marmi) – włoski duchowny katolicki, wysoki urzędnik Kurii Rzymskiej, kardynał.
Życiorys.
Ukończył seminarium w Reggio nell’Emilia, a także Akademię Dostojników Szlacheckich w Rzymie (doktorat "utroque iure"). Święcenia kapłańskie przyjął w 1884. Kontynuował naukę, a następnie był wykładowcą prawa kanonicznego w Reggio Emilia. W latach 1889-1891 pracował w Sekretariacie Stanu. Od 1891 był sekretarzem nuncjatury w Portugalii. W latach 1894-1905 audytor nuncjatury w Holandii. W 1899 otrzymał tytuł prywatnego szambelana "de numero participantium". W 1902 został kanonikiem w bazylice watykańskiej, a także wykładowcą na Akademii Dostojników Szlacheckich. Prałat domowy Jego Świątobliwości od 1905. W tym samym roku otrzymał godność infułata. W roku 1908 mianowany sekretarzem Komisji ds. Kodyfikacji Kodeksu prawa kanonicznego, a także sekretarzem w Kongregacji ds. Nadzwyczajnych Spraw Kościoła. Oprócz tego był konsultantem w Świętym Oficjum.
27 stycznia 1912 został wyznaczony na nuncjusza w Austro-Węgrzech. Trzy dni później otrzymał nominację na tytularnego arcybiskupa Laodicea. Sakrę otrzymał w pałacu apostolskim na Watykanie z rąk kardynała Merry’ego del Val. Na konsystorzu z grudnia 1915 kreowany kardynałem prezbiterem. Pozostał w Wiedniu do końca 1916 roku. Był następnie w latach 1918-1920 prefektem Kongregacji ds. Zakonów. Brał udział w konklawe 1922. Od 22 lipca 1930 do swej śmierci pełnił funkcję Datariusza Papieskiego. Pochowany na Campo Verano.

</doc>
<doc id="1782926" url="https://pl.wikipedia.org/wiki?curid=1782926" title="Tostownica">
Tostownica

Tostownica (opiekacz, opiekacz do kanapek; ang. "sandwich toaster") – urządzenie elektryczne służące do obustronnego opiekania kanapek złożonych z dwóch kromek pieczywa tostowego, zazwyczaj dzielące je jednocześnie wzdłuż przekątnej na pół, nadając im w ten sposób kształt trójkątów. 
W celu zapobiegania przywieraniu opiekanego pieczywa, stosowane są powłoki teflonowe lub ceramiczne.
Historia.
Tostownicę wynalazł przed 1920 rokiem Amerykanin Charles V. Champion (1879–1936). 26 maja 1924 złożył podanie o uzyskanie patentu na urządzenie o nazwie "Tostwich", otrzymując go 3 marca 1925.

</doc>
<doc id="1782927" url="https://pl.wikipedia.org/wiki?curid=1782927" title="Światło z ziemi">
Światło z ziemi

Światło z ziemi. Opowieść o Ignacym Łukasiewiczu – powieść biograficzna Zbigniewa Przyrowskiego z 1954. Stanowi zbeletryzowaną biografię wynalazcy lampy naftowej i organizatora powstania galicyjskiego z 1846, Ignacego Łukasiewicza. 
Powieść przeznaczona jest dla młodego czytelnika. Uatrakcyjniają ją liczne wplecione w fabułę elementy przygodowe.
Utwór przekazuje czytelnikowi wiadomości z dziejów przemysłu naftowego, a także obraz stosunków społecznych Galicji.

</doc>
<doc id="1782928" url="https://pl.wikipedia.org/wiki?curid=1782928" title="Celebration">
Celebration

Geografia
Muzyka

</doc>
<doc id="1782931" url="https://pl.wikipedia.org/wiki?curid=1782931" title="Odszpuntowanie beczki">
Odszpuntowanie beczki

Odszpuntowanie beczki oznacza wbicie kranika do wypełnionej najczęściej piwem beczki drewnianej przy pomocy wbijaka. Odszpuntowanie beczki jest niezbędne w przypadku beczek niezaopatrzonych w kranik. Nowoczesne beczki z tworzywa sztucznego lub aluminium (Keg) wyposażone są w odpowiedni kranik lub możliwość jego zamontowania.
Znaczenie kulturowe.
Odszpuntowanie beczki oznacza jej napoczęcie, które najczęściej wiąże się z uroczystą ceremonią. Odszpuntowania dokonuje gospodarz danej imprezy lub jej najważniejszy gość, a zasadą jest aby wbić kran możliwie jak najmniejszą liczbą uderzeń i w taki sposób, by rozlać jak najmniej piwa. Odszpuntowanie beczki rozpoczyna uroczystą degustację danego piwa lub całą imprezę.

</doc>
<doc id="1782932" url="https://pl.wikipedia.org/wiki?curid=1782932" title="Enrico Alvino">
Enrico Alvino

Enrico Alvino (ur. 29 marca 1809 r. w Mediolanie, zm. 7 czerwca 1872 r. w Rzymie) - włoski architekt i urbanista, pracujący głównie w Neapolu.

</doc>
<doc id="1782935" url="https://pl.wikipedia.org/wiki?curid=1782935" title="MLKS Czarni Olecko">
MLKS Czarni Olecko



</doc>
<doc id="1782936" url="https://pl.wikipedia.org/wiki?curid=1782936" title="Mój ojciec">
Mój ojciec

Mój ojciec – książka Zofii Nałkowskiej z 1953. Stanowi zbiór wspomnień pisarki o ojcu, geografie, społeczniku i pisarzu Wacławie Nałkowskim. Wacław Nałkowski stanowił barwną indywidualność, wspomnienia Nałkowskiej charakteryzują się przy tym dużą bezpośredniością – portret bohatera jest dzięki temu przekonujący i barwny.

</doc>
<doc id="1782938" url="https://pl.wikipedia.org/wiki?curid=1782938" title="Jakow Ałksnis">
Jakow Ałksnis

Jakow Iwanowicz Ałksnis (Astrow), łot. Jēkabs Alksnis, ros. Яков Иванович Алкснис (ur. 26 stycznia 1897 w guberni inflandzkiej, zm. 29 lipca 1938 w Moskwie) − radziecki dowódca wojskowy, komandarm II rangi (1935).
Życiorys.
Urodzony w rodzinie łotewskiego robotnika rolnego. W wojsku carskim od 1917 roku. Ukończył Szkołę Chorążych w Odessie i został skierowany na Front Zachodni. Członek Socjaldemokratycznej Partii Robotniczej Rosji od 1916 roku. W czasie rewolucji październikowej uczestniczył w agitacji rewolucyjnej wśród żołnierzy. Od maja 1919 roku w Armii Czerwonej. Komendant wojskowy Guberni Orłowskiej, komisarz 55 Dywizji Strzeleckiej, później komendant wojskowy województwa dońskiego, zastępca dowódcy Orłowskiego Okręgu Wojskowego. Ukończył Akademię Wojskową im. Michaiła Frunzego w 1924 roku. W latach 1924–1926 szef i komisarz Zarządu Organizacji i Służby Wojsk. W latach 1926–1931 zastępca dowódcy Sił Powietrznych Robotniczo-Chłopskiej Armii Czerwonej (RChACz) i zastępca członka Rewolucyjnej Rady Wojskowej (RRW) ZSRR. Od 1931 roku dowódca Sił Powietrznych i członek RRW ZSRR, a później Rady Wojskowej Ministerstwa Obrony. Od stycznia 1937 roku zastępca ministra Obrony i Lotnictwa. Deputowany do Rady Najwyższej ZSRR 1. kadencji.
Członek składu sądzącego w procesie M. Tuchaczewskiego i 7 skazanych na śmierć generałów. Odznaczony Orderem Lenina, Orderem Czerwonego Sztandaru, Orderem Czerwonej Gwiazdy i Orderem Mongolii. W listopadzie 1937 został aresztowany. Sądzony i stracony w okresie wielkiej czystki w ZSRR, doczekał się po śmierci rehabilitacji.

</doc>
<doc id="1782939" url="https://pl.wikipedia.org/wiki?curid=1782939" title="Michaiło Oleksienko">
Michaiło Oleksienko



</doc>
<doc id="1782945" url="https://pl.wikipedia.org/wiki?curid=1782945" title="Kolej linowa w Montserrat">
Kolej linowa w Montserrat

Kolej linowa w Montserrat (kat. "Aeri de Montserrat") – górska kolej linowa w Katalonii (Hiszpania), łącząca stację kolejową Montserrat Aeri (oraz rozległy parking) z klasztorem i sanktuarium w Montserrat. Znajduje się w górach Montserrat na obrzeżach aglomeracji Barcelony.
Geneza.
Kolej została otwarta 17 maja 1930 r. w celu zapewnienia szybkiego i bezpiecznego połączenia kompleksu klasztorno-sanktuaryjnego w Montserrat z uruchomioną w 1922 r. linią kolejową w dolinie, prowadzącą z Barcelony do Manresy. Impulsem do budowy kolei linowej był gwałtownie wzrastający ruch pielgrzymkowy w tamtym okresie (obecnie jest to około 2,5 miliona osób rocznie).
Kolej została zaprojektowana i zbudowana przez największą w tym czasie firmę na świecie, specjalizującą się w kolejach linowych, jaką była Adolf Bleichert &amp; Co., Personen-Drahtseilbahnbau GmbH z Lipska. Prace budowlane ruszyły w październiku 1928 r., a pierwsze uruchomienie maszynerii miało miejsce 23 grudnia 1929 r.
Pierwotnie czas jazdy wynosił ok. 8 minut. Dopiero w 1950 r. zwiększono prędkość jazdy do obecnych 5 m/s (18 km/godz.), co skróciło czas jazdy do 5 minut. W 2004 r. kolej obsłużyła 188 tys. pasażerów, zaś w ciągu pierwszych 75 lat funkcjonowania przewiozła łącznie 13,7 mln pasażerów.
Okolica i zespół zabytków kolejnictwa.
Z górnej stacji rozpościera się daleka panorama okolic sanktuarium wraz ze skalistym grzbietem górskim Montserrat. Kolej linowa tworzy zespół zabytków techniki kolejowej w Montserrat wraz z:

</doc>
<doc id="1782947" url="https://pl.wikipedia.org/wiki?curid=1782947" title="Ninja Scroll">
Ninja Scroll

 – japoński film anime z 1993 roku w reżyserii Yoshiakiego Kawajiriego.
Treść.
Akcja filmu toczy się w Japonii w epoce Edo. W jednej z wiosek na ziemiach klanu Mochizuke wybucha tajemnicza zaraza. Wódz klanu - Sakaki Hyobu – zleca oddziałowi ninja dowodzonemu przez Hanzę zbadanie źródła tajemniczej epidemii zabijającej okoliczną ludność. Oddział zostaje wybity niemal do nogi przez nadludzko potężną bestię. Przeżywa jedynie kunoichi Kagerō, specjalistka od trucizn i zostaje pojmana przez potwora. Z rąk bestii ratuje ją Jūbei - najemny, wędrowny ninja. Nieco później Jūbei spotyka starca Dakuana, który przedstawia się jako agent wywiadu na usługach rządu. Dakuan informuje go, że potwór z którym walczył to Tessai – jeden z Ośmiu Demonów Kimonu służących Siogunatowi Ciemności, organizacji chcącej obalić siogunat Tokugawów i przywrócić władzę klanowi Toyotami. Oferuje mu współpracę, zaznaczając, że demony i tak będą go ścigać by pomścić swojego kamrata i nie uniknie konfrontacji z nimi. Jūbei odmawia wysokiej zapłaty zaoferowanej mu przez starca w zamian za usługi. Wówczas Dakuan rani go zatrutym shurikenem. Obiecuje mu wydać odtrutkę wraz z zapłatą gdy Jūbei wykona zlecone mu zadanie.
Wersja polska.
W Polsce, anime było najpierw dystrybuowane przez Planet Manga na VHS a następnie wydane z lektorem przez na DVD przez IDG.
Tekst: Seweryn Pazdyl
Czytał: Tomasz Orlicz

</doc>
<doc id="1782948" url="https://pl.wikipedia.org/wiki?curid=1782948" title="Liceum Ogólnokształcące im. Stefana Żeromskiego w Bartoszycach">
Liceum Ogólnokształcące im. Stefana Żeromskiego w Bartoszycach

Liceum Ogólnokształcące im. Stefana Żeromskiego w Bartoszycach – najstarsza bartoszycka szkoła mieszcząca się w XVIII-wiecznym neogotyckim budynku. Kontynuuje tradycje szkoły parafialnej, ewangelickiej szkoły łacińskiej i pruskiego Państwowego Gimnazjum Męskiego.
Położenie.
Szkoła znajduje się w Bartoszycach w województwie warmińsko-mazurskim, około 70 km na północ od Olsztyna. Usytuowana jest przy ul. Bohaterów Monte Cassino w centrum miasta, nieopodal zabytkowego kompleksu Starego Miasta Bartoszyce.
Historia szkoły i budynku.
Szkoła parafialna i łacińska (1377-1771).
Pierwszą szkołę w Bartoszycach, tzw. szkołę parafialną, założono za czasów Winricha von Kniprode, w 1377, a każdy jej rektor musiał być bezpośrednio zatwierdzany przez wielkiego mistrza zakonu krzyżackiego.
W XVI wieku, po sekularyzacji Prus i zwycięstwie reformacji, szkołę przekształcono w tzw. „szkołę łacińską”. Od tej pory dyrektora wybierała rada miasta, a nadzór sprawował pastor, o którego urząd nierzadko ubiegali się profesorowie królewieckiej Albertiny. W 1621 wydano dokument, tzw. "bartoszycką ordynację szkolną", który pierwszeństwo w nauce nadawał łacinie, naukom i dziełom czterech ewangelistów oraz myślom Sokratesa, Platona czy Erazma z Rotterdamu. Zmiany bardzo dobrze wpłynęły na poziom nauki, gdyż na przełomie XVI i XVII wieku, licząca ówcześnie 180-200 uczniów szkoła, uważana była za najlepszą w prowincji i jeden z najlepszych zakładów nauczania w całych Prusach Książęcych. Swój szczególny rozkwit przeżywała dzięki trafnie wybranym rektorom, jak urzędujący od roku 1560 Valentinus Neukirch czy później Mikołaj Harder. Także w tym czasie do szkoły uczęszczali jej najwybitniejsi uczniowie, wśród których byli m.in.: Krzysztof Hartknoch (autor wielu dzieł historycznych, w tym "Alt und Neues Preussen"), Rajnhold Conditt (radny miejski Królewca oraz autor "Speculum fidei politicae") czy Mateusz Waisselius (autor historycznego, pionierskiego dzieła "Chronica alter preusscher effendischer und kurlandischer Historien").
Szkoła miejska (1771-1872).
W wieku XVIII bartoszycką szkołę, jak i całą naukę i Prusy, dotkną głęboki kryzys, a w dodatku budynek szkolny był w bardzo złym stanie i w 1744 groził zawaleniem się. Rada Miasta Bartoszyce była niechętna wznoszeniu nowego obiektu dla miejscowej szkoły, a pomógł jej dopiero, przebywający w mieście w latach 1768-1776, komendant miejscowego garnizonu wojskowego hrabia generał-major Fryderyk zu Anhalt. Dzięki pieniądzom zebranym przez komendanta, prawdopodobnie poprzez mistyfikację z bartoszyckimi kamiennymi babami, w 1771 udało się ukończyć budowę nowego gmachu szkoły.
Uczelnia, której nadano nazwę Wielka Szkoła w Bartoszycach, mieściła 4 sale do nauki, gabinet przyrodniczy, mieszkania dla nauczycieli oraz bibliotekę, która także dzięki komendantowi zu Anhalt, w 1775 roku liczyła już 1500 woluminów. Pierwszym dyrektorem szkoły został absolwent Uniwersytetu Albertiny Fryderyk Kruska, Mazur spod Giżycka.
Nowa szkoła przez kilka dekad nie posiadała praw do kształcenia uczniów, którzy uzyskiwaliby wstęp na uniwersytet, a taki status otrzymała dopiero w 1802 roku, jednak już w 1809 ponownie go utraciła. Następnie w 1866 roku minister wyznań religijnych Prus zezwolił na przekształcenie szkoły w wyższą szkołę miejską, jednakże i tego statusu jednostka nie utrzymała.
Państwowe Gimnazjum Męskie (1872- 1945).
Przełomowym momentem okazała się decyzja władz miasta, które zobowiązały się do opłacania składki na rzecz szkoły w wysokości 1000 talarów rocznie. Decyzja ta pozwoliła bardziej uniezależnić szkołę od finansów kościelnych, jednak jednocześnie zastrzeżono obniżenie składki do 500 talarów, gdy liczba uczniów opłacających naukę przewyższy 300. W latach 50. i 60. XIX wieku do szkoły dobudowano salę gimnastyczną oraz budynek mieszkalny, natomiast dekadę później przebudowano sam gmach szkolny, który w takiej formie pozostaje do chwili obecnej.
Przebudowany gmach szkolny, przy ówczesnej ul. Sątoczeńskiej, ponownie uroczyście otworzono 17 października 1872 roku, a pierwszym dyrektorem mieszczącego się w nim Państwowego Gimnazjum Męskiego został dr Alfred Schottemuller. Księgozbiór biblioteki powstał w większości ze składek mieszczaństwa miast warmińskich, w tym na osobiste polecenie biskupa Ignacego Krasickiego, Lidzbarka Warmińskiego. W 1876 roku do szkoły uczęszczało 300 uczniów, a o jej randze może świadczyć fakt, iż 168 z nich nie pochodziło z Bartoszyc, a w ciągu pierwszych 25 lat pracy gimnazjum egzamin dojrzałości złożyło 166 uczniów najwyższej klasy oraz 9 eksternów.
Okres powojenny (po 1945).
Po zakończeniu II wojny światowej szkoła, jak i miasto Bartoszyce, znalazła się pod zarządem polskiej administracji. Podczas działań wojennych budynek nie ucierpiał znacznie, lecz księgozbiór biblioteczny został zniszczony i rozgrabiony.
1 grudnia 1946 roku, dzięki inicjatywom społeczeństwa oraz poparciu samorządowych władz lokalnych, w szkole rozpoczął się pierwszy rok szkolny. Zajęcia w czterech klasach rozpoczęło 79 uczniów, a pierwszym dyrektorem Gimnazjum i Liceum Koedukacyjnego został Adam Koniewicz.
W roku szkolnym 1948/1949 gimnazjum przekształciło się w Szkołę Ogólnokształcącą Stopnia Podstawowego i Licealnego z klasami od I do XI, jednocześnie zlikwidowano podział na gimnazjum i liceum. Pierwszą powojenną maturę zdawano w roku szkolnym 1950/1951, a podeszło do niej 28 uczniów.
W kolejnych dekadach szkołę ponownie restrukturyzowano, w roku szkolnym 1960/1961 zlikwidowano klasy podstawowe i nadano jej nazwę Liceum Ogólnokształcącego w Bartoszycach, a 18 czerwca 1966 roku nadano patrona i imię Stefana Żeromskiego. Z kolei w styczniu 1976 na jej bazie utworzono Zespół Szkół, w którego oprócz Żeromskiego weszły także Liceum Ogólnokształcące dla Pracujących oraz średnie Studium Zawodowe o kierunku społeczno-prawnym.
Zespół Szkół funkcjonował do września 1979 roku, kiedy to Liceum Ogólnokształcące stało się samodzielną jednostką budżetową, której dyrektorowi dodatkowo w latach 1984-1992 podporządkowano inną samodzielną jednostkę – Medyczne Liceum Zawodowe. Od 1992 roku szkoła, z nieznacznymi zmianami po reformie edukacji z 1999 roku, funkcjonuje do chwili obecnej.

</doc>
<doc id="1782950" url="https://pl.wikipedia.org/wiki?curid=1782950" title="Igor Smirnow (szachista)">
Igor Smirnow (szachista)

Igor Smirnow, ukr. Ігор Смирнов (ur. 28 października 1987 w Sewastopolu) – ukraiński szachista, arcymistrz od 2008 roku.
Kariera szachowa.
Kilkukrotnie stawał na podium mistrzostw Ukrainy juniorów, m.in. w latach 2001 (III m. w kategorii do 14 lat) oraz 2002 (dz. I-III m. w kategorii do 16 lat). W 2002 i 2003 r. dwukrotnie reprezentował swój kraj na drużynowych mistrzostwach Europy juniorów do 18 lat (dwukrotnie zdobywając srebrne medale: 2002 – drużynowy, 2003 – indywidualny), poza tym w 2003 r. był uczestnikiem olimpiady juniorów (do 16 lat), na której ukraińscy szachiści zdobyli srebrne medale.
W 2002 r. odniósł dwa sukcesy w turniejach rozegranych w Ałuszcie, w jednym zwyciężając wspólnie z Olgą Aleksandrową, a w drugim zajmując II m. za Denisem Jewsiejewem, w obu turniejach wypełniając normy arcymistrzowskie (tytuł otrzymał jednak dopiero w 2008 r., po spełnieniu warunku rankingowego). W 2004 r. zwyciężył (wspólnie z Romanem Kalenikiem) w Sewastopolu. W 2007 r. zajął I m. w otwartym turnieju w Iljiczewsku, podzielił również III m. (za Jurijem Wowkiem i Michajło Oleksienko, wspólnie z Hrantem Melkumjanem) we Lwowie oraz był drugi (za Wołodymyrem Eryomenko) w Azowie. W 2008 r. podzielił I m. (wspólnie z m.in. Jurijem Drozdowskim, Jarosławem Żerebuchem i Eduardem Andriejewem) w memoriale Jefima Gellera w Odessie.
Najwyższy ranking w dotychczasowej karierze osiągnął 1 stycznia 2009 r., z wynikiem 2505 punktów zajmował wówczas 56. miejsce wśród ukraińskich szachistów.

</doc>
<doc id="1782951" url="https://pl.wikipedia.org/wiki?curid=1782951" title="Bazyli Wełyczkowski">
Bazyli Wełyczkowski



</doc>
<doc id="1782953" url="https://pl.wikipedia.org/wiki?curid=1782953" title="Wasyl Wełyczkowski">
Wasyl Wełyczkowski

Wasyl Wełyczkowski CSsR (, ur. 1 czerwca 1903 w Stanisławowie, zm. 30 czerwca 1973 w Winnipeg) – ukraiński duchowny greckokatolicki, redemptorysta, Błogosławiony Kościoła katolickiego.
W 1920 wstąpił do Seminarium Duchownego we Lwowie. W 1925 złożył pierwsze śluby zakonne w Hołosku koło Lwowa u ojców redemptorystów, a święcenia kapłańskie przyjął 9 października 1925 z rąk biskupa łuckiego i całego Wołynia Josyfa Bociana. Był nauczycielem wiary i misjonarzem na Wołyniu, a od 1942 ihumenem monastyru w Tarnopolu, gdzie w 1945 został aresztowany i odesłany do Kijowa. Wyrok śmierci zamieniono mu na 10 lat robót przymusowych. W 1955 powrócił do Lwowa. Wyświęcony potajemnie na greckokatolickiego biskupa łuckiego 4 lutego 1963 r. w Moskwie przez metropolitę Josyfa Slipego. Po raz drugi uwięziony w 1969 na trzy lata; po zwolnieniu zmuszony do opuszczenia Ukrainy. Zmarł 30 czerwca 1973 w Winnipeg (Kanada); .
Beatyfikowany przez papieża Jana Pawła II 27 czerwca 2001 na hipodromie we Lwowie podczas Liturgii, połączonej z beatyfikacjami 27 nowomęczenników greckokatolickich, odprawionej w obrządku bizantyjsko-ukraińskim, podczas pielgrzymki Jana Pawła II na Ukrainę.

</doc>
<doc id="1782954" url="https://pl.wikipedia.org/wiki?curid=1782954" title="True Believers">
True Believers

True Belivers – album wydany specjalnie na polski rynek przez rumuński zespół Akcent.
Singlami promującymi album w Polsce są "Lovers Cry", "That's My Name" oraz "Happy People". Album jest dostępny w sprzedaży od 14 września 2009 r.
Płyta nagrana została bez Mariusa Nedelcu, który wcześniej opuścił zespół.

</doc>
<doc id="1782955" url="https://pl.wikipedia.org/wiki?curid=1782955" title="Igor Smirnow">
Igor Smirnow



</doc>
<doc id="1782956" url="https://pl.wikipedia.org/wiki?curid=1782956" title="Droga do Cambridge">
Droga do Cambridge

Droga do Cambridge – jeden z utworów Tadeusza Twarogowskiego stanowiących popularne, zbeletryzowane biografie uczonych. Książka ta wydana została w 1963. Poświęcona jest Isaacowi Newtonowi i stanowi jeden z najbardziej oryginalnych utworów tego rodzaju w twórczości pisarza.
Fabuła utworu nie koncentruje się na całym życiu Newtona, przedstawione są przede wszystkim lata jego sławy. Obraz uczonego i Anglii jego czasów jest bogaty i sugestywny, co możliwe jest dzięki bogatemu zastosowaniu środków takich jak opisy domu rodzinnego Newtona, fragmenty korespondencji, epitafium, anegdoty i fragmenty relacji współczesnych. Młodemu czytelnikowi, do którego głównie adresowany jest utwór, wydarzenia historyczne przybliżone są dzięki odwołaniom do wydarzeń w historii Polski za życia Newtona.
Utwór relacjonuje stan wiedzy naukowej przed Newtonem. Umożliwia to czytelnikowi samodzielną ocenę wkładu uczonego w rozwój fizyki. Ten sam zabieg zastosowany został w książce o Faradayu "Wielki samouk". Wartość dydaktyczną "Drogi do Cambridge" wzbogacają dołączone wzory i rysunki, które zostały przy tym jzarazem przystępnie i precyzyjnie objaśnione.
Książka stanowi typ popularyzacji nauki, w którym unika się naiwności i zbędnych uproszczeń.

</doc>
<doc id="1782957" url="https://pl.wikipedia.org/wiki?curid=1782957" title="Giovanni Antonio Amadeo">
Giovanni Antonio Amadeo

Giovanni Antonio Amadeo (ur. ok. 1447 w Pawii, zm. 27 lub 28 sierpnia 1522 w Mediolanie) – włoski architekt i rzeźbiarz.
Życiorys.
W roku 1470 otrzymał od Bartolomeo Colleoniego zlecenie na ukończenie kaplicy grobowej, Cappella Colleoni, w Bergamo, którą budować zaczęli Guiniforte i Francesco Solari.
Od księcia Galeazzo Sforzy otrzymał zlecenie pracy nad klasztorem Certosa di Pavia. W latach 1473-1476 Amadeo zrealizował połowę reliefów na prawej części fasady kościoła. W roku 1485 współpracował z przyrodnim bratem, Pietro Antonio Solari, nad budynkiem Ospedale Maggiore.
Brał udział w dekorowaniu katedry w Mediolanie. Współpracował także z Donato Bramante przy fasadzie mediolańskiego kościoła Santa Maria presso San Satiro in Milan. W 1488 roku otrzymał od kardynała Ascanio Sforzy kierownictwo nad pracami przy budowie nowej katedry w Pawii, gdzie także współpracował z Bramante. W tym okresie był także książęcym inżynierem na dworze Ludovico il Moro, opracowywał dla niego fortyfikacje miast Chiavenna i Piattamale, oraz naprawiał drogi i mosty w dolinie Valtellina. Pracował także nad przeróbkami w książęcym pałacu w Vigevano, rzeźbił także figury dla katedry mediolańskiej. Od 1495 roku kierował pracami nad kościołem Santa Maria presso San Celso, a od 1497 nad katedrą w Mediolanie, które ukończył w 1500 roku. Zaprojektował także kościół Santa Maria di Canepanova w Pawii.

</doc>
<doc id="1782959" url="https://pl.wikipedia.org/wiki?curid=1782959" title="Muzeum Kolei w Zubrnicach">
Muzeum Kolei w Zubrnicach

Muzeum kolei w Zubrnicach () – muzeum kolejnictwa zlokalizowane w czeskich Zubrnicach, na dworcu kolei lokalnej Velké Březno – Verneřice – Úštěk.
Historia linii kolejowej.
Ekspozycja poświęcona jest przede wszystkim historii wspomnianej wyżej linii kolejowej, która zaliczała się do jednej z najciekawszych na terenie Czech. Linia była zbudowana w latach 1889–1900. Przewozy na odcinku Velké Březno – Verneřice były zainaugurowane w dniu 60. urodzin cesarza Franciszka Józefa I, 18 sierpnia 1890. Dalsza część (do Úštěka) została oddana do użytku w końcu tego roku. Całość budowała austriacka firma Stern Hafferl, w taki sposób, by uniknąć budowy jakichkolwiek tuneli lub większych mostów – jak najtańszym kosztem. W związku z tym na linii zbudowano wiele niedużych mostów drewnianych. Powyższe czynniki spowodowały, że linia uzyskała wyjątkowo interesujący, kręty przebieg przez Czeskie Średniogórze (najwyższy punkt to Mukařov – 576 m n.p.m.). Po II wojnie światowej ruch na liniach lokalnych na terenach, z których wysiedlono Niemców sudeckich znacznie spadł. Na linii usteckiej utrzymywały się tylko duże przewozy turystyczne, zwłaszcza w okolice stawu rybnego Chmelř. W czasie socjalizmu nie próbowano rewitalizować przewozów na linii. Ostatnie przejazdy odbyły się 27 maja 1978, a linię prawie w całości rozebrano w 1980. Pozostawiono tylko odcinek z Velkého Března do Zubrnic, początkowo z zamiarem włączenia go, jako linii turystycznej, do skansenu architektury ludowej w Zubrnicach (organizowanego w tamtym okresie). Z czasem jednak trakt wzbudził zainteresowanie lokalnej społeczności i zaczęły się wokół niego krystalizować inicjatywy społeczne. W 1993 powstało stowarzyszenie "Zubrnická museální železnice" (Zubrnicka Kolej Muzealna). Z uwagi na wspomniane wyżej niewielkie mosty, zachowane w niezmienionym stanie od 1890, linia uzyskała w 1998 status zabytku kultury Republiki Czeskiej. Od tego momentu ruszyły prace porządkowe i rekonstrukcyjne (przy zachowaniu charakteru zabytkowego). W 2009 cała linia Velké Březno – Verneřice – Úštěk ponownie stała się, z urzędowego punktu widzenia, linią kolejową, na której prowadzić można normalne przewozy.
O muzeum.
W 1996, dzięki inicjatywom obywatelskim, otwarto muzeum kolejowe na stacji Zubrnice. W ekspozycji muzeum znalazły się: zbiór drezyn historycznych, lokomotywy i wagony (stopniowo rekonstruowane), pokój odprawy podróżnych i ręczny żuraw wodny. Najważniejsze są drezyny ręczne z lat 20. XX w. oraz inspekcyjna drezyna motorowa na bazie samochodu Tatra, a przede wszystkim najstarsza czeska lokomotywa spalinowa, pochodząca z 1916, wyprodukowana dla armii francuskiej (później zatrudniona w czeskich cukrowniach).

</doc>
<doc id="1782964" url="https://pl.wikipedia.org/wiki?curid=1782964" title="Kościół ormiańskokatolicki Trójcy Świętej w Gliwicach">
Kościół ormiańskokatolicki Trójcy Świętej w Gliwicach



</doc>
<doc id="1782965" url="https://pl.wikipedia.org/wiki?curid=1782965" title="Kościół Trójcy Świętej w Gliwicach (ormiańskokatolicki)">
Kościół Trójcy Świętej w Gliwicach (ormiańskokatolicki)



</doc>
<doc id="1782966" url="https://pl.wikipedia.org/wiki?curid=1782966" title="Bibliotekarz Króla Jana">
Bibliotekarz Króla Jana

Bibliotekarz Króla Jana – jeden z utworów Tadeusza Twarogowskiego stanowiących zbeleryzowane biografie uczonych. Książka wydana została w 1963. Poświęcona została matematykowi polskiemu z XVII wieku, Adamowi Kochańskiemu.
Stanisław Frycie uznaje "Bibliotekarza króla Jana" za książkę o wiele słabszą niż inny utwór Twarogowskiego tego rodzaju, "Droga do Cambridge". Akcja jest niespójna, tło historyczne epoki Kochańskiego jest słabo zarysowane. Utwór przeładowany jest nadmiarem wiadomości z zakresu nauk ścisłych.

</doc>
<doc id="1782976" url="https://pl.wikipedia.org/wiki?curid=1782976" title="Wielki samouk">
Wielki samouk

Wielki samouk – jeden z utworów Tadeusza Twarogowskiego stanowiących zbeletryzowane biografie uczonych. Wydana w 1961 książka ma bardziej fabularny i literacki charakter niż późniejsze tego rodzaju utwory Twarogowskiego, jak "Droga do Cambridge". Poświęcona jest fizykowi Michael Faradayowi. Podobnie jak "Droga do Cambridge" relacjonuje stan wiedzy naukowej przed Faradayem tak, by czytelnik mógł dokonać samodzielnej oceny wkładu bohatera w rozwój nauki.

</doc>
<doc id="1782978" url="https://pl.wikipedia.org/wiki?curid=1782978" title="Celebration (album Madonny)">
Celebration (album Madonny)

Celebration – album Madonny podsumowujący jej ponad dwudziestopięcioletnią współpracę z wytwórnią Warner Bros. Records. Prócz największych przebojów, wydawnictwo zawiera dwa nowe nagrania, powstałe na potrzeby promocji albumu.
Piosenki, wybrane przez Madonnę i fanów artystki, zostały cyfrowo zremasterowane z oryginalnych taśm nagraniowych, a sam krążek CD został wydany w technologii HDCD pozwalającej uzyskać lepszy dźwięk w przystosowanych tego urządzeniach (poza piosenką "Beautiful Stranger" oraz utworami z albumów "American Life", "Confessions on a Dance Floor" i "Hard Candy").
Wydawnictwo ma wyraźnie pożegnalny charakter, co podkreśla sama artystka w podziękowaniach dołączonych do tej kompilacji: "między innymi dla "rodziny" Warner Bros. Records oraz dla Michaela Rosenblatta, szefa działu A&amp;R, który odkrył i przedstawił Madonnę Seymourowi Steinowi – szefowi wytwórni Sire Records".
Obie okładki albumu są również swego rodzaju składankami. Twarz Madonny – wystylizowana podobnie jak zrobił to Andy Warhol z wizerunkiem Marilyn Monroe – to nie jedno zdjęcie, lecz kolaż elementów z kilku fotografii stworzony przez francuskiego artystę osiadłego w Stanach Zjednoczonych – Thierrego Guettę ukrywającego się pod pseudonimem Mr Brainwash.
Składance największych przebojów towarzyszy wydany równocześnie na DVD zbiór teledysków zatytułowany: "".

</doc>
<doc id="1782979" url="https://pl.wikipedia.org/wiki?curid=1782979" title="Chłodny Jar (wiersz)">
Chłodny Jar (wiersz)

Chłodny Jar (oryg. ukr. "Холодний Яр") – wiersz Tarasa Szewczenki ze zbioru "Trzy lata". Po raz pierwszy opublikowany w 1859 w Lipsku w zbiorowym wydaniu dzieł Aleksandra Puszkina i nowszych utworów Tarasa Szewczenki. 
Okoliczności powstania utworu.
Podobnie jak "Do umarłych i żywych i nienarodzonych rodaków moich na Ukrainie i nie na Ukrainie list mój przyjacielski", wiersz "Chłodny Jar" powstał w czasie pobytu Szewczenki w majątku Wjunyszcze, u byłego dekabrysty Samojłowa. Miał stanowić rozwinięcie i uzupełnienie refleksji poety nt. historii i teraźniejszości Ukrainy, jakie zawarł w wymienionym wyżej utworze. Dzieło ma również charakter polemiczny. Szewczenko znał współczesne mu prace historyków nieprzychylne wobec koliszczyzny i innych powstań kozackich, traktujące te wydarzenia jako zwykłe bandyckie rozruchy. Ilekroć w jego obecności była wygłaszana podobna opinia, był osobiście oburzony. W "Chłodnym Jarze" cytuje analogiczną ocenę koliszczyzny wyrażoną przez Apollona Skałkowskiego i polemizuje z nią. 
"Chłodny Jar" datowany jest na 17 grudnia 1845. 
Treść.
Podobnie jak "Do umarłych i żywych...", wiersz rozpoczyna się konstatacją, iż poeta udręczony jest myślą o przeszłości i teraźniejszości swojej ojczyzny. Symbolem jej dawnych dziejów i obecnej niewoli staje się Chłodny Jar w pobliżu Czehrynia - miejsce spotkań uczestników koliszczyzny. Poeta wspomina czasy, gdy w jarze spotykali się hajdamacy udający się do walki z polską szlachtą, aby zemścić się za poniesione z jej rąk krzywdy. Stwierdza następnie, że obecnie Chłodny Jar stał się miejscem całkowicie niedostępnym, dawna ścieżka przez las została zarośnięta. Zastanawia się, czy taki stan rzeczy jest efektem celowych działań bogatej warstwy Ukraińców, by uniemożliwić chłopom nowy bunt przeciwko "nowym ludobójcom". Konstatuje następnie, że tego typu metody i tak nie powstrzymają przyszłej rewolucji społecznej, która musi wybuchnąć, jeśli nie zmieni się postawa ukraińskich elit. Piętnuje ich porzucenie sprawy narodowej na rzecz lojalności wobec okrutnego cara, którego porównuje do Nerona. Zapowiada wreszcie, że przyszłego powstania nie powstrzyma nawet fałszowanie historii i przedstawianie powstań kozackich jako bandyckich rozruchów bez programu politycznego. Twierdzi, że przywódcy koliszczyzny walczyli o respektowanie praw zwykłych ludzi, a ich idee - mimo klęski ruchu - przetrwały. 
Cechy utworu.
"Chłodny Jar" stanowi uzupełnienie przesłania historycznego zawartego w "Do umarłych i żywych...", a także "Wielkim Lochu" i "Stoi we wsi Subotowie". Szewczenko po raz kolejny występuje w utworze z ostrą krytyką wykształconych, zamożnych warstw narodu ukraińskiego, które nie tylko nie chcą angażować się w walkę narodowowyzwoleńczą, ale wręcz dystansują się od większości narodu (chłopów) i starają się zapewnić sobie wygodne życie w państwie carskim. Dzieło podkreśla żywotność ukraińskiej historii i tradycji - wspomina nazwiska Iwana Gonty i Maksyma Żeleźniaka, którzy nadal żyją w pamięci ludowej mimo nieprzychylnej ich oceny w pracach oficjalnie poważanych historyków. Stanowi przedłużenie ostrzeżenie zawartego w "Do umarłych i żywych..." - jeśli panowie feudalni w dalszym ciągu będą uciskali należących do nich chłopów, efektem może być krwawy bunt o nieprzewidywalnych konsekwencjach. To oni - nazywani chciwcami, krukami i ludobójcami - są przyczyną nieszczęść Ukrainy. Tymi natomiast, którzy walczyli o jej wolność, jawią się zbuntowani Kozacy i chłopi. Szewczenko podkreśla w ten sposób swój szacunek wobec minionych wystąpień kozackich, który zachował, mimo faktu, że w dojrzałym okresie twórczości odszedł od dawnej idealizacji Kozaczyzny (jaką reprezentował np. młodzieńczy poemat "Iwan Pidkowa"). 

</doc>
<doc id="1782980" url="https://pl.wikipedia.org/wiki?curid=1782980" title="Funkcja arkusza kalkulacyjnego">
Funkcja arkusza kalkulacyjnego



</doc>
<doc id="1782981" url="https://pl.wikipedia.org/wiki?curid=1782981" title="Funkcje arkusza kalkulacyjnego">
Funkcje arkusza kalkulacyjnego



</doc>
<doc id="1782982" url="https://pl.wikipedia.org/wiki?curid=1782982" title="Ulica Sokolska w Katowicach">
Ulica Sokolska w Katowicach

Ulica Sokolska w Katowicach – jedna z głównych ulic, łącząca Śródmieście z dzielnicą Koszutka.
Ulicę nazwano na cześć Polskiego Towarzystwa Gimnastycznego "Sokół".
Przebieg.
Rozpoczyna swój bieg przy placu Wolności. Biegnie następnie obok Filharmonii Śląskiej w Katowicach, krzyżuje się z ul. Opolską, ul. Zabrską i ul. Fryderyka Chopina. Przy skrzyżowaniu z ul. Adama Mickiewicza znajduje się katolicki kościół Przemienienia Pańskiego. Przy ul. Sokolskiej znajdują się także: "Hotel Angelo" (oddany do użytku w marcu 2010), Śląskie Techniczne Zakłady Naukowe, Dom Handlowy „Junior”. Hapeerowiec, nowoczesny budynek Banku Śląskiego, CITI Bank Handlowy, Centrum Sztuki Filmowej oraz budynek Telewizji Silesia (przy pl. Grunwaldzkim). Ulica kończy swój bieg przy skrzyżowaniu z ul. Misjonarzy Oblatów MN, obok kościoła pw. Najświętszego Serca Pana Jezusa.
Historia.
W sierpniu 1860 r. przy ówczesnej Karlstraße rozpoczęto budowę jednego z pierwszych kościołów w Śródmieściu. Zlokalizowany był w miejscu dzisiejszego budynku Filharmonii Śląskiej w Katowicach. Poświęcenie kościoła odbyło się 11 listopada 1860. W 1874 obiekt przeniesiono w miejsce dzisiejszego, kościoła pw. Przemienienia Pańskiego. W 1885 w Reichskonzerthalle (obecnie Filharmonia Śląska) Oskar Meister założył półprofesjonalny chór niemiecki. W okresie Królestwa Prus i Rzeszy Niemieckiej (do 1922) i w latach niemieckiej okupacji Polski (1939–1945) ulica nosiła nazwę "Karlstraße", w latach międzywojennych 1922–1939 "ul. Sokolska". W Polsce Ludowej nosiła imię Karola Liebknechta oraz gen. dyw. Aleksandra Zawadzkiego. Prowadząc dekomunizację Uchwałą Rady Miasta Katowice nr VIII/44/90 z 8 października 1990 roku ulicy przywrócono nazwę "Sokolska". W latach 1925–39 pod numerem "8" istniał Konsulat Generalny Niemiec, a pod numerem "4" – Polsko-Amerykańska Spółka Samochodowa „Motor” oraz hurtownia towarów Concordia-Import-Eksport. W dwudziestoleciu międzywojennym XX w. przy ul. Sokolskiej 3 znajdował się skład win, wódek i likierów J. Klonowskiego, przy ul. Sokolskiej 2 – skład ziemiopłodów Mądlewski i Co., a pod numerem "12" – starokatolicki dom modlitwy. Do 1939 istniały przy ulicy także: hurtownia i skład win Józefa Kohna (pod numerem "7"), Wywiadownia Handlowa Aleksandra Enzingera (pod numerem "10"), Dom Spedycyjny Kuppermana (pod numerem "9"), skład bananów Moniera (pod numerem "2").
W końcu lat pięćdziesiątych XX wieku przy ul. Sokolskiej wybudowano bloki mieszkalne (ówcześnie zwane os. Juliana Marchlewskiego). W 2005 przebudowano wiadukt nad ul. Chorzowską w związku z budową DTŚ i tunelu pod Rondem im. J. Ziętka. Dnia 3 sierpnia 2010 ulicą prowadziła trasa trzeciego etapu wyścigu kolarskiego Tour de Pologne 2010, a 2 sierpnia 2011 – trasa trzeciego etapu Tour de Pologne 2011.
Opis.
Przy ulicy Sokolskiej znajdują się następujące obiekty:
Ulica została odciążona dzięki wybudowanej obwodnicy śródmiejskiej (ul. Friedricha Wilhelma Grundmanna, ul. Jana Nepomucena Stęślickiego, ul. Marii Goeppert-Mayer). Według badań przeprowadzonych w 2007 na zlecenie Urzędu Miasta Katowice wynikło, że ówcześnie na odcinku ulicy Sokolskiej od ul. ks. Piotra Skargi do ul. Chorzowskiej w godzinie popołudniowego szczytu przejeżdżało średnio 1619 samochodów (87,5% z nich to samochody osobowe, 8% to autobusy).
Ulicą Sokolską kursują linie autobusowe KZK GOP, MZKP Tarnowskie Góry oraz PKM Jaworzno.

</doc>
<doc id="1782983" url="https://pl.wikipedia.org/wiki?curid=1782983" title="Pogromca piorunów">
Pogromca piorunów

Pogromca piorunów – jeden z utworów Tadeusza Twarogowskiego stanowiących zbeletryzowane biografie uczonych. Książka wydana została w 1958. Ma bardziej fabularny i literacki charakter niż późniejsze popularne biografie uczonych Twarogowskiego, takie jak "Droga do Cambridge". Poświęcona została Benjaminowi Franklinowi, amerykańskiemu działaczowi społeczno-politycznemu i uczonemu.
W utworze przedstawiony został stan wiedzy o elektryczności w czasach Franklina i jego prace badawcze. Zwraca się uwagę także na działalność polityczną i społeczną wynalazcy piorunochronu, tłem historycznym książki jest walka Franklina o niepodległość kolonii brytyjskich w Ameryce i o zniesienie niewolnictwa.

</doc>
<doc id="1782986" url="https://pl.wikipedia.org/wiki?curid=1782986" title="Bernard Kiprop Kipyego">
Bernard Kiprop Kipyego



</doc>
<doc id="1782988" url="https://pl.wikipedia.org/wiki?curid=1782988" title="Bernard Kipyego">
Bernard Kipyego

Bernard Kipyego (ur. 16 lipca 1986 w Prowincji Rift Valley) – kenijski lekkoatleta, długodystansowiec.

</doc>
<doc id="1782989" url="https://pl.wikipedia.org/wiki?curid=1782989" title="Muzeum Kolei Mladějov na Moravě">
Muzeum Kolei Mladějov na Moravě

Muzeum kolei w Mladějovie na Morawach ("Muzeum průmyslových železnic v Mladějovie na Moravě") – muzeum kolejnictwa zlokalizowane na czeskich Morawach, a związane z przemysłową koleją wąskotorową obsługującą kopalnię kaolinitu.
Historia linii.
Muzeum leży w pobliżu Morawskiej Trzebowej. W 1890 otwarto w Mladějovie na Moravě pierwsze kopalnie kaolinitu, z przeznaczeniem na wypalanie szamotu. Z uwagi na nieopłacalność transportu za pomocą wozów konnych, w 1919 (według innych źródeł 1917–1924) wybudowano linię kolei przemysłowej o rozstawie toru 600 mm. Łącznie linia miała długość 10,98 m (od 1920, po przedłużeniu do samego Mladějova). Największe nachylenie trasy to 30‰.
Przewozy i tabor.
Kolej przede wszystkim służyła przewozom kaolinitu, jednak zdarzały się też transporty węgla i drewna. Operowano według potrzeb – zwykle było to dziennie 2-4 pary pociągów. Nigdy nie było tutaj publicznych przewozów pasażerskich. Jedyny wagon osobowy służył przewozom pracowniczym przed II wojną. Po wojnie linia stopniowo się kurczyła, w miarę zamykania kolejnych dołów. Od 1965 służyła już tylko obsłudze dołu na Hřebči. Najczęstsze pociągi uruchamiane przez kopalnię miały 60 wagonów (koleb) o łącznym tonażu 200 ton.
Przez 90 lat przez mladejowską linię przewinęło się 6 parowozów z następujących wytwórni: Breitfeld&amp;Daněk, ČKD, Orenstein&amp;Koppel oraz Krauss Linz. W latach 60. XX w. przyszły na kolej lekkie lokomotywy spalinowe. Ciężkie rumuńskie lokomotywy (FAUR) nigdy nie zostały tu wprowadzone, mimo wstępnych planów. W 1991 kopalnia została ostatecznie zamknięta i zakończyły się też przewozy przemysłowe na tutejszej kolei wąskotorowej. Kolei zagroziła likwidacja i rozbiórka.
O muzeum.
Kolej mladejowska nie podzieliła losu większości kolei przemysłowych w Czechach, tj. demontażu. Powodem tego była długotrwała obsługa linii parowozami i malowniczy przebieg trasy, z czego kolej znana była w środowisku czeskich miłośników kolei. W ten sposób już niedługo po likwidacji kopalni na trasę wyjechał pierwszy pociąg specjalny dla turystów, mimo że o przejęcie taboru wystąpiły inne koleje, w tym zagraniczne. Linia znalazła się w kręgu zainteresowania Klubu Kolei Przemysłowych (Klub průmyslových železnic) z pobliskiego Brna, który objął ochroną tabor i linię kolei, a także, z czasem, zaczął na niej gromadzić tabor pozyskany z innych likwidowanych kolei w Czechach. Od 1 kwietnia 1994 kolej stała się Muzeum Kolei Przemysłowych ("Muzeum průmyslových železnic").
Ekspozycja.
Muzeum obejmuje wygrodzony teren dawnego zakładu kaolinitowego w Mladějovie na Moravě. Zwiedzać można zarówno teren zakładu, budynki dawnej lokomotywowni i obiekty towarzyszące, jak i zgromadzony tabor oraz mniejsze eksponaty. Wyeksponowane lokomotywy, to przede wszystkim pojazdy związane z przemysłem – górnicze, z kamieniołomów, cegielni i tartaków. Eksploatowana jest też część dawnej linii do mijanki Veksl lub przystanku Nová Ves u Kunčiny, obsługiwana turystycznymi pociągami, prowadzonymi lokomotywami muzealnymi.

</doc>
<doc id="1782990" url="https://pl.wikipedia.org/wiki?curid=1782990" title="Dimityr Dimitrow (kulturysta)">
Dimityr Dimitrow (kulturysta)

Dimityr Dimitrow, pseud. "Mitko" (bułg. Димитър Димитров; ur. 8 stycznia 1974) – amatorski bułgarski kulturysta, okazjonalnie fotomodel.

</doc>
<doc id="1782991" url="https://pl.wikipedia.org/wiki?curid=1782991" title="Nikołaj Kaszyrin">
Nikołaj Kaszyrin

Nikołaj Dmitrijewicz Kaszyrin, ros. Николай Дмитревич Каширин (ur. w Wierchnieuralsku, zm. 14 czerwca 1938 w miejscu egzekucji Kommunarka) − komandarm II rangi Armii Czerwonej. 
Życiorys.
Urodzony w rodzinie nauczyciela Kozaka, później atamana stanicy. W armii carskiej od 1906. Ukończył Orenburską Szkołę Junkrów 1909 i służył w orenburskich jednostkach kozackich. Uczestnik I wojny światowej, nagrodzony za walki 6 orderami. Po rewolucji lutowej i obaleniu caratu w 1917 przewodniczący pułkowej Rady Żołnierskiej Kozaków. Członek Socjaldemokratycznej Partii Robotniczej Rosji od 1918. W 1918 sformował w Wierchnieuralsku ochotniczy oddział kozacki i prowadził walki z oddziałami Aleksandra Dutowa. 16 lipca 1918 został wybrany na dowódcę Uralskiej Armii Partyzanckiej i działał na tyłach oddziałów Białych na płd. Uralu, ranny. Po wyleczeniu zastępca naczelnego dowódcy na Uralu - Wasilija Blüchera. Od września 1918 zastępca dowódcy i dowódca 4 Uralskiej Dywizji, później 30 Dywizji strzelców. W 1919 komendant Orenburskiego Rejonu umocnionego, dowódca 49 Dywizji Fortecznej na froncie turkiestańskim. W 1920 dowódca 3 Korpusu Kawalerii na Froncie Południowym, dowódca Aleksandrowskiej Grupy Wojsk w walce z Nestorem Machno. W latach 1923-1925 dowódca 14 Korpusu Strzeleckiego wykonującego zadania specjalne na polecenie sztabu Armii Czerwonej, dowódca 1 Korpusu Kawalerii Czerwonych Kozaków. W latach 1925-1931 zastępca dowódcy szeregu okręgów wojskowych, a w latach 1931-1937 dowódca Północno Kaukaskiego Okręgu Wojskowego, od 1934 członek Rady Wojskowej ZSRR.
W okresie wielkiego terroru członek składu sędziowskiego w procesie Michaiła Tuchaczewskiego i 7 skazanych na śmierć dowódców Armii Czerwonej 11 czerwca 1937. Aresztowany przez NKWD 19 sierpnia 1937 pod zarzutem "udziału w kontrrewolucyjnej organizacji terrorystycznej". 14 czerwca 1938 skazany na śmierć przez Kolegium Wojskowe Sądu Najwyższego ZSRR. Rozstrzelany tego samego dnia w miejscu egzekucji Kommunarka pod Moskwą, pochowany anonimowo.
Zrehabilitowany 1 września 1956 postanowieniem Kolegium Wojskowego SN ZSRR. W 1960 w Wierchnieuralsku odsłonięto pomnik na jego cześć.
Odznaczony: Orderem Czerwonego Sztandaru dwukrotnie i bronią honorową

</doc>
<doc id="1782996" url="https://pl.wikipedia.org/wiki?curid=1782996" title="Żuk w mrowisku">
Żuk w mrowisku

Żuk w mrowisku – ros. "Жук в муравейнике" (Żuk w murawiejnikie) to powieść science-fiction napisana w 1979 przez braci Arkadija i Borysa Strugackich. Jej akcja toczy się w stworzonym przez Strugackich świecie przyszłości i stanowi kontynuację przygód Maksyma Kammerera, rozpoczętych w powieści Przenicowany świat. Ciągłość fabuły w stosunku do poprzedniej części nie została zachowana, jednak pojawiają się pewne elementy łączące obie książki takie jak: osoba głównego bohatera, niektóre wątki, miejsca i osoby.
Pochodzenie tytułu.
"Żuk w mrowisku" to nazwa teorii, tłumaczącej fenomen "podrzutków", podobnie jak "Piknik na skraju drogi" pokazywał możliwe pochodzenie "Stref".
Fabuła.
Akcja powieści toczy się w 2178 roku. Głównym bohaterem jest Maksym Kammerer, doświadczony agent KOMKON-u 2, który otrzymuje rozkaz śledzenia człowieka o imieniu Lew Abałkin, który pomimo zakazu powrócił na Ziemię. Polecenie wydał w tajemnicy szef KOMKON-2 Rudolf Sikorski (nazywany w książce „Ekscelencją”).
Studiując przekazane mu przez Sikorskiego materiały na temat Abałkina, Kammerer odkrywa, że przed przybyciem na Ziemię był on progresorem na Saraksz i pracował jako tajny agent Wyspiarskiego Imperium. Wśród innych materiałów Maksym odkrywa kartkę z narysowanym dziwnym symbolem, przypominającym literę Ж lub japoński znak kanji 卅 (san juu), co tylko pogłębia jego zdziwienie.
Poszukiwania Kammerera doprowadzają go do kilku przyjaciół i współpracowników Abałkina, w tym Mai Głumowej, historyczki pracującej w Muzeum Kultur Pozaziemskich i głowana Szczekna, który współuczestniczył z Abałkinem w misjach na Saraksz i Nadziei. Każda z tych osób miała niedawno kontakt z Abałkinem i twierdziła, że zachowywał się dziwnie. 
Maksym zauważa także związek pomiędzy Lwem i progresorem Korniejem Jaszmaa. Obaj mężczyźni urodzili się tego samego dnia, a ich rodzice zaginęli w tajemniczych okolicznościach.
Późno w nocy Sikorski wyznacza Kammererowi spotkanie w Muzeum Kultur Pozaziemskich, by wciągnąć Abałkina w zasadzkę. Jednak zamiast niego do muzeum przybywa Isaac Bromberg, zaciekły wróg Sikorskiego i jego poglądów na temat wiedzy i jej klasyfikacji. Kammerer jest świadkiem kłótni między nimi, w czasie której zostaje ujawnionych wiele szczegółów dotyczących Abałkina.
Okazuje się, że Abałkin skontaktował się z Brombergiem przez wideofon i rozmawiał z nim o „detonatorach”, artefaktach umieszczonych w zamkniętej części muzeum w której Rudolf i Maksym przygotowali swoją pułapkę. Sikorski, choć niechętnie, zgadza się opowiedzieć Kammererowi o „podrzutkach”: Abałkin, podobnie jak Korniej Jaszmaa był „podrzutkiem”, jednym z trzynastu ludzi urodzonych z embrionów zamkniętych w „Sarkofagu”, pozostawionych przez Wędrowców i odkrytych przez Ziemian na nienazwanej planecie. „Detonatory” to trzynaście małych dysków z symbolami, identycznymi z tymi, które każdy podrzutek miał na nadgarstku. Symbol Abałkina przypominał literę „Ж”.
Po powrocie z Maksymem do biura KOMKON-2, Sikorski przyznaje, że zawsze wierzył, że wszystkie „podrzutki” posiadają głęboko w podświadomości program, który mógłby być potencjalnie niebezpieczny dla Ziemi. Z tego powodu każdy z nich odebrał takie wykształcenie, które oznaczało dla niego pracę tak daleko od Ziemi jak to możliwe. Sikorski uważał, że niespodziewany powrót Abałkina na Ziemię oznaczał, że stał się on niebezpiecznym agentem Wędrowców.
Kammerer nie wierzy, że Abałkin stanowi zagrożenie, lecz sugeruje, że jest to test psychologiczny stworzony przez Wędrowców i porównuje to do sytuacji w której człowiek umieszcza żuka w mrowisku by obserwować reakcje zaalarmowanych mrówek.
Ostatecznie Abałkin przybywa dobrowolnie do Sikorskiego i Kammerera i dowiaduje się prawdy o swoim pochodzeniu. Żąda, by zostawić go w spokoju, ale Sikorski nakazuje Kammererowi go śledzić, podczas gdy sam wyrusza do Muzeum Kultur Pozaziemskich. Kammerer, przewidując co nastąpi, próbuje przekonać Abałkina by opuścił Ziemię dla własnego bezpieczeństwa, jednak bezskutecznie. Abałkin wchodzi do Muzeum, gdzie zostaje postrzelony trzykrotnie przez Sikorskiego i umiera kilka milimetrów od swojego „detonatora”.

</doc>
<doc id="1783007" url="https://pl.wikipedia.org/wiki?curid=1783007" title="Konizacja szyjki macicy">
Konizacja szyjki macicy

Konizacja szyjki macicy – metoda diagnostyczna lub diagnostyczno-lecznicza wycięcia stożka tkanki z części pochwowej szyjki macicy. Rutynowo wykonuje się po niej wyłyżeczkowanie kanału szyjki. Wskazaniem do konizacji jest nieprawidłowy obraz cytologiczny, nieprawidłowy obraz histologiczny pobranego wcześniej bioptatu części pochwowej szyjki lub nieprawidłowy wynik kolposkopii. 

</doc>
<doc id="1783008" url="https://pl.wikipedia.org/wiki?curid=1783008" title="Konizacja">
Konizacja



</doc>
<doc id="1783009" url="https://pl.wikipedia.org/wiki?curid=1783009" title="Fridtjöf, co z ciebie wyrośnie?">
Fridtjöf, co z ciebie wyrośnie?

Fridtjöf, co z ciebie wyrośnie? Opowieść o Nansenie (tytuł także w wariancie, w którym stosuje się zapis imienia "Fridtjof") – powieść biograficzna Aliny i Czesława Centkiewiczów z 1963 popularyzująca biografię norweskiego podróżnika, działacza społecznego i uczonego Fridtjofa Nansena.
Podobnie jak inne utwory Centkiewiczów, treść książki wiąże się z Arktyką i badaniami nad nią. Opisuje ona jednak nie tylko badania Nansena, ale też jego późniejszą działalność społeczną w Lidze Narodów. Utwór charakteryzuje brak komentarza odautorskiego i to, że relacjonuje on wyłącznie fakty. Książka była pierwszą polską pracą poświęconą Nansenowi. 

</doc>
<doc id="1783010" url="https://pl.wikipedia.org/wiki?curid=1783010" title="Celebration (singel Madonny)">
Celebration (singel Madonny)

Celebration (z ang. "święto") – singel Madonny promujący album o tym samym tytule. Stał się 40. numerem jeden na amerykańskiej liście przebojów Hot Dance Club Play. Miejsce #1 osiągnął także m.in. w Wenezueli, Włoszech, Polsce, Szwecji oraz Finlandii. Istnieje też wersja piosenki nagrana z senegalskim raperem Akonem.
Teledysk.
Do singla powstały dwa teledyski. W pierwszym wideoklipie występuje Madonna oraz jej partner życiowy, model Jesus Luz, zaś w drugiej jego wersji gościnnie występują fani artystki i jej córka Lourdes. W obu teledyskach został użyty remiks "Celebration (Benny Benassi Edit)".

</doc>
<doc id="1783011" url="https://pl.wikipedia.org/wiki?curid=1783011" title="Serhij Muczak">
Serhij Muczak

Serhij Mykołajowycz Muczak (ukr. Сергій Миколайович Мучак; ur. 29 września 1980 r. w Łucku) – ukraiński kulturysta amatorski.
Życiorys.
Jako dwudziestopięciolatek uzyskał tytuł Mistrza Ukrainy w Kulturystyce. W 2009 r. brał udział w Mistrzostwach Europy w Kulturystyce Amatorskiej, organizowanych przez federację IFBB (International Federation of BodyBuilders); podczas tych zawodów uplasował się na pozycji drugiej, zdobywając tym samym srebrny medal.
Zamieszkuje w Łucku na Ukrainie, gdzie pracuje jako prywatny trener. Okazjonalnie trudni się fotomodelingiem – w 2008 roku w Kijowie i w 2009 w Odessie uczestniczył w erotycznych sesjach zdjęciowych dla gejowskiej strony internetowej MuscleGallery.com.

</doc>
<doc id="1783012" url="https://pl.wikipedia.org/wiki?curid=1783012" title="Żyły głębokie kończyny górnej">
Żyły głębokie kończyny górnej

Żyły głębokie (a. podpowięziowe) kończyny górnej – naczynia żylne tworzące sieć, położoną pod powięziami ramienia i przedramienia, pomiędzy poszczególnymi grupami mięśniowymi. Towarzyszą tętnicom, najczęściej jako dwie oddzielne żyły (z wyjątkiem ż. pachowej i podobojczykowej), kierujące się wzdłuż przeciwległych ścian tętnicy i łączące się między sobą. Topograficznie powielają ściśle schemat przebiegu jednoimiennych tętnic. Są wyposażone w zastawki, w liczbie 8-15 u żył promieniowych i łokciowych, 6-12 dla żył ramiennych; w wypadku żyły pachowej i podobojczykowej – po kilka przy większych dopływach. Wytwarzają liczne zespolenia z żyłami powierzchownymi; krew może swobodnie przemieszczać się między obydwoma układami.

</doc>
<doc id="1783014" url="https://pl.wikipedia.org/wiki?curid=1783014" title="Iacomo Andrea">
Iacomo Andrea

Iacomo Andrea (zm. 12 maja 1500) - włoski architekt pochodzący z Ferrary, autor komentarzy do prac Witruwiusza.
Niewiele wiadomo o jego pracach, jego podpis nie zachował się na żadnej budowli.
Andrea był stronnikiem rodu Sforza. Podczas okupacji Mediolanu przez Francję spiskował przeciw okupantom. Został ścięty 12 maja 1500 roku i poćwiartowany.

</doc>
<doc id="1783015" url="https://pl.wikipedia.org/wiki?curid=1783015" title="Marrickville">
Marrickville

Marrickville ("Marrickville Council") - jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Leży na południe od ścisłego centrum Sydney i jest zamieszkiwany przez 71 813 osób (2006). Powierzchnia wynosi 17 km2.
Lokalną władzę ustawodawczą stanowi rada składająca się z dwunastu członków, wybieranych z zastosowaniem ordynacji proporcjonalnej w czterech trójmandatowych okręgach wyborczych. Radni wyłaniają spośród siebie burmistrza i jego zastępcę, którzy kierują egzekutywą.

</doc>
<doc id="1783016" url="https://pl.wikipedia.org/wiki?curid=1783016" title="Champ d’Asile">
Champ d’Asile

Champ d’Asile (dosł. "Pole azylu") – dawny obóz wojskowy nad rzeką Trinity, na terenie dzisiejszego hrabstwa Liberty w stanie Teksas.
Istniał w latach 1818–1819, tworzyli go głównie francuscy weterani wojen napoleońskich, którzy opowiadali się po stronie hiszpańskiego Meksyku przeciw siłom amerykańskim.
Założycielem obozu był gen. Charles Lallemand (1774–1839). Fortyfikacje obozu tworzył m.in. Polak Konstanty Malczewski.

</doc>
<doc id="1783017" url="https://pl.wikipedia.org/wiki?curid=1783017" title="Caroline Kilel">
Caroline Kilel

Caroline Cheptanui Kilel (ur. 21 marca 1981) – kenijska lekkoatletka, specjalistka od długich dystansów.

</doc>
<doc id="1783022" url="https://pl.wikipedia.org/wiki?curid=1783022" title="Autosan M09LE &quot;SanCity&quot;">
Autosan M09LE &quot;SanCity&quot;



</doc>
<doc id="1783024" url="https://pl.wikipedia.org/wiki?curid=1783024" title="Hrant Melkumian">
Hrant Melkumian

Hrant Melkumian, orm. Հրանտ Մելքումյան (ur. 30 kwietnia 1989) – ormiański szachista, arcymistrz od 2008 roku.
Kariera szachowa.
Wielokrotnie reprezentował Armenię na mistrzostwach świata i Europy juniorów w różnych kategoriach wiekowych, największy sukces odnosząc w 2006 r. w Batumi, gdzie zdobył tytuł wicemistrza świata do 18 lat. W 2011 r. zdobył w Warszawie tytuł mistrza Europy w szachach błyskawicznych.
Normy na tytuł arcymistrza wypełnił w latach 2007 (dz. I m. w Grodzisku Mazowieckim, wspólnie z Bartłomiejem Macieją i Dariuszem Szoenem) i 2008 (I m. w Biełgorodzie oraz na mistrzostwach świata do 20 lat w Gaziantepie). 
Do innych jego sukcesów należą m.in.:
W 2013 r. wystąpił w rozegranym w Tromsø turnieju o Puchar Świata, w I rundzie przegrywając z Julio Grandą Zuñigą.
Najwyższy ranking w dotychczasowej karierze osiągnął 1 września 2014 r., z wynikiem 2678 punktów zajmował wówczas 61. miejsce na światowej liście Międzynarodowej Federacji Szachowej, jednocześnie zajmując 3. miejsce wśród ormiańskich szachistów.

</doc>
<doc id="1783025" url="https://pl.wikipedia.org/wiki?curid=1783025" title="George Jellicoe, 2. hrabia Jellicoe">
George Jellicoe, 2. hrabia Jellicoe



</doc>
<doc id="1783026" url="https://pl.wikipedia.org/wiki?curid=1783026" title="Pieszo po sławę">
Pieszo po sławę

Pieszo po sławę – powieść Władysława Kulickiego z 1966. Jest to powieść biograficzna dla młodych czytelników przedstawiająca życie rosyjskiego uczonego Michaiła Łomonosowa. Utwór stanowi rozwinięcie wcześniejszego opowiadania autora zamieszczonego w zbiorze "Kiedy wielcy byli mali". 
Tło historyczne jest oszczędne, ale umiejętnie zbeletryzowane. Wizerunek bohatera jest plastyczny; uwypukla te jego cechy, które doprowadziły go do sławy.

</doc>
<doc id="1783031" url="https://pl.wikipedia.org/wiki?curid=1783031" title="Etalemahu Kidane">
Etalemahu Kidane

Etalemahu Kidane (ur. 14 lutego 1983 w Arssi) – etiopska lekkoatletka, specjalistka od długich dystansów.

</doc>
<doc id="1783035" url="https://pl.wikipedia.org/wiki?curid=1783035" title="Maja Krzewicka">
Maja Krzewicka

Maja Krzewicka (ur. 12 marca 1993 w Kutnie) – polska tenisistka stołowa.
Karierę sportową rozpoczęła w wieku 5 lat. Od tamtej pory zdobyła ponad 20 medali Mistrzostw Polski we wszystkich kategoriach wiekowych. Wieloletnia członkini kadry narodowej juniorek oraz seniorek. W najwyższej klasie rozgrywkowej w kobiecym tenisie stołowym (Ekstraklasa Kobiet) zadebiutowała w wieku 16 lat, w drużynie KS GORCE Nowy Targ (pojedynek z Natalią Bąk). W wieku 7 lat, w barwach WLPUKS NADWIŚLANIN Słubice, wystąpiła w I lidze kobiet. Obecnie reprezentuje barwy UKS CHROBRY Międzyzdroje.

</doc>
<doc id="1783040" url="https://pl.wikipedia.org/wiki?curid=1783040" title="Polska biała zwisłoucha">
Polska biała zwisłoucha

Polska biała zwisłoucha (pbz) – rasa świni domowej, która powstała w wyniku krzyżowania prymitywnej świni zwisłouchej europejskiej ze świniami zwisłouchymi pochodzenia niemieckiego (deutsches veredeltes Landschwein) oraz szwedzką rasą krajową (Landrace).
Historia.
Na przełomie XIX i XX wieku zapoczątkowano prace nad uszlachetnianiem prymitywnej świni zwisłouchej hodowanej na terenie środkowej i północnej Europy w kierunku użytkowania mięsnego. W tym celu do Polski sprowadzono z Niemiec tamtejsze zwisłouche świnie uszlachetnione. Działanie to poprawiło umięśnienie świń krajowych i zwiększyło dynamikę przyrostu na wadze, jednakże nie zlikwidowało wcześniejszych wad pokrojowych (słabo wykształcona szynka, ścięty zad, ciężka głowa, przebudowany przód i karpiowaty grzbiet). Mieszańce te zyskały bardzo dobrą płodność, odporność na prymitywne warunki wychowu i ekstensywne żywienie, a ich typ użytkowy określono jako słoninowo-mięsny. Dopiero od 1954 roku zaczęto sprowadzać świnie szwedzkiej rasy krajowej. Krzyżowanie to poprawiło pokrój, zwiększyło udział wyrębów w tuszy oraz tempo przyrostu ciała. Mieszańce stały się delikatniejsze i bardziej wymagające pod względem higieny pomieszczeń i racjonalności żywienia oraz uzyskały nazwę polskiej białej zwisłouchej (pbz).
Cechy.
Świnie te są zróżnicowane pod względem szybkości dojrzewania, choć określa się je jako dość szybko dojrzewające. Zwykle knury w wieku 3 lat osiągają masę ciała 300–350 kg, zaś lochy w tym samym wieku 250–300 kg. Rasa ta charakteryzuje się dużą wrażliwością na czynniki środowiskowe, dlatego wymaga dobrych warunków utrzymania i prawidłowego żywienia. Cechują się wysoką płodnością – 9,5 do 12 żywo urodzonych prosiąt w jednym miocie. Lochy wykazują dobrą troskliwość o potomstwo i dużą mleczność.
Zastosowanie i przeznaczenie.
Świnie te hoduje się w celach mięsnych oraz do krzyżowania z innymi rasami.

</doc>
<doc id="1783041" url="https://pl.wikipedia.org/wiki?curid=1783041" title="Pinus muricata">
Pinus muricata

Pinus muricata D. Don – gatunek drzewa iglastego z rodziny sosnowatych ("Pinaceae"). Występuje w Meksyku (Baja California) i USA (Kalifornia).
Biologia i ekologia.
Drzewo wiatropylne. Szyszki nasienne dojrzewają w ciągu 2 lat, pozostają na drzewie nawet 70 lat. Igły pozostają na drzewie przez 2–3 lata.
Występuje na wysokości 0–300 m n.p.m..
Jest gospodarzem rośliny pasożytniczej "Arceuthobium littorum" (pasożyt pędowy).
Systematyka i zmienność.
Synonimy: "Pinus edgariana" Hartw., "P. muricata" var. "anthonyi" Lemmon, "P. remorata" H. Mason, "P. muricata" f. "remorata" (Mason) Hoover, "P. muricata" var. "borealis" Axelrod nom. inval., "P. muricata" var. "stantonii" Axelrod nom. inval., "P. muricata" var. "remorata" (H. Mason) Silba.
Populacje o małych, symetrycznych szyszkach, rosnące przeważnie na południowym krańcu zasięgu gatunku, są czasem wydzielane w odrębny gatunek "Pinus remorata" lub traktowane jako forma "P. muricata" f. "remorata".
Pozycja gatunku w obrębie rodzaju "Pinus":
Zagrożenia.
Międzynarodowa organizacja IUCN przyznała temu gatunkowi kategorię zagrożenia NT ("near threatened"), czyli jest gatunkiem bliskim zagrożenia.

</doc>
<doc id="1783042" url="https://pl.wikipedia.org/wiki?curid=1783042" title="Special Boat Section">
Special Boat Section



</doc>
<doc id="1783044" url="https://pl.wikipedia.org/wiki?curid=1783044" title="Samwel Ter-Sahakian">
Samwel Ter-Sahakian

Samwel Ter-Sahakian (orm.: Սամվել Տեր-Սահակյան; ur. 19 września 1993 w Wanadzor) – ormiański szachista, arcymistrz od 2009 roku.
Kariera szachowa.
Od 2002 r. wielokrotnie reprezentował Armenię na mistrzostwach świata i Europy juniorów w różnych kategoriach wiekowych, zdobywając 8 medali: 
W 2007 r. podzielił I m. (wspólnie z Hrantem Melkumjanem i Dawidem Kalaszjanem) w Erywaniu. W 2008 r. reprezentował Armenię na olimpiadzie juniorów (do 16 lat), zajął również III m. w finale indywidualnych mistrzostw Armenii, rozegranych w Erywaniu. W turnieju tym wypełnił pierwszą normę na tytuł arcymistrzowski, pomimo tego, iż teoretycznie był najsłabszym zawodnikiem, posiadał bowiem najniższą z całej stawki punktację rankingową. Drugą arcymistrzowską normę wypełnił w tym samym roku podczas indywidualnych mistrzostw Europy w Płowdiwie. W 2009 r. zwyciężył w Dżermuku (memoriał Karena Asrjana, wspólnie z Lewonem Babujanem) oraz podzielił III m. w Martuni (za Armanem Paszikjanem i Ferencem Berkesem, wspólnie z Siarhiejem Żyhałką). W 2015 r. zwyciężył w kołowym turnieju "Moscow-Open 2015 F" w Moskwie.
Najwyższy ranking w dotychczasowej karierze osiągnął 1 kwietnia 2021 r., z wynikiem 2645 punktów.

</doc>
<doc id="1783045" url="https://pl.wikipedia.org/wiki?curid=1783045" title="Samvel Ter-Sahakian">
Samvel Ter-Sahakian



</doc>
<doc id="1783046" url="https://pl.wikipedia.org/wiki?curid=1783046" title="Spartakiada Dzieci i Młodzieży Niewidomych i Słabowidzących 2009">
Spartakiada Dzieci i Młodzieży Niewidomych i Słabowidzących 2009

Spartakiada Dzieci i Młodzieży Niewidomych i Słabowidzących 2009 odbyła się w dniach 1 - 4 października w Kozienicach. W zawodach wystartowali zawodnicy z całej Polski.
Linki zewnętrzne.
Spartakiada na stronie Crossu

</doc>
<doc id="1783048" url="https://pl.wikipedia.org/wiki?curid=1783048" title="Josef Tal">
Josef Tal

Josef Tal (hebr.: יוסף טל), właśc. Joseph Grünthal (ur. 18 września 1910 w Pniewach, zm. 25 sierpnia 2008 w Jerozolimie) – izraelski pianista, kompozytor i pedagog.
Życiorys.
Przyszedł na świat jako Joseph Grünthal, syn Ottili i rabina Juliusza Grünthala. Jego rodzinne Pniewy były wówczas (1910) w zaborze pruskim. Wkrótce po jego urodzinach rodzina przeniosła się do Berlina. To właśnie tam Josef ukończył (w 1931) studia w Wyższej Szkole Muzycznej. W 1932 ożenił się tancerką Rosie Löwenthal (rozwód w 1937). Niedługo później naziści doszli w Niemczech do władzy, w wyniku czego Tal zdecydował się opuścić Berlin i wyjechał do Palestyny (w 1934).
W 1937 Tal został profesorem fortepianu i kompozycji w Jerozolimskiej Akademii Muzycznej. W latach 1948÷1953 pełnił tam funkcję dyrektora. W 1965 został profesorem Wydziału Muzycznego Hebrajskiego Uniwersytetu w Jerozolimie oraz twórcą Instytutu Muzyki Elektronicznej. W 1940 ożenił się z rzeźbiarką, Polą Pfeffer.
Umarł w 2008 w wieku 97 lat w Jerozolimie. Pochowany został w Ma’ale ha-Chamisza niedaleko Jerozolimy.
Dorobek artystyczny.
W dorobku muzycznym Josefa Tala są 3 balety, 6 oper, 2 symfonie, 2 koncerty na klarnet, koncert na skrzypce i altówkę, koncert na harfę, klawesyn, altówkę, dzieła muzyki kameralnej, psalmy, oratoria i kantaty. Stworzył również kołysankę "Bonne Nuit".

</doc>
<doc id="1783050" url="https://pl.wikipedia.org/wiki?curid=1783050" title="Teoria pola ligandów">
Teoria pola ligandów

Teoria pola ligandów (TPL) – teoria opisująca mechanizm wiązania oraz aranżację i symetrię orbitali występujących w związkach koordynacyjnych. Stanowi ona jedną z wielu adaptacji szerszej teorii orbitali molekularnych, która jest użyteczna w opisie wiązań koordynacyjnych pomiędzy ligandami a atomem centralnym w związku kompleksowym. Jon metalu przejściowego ma dziewięć orbitali walencyjnych: pięć "n"d, jeden ("n"+1)s oraz trzy orbitale ("n"+1)p. Wymienione orbitale mają odpowiednia energię by tworzyć wiązania z ligandami. Analiza przeprowadzona przy użyciu TLP jest wysoce zależna od geometrii kompleksu, jednakże większość rozważań nad TPL rozpoczyna się od opisu kompleksów oktaedrycznych mających sześć ligandów.
Historia.
Teoria pola ligandów została rozwinięta na przełomie lat 30. i 40. XX wieku jako rozwinięcie teorii pola krystalicznego (TPK). W odróżnieniu od swojej poprzedniczki, tłumaczącej właściwości związków kompleksowych za pomocą oddziaływań elektrostatycznych pomiędzy orbitalami d jonu metalu i ligandami, TPL jest teorią kwantową. Stanowi ona połączenie TPK oraz powstającej w tamtych czasach teorii orbitali molekularnych.
Wiązania σ.
Orbitale molekularne tworzone przez proces koordynacji mogą zostać rozpatrzone jako efekt przekazania dwóch elektronów do orbitali d metalu przez każdy z σ-donorowych ligandów. W kompleksie oktaedrycznym ligandy ustawiają się (po przyłożeniu kartezjańskiego układu współrzędnych) wzdłuż każdej z osi współrzędnych. Dlatego też ich orbitale o symetrii σ tworzą orbitale wiążące i antywiążące z orbitalami atomowymi "d""z"2 oraz "d""x"2−"y"2. Orbitale "d""xy", "d""xz" oraz "d""yz" pozostają niewiążące. Ponadto możliwe jest występowanie słabych oddziaływań wiążących lub antywiążących z orbitalami s oraz p metalu.
W terminologii symetrii molekuł sześć wolnych par elektronowych ligandów (po każdej od jednego ligandu) formuje sześć adaptowanych kombinacji liniowych (SALC, z ) funkcji falowych opisujących orbitale. Układy takie czasem nazywane są także orbitalami grupowymi ligandów (LGO, z ). Reprezentacje nieprzywiedlne obejmowane przez ten układ to "a1g", "t1u" oraz "eg". Jon metalu także ma sześć orbitali walencyjnych mających swoje reprezentacje nieprzywiedlne – w przypadku orbitalu s są one oznaczane jako "a1g", układ trzech orbitali nazywany jest "t1u" natomiast orbitale "d""z"2 oraz "d""x"2−"y"2 oznaczane są jako "eg". Sześć wiążących orbitali molekularnych powstaje z liniowych kombinacji SALC ligandów i orbitali metalu o takiej samej symetrii.
Wiązania π.
Wiązania π w kompleksach oktaedrycznych realizowane są na dwa sposoby: poprzez dowolne niewiążące orbitale p ligandów lub przez orbitale molekularne π lub π* obecne w ligandach.
Orbitale p metalu zwykle biorą udział w tworzeniu wiązań σ. Nie mają one właściwej symetrii by nakładać się z orbitalami p, π lub π* ligandów. Dlatego też wiązania π tworzone są z odpowiednimi orbitalami d jonu metalu: "d""xy", "d""xz" oraz "d""yz". Wymienione orbitale są traktowane jako niewiążące w przypadku formowania w kompleksie jedynie wiązań typu σ.
Jednym z najważniejszych typów wiązań występujących w kompleksach metali przejściowych jest wiązanie zwrotne. Powstaje ono gdy orbitale LUMO jednego z ligandów mają charakter antywiążący π*. Takie orbitale mają energię zbliżoną do orbitali "d""xy", "d""xz" oraz "d""yz" metalu, przez co możliwe jest ich nakładanie i uformowanie wiązania. Wspomniane orbitale antywiążące mają wyższą energię niż odpowiadające im orbitale w wiązaniach σ, dlatego też po przeniesieniu na nie elektronów z orbitali d wartość ΔO wzrasta, co przekłada się na wzrost siły wiązania pomiędzy ligandem a metalem. Z kolei obecność elektronów na orbitalach molekularnych π ligandów prowadzi do osłabienia siły wiązań π w obrębie ligandów.
Inną formą koordynacji ligandów poprzez wiązania π jest bezpośrednie wiązanie ligand-metal. Sytuacja taka jest możliwa w przypadku gdy orbitale ligandów o symetrii π są wypełnione przez elektrony. Nakładają się one wtedy z orbitalami "d""xy", "d""xz" oraz "d""yz" metalu i oddają im elektrony, efektem czego jest utworzenie orbitalu wiążącego o symetrii π pomiędzy jonem metalu a ligandem. Prowadzi to do wzmocnienia wiązania pomiędzy ligandem a metalem. Powstały w wyniku tego orbital antywiążący nie ma wyższej energii niż orbital antywiążący powstały poprzez uformowanie wiązania σ. Opisywany orbital jest wypełniony elektronami pochodzącymi z orbitali d metalu, stając się przez to HOMO związku koordynacyjnego. Dlatego też obserwuje się spadek wartości ΔO gdy dochodzi do formowania się wiązania π pomiędzy kationem metalu a ligandami.
Kompleksy nisko- i wysokospinowe.
Sześć wiążących orbitali molekularnych występujących w kompleksach oktaedrycznych jest wypełnionych przez elektrony ligandów natomiast elektrony metalu przejściowego z orbitali d zajmują orbitale niewiążące lub antywiążące. Różnica w energii pomiędzy orbitalem niewiążącym a antywiążącym dla kompleksu o geometrii oktaedru opisywana jest jako ΔO, jej wartość zależy od rodzaju oddziaływań orbitali π ligandów z orbitalami d jonu centralnego. Jak przedstawiono w poprzednim paragrafie ligandy π-donorowe prowadzą do spadku wartości ΔO i są nazywane ligandami słabego pola natomiast ligandy π-akceptorowe zwiększają wartość ΔO i nazywane są ligandami silnego pola. Ligandy nie uczestniczące w formowaniu wiązań π mogą mieć różnorodny wpływ na wartość ΔO.
Wartość ΔO ma znaczący wpływ na strukturę elektronową jonów metali o konfiguracjach "d"4 – "d"7.
W przypadku wymienionych konfiguracji niewiążące i antywiążące orbitale molekularne mogą zostać wypełnione na dwa sposoby: w pierwszym najpierw dochodzi do wypełnienia orbitali niewiążących, a dopiero później zapełniane są orbitale antywiążące. Tego rodzaju kompleksy, z uwagi na brak lub małą liczbę niesparowanych elektronów nazywa się kompleksami niskospinowymi. Jeżeli natomiast obserwuje się równomierne wypełnianie obu typów orbitali przez elektrony, to powstały kompleks nazywany jest kompleksem wysokospinowym z uwagi na dużą liczbę niesparowanych elektronów. Niska wartość ΔO może zostać przezwyciężona przez stabilizację energetyczną wynikłą z braku odpychania się parujących elektronów w kompleksach wysokospinowych. W przypadku wysokiej wartości ΔO energia parowania spinów staje się zaniedbywalnie mała w porównaniu do spadku energii wynikającego z formowania się stanów niskospinowych.
Spinowość cząsteczki ma wpływ na własności makroskopowe związku koordynacyjnego ponieważ obecność niesparowanych elektronów powoduje paramegnetyczność związku.
Szereg spektrochemiczny.
Doświadczalne pomiary spektroskopowe pozwalają na stworzenie empirycznych reguł pozwalających na oszacowanie wielkości przerwy energetycznej pomiędzy orbitalami niewiążącymi a antywiążącymi. Szereg spektrochemiczny stanowi listę ligandów ułożoną wedle wzrastającej wartości ΔO.
 &lt; &lt; &lt; &lt; &lt; &lt; &lt; &lt; &lt; &lt; &lt; &lt; [[acetonitryl| &lt; [[pirydyna|py]] &lt; [[amoniak|]] &lt; [[Etylenodiamina|en]] &lt; [[bipirydyna|2,2'-bipirydyna]] &lt; [[fenantrolina|phen]] &lt; [[grupa nitrowa|]] &lt; [[trifenylofosfina|]] &lt; [[Cyjanki|]] &lt; [[tlenek węgla|CO]]
Przypisy.
[[Kategoria:Chemia koordynacyjna]]
[[Kategoria:Chemia kwantowa]]

</doc>
<doc id="1783051" url="https://pl.wikipedia.org/wiki?curid=1783051" title="Sikorsky CH-37 Mojave">
Sikorsky CH-37 Mojave

Sikorsky CH-37 Mojave (H-37, S-56) – amerykański ciężki śmigłowiec transportowy zaprezentowany w 1953 roku przez firmę Sikorsky Aircraft. Śmigłowce były używane przez Korpus Piechoty Morskiej i Wojska Lądowe Stanów Zjednoczonych.
CH-37 Mojave był jednym z ostatnich śmigłowców napędzanych silnikami gwiazdowymi, które były mniej efektywne niż silniki turbowałowe stosowane w późniejszych konstrukcjach. Przestarzały napęd spowodował, że do końca lat 60. XX wieku wszystkie śmigłowce CH-37 zostały zastąpione w wojskach amerykańskich przez nowsze maszyny Sikorsky CH-54 Tarhe.

</doc>
<doc id="1783052" url="https://pl.wikipedia.org/wiki?curid=1783052" title="50 tysięcy 881">
50 tysięcy 881

50 tysięcy 881 – pierwszy solowy singel Andrzeja Smolika. Pochodzi on z jego albumu Smolik. Wydany został 1 listopada 2001 roku. W 2002 roku piosenka została użyta w kampanii reklamowej polskiej sieci komórkowej Era.
Głosu w piosence użyczył Artur Rojek, wokalista zespołu Myslovitz.
Wideoklip.
Teledysk do piosenki wyreżyserował Rafał Paradowski. Klip powstał w starym kąpielisku "Fala" w Łodzi.

</doc>
<doc id="1783053" url="https://pl.wikipedia.org/wiki?curid=1783053" title="Sikorsky S-56">
Sikorsky S-56



</doc>
<doc id="1783054" url="https://pl.wikipedia.org/wiki?curid=1783054" title="Sikorsky CH-37">
Sikorsky CH-37



</doc>
<doc id="1783055" url="https://pl.wikipedia.org/wiki?curid=1783055" title="Sikorsky H-37 Mojave">
Sikorsky H-37 Mojave



</doc>
<doc id="1783056" url="https://pl.wikipedia.org/wiki?curid=1783056" title="H-37">
H-37



</doc>
<doc id="1783057" url="https://pl.wikipedia.org/wiki?curid=1783057" title="CH-37">
CH-37



</doc>
<doc id="1783058" url="https://pl.wikipedia.org/wiki?curid=1783058" title="H-37 Mojave">
H-37 Mojave



</doc>
<doc id="1783059" url="https://pl.wikipedia.org/wiki?curid=1783059" title="CH-37 Mojave">
CH-37 Mojave



</doc>
<doc id="1783060" url="https://pl.wikipedia.org/wiki?curid=1783060" title="Sikorsky H-37">
Sikorsky H-37



</doc>
<doc id="1783061" url="https://pl.wikipedia.org/wiki?curid=1783061" title="Guadiana">
Guadiana



</doc>
<doc id="1783064" url="https://pl.wikipedia.org/wiki?curid=1783064" title="Souleymane Wane">
Souleymane Wane

Souleymane Wane (ur. 28 stycznia 1976 w Dakarze) – senegalski koszykarz grający na pozycji środkowego. Mistrz dywizji I NCAA z 1999 roku. Reprezentant kraju, wicemistrz Afryki z 2005 roku. Posiada również amerykańskie obywatelstwo.
Życiorys.
Wane w 1997 roku rozpoczął studia na uczelni University of Connecticut, gdzie przez 4 kolejne sezony występował w drużynie koszykarskiej Connecticut Huskies, grającej w dywizji I NCAA. W 1999 roku, wraz z tą drużyną, został mistrzem NCAA. W sumie w ciągu 4 lat gry w rozgrywkach uniwersyteckich rozegrał 121 meczów, w których zdobył 393 punkty i 493 zbiórki. W 2001 roku zgłosił się do udziału w drafcie NBA, jednak nie został w nim wybrany.
W sezonie 2001/2002 występował w bośniackim klubie KK Sloboda Tuzla. W barwach tej drużyny grał w rozgrywkach Ligi Adriatyckiej, wystąpił w 22 meczach, zdobywając średnio po 11,4 punktu i 6,3 zbiórki na mecz. W sezonie 2002/2003 został zawodnikiem japońskiego OSG Phoenix, w którym zdobywał przeciętnie po 20,6 punktu i 12 zbiórek na mecz. Został wówczas 5. najlepszym zbierającym ligi japońskiej, a, wraz ze swym klubem, zdobył także brązowy medal całych rozgrywek.
Latem 2003 roku początkowo był testowany przez niemiecki zespół Brandt Hagen, jednak klub nie podpisał z nim kontraktu. Ostatecznie sezon 2003/2004 spędził w AZS Koszalin. W 26 spotkaniach Polskiej Ligi Koszykówki zdobywał średnio po 15,8 punktu, 10,2 zbiórki i 0,9 bloku na mecz. Był najlepszym zbierającym ligi, 2. zawodnikiem pod względem średniego wskaźnika evaluation i 10. blokującym oraz punktującym całych rozgrywek. W lipcu 2004 roku został zawodnikiem niemieckiego Gießen 46ers, w którym występował przez kolejne 2 sezony (2004/2005 i 2005/2006). W tym czasie rozegrał 55 meczów ligowych, w których zdobywał średnio po 8,3 punktu i 7,9 zbiórki na mecz. W latach 2007–2008 występował jeszcze w kanadyjskim klubie Manchester Mill Rats.
Ostatecznie, w wyniku problemów z kolanami i stawem biodrowym, zakończył karierę w wieku 29 lat.
Wane został powołany do seniorskiej reprezentacji swojego kraju w 1999 roku – wystąpił wówczas w mistrzostwach Afryki, w których Senegal zajął 7. pozycję. Wraz z reprezentacją Senegalu wystąpił także na tej imprezie sześć lat później, zdobywając wówczas wicemistrzostwo kontynentu.
Wane urodził się i wychowywał w Dakarze. Do Stanów Zjednoczonych przyjechał w październiku 1995 roku. Jest żonaty, ma dwóch synów. Po zakończeniu kariery koszykarskiej początkowo mieszkał w Dracut (miasto rodzinne jego żony), a od 2009 roku mieszka w Lowell. Pracuje jako nauczyciel języka francuskiego, jest także asystentem trenera w zespole UMass Lowell River Hawks, drużynie koszykarskiej uczelni University of Massachusetts Lowell. Zna 5 języków: francuski, angielski, hiszpański, arabski i wolof. Jesienią 2012 roku otrzymał amerykańskie obywatelstwo.

</doc>
<doc id="1783065" url="https://pl.wikipedia.org/wiki?curid=1783065" title="SH-60 Seahawk">
SH-60 Seahawk



</doc>
<doc id="1783066" url="https://pl.wikipedia.org/wiki?curid=1783066" title="Giovanni Antinori">
Giovanni Antinori

Giovanni Antinori (ur. 28 stycznia 1734 w Camerino, zm. 24 czerwca 1792 w Rzymie) − włoski architekt okresu neoklasycystycznego.
Życiorys.
Studiował w Rzymie matematykę i architekturę. W 1755 roku wyjechał do Lizbony, gdzie pracował jako architekt przy pracach rekonstrukcyjnych po tragicznym trzęsieniu ziemi z listopada tego roku. Z powodu oskarżeń ze strony swoich przeciwników został aresztowany, zbiegł jednak do Włoch z pomocą Josefy Luisy Lopez de Cunha, którą wkrótce potem poślubił.
W latach 1772-8 pracował nad rekonstrukcją i powiększeniem kaplicy Monte Oliveto Maggiore w pobliżu Sieny. Pracował także na zlecenie rodziny Doria-Pamphilii-Landi, współpracując z Francesco Nicolettim, zostając głównym architektem rodzinnym w 1776 roku.
Na zlecenie papieża Piusa VI pracował przy wykopaliskach w kościele San Rocco, w pobliżu Mauzoleum Augusta. Pracował też na Piazza del Quirinale. Pod koniec życia odnawiał obeliski rzymskie, Solare, Sallustiano i Quirinale.

</doc>
<doc id="1783067" url="https://pl.wikipedia.org/wiki?curid=1783067" title="Sosna sękata">
Sosna sękata

Sosna sękata ("Pinus attenuata" Lemmon) – gatunek drzewa iglastego z rodziny sosnowatych ("Pinaceae"). Występuje w Meksyku (Baja California) i USA (Kalifornia, Oregon).
Biologia i ekologia.
Drzewo wiatropylne. Szyszki nasienne dojrzewają w ciągu 2 lat. Pozostają zamknięte na drzewie nawet 20 lat lub otwierają się pod wpływem wysokich temperatur w czasie pożaru. Igły pozostają na drzewie przez 4–5 lat.
Jest gospodarzem rośliny pasożytniczej "Arceuthobium siskiyouense" (pasożyt pędowy).
Systematyka i zmienność.
Synonimy: "Pinus tuberculata" Gordon not D.Don, "P. tuberculata" var. "acuta" Mayr.
Pozycja gatunku w obrębie rodzaju "Pinus":
Zagrożenia.
Międzynarodowa organizacja IUCN przyznała temu gatunkowi kategorię zagrożenia w skali całego świata LC ("least concern"), uznając go za gatunek najmniejszej troski, nie spełniający kryteriów gatunków zagrożonych (IUCN 2.3, IUCN 3.1). Liczebność populacji może lokalnie znacznie się wahać, w związku z obumieraniem drzew po pożarze oraz następującym po nim masowym odnawianiem z nasion. Pożary nie obejmują równocześnie całego zasięgu, więc ogólna liczebność jest stabilna. Część stanowisk jest objęta różną formą ochrony. Zagrożeniem dla gatunku jest zapobieganie pożarom lasu, w konsekwencji prowadzące do jego zanikania ze zbiorowisk, w których zastępują go gatunki drzew mniej przystosowane do pożarów. Potencjalnym zagrożeniem dla siedlisk jest także postępująca urbanizacja w części zasięgu gatunku.

</doc>
<doc id="1783068" url="https://pl.wikipedia.org/wiki?curid=1783068" title="Kazakstan temyr żoły">
Kazakstan temyr żoły

Kazakstan temyr żoły (KTŻ) () – państwowy przewoźnik kolejowy w Kazachstanie. Największa spółka kolejowa w Kazachstanie.
Sieć i tabor.
Rozstaw szyn w Kazachstanie, podobnie jak w innych byłych republikach radzieckich, wynosi 1520 mm. Szerokość ta stosowana jest we wszystkich sąsiednich krajach, oprócz Chin, co ułatwia komunikację międzynarodową. Sieć w 2005 roku miała około 15 000 km torów kolejowych w tym 3000 km zelektryfikowanych 25 kV 50 Hz AC. KTŻ zarządza 80 000 wagonami wśród nich 50 000 należą do KTŻ.
Działalność.
Firma zatrudnia około 79 000 pracowników. Mimo że większość przewozów odbywa się po liniach niezelektryfikowanych, to KTŻ jest rentowna.
Tranzyt.
Umiejscowienie Kazachstanu powoduje, że odgrywa on dość ważną rolę w transporcie pomiędzy Europą a Chinami. Szerokość torów taka sama jak w Rosji bardzo ułatwia transport pomiędzy tymi krajami, gorzej jednak jest w przypadku granicy kazachsko-chińskiej, gdyż konieczna jest tu wymiana wózków na normalnotorowe. KTŻ angażuje się jednak w projekt budowy magistrali normalnotorowej umożliwiającej przejazd z Europy do Chin bez konieczności wymiany wózków. Transport kolejowy pozwala na prawie dziesięciokrotne skrócenie czasu przejazdu w porównaniu z transportem morskim. Podobny projekt powstał już w 1930, jednakże został wówczas zablokowany przez Stalina.

</doc>
<doc id="1783069" url="https://pl.wikipedia.org/wiki?curid=1783069" title="Pak Dzonghyi">
Pak Dzonghyi



</doc>
<doc id="1783070" url="https://pl.wikipedia.org/wiki?curid=1783070" title="SH-2 Seasprite">
SH-2 Seasprite



</doc>
<doc id="1783071" url="https://pl.wikipedia.org/wiki?curid=1783071" title="SH-2">
SH-2



</doc>
<doc id="1783072" url="https://pl.wikipedia.org/wiki?curid=1783072" title="Jagoš Vuković">
Jagoš Vuković

Jagoš Vuković, cyr. Јагош Вуковић (ur. 10 czerwca 1988 we Vrbasie) – serbski piłkarz występujący na pozycji obrońcy. Zawodnik Olympiakos SFPu.

</doc>
<doc id="1783079" url="https://pl.wikipedia.org/wiki?curid=1783079" title="Brent Darby">
Brent Darby

Brent Darby (ur. 6 czerwca 1981, zm. 6 grudnia 2011 w Detroit) – amerykański koszykarz. W sezonie 2003/2004 występował w polskich klubach: Spójni Stargard Szczeciński oraz AZS Koszalin.

</doc>
<doc id="1783080" url="https://pl.wikipedia.org/wiki?curid=1783080" title="Tasmanian Wilderness">
Tasmanian Wilderness

Tasmanian Wilderness (pol. "Rezerwat Przyrody Tasmania") – obszar światowego dziedzictwa UNESCO położony w południowo-zachodniej, zachodniej i centralnej części Tasmanii. 
Wpisany na listę UNESCO w 1982, a w 1989 obszar chroniony został powiększony. Jeden z największych obszarów objętych ochroną na terenie Australii, obecnie powierzchnia wynosi 13 800 km² czyli 20% powierzchni Tasmanii. 
Obszar stanowi jeden z ostatnich fragmentów nienaruszonej przyrody na świecie, gdzie rosną wilgotne lasy strefy umiarkowanej; najbardziej znanym regionem jest South West Wilderness. 
Ślady znalezione w wapiennych jaskiniach potwierdzają, że człowiek zamieszkuje ten teren od około 20 tys. lat. 
Parki Narodowe i rezerwaty położone na terenie Tasmanian Wilderness: 

</doc>
<doc id="1783082" url="https://pl.wikipedia.org/wiki?curid=1783082" title="Joseph Grünthal">
Joseph Grünthal



</doc>
<doc id="1783083" url="https://pl.wikipedia.org/wiki?curid=1783083" title="Linger (singel)">
Linger (singel)

Linger – ballada rockowa irlandzkiej grupy The Cranberries, wydana jako ich drugi singel. W utworze poza członkami zespołu słychać sekcję smyczkową. Singel stał się pierwszym utworem tego zespołu, który odniósł komercyjny sukces. W filmie dokumentalnym dołączonym na DVD do albumu , O’Riordan powiedziała, że tekst utworu jest o jej pierwszym prawdziwym pocałunku.
„Linger” znalazło się na 86. miejscu na zesawieniu 100 najlepszych utworów lat 90. VH1.

</doc>
<doc id="1783085" url="https://pl.wikipedia.org/wiki?curid=1783085" title="Wielka biała polska">
Wielka biała polska

Wielka biała polska – rasa świni domowej, która ukształtowała się w wyniku wieloletniej hodowli świni rasy wielkiej białej angielskiej i białej ostrouchej (wyhodowanej w Niemczech z wielkiej białej angielskiej z dolewem krwi świni średniej białej angielskiej).
Historia.
Świnie rasy wielkiej białej angielskiej sprowadzono do Polski na przełomie XIX i XX wieku. Początkowo były one hodowane na Lubelszczyźnie i w Małopolsce. Rasa biała ostroucha hodowana była zaś na terenach zaboru niemieckiego. Zintensyfikowanie rozwoju tej rasy w całej Polsce nastąpiło po I wojnie światowej. Ostra selekcja przetłuszczonej świni białej ostrouchej w kierunku mięsnym zbliżyła jej użytkowość rzeźną do użytkowości rzeźnej rasy wielkiej białej angielskiej. W wyniku krzyżowania obydwu ras otrzymywano mieszańce coraz bardziej podobne do siebie, tak że w 1956 roku uznano je za nową, odrębną rasę – najpierw wielką białą, a następnie wielką białą polską.
Cechy.
Świnie tej rasy są określane jako późno dojrzewające. Dorosłe knury w kondycji hodowlanej osiągają masę 300–350 kg, a lochy 250–300 kg. Zwierzęta charakteryzują się mocną konstytucją, co pozwala na ich wykorzystanie w chowie wielkostadnym, bezściółkowym; dużą plennością (od 10 do 12 prosiąt w miocie); dobrą mlecznością i zadowalającą odpornością. Mioty loch tej rasy są liczne, silne i szybko rosnące.
Zastosowanie i przeznaczenie.
Świnie typu mięsnego przeznaczone do chowu wielkostadnego w intensywnym systemie produkcji.

</doc>
<doc id="1783086" url="https://pl.wikipedia.org/wiki?curid=1783086" title="Željko Brkić">
Željko Brkić

Željko Brkić, cyr. Жељко Бркић (ur. 9 lipca 1986 w Nowym Sadzie) – serbski piłkarz występujący na pozycji bramkarza.
Kariera.
Brkić jest wychowankiem Vojvodiny Nowy Sad. Do kadry pierwszego zespołu dołączył w 2006 roku. W Super liga Srbije zadebiutował 2 grudnia 2007 roku w meczu z Napredakiem Kruševac (1:0). W 2009 roku wystąpił na mistrzostwach Europy U-21, które były rozgrywane w Szwecji. 3 marca 2010 roku zadebiutował w seniorskiej reprezentacji Serbii w meczu z Algierią (3:0), który został rozegrany w Algierzeze. W lipcu 2011 roku odszedł z Vojvodiny do Udinese Calcio za kwotę 1,5 miliona euro, a miesiąc później włodarze jego nowego klubu wypożyczyli go do AC Siena na czas trwania sezonu 2011/2012. Jego pierwszym spotkaniem w ramach rozgrywek Serie A był mecz z Calcio Catania (0:0), który został rozegrany 11 września 2011 roku.
W październiku 2011 roku zainteresowanie pozyskaniem zawodnika wyraził Harry Redknapp, menedżer Tottenhamu Hotspur.

</doc>
<doc id="1783087" url="https://pl.wikipedia.org/wiki?curid=1783087" title="Freya Murray">
Freya Murray

Freya Murray-Ross (ur. 20 września 1983 w Edynburgu) – brytyjska lekkoatletka, specjalistka od długich dystansów.
Osiągnięcia.
Reprezentowała Wielką Brytanię na wielu dużych międzynarodowych imprezach m.in. w halowym pucharze Europy oraz na mistrzostwach świata w biegach przełajowych.

</doc>
<doc id="1783089" url="https://pl.wikipedia.org/wiki?curid=1783089" title="Alessandro Antonelli">
Alessandro Antonelli

Alessandro Antonelli (ur. 14 lipca 1798 w Ghemme - zm. 18 października 1888 w Turynie) - włoski architekt, najbardziej znane jego prace to Mole Antonelliana w Turynie i bazylika św. Gaudentego w Novarze.
Życiorys.
Antonelli urodził się w Ghemme, w pobliżu miasta Novara, studiował w Mediolanie i Turynie. Po wygraniu konkursu architektonicznego, który zorganizowała Accademia Albertina, przeniósł się w 1828 roku do Rzymu.
Po powrocie do Turynu w 1836 roku został na Accademia Albertina profesorem. Był także posłem do parlamentu Królestwa Sardynii i członkiem władz regionalnych Turynu i Novary.
Najbardziej znany jest z Mole Antonelliana, która stała się symbolem Turynu, a nazwana została jego imieniem. Zmarł w 1888 roku, pochowano go na cmentarzu w Maggiora.

</doc>
<doc id="1783090" url="https://pl.wikipedia.org/wiki?curid=1783090" title="Arkadiusz Barta">
Arkadiusz Barta

Arkadiusz Barta (ur. w 1972 w Kołobrzegu) – polski lekkoatleta, który specjalizował się w rzucie oszczepem.
W 1991 wywalczył brązowy medal mistrzostw Polski juniorów osiągając wynik 70,22. Reprezentant klubu Sztorm Kołobrzeg. Absolwent poznańskiego AWF. Rekord życiowy: 70,34 (12 września 1991, Zielona Góra).
Syn Michała.

</doc>
<doc id="1783092" url="https://pl.wikipedia.org/wiki?curid=1783092" title="Ode to My Family">
Ode to My Family

Ode to My Family – ballada rockowa irlandzkiej grupy The Cranberries, pochodząca z albumu "No Need to Argue". Pod koniec 1994 roku została wydana na singlu.

</doc>
<doc id="1783093" url="https://pl.wikipedia.org/wiki?curid=1783093" title="Grzegorz Radwan">
Grzegorz Radwan

Grzegorz Radwan (ur. 15 maja 1980) - polski koszykarz były reprezentant Polski. Prowadzi szkółkę koszykarską "Radwan Sport".

</doc>
<doc id="1783094" url="https://pl.wikipedia.org/wiki?curid=1783094" title="I Can’t Be with You">
I Can’t Be with You

I Can’t Be with You – singel irlandzkiej grupy rockowej The Cranberries, pochodzący z albumu "No Need to Argue".

</doc>
<doc id="1783096" url="https://pl.wikipedia.org/wiki?curid=1783096" title="Préciosité">
Préciosité

Préciosité, preciosite (fr. dosł. "wykwintność") – tendencja w literaturze francuskiej 1. połowy XVII wieku, odmiana baroku, bliska zwłaszcza takim kierunkom jak konceptyzm i marinizm.
Charakterystyka.
Préciosité związana była z kręgiem markizy de Rambouillet i praktykowanymi tam formami życia towarzyskiego, z dążeniami do szczególnej elegancji zachowania i wysłowienia, inspirowanymi w znacznej mierze przez ideały formowane w romansie pasterskim (np. "Astrea").
Styl préciosité kształtował się w opozycji do klasycystycznej poetyki F. Malherbe'a, faworyzował formy o kunsztownej strukturze (m.in. rondo, sonet), przejawiał skłonności do operowania wyszukanym i rozbudowanym obrazowaniem, opierającym się często na "concetto" (z wł. "koncept").
Poezja préciosité miała głównie charakter okolicznościowy, wiążąc się z konkretnymi wydarzeniami towarzyskimi. Jej najbardziej reprezentatywnym przedstawicielem był Vincent Voiture.
Z préciosité wiąże się twórczość m.in. T. de Viau, Saint-Amanta i T. l'Hermite'a.

</doc>
<doc id="1783097" url="https://pl.wikipedia.org/wiki?curid=1783097" title="Cradle Mountain">
Cradle Mountain

Cradle Mountain - góra położona na Tasmanii o wysokości 1 545 m n.p.m., stanowi charakterystyczny element Parku Narodowego Cradle Mountain-Lake St Clair. Cradle Mountain zbudowana jest z diabazu.
W skład góry wchodzą cztery szczyty: Cradle Mountain (1 545 m n.p.m.), Smithies Peak (1 545 m n.p.m.), Weindorfers Tower (1 459 m n.p.m.) i Little Horn (1 355 m n.p.m.).

</doc>
<doc id="1783098" url="https://pl.wikipedia.org/wiki?curid=1783098" title="Galeazzo Appiani">
Galeazzo Appiani

Galeazzo Appiani (ur. w Księstwie Mediolanu, zm. 1612 lub 1613 w Przemyślu) – włoski murator działający i mieszkający w Przemyślu. Pierwszy raz wzmiankowany w aktach miejskich w 1565 jako czeladnik murarski. W 1573 poślubił wdowę po innym włoskim architekcie przemyskim Piotrze Włochu. Posiadał własną cegielnię zlokalizowaną w rejonie ulicy Słowackiego. W aktach określany z reguły muratorem, pod koniec życia był najprawdopodobniej szefem cechu murarzy.
Wbrew wcześniejszym publikacjom, nie mógł być budowniczym kościoła Karmelitów Bosych (budowanego w latach 1624–1630), a także pracować przy przebudowie Zamku Kazimierzowskego (przebudowa rozpoczęła się po 1616), gdyż w tych latach już nie żył.

</doc>
<doc id="1783100" url="https://pl.wikipedia.org/wiki?curid=1783100" title="City of Penrith">
City of Penrith

City of Penrith - jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Formalnie stanowi niezależne miasto, położone w zachodniej części aglomeracji. Liczy 172 140 tysięcy mieszkańców (2006) i zajmuje powierzchnię 405 km2.
Lokalną władzę ustawodawczą stanowi rada miasta składająca się z piętnastu członków, wybieranych z zastosowaniem ordynacji proporcjonalnej w trzech pięciomandatowych okręgach wyborczych. Radni wyłaniają spośród siebie burmistrza i jego zastępcę, którzy kierują egzekutywą. 

</doc>
<doc id="1783101" url="https://pl.wikipedia.org/wiki?curid=1783101" title="Ridiculous Thoughts">
Ridiculous Thoughts

Ridiculous Thoughts – singel irlandzkiej grupy rockowej The Cranberries, pochodzący z albumu "No Need to Argue".

</doc>
<doc id="1783102" url="https://pl.wikipedia.org/wiki?curid=1783102" title="Rondel (półwysep)">
Rondel (półwysep)

Rondel - skalisty cypel w Cieśninie Bransfielda na południowym wybrzeżu Wyspy Króla Jerzego, u podnóża szczytu Głowa Cukru, na północny wschód od półwyspu Patelnia. Leży na terenie Szczególnie Chronionego Obszaru Antarktyki "Zachodni brzeg Zatoki Admiralicji" (ASPA 128). Nazwę nadała polska ekspedycja naukowa.

</doc>
<doc id="1783103" url="https://pl.wikipedia.org/wiki?curid=1783103" title="Miloš Šporar">
Miloš Šporar

Miloš Šporar (ur. 16 stycznia 1976 w Celje w Słowenii) – słoweński koszykarz. Obecnie zakończył karierę i pracuje z młodzieżą w Słowenii. Podczas gry w AZS-ie jeden z ulubieńców publiczności.
W sezonie 2005/2006, podczas wygranego 126-96 spotkania z Notecią Inowrocław, ustanowił nadal aktualny rekord PLK (odkąd wprowadzono oficjalne statystyki w sezonie 1998/99), notując 21 asyst.
Po karierze zawodniczej postanowił sprawdzić się jako szkoleniowiec. W swojej ojczyźnie założył szkółkę koszykarską MikiSport. Samodzielnie prowadził m.in. zespół tureckiej ekstraklasy, Royal Gaziantep, gdzie zastępował pracującego również z seniorską reprezentacją Słowenii, Jure Zdovca. Obecnie trenuje Noteć Inowrocław, grającą w polskiej I lidze.

</doc>
<doc id="1783104" url="https://pl.wikipedia.org/wiki?curid=1783104" title="Barn Bluff">
Barn Bluff

Barn Bluff – góra położona na Tasmanii, o wysokości 1 559 m n.p.m., stanowi charakterystyczny element Parku Narodowego Cradle Mountain-Lake St Clair. Czwarta pod względem wysokości góra na Tasmanii.

</doc>
<doc id="1783106" url="https://pl.wikipedia.org/wiki?curid=1783106" title="Miloš Sporar">
Miloš Sporar



</doc>
<doc id="1783108" url="https://pl.wikipedia.org/wiki?curid=1783108" title="Karl Peter Berg">
Karl Peter Berg

Karl Peter Berg (ur. 18 kwietnia 1907, zm. 2 listopada 1949) - zbrodniarz nazistowski, komendant niemieckiego obozu policyjnego Amersfoot oraz SS-Untersturmführer.
Z zawodu policjant. Przed przybyciem do Amersfoort pełnił funkcję komendanta obozu Schoorl od kwietnia do października 1941. W marcu 1942 został "Schutzhaftlagerführerem" w "Polizeiliches Durchgangslager" Amersfoort. Następnie sprawował stanowisko komendanta tego obozu od 1 stycznia 1943 do 19 kwietnia 1945. Berg był znanym sadystą. Kierował licznymi egzekucjami więźniów i jeńców radzieckich. Wielokrotnie maltretował z uśmiechem na twarzy więźniów za najmniejsze nawet przewinienia. 
14 grudnia 1948 został skazany przez holenderski sąd na karę śmierci. Uznano go winnym śmierci przynajmniej 200 więźniów i 77 jeńców radzieckich. Wyrok wykonano przez rozstrzelanie w listopadzie 1949.

</doc>
<doc id="1783109" url="https://pl.wikipedia.org/wiki?curid=1783109" title="Leszek Goliński">
Leszek Goliński

Leszek Goliński (ur. w 1962 r. w Kętrzynie) – polski artysta grafik. Zajmuje się grafiką, ilustracją książkową, projektowaniem graficznym i rysunkiem.
Życiorys.
W latach 1982–1987 studiował na Wydziale Grafiki warszawskiej Akademii Sztuk Pięknych, dyplom z wyróżnieniem otrzymał w pracowni litografii Romana Artymowskiego. W latach 1988–1995 pełnił funkcję asystenta w swojej macierzystej uczelni. 
Stypendysta polskiego Ministerstwa Kultury i Sztuki (1987), Konstgrafisk Verkstad "Bolaget Verdagsbilder" Mölndal (Szwecja, 1991), "Tempus" - Freie Kunstschule Nürtingen (Niemcy, 1993/1994).

</doc>
<doc id="1783110" url="https://pl.wikipedia.org/wiki?curid=1783110" title="Hochtief">
Hochtief

HOCHTIEF Aktiengesellschaft – największe niemieckie przedsiębiorstwo budowlane o zasięgu globalnym z siedzibą w Essen.
W Stanach Zjednoczonych działa za pośrednictwem spółki zależnej Turner Construction, w Australii poprzez Leighton Group. W 2021 r. Hochtief zatrudniał ok. 34 000 pracowników w trzech dywizjach (Americas, Asia Pacific, Europe). Funkcjonują w nich działy, związane są z całym procesem realizacji inwestycji budowlanych: planowaniem projektów, finansowaniem, pracami budowlanymi oraz eksploatacją obiektów. HOCHTIEF Posiada 20% udziałów w spółce Abertis, która jest wiodącym operatorem autostrad na świecie.
Wartość sprzedaży w 2021 r. wyniosła 21,4 mld euro
Historia.
Przedsiębiorstwo powstało w roku 1873. W swoim dorobku inżynierskim może pochwalić się m.in. pracami ratowniczymi podczas przenoszenia świątyni Abu Simbel w Egipcie z miejsca realizowanej budowy tamy Wielkiej Tamy Asuańskiej na Nilu, projektami infrastrukturalnymi, takimi jak nowy port lotniczy Ateny oraz pierwszej elektrowni jądrowej w Niemczech.
W okresie II wojny światowej przedsiębiorstwo wykonało m.in. bunkier Hitlera w Berlinie oraz rezydencję Berghof w Obersalzbergu.
Do współpracy przy tworzeniu różnorakich projektów zapraszane były przez Hochtief również uczelnie artystyczne, m.in. słynny weimarski Bauhaus, do dziś wiele obiektów zrealizowanych przez Hochtief oraz uczelnie artystyczne znajduje się na międzynarodowej Liście światowego Dziedzictwa UNESCO.
Przykłady realizacji spółek HOCHTIEF na świecie:
W Polsce Hochtief brał udział w realizacji m.in.:
Akcjonariat.
Według danych na rok 2021 50,4% akcji Hochtief posiada hiszpański Actividades de Construccion y Servicios, ok. 15,9% – włoska Atlantia S.p.A., ok. 30% przypada na akcjonariat rozproszony, zaś akcje własne stanowią ok. 3,5%

</doc>
<doc id="1783112" url="https://pl.wikipedia.org/wiki?curid=1783112" title="Hokejaška liga Srbije">
Hokejaška liga Srbije

Hokejaška liga Srbije – serbskie rozgrywki ligowe w hokeju na lodzie.

</doc>
<doc id="1783113" url="https://pl.wikipedia.org/wiki?curid=1783113" title="Daniły">
Daniły

Daniły (lit. "Donylos"; żmudz.: "Duonīlas") – wieś na Litwie, w okręgu tauroskim, w rejonie szyłelskim, w starostwie Kołtyniany. Leży w odległości około pięciu kilometrów na północ od Kołtynian oraz jeden kilometr na południe od prawego brzegu rzeki Ašvija. W 2001 wieś zamieszkana była zaledwie przez jedną osobę. Dawniej Daniły leżały na terenach wchodzących w skład Rzeczypospolitej, a po III rozbiorze Polski Kraju Północno-Zachodniego Imperium Rosyjskiego. Wchodziły w skład parafii Kołtyniany należącej do powiatu rosieńskiego. W pobliżu znajduje się także miejscowość Dirgėlai.

</doc>
<doc id="1783114" url="https://pl.wikipedia.org/wiki?curid=1783114" title="Dumaniw">
Dumaniw

Dumanów (ukr. Думанів) – wieś na Ukrainie, w obwodzie chmielnickim, w rejonie kamienieckim.
W 1867 we wsi urodził się gen. Mariusz Zaruski - pionier polskiego żeglarstwa i wychowania morskiego, generał brygady Wojska Polskiego, taternik.

</doc>
<doc id="1783115" url="https://pl.wikipedia.org/wiki?curid=1783115" title="Pittwater">
Pittwater

Pittwater ("Pittwater Council") - jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Leży w północno-wschodniej części aglomeracji, bezpośrednio nad Morzem Tasmana. Liczy 54 157 mieszkańców (2006) i zajmuje powierzchnię 91 km2. 
Lokalną władzę ustawodawczą stanowi rada składająca się z dziewięciu członków, wybieranych z zastosowaniem ordynacji proporcjonalnej w trzech trójmandatowych okręgach wyborczych. Radni wyłaniają spośród siebie burmistrza i jego zastępcę, którzy kierują egzekutywą. 

</doc>
<doc id="1783117" url="https://pl.wikipedia.org/wiki?curid=1783117" title="Stojan Vranković">
Stojan Vranković



</doc>
<doc id="1783119" url="https://pl.wikipedia.org/wiki?curid=1783119" title="Adela Popescu">
Adela Popescu

Adela Elena Popescu (ur. 8 października 1986 w Șușani) – rumuńska piosenkarka i aktorka.

</doc>
<doc id="1783120" url="https://pl.wikipedia.org/wiki?curid=1783120" title="Kościół Szwecji">
Kościół Szwecji

Kościół Szwecji () – jeden z największych Kościołów luterańskich na świecie i największe wyznanie w Szwecji. Według danych z 2021 r. liczył 5,6 mln wiernych. Do 2000 r. miał charakter Kościoła państwowego. Teologicznie nawiązuje do nauczania ojca reformacji, Marcina Lutra. Kościół Szwecji, w którym mimo reformy biskupi zachowali władzę w diecezjach, a liturgia uległa jedynie niewielkim modyfikacjom, prezentuje umiarkowane skrzydło luterańskiej reformacji.
Kościół należy do Światowej Federacji Luterańskiej. Na mocy Ugody z Porvoo z 1992 r. utworzono Wspólnotę Porvoo, wspólnotę ambony i ołtarza dwunastu Kościołów anglikańskich i luterańskich, m.in. Kościołów Wielkiej Brytanii i Irlandii.
Historia.
Chrześcijaństwo w średniowieczu.
Szwecja to jedno z najpóźniej schrystianizowanych państw Europy. Co prawda handlowcy przynosili do królestwa wiedzę na temat nowej wiary dość wcześnie, jednak większość Szwedów nie miała bliższego kontaktu z chrześcijaństwem aż do VIII wieku. Pierwszym znanym misjonarzem południowej części Półwyspu Skandynawskiego był niemiecki mnich Ansgar, nazywany często Apostołem Szwedów, który głosił Ewangelię i zorganizował struktury kościelne w Birce nieopodal Sztokholmu w IX w. Konsekrował m.in. Gautberta na biskupa Szwecji. Po powrocie do kraju Ansgar został pierwszym arcybiskupem Hamburga.
Kontakty ze światem chrześcijańskim zintensyfikowały się w erze wikingów, czyli na przełomie IX i X wieku. Wielu z nich osiedliło się w Brytanii, Normandii i Rusi. Ci, którzy za granicą przyjęli nową wiarę i wrócili do ojczyzny, propagowali ją w rodzinnym kraju. Pojawili się także kolejni misjonarze z Anglii, Francji i Niemiec. Zdarzało się, że dochodziło do konfliktów między przybyszami z różnych krajów, choć na ogół działali oni w różnych regionach państwa. Nie można też zapomnieć o kontaktach Skandynawów z chrześcijaństwem wschodnim.
Pierwszym chrześcijańskim królem Szwecji był Olof Skötkonung. Święty Zygfryd ochrzcił go w studni należącej do Husaby, królewskiej posiadłości niedaleko Skary. Zdarzenie to miało miejsce ok. roku 1000. Wielu biskupów konsekrowanych w XI wieku otrzymało święcenia z rąk misjonarzy angielskich. Byli wśród nich święci Eskil z Eskilstuna, David z Västerås i Henry, biskup Uppsali; Osmund, którego pochowano w katedrze w Ely. Być może z Anglii pochodził pierwszy arcybiskup Uppsali, Stefan (należał do cystersów, którzy w XII w. założyli w Szwecji swoje pierwsze klasztory, m.in. w Alvastra i Varnhem). Wiele manuskryptów potwierdza angielski charakter wczesnej architektury kościelnej w Szwecji oraz ówczesnej liturgii.
W wieku XII i XIII szwedzkie chrześcijaństwo zacieśniło więzy z chrześcijaństwem niemieckim, którego wpływy stały się dominujące. W tym samym czasie Kościół wzmocnił swoją pozycję w kraju i blisko związał się z Koroną i magnaterią. Znana na całym świecie stała się św. Brygida Szwedzka, mistyczka i założycielka zakonu brygidek, której szczątki spoczywają w opactwie Vadstena.
Reformacja i nowożytność.
W czasie Reformacji w północnej Szwecji szybko rozprzestrzeniły się nauki mnicha z Wittenbergi. Pomógł w tym fakt, że bardzo wielu szwedzkich księży studiowało wtedy w Niemczech. Nie bez znaczenia było wynalezienie druku, a także dążenie króla Gustawa I Wazy do uniezależnienia się od wpływów Rzymu na podobieństwa Henryka VIII. Reformacja wprowadziła nowy porządek nabożeństwa pt. "Liturgia svecanae ecclesiae catholicae et orthodoxae". Jej tekst opublikowano po łacinie i szwedzku w księdze Den Röda Boken. Wstęp do nowego modlitewnika napisał ks. Laurentius Petri, pierwszy ewangelicki arcybiskup Uppsali. Sama liturgia była jednak owocem współpracy króla Jana III i jego sekretarza Petrusa Fechta, ucznia Filipa Melanchtona.
XVI-wieczna odnowa Kościoła Zachodniego sprawiła, że kontakty między Szwecją a Anglią nie tylko przetrwały, ale też uległy wzmocnieniu. W XVII wieku Johannes Gezelius dostrzegał np. duże podobieństwo między Kościołem Anglii a Kościołem Szwecji. Brytyjskim handlarzom pozwolono nawet na odprawianie w leżącym blisko rosyjskiej granicy mieście Narva nabożeństw zgodnie z liturgią Modlitewnika powszechnego. Innymi znanymi anglofilami byli Jacob Serenius, proboszcz szwedzkiej parafii w Londynie oraz Jesper Svedberg, biskup Skara. John Robinson, biskup Londynu, forsował w 1718 r. unię między obydwoma Kościołami. Wtórował mu hrabia Gyllenberg, ówczesny ambasador szwedzki w Anglii. Jednak na unię nie chcieli się zgodzić luterańscy biskupi. Dla nich Kościół Anglii był zbyt kalwiński, a reformowane wpływy postrzegane były jako większe zło, niż doktryna rzymska czy prawosławna.
Pietyzm dotarł do Szwecji w XIX wieku, głównie dzięki Carlowi Otto Roseniusowi, świeckiemu kaznodziei, głoszącemu na północy kraju, który zaprzyjaźnił się podczas pobytu w Sztokholmie z angielskim metodystą George’em Scottem. Rosenius stał się niezwykle wpływowym publicystą wśród pietystów, którzy utworzyli Narodowy Instytut Ewangelicki ("Evangeliska Fosterlands-Stiftelsen"), instytucję posiadającą własne kaplice, kaznodziejów a nawet zagraniczne misje, ale pozostającą przez długi okres w ramach Kościoła Szwecji. W ostateczności pietyzm doprowadził do powstania niezależnego Szwedzkiego Kościoła Przymierza ("Svenska Missionsförbundet"). W tym czasie do królestwa zaczęły napływać inne wyznania protestanckie: metodyści, baptyści, kwakrzy i żołnierze Armii Zbawienia. Za sprawą emigrantów zaczął się rozwijać także Kościół rzymskokatolicki. Obecnie Szwedzka Rada Chrześcijańska ("Sveriges Kristna Råd") liczy 23 przedstawicieli, w dużej mierze maleńkich wspólnot.
Struktura.
Na Kościół Szwecji składa się 13 diecezji. Każdą zarządza biskup, do którego obowiązków należy ordynowanie księży i diakonów oraz wizytowanie wszystkich parafii. Biskupi wybierani są przez księży i laikat w stosunku głosów 1:1. W posłudze biskupiej wspomagani są przez kapitułę katedralną ("domkapitlet") i synod diecezjalny ("stiftsstyrelse"). Składająca się z duchownych i świeckich kapituła kontroluje czy parafie i kler trzymają się doktryny i praktyki Kościoła Szwecji. Instytucja ta zastąpiła biskupów sufraganów i archidiakonów. Dziekani katedr pełnią funkcję biskupich zastępców.
Na szczeblu krajowym, zwierzchnikiem Kościoła jest arcybiskup Uppsali, który reprezentuje wspólnotę na arenie międzynarodowej i ekumenicznej. Może też przemawiać w imieniu wszystkich biskupów. Ciałem decyzyjnym jest jednak Zgromadzenie Kościelne ("Kyrkomötet"). Liczy ono 251 członków i zbiera się dwa razy do roku decydując o wszystkich sprawach związanych z życiem kościelnym. Zgromadzenie powołuje także tzw. Centralny Komitet. Kwestia finansów jest odzwierciedleniem wieloletnich ścisłych powiązań Kościoła i państwa. Każdy wierny zobowiązany jest do płacenia składki kościelnej, pobieranej przez państwo wraz z podatkami i przekazywanymi następnie Kościołowi m.in. na utrzymanie zabytkowych budynków będących w jego posiadaniu. Kościół może też otrzymać dodatkowe pieniądze, jednak za każdym razem musi przedstawić uzasadnienie sporządzone przez ekspertów. Na wysokość składki wpływ mają same parafie oraz synod diecezjalny. To rozwiązanie dotyczy także innych wspólnot wyznaniowych, w tym Kościoła rzymskokatolickiego. Ponieważ jednym z obowiązków Kościoła luterańskiego jest organizowanie pogrzebów dla wszystkich Szwedów i zapewnienie im miejsca pochówku, każdy podatnik odprowadza pewną sumę pieniędzy na ten cel. Także ta kwota pobierana jest przez państwo w ramach podatków.
Terminologia kościelna.
Religijna terminologia stosowana przez Szwedów może być myląca, szczególnie dla przybysza z kraju o tradycjach katolickich, w których istnieje wyraźna różnica werbalna między katolicką „mszą” a protestanckim „nabożeństwem”. Szwedzkie słowo "mässa" to jedynie pozostałości średniowiecznej terminologii kościelnej. Tradycyjnie oznacza ono główne nabożeństwo niedzielne. W przeszłości na ogół nie sprawowano podczas niego sakramentu Ołtarza. Sytuacja zmieniła się jednak wraz ze spopularyzowaniem w świecie nierzymskokatolickim nabożeństw eucharystycznych.
Współcześnie w Kościele Szwecji funkcjonują następujące określenia nabożeństw:
Tradycyjnie Kościół Szwecji zaprasza do Wieczerzy Pańskiej wszystkich ochrzczonych uczestników nabożeństwa. Dotyczy to także dzieci, jeśli przystępują do komunii pod opieką dorosłych. Każde nabożeństwo komunijne prowadzone jest przez duchownego – mężczyznę lub kobietę – ordynowanego przez szwedzkiego biskupa. Inne nabożeństwa mogą być sprawowane także przez świeckich.
Kościół w XXI w..
Laureat pokojowej nagrody Nobla i zwierzchnik Kościoła w latach 1914–1931 – prymas Nathan Söderblom, uważany jest za jednego z prekursorów ekumenizmu. Inicjatywa, z jaką wystąpił w 1925 roku podczas konferencji w Sztokholmie stała się podwaliną pod utworzenie w 1945 r. Światowej Rady Kościołów. Sprawiła też, że ekumenizm stał się jednym z najważniejszych wyzwań stojącym przed współczesnym chrześcijaństwem.
Abp Söderblom prowadził panskandynawską i bałtycką politykę kościelną, zgodnie z którą Kościół Szwecji miał się stać pomostem dla zjednoczenia luteranów, anglikanów i katolików poprzez wzajemne rozpoznanie sukcesji apostolskiej. Prymas Szwecji konsekrował biskupów dla Estonii i Łotwy, przez co tamtejsze Kościoły luterańskie odzyskały sukcesję episkopalną. Krok ten umożliwił Kościołowi Anglii na nawiązanie bliższych relacji z Kościołami Szwecji, Finlandii, Estonii i Łotwy oraz trochę chłodniejszych z Kościołami Danii, Norwegii i Islandii.
We współczesnym świecie chrześcijańskim Kościół Szwecji postrzegany jest jako instytucja bardzo liberalna. Ma o tym świadczyć chociażby fakt, że szwedzcy luteranie ordynują kobiety nie tylko na księży, ale także na biskupów. Wiele niezadowolenia wśród konserwatystów wzbudziła akceptacja przez Kościół małżeństw jednopłciowych. Od roku 2006 Kościół Szwecji udziela błogosławieństw oraz małżeństw parom homoseksualnym i dopuszcza ordynację homoseksualistów pozostających w związkach jednopłciowych. Szwedzki luteranizm od kilku lat boryka się z problemem braku powołań. Pewien ratunek stanowi ich nadmiar w sąsiedniej Danii.
15 października 2013 na urząd arcybiskupa Uppsali i prymasa w została wybrana Antje Jackelén, pierwsza kobieta w historii Kościoła Szwecji.
W roku 2015 monastyczna wspólnota pw. "Świętej Trójcy" z Berget zapowiedziała swoją konwersję do Kościoła rzymskokatolickiego. Wspólnota ta postanowiła podlegać pod Katolicką diecezję Sztokholmu i bp. Andreasowi Aboreliusowi, nie poinformowała także o rozmowach prowadzonych z watykańską Kongregacją Nauki Wiary. W efekcie prymaska Kościoła Szwecji abp Antje Jackelén została postawiona przed faktem dokonanym. W Szwecji co roku około od 50 do 100 osób konwertuje na katolicyzm.

</doc>
<doc id="1783121" url="https://pl.wikipedia.org/wiki?curid=1783121" title="Pierścień z szafirem">
Pierścień z szafirem

Pierścień z szafirem. Opowieść o Macieju z Miechowa – powieść Włodzimierza Barta (pseudonim literacki historyka Stefana Marii Kuczyńskiego) z 1962. Jest to biograficzna powieść historyczna przedstawiająca postać Macieja z Miechowa, renesansowego lekarza, przyrodnika i historyka polskiego.
Recepcja.
Antonina Jelicz ocenia powieść negatywnie. Uznaje, że cechuje się ona wątłą akcją, fabuła jest schematyczna, a postacie nadmiernie wyidealizowane. Zwraca też uwagę na przeładowanie utworu drobiazgowymi informacjami o leczniczych właściwościach ziół i medycynie renesansowej. Wszystko to ma według niej sprawiać, że powieść nie oddaje atmosfery czasów, w których toczy się jej akcja.

</doc>
<doc id="1783122" url="https://pl.wikipedia.org/wiki?curid=1783122" title="Ribbentrop">
Ribbentrop



</doc>
<doc id="1783123" url="https://pl.wikipedia.org/wiki?curid=1783123" title="Dzianis Korszuk">
Dzianis Korszuk

Dzianis Korszuk (ur. 2 marca 1978 w Mińsku na Białorusi) – białoruski koszykarz występujący obecnie w drużynie BK MIŃSK-2006. Reprezentant kraju. W latach 2004-2008 grał w polskiej ekstraklasie.

</doc>
<doc id="1783125" url="https://pl.wikipedia.org/wiki?curid=1783125" title="Dzianis Korshuk">
Dzianis Korshuk



</doc>
<doc id="1783128" url="https://pl.wikipedia.org/wiki?curid=1783128" title="Infuła">
Infuła



</doc>
<doc id="1783129" url="https://pl.wikipedia.org/wiki?curid=1783129" title="Mitra (nakrycie głowy)">
Mitra (nakrycie głowy)

Mitra (z łac. "przepaska na głowę, turban", inaczej infuła) – wysokie liturgiczne nakrycie głowy i znak godności chrześcijańskich dostojników kościelnych – biskupów, kardynałów, opatów, infułatów oraz archimandrytów, noszone podczas pełnienia czynności liturgicznych.
Historia mitry.
Nazwa ceremonialnego nakrycia głowy biskupów, "mitra", jest pochodzenia starożytnego. Jeszcze w czasach przedchrześcijańskich określano tym terminem każde nakrycie głowy. Natomiast łaciński wyraz "infula", który pierwotnie oznaczał opaskę, noszoną głównie przez kapłanów i westalki, został przyjęty w Kościele Katolickim i Kościołach wschodnich dopiero w średniowieczu i to nie w księgach liturgicznych, lecz w mowie potocznej.
Zasadnicza forma szat duchowieństwa chrześcijańskiego została wypracowana w pierwszych wiekach po Chrystusie. Wzory czerpano głównie z szat kapłanów klasycznego Rzymu, ale także z szat kapłańskich Starego Przymierza. Właśnie dla odróżnienia od prezbiterów, biskupi przyjęli nakrycie głowy podobne do tego, którego w religii mojżeszowej używał arcykapłan. Była to ozdobna przepaska noszona na głowie. Brak jest szczegółowych relacji, jak wyglądało wówczas owo nakrycie głowy. Mogła być to zarówno złota obręcz, jak i przepaska na czoło, czy też zakrywająca głowę. Z pewnością ówczesne mitry nie były używane wszędzie i przez wszystkich biskupów. Także wyglądem odbiegały od infuł średniowiecznych, czy też współczesnych.
Pierwowzorem tiary oraz mitry w jej obecnej formie mógł być "camelaucum" (gr. καμιλαύκιον, kamiławka). Było to nakrycie głowy urzędników Cesarstwa Bizantyjskiego. W późnym okresie imperium stał się formą korony, używaną przez cesarzy bizantyjskich i wysokich dostojników państwowych.
W Rzymie mitra była w użyciu od początków chrześcijaństwa, poza Wiecznym Miastem zaś weszła do użytku około roku 1000. Pierwsze zapiski o używaniu mitry przez biskupów znajdują się w papieskiej bulli Leona IX z roku 1049. Od 1150 jej użycie rozprzestrzeniło się na wszystkie zachodnie prowincje kościelne.
Papież Aleksander II (1061-1073) jako pierwszy nadał prawo noszenia mitry prezbiterowi – opatowi klasztoru św. Augustyna w Canterbury. Urban II pozwolił na to samo opatowi Cluny.
Mitra we współczesnym chrześcijaństwie.
Zachód.
Na Zachodzie mitra ma formę wydłużonej czapki, składającej się z dwóch wysokich, połączonych ze sobą trójkątów (cornua), z opadającymi z tyłu dwiema wstążkami (vittae). Często nazywana jest ona także infułą.
Kościół rzymskokatolicki.
W Kościele katolickim prawo noszenia mitry posiadają biskupi, opaci, oraz za zgodą papieża kardynałowie, którzy nie przyjęli sakry biskupiej.
Niegdyś także inni prałaci, na mocy specjalnych przywilejów, mogli używać mitry. Obecnie protonotariusze apostolscy, tzw. "infułaci", dość często używają mitry simplex, lecz współcześnie obowiązujące przepisy liturgiczne tego nie przewidują.
Obecnie nie praktykuje się także podziału na opatów uhonorowanych mitrą i tych, którzy nie mogą jej używać.
Niegdyś w obrządku łacińskim precyzyjnie rozróżniano trzy rodzaje infuł:
"Ceremoniał biskupów" w najnowszym wydaniu nie przewiduje takiego podziału. Współczesne mitry coraz częściej wykonuje się w kolorze liturgicznym, wskazanym dla danej celebracji.
Gdy w czasie liturgii biskup w danej chwili nie używa infuły, jeden z insygniarzy – ministrant mitry, przytrzymuje ją przez welon naramienny. Welon oprócz funkcji estetycznej ma także funkcję praktyczną – chroni szlachetną tkaninę przed niszczącym działaniem potu.
Mitrę i pastorał podaje biskupowi i odbiera odeń jego kapelan, diakon lub ceremoniarz.
Kościoły tradycji reformacyjnej.
We Wspólnocie Anglikańskiej mitra wyszła z użycia w okresie reformacji, lecz przywrócono ją na przełomie XIX i XX wieku pod wpływem ruchu oksfordzkiego. Obecnie jest używana przez większość hierarchów Wspólnoty anglikańskiej. Mitrę noszą także niektórzy z biskupów luterańskich.
Wschód.
Tradycja bizantyjska.
Mitry w Kościołach wschodnich są wzorowane na koronach władców bizantyjskich z okresu późnego cesarstwa. Są także wzorowane na "camelaucum" i świeckich nakryciach głowy z czasów późniejszych. Zapewne nie były używane przez biskupów aż do upadku Konstantynopola (1453).
Wschodnie mitry mają kształt bulwiastej, całkowicie zamkniętej korony. Są wykonane z brokatu, adamaszku, lub złotej tkaniny. Mogą być również haftowane i często są bogato zdobione klejnotami.
Zazwyczaj dołączone są do nich cztery ikony (często są to wizerunki: Chrystusa, Bogurodzicy, Jana Chrzciciela i krzyża chrześcijańskiego, który biskup całuje przed włożeniem mitry). Wschodnie mitry są zazwyczaj złote, ale mogą być też wykonane w kolorach liturgicznych.
Korzystanie z mitry jest prerogatywą biskupów, ale mogą być przyznawane archiprezbiterom, protoprezbiterom i archimandrytom (duchownego nagrodzonego prawem noszenia mitry nazywa się "mitrofornym" lub "mitratem"). Infuła kapłańska jest przyznawana według uznania synodu biskupów. W Polskim Autokefalicznym Kościele Prawosławnym przyznaje się ją zwykle jako nagrodę po 25 – 30 latach prezbiteratu. Na szczycie mitry biskupiej jest stojący krzyż, zaś mitry przyznane kapłanom mają krzyż umieszczony płasko. Czasami zamiast krzyża, na szczycie mitry może być umieszczona ikona.
Szczególnym typem mitry wschodniej jest tzw. mitra-korona, której dolny otok ma postać zębatej korony z tradycyjnie 12 listkami. Do XVIII w. był to podstawowy typ mitry, obecnie prawo jej używania mają tylko niektórzy patriarchowie (m.in. aleksandryjski, konstantynopolitański i gruziński).
Tradycja koptyjska.
W przeszłości, koptyjscy biskupi nosili "ballin", omoforion owinięty wokół głowy jak zawój. Koptyjski Patriarcha Aleksandrii często nosi infułę w stylu wschodnim. Biskupi używają zarówno mitr zachodnich, jak i wschodnich. Koptyjscy kapłani często noszą infuły, podobne do mitr biskupów zachodnich.
Tradycja syryjska.
Biskupi Syryjskiego Kościoła Prawosławnego przy sprawowaniu Boskiej liturgii noszą "maşnaphto" (dosłownie "turban") Jest to duży, bogato haftowany kaptur, często ukazujący Ducha Świętego jako gołębicę.
Tradycja ormiańska.
Biskupi Cerkwi Ormiańskiej noszą wysokie i wyraźnie stożkowate mitry w stylu zachodnim. Zasadnicza różnica polega na tym, że w mitrze ormiańskiej przednia i tylna część są połączone także na czubku. Ormiańscy kapłani zwyczajowo noszą mitry w stylu wschodnim. Na niektóre uroczyste okazje ormiańscy diakoni także je wkładają, lecz mitra diakona jest nieco węższa niż kapłańska.
Tradycja asyryjska.
Biskupi Asyryjskiego Kościoła Wschodu noszą mitry podobne do mitry greckiej zwane "kapila", zwieńczone krzyżem, jednak bez ikon, którym ten kościół nie oddaje czci i nie umieszcza ich w swoich świątyniach.
Inne znaczenia.
Mitrą nazywamy także czterodzielną koronę bez metalowej obręczy, obszytą gronostajowym futrem. Jej przykładem jest kapelusz elektorski, korona fürsta i oznaki godności kniaziów litewsko-ruskich.

</doc>
<doc id="1783131" url="https://pl.wikipedia.org/wiki?curid=1783131" title="Dinoproston">
Dinoproston

Dinoproston, prostaglandyna E2, PGE2 (łac. "Dinoprostonum") – organiczny związek chemiczny z grupy nienasyconych kwasów tłuszczowych. Jest hormonem z grupy prostaglandyn o symbolu E2. Pobudza mięsień macicy, zwiększa siłę i rytmiczność jej skurczów, ułatwia rozluźnienie i rozszerzenie ujścia szyjki macicy. Stosowany jako lek. Jego biologiczny okres półtrwania jest krótszy niż 1 minuta.
Zastosowania medyczne.
Preparaty.
Preparaty dostępne w Polsce (2021):

</doc>
<doc id="1783133" url="https://pl.wikipedia.org/wiki?curid=1783133" title="Arfik">
Arfik

Arfik – dziecięcy zespół muzyczny powstały w 1987 roku w Szczecinie.
Historia.
W zespole "Arfik" śpiewają dzieci w wieku od 7 do 15 lat. Twórcą grupy jest Ryszard Leoszewski. Jest on jednocześnie kompozytorem większości utworów Arfika. Od 1996 z zespołem na stałe współpracuje także autorka tekstów, pisarka Barbara Stenka.
Młodzi wykonawcy wielokrotnie występowali w kraju i za granicą. Są laureatami wielu festiwali estradowych, teatralnych i chóralnych. Grupa nagrała w sumie około 100 piosenek, które zostały wydane na płytach analogowych, kasetach i płytach CD.
Od 1991 do 1998 Arfik tworzył też własną audycję radiową w Polskim Radiu Szczecin, a w latach 1996-2001 cykliczny program telewizyjny "Drynda" (do 2000 w TVP Szczecin, potem w telewizji Polonia).
Wspólnie ze Szczecińską Filharmonią organizowali cykl "Poranków z Arfikiem", który cieszył się dużym powodzeniem. Przygotowują też liczne widowiska muzyczne.
Niektórzy absolwenci zespołu Arfik działali w zespole Piętnaście Po oraz w grupie muzyczno-kabaretowej Kostka Cukru.

</doc>
<doc id="1783135" url="https://pl.wikipedia.org/wiki?curid=1783135" title="Arman Paszikian">
Arman Paszikian

Arman Paszikian, orm. Արման Փաշիկյան (ur. 28 lipca 1987 w Erywaniu) – ormiański szachista, arcymistrz od 2007 roku.
Kariera szachowa.
W latach 1997–2007 wielokrotnie reprezentował Armenię na mistrzostwach świata i Europy juniorów w różnych kategoriach wiekowych (najlepszy wynik: IV m. w Litochoronie, 1999, ME do 12 lat). W 1997 i 1998 r. zdobył złote medale w mistrzostwach kraju juniorów, był również srebrnym medalistą w latach 1999 i 2001. W 2003 r. wypełnił dwie arcymistrzowskie normy, w Batumi (dz. II m. za Baadurem Dżobawą, wspólnie z Artaszesem Minasjanem, Andrijem Wołokitinem, Zwiadem Izorią, Tigranem Petrosjanem i Merabem Gagunaszwilim) oraz w finale indywidualnych mistrzostw Armenii seniorów, w turnieju tym zdobywając srebrny medal (po przegranej dogrywce z Gabrielem Sargissjanem), zajął również II m. (za Dawitem Szengelią) w kołowym turnieju Erywaniu. W 2006 r. wypełnił dwie kolejne arcymistrzowskie normy, zdobywając w Erywaniu drugi w karierze tytuł wicemistrza Armenii oraz na turnieju w Saratowie, zajął również II m. (za Nikitą Witiugowem) na turnieju "Blue Sevan" w Sewanie. W 2007 r. podzielił II m. (za Michaiłem Gurewiczem, wspólnie z m.in. Dawidem Arutinianem, Lewanem Panculają i Gadirem Gusejnowem) w Stambule, w 2008 r. zwyciężył w kołowych turniejach w Giumri i Martuni, natomiast w 2009 r. ponownie triumfował w Martuni oraz zdobył w Erywaniu tytuł mistrza Armenii.
Najwyższy ranking w dotychczasowej karierze osiągnął 1 września 2009 r., z wynikiem 2663 punktów zajmował wówczas 70. miejsce na światowej liście FIDE (jednocześnie zajmując 4. miejsce wśród ormiańskich szachistów).

</doc>
<doc id="1783137" url="https://pl.wikipedia.org/wiki?curid=1783137" title="Edoardo Arborio Mella">
Edoardo Arborio Mella

Edoardo Arborio Mella (ur. 18 listopada 1808 w Vercelli, zm. 8 stycznia 1884) – włoski architekt.
Życiorys.
W latach 1820–1827 uczęszczał do jezuickiego Collegio-Convitto del Carmine w Turynie, popularnego wśród piemonckiej arystokracji. W tym okresie ujawnił się jego talent do nauk ścisłych. W 1834 poślubił Adele Clotilde Olgiati, która jednak zmarła w roku 1839.
Mella interesował się architektuurą gotycką, zwiedził Szwajcarię, Francję, Niemcy, Monako, Konstantynopol, Wenecję, Pragę, Budapeszt, Wiedeń i Ateny.
Był odpowiedzialny za renowację katedry w Casale Monferrato, które trwały w latach 1857–1861.
Publikował prace z dziedziny geometrii i architektury oraz monografie średniowiecznych budowli.

</doc>
<doc id="1783139" url="https://pl.wikipedia.org/wiki?curid=1783139" title="Yannick Ponsero">
Yannick Ponsero

Yannick Ponsero (ur. 17 października 1986 w Annecy) – francuski łyżwiarz figurowy, startujący w konkurencji solistów. Uczestnik mistrzostw świata i Europy, wicemistrz świata juniorów (2005) oraz mistrz Francji (2009).
W 2009 roku został mistrzem Francji pod nieobecność faworyta Brian Jouberta. Na mistrzostwach Europy 2009 w Budapeszcie uplasował się tuż za podium przegrywając brązowy medal o 0,06 pkt z Belgiem Kevinem van der Perrenem. 
W styczniu 2011 roku zawiesił swoją karierę sportową, aby skupić się na studiowaniu fizjoterapii.

</doc>
<doc id="1783142" url="https://pl.wikipedia.org/wiki?curid=1783142" title="Enfield (Sydney)">
Enfield (Sydney)

Enfield – geograficzna nazwa dzielnicy, "(przedmieścia)", położona na terenie samorządu lokalnego Burwood, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1783143" url="https://pl.wikipedia.org/wiki?curid=1783143" title="Rezerwat przyrody Lembarczek">
Rezerwat przyrody Lembarczek

Rezerwat przyrody Lembarczek – leśny rezerwat przyrody na górze Lembarczek w Paśmie Jaworzyny w Beskidzie Sądeckim. Pod względem administracyjnym znajduje się w obrębie miejscowości Wierchomla Mała w gminie Piwniczna Zdrój, powiat nowosądecki, województwo małopolskie. W całości jest położony na terenie Popradzkiego Parku Krajobrazowego i obszaru Natura 2000 SOO PLH120019 Ostoja Popradzka. Rezerwat jest położony na gruntach Skarbu Państwa w zarządzie Nadleśnictwa Piwniczna.
Utworzony został w 1985 roku na powierzchni 47,16 ha. W 2017 roku powiększono go do 71,85 ha.
Celem ochrony w rezerwacie jest zachowanie fragmentów naturalnych drzewostanów jodłowo-bukowych, występujących w paśmie Jaworzyny Krynickiej. Obszar chroniony położony jest na północnym i północno-wschodnim stoku Lembarczka opadającym do doliny Potaszni. Stok jest bardzo stromy i przecinają go 3 głębokie jary potoków będących dopływami Potaszni. Oprócz dwóch dominujących gatunków drzew – buka i jodły występują pojedyncze okazy jawora. W runie leśnym gatunki typowe dla buczyny karpackiej. Na niewielkich powierzchniach występują młode, nasadzone drzewostany, jednakże odnawia się w nich naturalna buczyna. Tak więc po jakimś czasie w naturalny sposób zanikną ślady działalności człowieka.
Według obowiązującego planu ochrony ustanowionego w 2017 roku, obszar rezerwatu objęty jest ochroną ścisłą.

</doc>
<doc id="1783146" url="https://pl.wikipedia.org/wiki?curid=1783146" title="Nastawnia dysponująca">
Nastawnia dysponująca



</doc>
<doc id="1783147" url="https://pl.wikipedia.org/wiki?curid=1783147" title="Gae Aulenti">
Gae Aulenti

Gae Aulenti, właśc. Gaetana Aulenti (ur. 4 grudnia 1927 w Palazzolo dello Stella, zm. 31 października 2012 w Mediolanie) – włoska architekt i dekoratorka wnętrz.
Życiorys.
Studiowała w Mediolanie. Brała udział w projektowaniu Musée d’Orsay (1980-1986) i Centre Georges Pompidou w Paryżu oraz renowacji Palazzo Grassi w Wenecji (1985-86).

</doc>
<doc id="1783150" url="https://pl.wikipedia.org/wiki?curid=1783150" title="Nastawnia (kolejnictwo)">
Nastawnia (kolejnictwo)

Nastawnia – posterunek techniczny nastawczy mieszczący urządzenia do zdalnego sterowania ruchem kolejowym, wyposażony w urządzenia nastawcze, blokowe i łączności – z którego ustawia się drogi przebiegu pociągów, przestawia zwrotnice oraz nadaje sygnały (za pomocą semaforów, tarcz manewrowych i innych sygnalizatorów). Jej pracą kieruje dyżurny ruchu. 
Część stacji kolejowej, której urządzenia (rozjazdy, semafory) są sterowane z danej nastawni, nazywa się okręgiem nastawczym. Jeśli na danej stacji jest tylko jedna nastawnia, to pojęcie okręgu nastawczego jest tożsame z terenem stacji.
Rodzaje nastawni:
Nazwa nastawni dysponującej jest skrótem nazwy stacji, na której się znajduje. W przypadku większej liczby nastawni do skrótu nazwy dodawane są kolejne litery alfabetu. Nastawnię wykonawczą oznacza się symbolem nadrzędnej nastawni dysponującej, uzupełnionym o cyfrę 1, w przypadku większej ilości nastawni wykonawczych każda z nich otrzymuje jako wyróżnik kolejną cyfrę (2, 3, itd.). Jeżeli na stacji znajduje się kilka nastawni dysponujących posiadających podległe nastawnie wykonawcze, oznaczenia nastawni wykonawczych są jedno- i dwucyfrowe i są nadawane w taki sposób, by nastawnie wykonawcze na tej samej stacji nie posiadały takiego samego wyróżnika cyfrowego. W tym przypadku najczęściej każda nastawnia dysponująca ma przydzielony pełny zakres dziesiątek (1 – 9, 11 – 19, 21 – 29, itd.), z których to zakresów oznacza się kolejne podległe nastawnie wykonawcze.

</doc>
<doc id="1783151" url="https://pl.wikipedia.org/wiki?curid=1783151" title="Hennadij Zubow">
Hennadij Zubow

Hennadij Ołeksandrowycz Zubow, ukr. Геннадій Олександрович Зубов (ur. 12 września 1977 w Kommunarsku) – ukraiński piłkarz, grający na pozycji pomocnik, reprezentant Ukrainy, trener piłkarski.
Kariera piłkarska.
Kariera klubowa.
Wychowanek DSSz Stal Ałczewsk. W 1993 rozpoczął karierę piłkarską w tym klubie, skąd w następnym sezonie przeszedł do Szachtara Donieck. W Szachtarze występował przez 10 lat. Potem w sezonie 2004/05 bronił barw Illicziwca Mariupol. Po rundzie jesiennej spędzonej w Metałurhu Donieck w 2006 powrócił do Stali. W sezonie 2006/07 występował w Zorii Ługańsk. Latem 2007 przeszedł do Komunalnyka Ługańsk, ale już w październiku rozerwał kontrakt, tak jak klub nie wywiązywał się z warunków ugody. Zimą 2008 trenował się w Stali, ale nie został zarejestrowany jako piłkarz klubu, dlatego postanowił zakończyć karierę piłkarską.
Kariera reprezentacyjna.
5 października 1996 debiutował w reprezentacji Ukrainy w wygranym 2:1 meczu towarzyskim z Portugalią. Wcześniej bronił barw juniorskiej i młodzieżowej reprezentacji Ukrainy.
Kariera trenerska.
Po zakończeniu kariery zawodniczej od 2008 pracuje na stanowisku trenera dzieci do 15 lat w Akademii Piłkarskiej Szachtar Donieck.

</doc>
<doc id="1783152" url="https://pl.wikipedia.org/wiki?curid=1783152" title="Portret z konwalią">
Portret z konwalią

Portret z konwalią – powieść Jana Piaseckiego z 1956, wydawana niekiedy w dwóch tomach: "Italska wiosna" i "Fromborskie niebo". Stanowi biograficzną powieść historyczną dla młodzieży opowiadającą o życiu Mikołaja Kopernika.
Według Stanisława Frycie autorowi udało się ukazać postać Kopernika w sposób interesujący – przede wszystkim dzięki umiejętnemu łączeniu wątków historycznych i fikcyjnych.

</doc>
<doc id="1783153" url="https://pl.wikipedia.org/wiki?curid=1783153" title="Patelnia (półwysep)">
Patelnia (półwysep)

Patelnia (ang. "Telefon Point") - półwysep w Cieśninie Bransfielda na południowym wybrzeżu Wyspy Króla Jerzego, między Głową Cukru a Czerwonym Wzgórzem. Leży na terenie Szczególnie Chronionego Obszaru Antarktyki "Zachodni brzeg Zatoki Admiralicji" (ASPA 128). U jego nasady rozpościera się Wietrzny Lodowiec. Nazwa, nadana w 1980 roku przez polską ekspedycję naukową, nawiązuje do płaskiej, skalistej powierzchni półwyspu, na której wygrzewają się w słońcu liczne pingwiny maskowe, słonie morskie i uchatki antarktyczne.

</doc>
<doc id="1783154" url="https://pl.wikipedia.org/wiki?curid=1783154" title="Henry Eric Dolan">
Henry Eric Dolan

Henry Eric Dolan (ur. 20 stycznia 1896 w St. Leonards, zm. 12 maja 1918 w Wulverghem) – angielski asów myśliwskich okresu I wojny światowej. Odniósł 7 zwycięstw powietrznych.
Henry Eric Dolan był synem Alfreda Dolana. Służbę rozpoczął w artylerii. 
Na własną prośbę został przydzielony do lotnictwa Royal Flying Corps. Na przełomie 1917/1918 roku przeszedł szkolenie lotnicze i został przydzielony do No. 74 Squadron RAF jednostki myśliwskiej operującej na terytorium Francji.
W jednostce pierwsze zwycięstwo powietrzne odniósł 12 kwietnia 1918 roku nad niemieckim samolotem myśliwskim Albatros D.V. W ciągu niespełna miesiąca odniósł 7 potwierdzonych zwycięstw powietrznych, w tym dwa wspólnie z Edward Mannockiem.
12 maja w czasie kolejnego lotu bojowego został zestrzelony i zginął w wyniku odniesionych ran przez as niemieckiego z Jasta 20 Ravena von Barnekow. Został pochowany na cmentarzu w Kemmel "La Laiterie Military Cemetery".

</doc>
<doc id="1783155" url="https://pl.wikipedia.org/wiki?curid=1783155" title="Rezerwat przyrody Wierchomla">
Rezerwat przyrody Wierchomla

Rezerwat przyrody Wierchomla – leśny rezerwat przyrody w gminie Piwniczna-Zdrój, powiat nowosądecki (województwo małopolskie). Położony jest na obszarze Popradzkiego Parku Krajobrazowego, na stoku Pustej Wielkiej w Beskidzie Sądeckim. Znajduje się na gruntach Skarbu Państwa w zarządzie Nadleśnictwa Piwniczna (leśnictwo Zubrzyk).
Został powołany zarządzeniem Ministra Leśnictwa i Przemysłu Drzewnego z dnia 22 kwietnia 1983 roku na powierzchni 25,37 ha.
Ochronie podlega naturalny las bukowo-jodłowy, w którym znajdują się wychodnie skalne gruboławicowych piaskowców i zlepieńców. Powierzchnię rezerwatu porasta buczyna karpacka w dwóch wariantach – żyznym i ubogim. Główną część drzewostanu stanowi buk z niewielką domieszką jodły. Egzemplarze jodły są stare i okazałe, część z nich stoi martwa stanowiąc miejsce gniazdowania dziuplaków. Znaczną część rezerwatu, ok. 40% porasta młody drzewostan w wieku 15–40 lat.
Według obowiązującego planu ochrony ustanowionego w 2017 roku, obszar rezerwatu objęty jest ochroną ścisłą.

</doc>
<doc id="1783157" url="https://pl.wikipedia.org/wiki?curid=1783157" title="Charlotte Purdue">
Charlotte Purdue

Charlotte Purdue (ur. 10 czerwca 1991 w Windsorze) – brytyjska lekkoatletka specjalizująca się w biegach długodystansowych.

</doc>
<doc id="1783160" url="https://pl.wikipedia.org/wiki?curid=1783160" title="Mitrydates, król Pontu (KV 87)">
Mitrydates, król Pontu (KV 87)

Mitrydates, król Pontu ("Mitridate, re di Ponto") KV 87 – trzyaktowa opera seria autorstwa Wolfganga Amadeusa Mozarta z librettem Vittorio Amadeo Cigna-Santi według Jeana Racine’a.
Dzieło powstawało między wrześniem a początkiem grudnia 1770 w Bolonii i Mediolanie. Prapremiera odbyła się w Regio Ducal Teatro (przyszła La Scala) w Mediolanie, 26 grudnia 1770. Rękopis opery zaginął.
"Mitrydates, król Pontu" to pierwsza wielka opera seria Mozarta, napisał ją w wieku 14 lat, w trakcie swojej pierwszej podróży do Italii (1769–1771).
Opera była wystawiana 22 razy. Przedstawienie wraz z baletem trwało ok. 6 godzin.
Osoby.
Akcja toczy się w starożytności, w królestwie Pontu za panowania Mitrydatesa VI Eupatora. Fabuła jest typowa dla oper z tamtego okresu. Król Mitrydates, oślepiony żądzą władzy wierzy, że zarówno synowie jak i kochanka zdradzają go. Chce wystawić ich na próbę udając własną śmierć. Synowie są zmuszeni do tego by sprzeciwić się ojcu, mimo tego że darzą go miłością. Ostatecznie Mitrydates gotów jest zabić całą trójkę, jednak on sam jest jedyną postacią która ginie.

</doc>
<doc id="1783161" url="https://pl.wikipedia.org/wiki?curid=1783161" title="City of Rockdale">
City of Rockdale

City of Rockdale – jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Formalnie stanowi niezależne miasto, leżące na południe od ścisłego centrum Sydney, nad Zatoką Botaniczną. Liczy 92 126 mieszkańców (2006) i zajmuje powierzchnię 28 km2. 
Lokalną władzę ustawodawczą stanowi rada miasta składająca się z piętnastu członków, wybieranych z zastosowaniem ordynacji proporcjonalnej w pięciu trójmandatowych okręgach wyborczych. Radni wyłaniają spośród siebie burmistrza i jego zastępcę, którzy kierują egzekutywą. 

</doc>
<doc id="1783162" url="https://pl.wikipedia.org/wiki?curid=1783162" title="Konrad Łapin">
Konrad Łapin

Konrad Łapin, pseud. "Jacek Kasprowy" (ur. 26 stycznia 1915 w Moskwie, zm. 2 maja 2009 w Sopocie) – polski pisarz, poeta, radiowiec.
Życiorys.
Urodził się w rodzinie Mariana Łapina, architekta i malarza oraz Anieli, poetki. Po wojnie polsko-bolszewickiej rodzina przeniosła się do Kowna. Konrad ukończył klasę o profilu handlowym Gimnazjum im. Adama Mickiewicza w Kownie. W 1933 wstąpił na Uniwersytet Witolda Wielkiego jako wolny słuchacz wydziału filologii. W 1934 r. został przyjęty w poczet polskiej korporacji akademickiej "Lauda". Pełnił funkcję Sekretarza Zarządu Związku Studentów Polaków Uniwersytetu Witolda Wielkiego w Kownie. W 1938 r. odbył służbę wojskową w armii litewskiej w stopniu szeregowego (jako Polak nie miał prawa wstąpić do szkoły podoficerskiej). Po wybuchu wojny wyjechał do Wilna. Tam poznał i ożenił się z Haliną Czechowską. W 1942 r. wraz z żoną został przez Litwinów wysiedlony z Wilna do Jezioros koło Dyneburga. W 1944 r. objął posadę księgowego w grupie majątków państwowych „Zatrocze” koło Trok. W 1945 r. opuścił Wileńszczyznę i osiadł w Sopocie. Związał się z Radiem Gdańsk, w którym od 1956 r. pracował na stałe, na stanowisku kierownika Redakcji Audycji Satyrycznych i Rozrywkowych, a następnie zastępcy kierownika Redakcji Literackiej. Zmarł w 2009 r. Pochowany na cmentarzu katolickim w Sopocie (kwatera G4-1-8).
Kawaler Orderu Odrodzenia Polski. Odznaczony medalem "Za zasługi dla Gdańska".
Twórczość.
Tworzył powieści, wiersze, teksty piosenek i musicali, kalambury, szopki noworoczne, epigramaty i fraszki. Był współautorem librett do musicali wystawianych na scenach teatrów muzycznych w Gdyni, Łodzi, Lublinie i w Zabrzu. 
Wśród Jego bogatego dorobku pisarskiego wymienić warto: 
Słowa piosenek:
(do muzyki Henryka Hubertusa Jabłońskiego):
(do muzyki Jana Tomaszewskiego):
Libretta:

</doc>
<doc id="1783164" url="https://pl.wikipedia.org/wiki?curid=1783164" title="Mokre Kolonia">
Mokre Kolonia

Mokre Kolonia – nieczynna stacja kolejowa położona we wsi Mokre-Kolonia, w województwie opolskim, w Polsce.

</doc>
<doc id="1783166" url="https://pl.wikipedia.org/wiki?curid=1783166" title="Pozdrowienia z Rosji (powieść)">
Pozdrowienia z Rosji (powieść)

Pozdrowienia z Rosji – powieść Iana Fleminga o przygodach agenta 007 – Jamesa Bonda. Została napisana w 1957 roku i jest piątą z kolei w serii powieści o Bondzie.
Fabuła.
Rosyjskie służby specjalne Smiersz (w adaptacji filmowej zmieniono je na organizację WIDMO) planują misterną akcję przeciwko brytyjskiemu wywiadowi – zamierzają upokorzyć Intelligence Service przez skompromitowanie w Turcji jednego z ich najlepszych agentów – Jamesa Bonda. W tym celu jako wabika używają nowoczesne radzieckiej maszyny szyfrującej, która ma zostać dostarczony przez radziecką szyfrantkę, Tatianę Romanową. Tatiana została poinformowana, ma odgrywać zakochaną w Bondzie i uciec wraz z nim, później dostarczając zachodniemu wywiadowi niewiele warte informacje. Radziecka intryga (którą opracował Kronsteen, wielokrotny mistrz szachowy i tajny szef planowania w Smerszu), jest jednak bardziej skomplikowana – za tą dwójką wysłany jest morderca, Donovan Grant, który ma ich potajemnie zabić tak, by wina spadła na Bonda, a późniejsza afera nadwerężyła mit angielskiej służby. Agentowi 007 w Stambule pomaga tamtejszy szef placówki MI6, Darko Kerim Bey.

</doc>
<doc id="1783167" url="https://pl.wikipedia.org/wiki?curid=1783167" title="Gwiazdy nad Warmią">
Gwiazdy nad Warmią

Gwiazdy nad Warmią – zbiór 10 opowieści historyczno-biograficznych poświęconych Mikołajowi Kopernikowi autorstwa Edwarda Ligockiego. Ukazał się w 1956.
Utwory przedstawiają wiele mniej znanych epizodów z życia Kopernika. Wiele uwagi poświęcono też otoczeniu i przyjaciołom uczonego oraz warunkom, w jakich powstawało jego dzieło.

</doc>
<doc id="1783168" url="https://pl.wikipedia.org/wiki?curid=1783168" title="Chris Hunter">
Chris Hunter

Christopher Edmond Hunter (ur. 9 lipca 1984 w Gary w stanie Indiana) – amerykański koszykarz występujący w sezonie 2009/2010 w lidze NBA. Obecnie bez klubu.
Koszykarską karierę zaczynał w 1999. Absolwent uniwersytetu Michigan, w którym grał w latach 2002-2006. W sezonie 2006/2007 gracz AZS Koszalin, klubu polskiej ekstraklasy. Potem bronił barw belgijskiego Spotter Leuven oraz amerykańskiego zespołu Fort Wayne Mad Ants, grającego w D-League. W 2009 przez krótki czas był zawodnikiem New York Knicks, a rozgrywki dokończył w zespole Golden State Warriors. W latach 2010-2013 ponownie występował w drużynie Fort Wayne Mad Ants w D-League.
Gra na pozycji środkowego lub silnego skrzydłowego. Mierzy 211 cm, waży 109 kg.
W 2004 wraz ze swoją uczelnianą drużyną dotarł do półfinału turnieju konferencji Big 10, co pozwoliło mu później wygrać inne rozgrywki posezonowe, National Invitation Tournament. 2 lata później dotarł z kolei do finału turnieju NIT. Hunter wystąpił także w 2009 w Meczu Gwiazd D-League oraz został wybrany do drugiej piątki tejże ligi.
W sezonie 2009/2010 jego zarobki wynosiły 632 455 dolarów.
Życiorys.
West Side High School "(1999-2002)".
W latach 1999-2002 Hunter był uczniem West Side High School w rodzinnym Gary. Grał w tym czasie w barwach szkolnej drużyny koszykarskiej. W sezonie 2001/2002 został sklasyfikowany na 19. miejscu wśród silnych skrzydłowych z jego rocznika.
Michigan Wolverines "(2002-2006)".
W latach 2002-2006 Chris Hunter studiował zarządzanie na uniwersytecie Michigan, grając jednocześnie w 1. dywizji NCAA w zespole Michigan Wolverines. Już w pierwszym sezonie gry amerykański gracz był ważnym zawodnikiem w rotacji. Wystąpił we wszystkich 30 meczach drużyny, notując średnio 5,4 punktu, 3,5 zbiórki oraz 1,2 bloku, będąc w tym elemencie najlepszym zawodnikiem swojego zespołu. Następny sezon był nieco gorszy – 5 punktów oraz 3,4 zbiórki na mecz to z pewnością nie był wynik, o jakim marzył ten podkoszowy gracz. W sezonie 2004/2005 było już jednak lepiej. Co prawda Hunter nie grał dłużej, jednak jego statystyki uległy znacznej poprawie. Notował 9,3 punktu (ponadto 3,4 zbiórki), co plasowało go na czwartym miejscu w drużynie w tej kategorii. Sezon 2005/2006 był jego ostatnim na uczelni. Zagrał wtedy w 30 meczach, notując średnio 8,1 punktu, 3,8 zbiórki oraz 1 blok na mecz (drugie miejsce w drużynie pod tym względem). Przez 4 lata gry Huntera, jego uczelnia nie odniosła znacznych sukcesów – ani razu nie udało jej się awansować do fazy play-off. Co ciekawe, Hunter grał najwięcej (20,4 minuty) w swoim pierwszym sezonie gry w zespole "Rosomaków". W następnych latach przebywał na boisku odpowiednio 15,1, 18,8 oraz 18,5 minuty.
Herens Basket "(2006)".
Po ukończeniu uczelni Hunter, jak większość amerykańskich graczy zaczynających zawodową karierę, liczył na dostanie się do ligi NBA. W tym celu absolwent Michigan Wolverines wystąpił na Portsmouth Invitational Tournament dla zawodników dostępnych w drafcie. Na turnieju tym 22-letni wówczas gracz rozegrał 2 spotkania, w których rzucił łącznie 19 punktów, zebrał 12 piłek oraz zablokował 4 rzuty rywali. Ostatecznie młody podkoszowy nie został jednakże wybrany przez żadną drużynę z najlepszej ligi świata. Z numerem 56 draftu do swojego składu wybrała go z kolei drużyna Atlanta Krunk Wolverines z ligi CBA. W zespole tym Amerykanin nigdy ostatecznie nie zagrał. Chris Hunter wybrał bowiem relokację na Stary Kontynent, gdzie znalazł zatrudnienie w szwajcarskim zespole Herens Basket. Z klubu tego został jednak zwolniony jeszcze przed startem sezonu 2006/2007.
AZS Koszalin "(2006-2007)".
17 września 2006, po nieudanej przygodzie w Szwajcarii, Chris Hunter pojawił się na testach w zespole polskiej ekstraklasy AZS Koszalin, a 11 dni później podpisał kontrakt z koszalińskim zespołem. Był wyróżniającym się zawodnikiem, wielokrotnie notując double-double. Swój najlepszy mecz w barwach "Akademików" rozegrał 17 marca 2007. Jego drużyna pokonała sześcioma punktami Polpharmę Starogard Gdański, a on sam zdobył 16 punktów, a do tego dołożył aż 17 zbiórek i 7 przechwytów w ciągu 39 minut. AZS Koszalin zakończył ostatecznie rywalizację na 11. miejscu, a Hunter był jednym z najlepszych zawodników – notował średnio 13,6 punktu (2. miejsce w drużynie, 17. w całej lidze), 8,3 zbiórki (1. miejsce w drużynie, 6. w całej lidze) oraz 0,8 bloku (1. miejsce w drużynie, 10. w całej lidze).
Spotter Leuven "(2007)".
Po dobrym sezonie w polskiej lidze, Hunter przeniósł się do Belgii. Podpisał kontrakt ze Spotter Leuven – zespołem występującym w ekstraklasie belgijskiej (BLB). Na początku grał dużo – około 25-30 minut na mecz. W meczu 1. kolejki, przeciwko Antwerp Diamond Giants, rzucił nawet 18 punktów oraz zebrał 8 piłek z tablicy. Z czasem jednak jego rola w zespole zmalała. Więcej minut na parkiecie dostawał Kameruńczyk Herve Djoumbi. Dodatkowo klub zatrudnił nowego środkowego – Litwina Raimondasa Petrauskasa. W rezultacie, w meczowej rotacji zabrakło miejsca dla Huntera i Amerykanin został zwolniony 12 grudnia 2007. W barwach Spotter Leuven wystąpił łącznie w 8 meczach. Notował w nich średnio 7,6 punktu oraz 5,6 zbiórki w ciągu 25 minut.
Fort Wayne Mad Ants "(2008-2009)".
W sezonie 2008/2009 Hunter wrócił do Stanów. Występował na zapleczu NBA, w D-League. Rozegrał tam łącznie 47 spotkań. Notował średnio 19,3 punktu, 9,4 zbiórki oraz 1,2 bloku w ciągu 32,8 minuty. Był najlepszym zawodnikiem swojego zespołu, a także jednym z najlepszych podkoszowych całej ligi. Zajął 6. miejsce w całej lidze pod względem zbiórek na mecz oraz 4. w rankingu PER. Mimo to jego zespół wygrał tylko 38% meczów (bilans 19-31) i nie dostał się do play-offów. Za dobre występy został nagrodzony wyborem do drugiej piątki ligi oraz występem w Meczu Gwiazd D-League, organizowanym 14 lutego 2009 w Phoenix. Hunter zagrał wtedy niespełna 20 minut. Zgromadził łącznie 12 punktów oraz 5 zbiórek. Jego drużyna przegrała 103-113.
New York Knicks "(2009)".
14 kwietnia 2009 Donnie Walsh, menedżer NY Knicks ogłosił podpisanie kontraktu z Hunterem na przyszły sezon. Amerykanin nie pograł jednak dużo w zespole z Nowego Jorku. 22 października, jeszcze przed rozpoczęciem rozgrywek, został zwolniony. Nie zdążył zagrać żadnego oficjalnego meczu w barwach Knicks. Wystąpił jedynie w dwóch meczach przygotowawczych do sezonu 2009/2010 (zdobył łącznie 8 punktów i 2 zbiórki w ciągu 14 minut gry). Latem 2009 absolwent Michigan Wolverines brał także udział w campie w Las Vegas dla graczy chcących występować w lidze koreańskiej.
Golden State Warriors "(2009-2010)".
20 listopada 2009 podpisał kontrakt z innym klubem NBA – Golden State Warriors. W tym samym dniu zadebiutował w nowym zespole – w meczu przeciwko Portland Trail Blazers zanotował 4 punkty i 3 zbiórki w ciągu 14 minut. 1 grudnia, w meczu przeciwko Denver Nuggets, Hunter zagrał 26 minut (zdobył 8 punktów, miał też 3 zbiórki i 5 fauli). 2 dni później, w meczu przeciwko Houston Rockets, Hunter zagrał 21 minut i zdobył 3 punkty (ponadto 3 zbiórki, 3 bloki oraz 4 faule). 18 grudnia rozegrał swoje pierwsze spotkanie w wyjściowej piątce "Wojowników". Zagrał jednak tylko 8 minut, a jego drużyna przegrała 118-109. 22 grudnia w meczu przeciwko Memphis Grizzlies Hunter po raz drugi wyszedł w wyjściowej piątce swojego zespołu. Łącznie na parkiecie spędził 31 minut, w tym czasie zdobył 14 punktów oraz 6 zbiórek. 6 marca 2010 był bliski zdobycia pierwszego double-double w NBA – w meczu z Charlotte Bobcats zdobył 9 punktów oraz zebrał z tablicy aż 13 piłek. Hunter swoje najlepsze dotychczasowe spotkanie w NBA rozegrał 15 marca 2010. Co prawda jego drużyna przegrała z obrońcami tytułu mistrzowskiego 3 punktami, jednak on sam może to spotkanie zaliczyć do udanych – zapisał do statystyk 22 punkty oraz 7 zbiórek w ciągu 36 minut. 2 dni później rozegrał kolejne dobre spotkanie – w ciągu 29 minut zdobył 17 punktów oraz zebrał 8 piłek z tablicy. 24 marca były gracz AZS Koszalin zanotował swoje pierwsze double-double w najlepszej lidze świata – jego 10 punktów oraz 10 zbiórek dało drużynie 18-punktowe zwycięstwo. W sezonie 2009/2010 Hunter wystąpił łącznie w 60 meczach w barwach Warriors (w tym 9 w wyjściowej piątce). Grał średnio przez 13,1 minuty. Jego średnie sięgnęły 4,5 punktu oraz 2,8 zbiórki. O ile Hunter może ten sezon zaliczyć do udanych – znalazł miejsce w meczowej rotacji trenera Dona Nelsona, to jego zespół już nie. Drużyna z Kalifornii wygrała jedynie 26 z 82 meczów i nie zakwalifikowała się do fazy play-off. Zajęła 4. miejsce w tabeli Pacific Division oraz dopiero 13. miejsce w tabeli Konferencji Zachodniej.
Fort Wayne Mad Ants "(2010-2013)".
Po sezonie Hunter nie znalazł zatrudnienia w najlepszej lidze świata. Wiele klubów wyrażało zainteresowanie jego osobą, jednak brak udziału w Lidze Letniej NBA (miał tam grać dla New York Knicks) spowodowany kontuzją kolana, ostatecznie przekreślił szanse na angaż w NBA. W rezultacie Hunter wrócił do klubu, który go wypromował w Stanach – 20 listopada 2010 podpisał kontrakt z Fort Wayne Mad Ants. Niedawna kontuzja nie pozwalała na grę tego gracza w dłuższym wymiarze czasowym. Mimo to był on na boisku bardzo produktywny, stając się jednym z liderów "Wściekłych Mrówek" wchodząc z ławki. 25 grudnia, podczas meczu z Springfield Armor, Chris Hunter ponownie doznał kontuzji. Początkowe prognozy mówiły o 3-miesięcznej przerwie, jednak potem okazało się, że zostało zerwane ścięgno Achillesa i gracz został wykluczony z gry do końca sezonu. Z tego powodu Hunter pożegnał się z klubem 3 dni później. W barwach Mad Ants zdążył rozegrać 7 spotkań. Notował w nich średnio 14 punktów oraz 6,4 zbiórki grając zaledwie 21 minut w każdym meczu. Przed sezonem 2011/2012 drużyna "Wściekłych Mrówek" postanowiła wzmocnić się znanymi i sprawdzonymi zawodnikami. 20 września 2011 klub ogłosił podpisanie z trzema byłymi gwiazdami zespołu. Oprócz Rona Howarda i Walkera Russella Jr., do klubu dołączył wracający po kontuzji Hunter. Kolejny sezon w D-League również zakończył się przedwcześnie dla absolwenta uczelni Michigan. 3 stycznia 2012 doznał on podczas meczu kontuzji, przez co został zwolniony następnego dnia. Łącznie w sezonie 2011/2012 rozegrał jedynie 4 spotkania, notując 10,8 punktu oraz 5,3 zbiórki na mecz w ciągu 22,5 minuty. Pochodzący z Indiany zawodnik chciał latem 2012 wziąć udział w Lidze Letniej NBA, jednak nie rozegrał ostatecznie żadnego spotkania z powodu urazu. Poważna kontuzja sprawiła, że były gracz AZS Koszalin opuścił nie tylko resztę rozgrywek, ale także cały następny sezon. Do gry wrócił dopiero w listopadzie 2013, kiedy to po raz kolejny został zatrudniony przez Fort Wayne Mad Ants. Amerykanin opuścił 5 pierwszych spotkań sezonu, w związku z czym jego debiut przypadł dopiero na 12 grudnia. Los ponownie nie był jednak dla niego łaskawy. 19 grudnia na początku spotkania z Iowa Energy, czwartego w sezonie 2013/2014 dla Chrisa Huntera, amerykański podkoszowy ponownie doznał poważnej kontuzji. 2 dni później jego klub poinformował o odsunięciu gracza od składu, natomiast 23 grudnia został on zwolniony. Hunter rozegrał w D-League łącznie 4 mecze, w których notował średnio 8,8 punktu oraz 4,5 zbiórki w ciągu 16,8 minuty spędzanej na parkiecie. W ostatnim spotkaniu zagrał jednak jedynie 2 minuty, co znacznie zaniżyło jego osiągnięcia. Nie licząc więc ostatniego meczu statystyki byłego gracza Golden State Warriors ukształtowały się na poziomie 11,7 punktu oraz 5,7 zbiórki.

</doc>
<doc id="1783169" url="https://pl.wikipedia.org/wiki?curid=1783169" title="Doktor No (powieść)">
Doktor No (powieść)

Doktor No – powieść Iana Fleminga o przygodach agenta 007 – Jamesa Bonda. Została napisana w 1957 roku i jest szóstą z kolei w serii powieści o Bondzie.

</doc>
<doc id="1783170" url="https://pl.wikipedia.org/wiki?curid=1783170" title="Prionessus">
Prionessus

Prionessus – rodzaj wymarłego ssaka z rodziny Taeniolabididae. Występował w środkowej Azji w paleocenie. Był to duży przedstawiciel wieloguzkowców. Rodzaj zawiera w sobie 1 gatunek. Skamieniałości znaleziono w późnopaleoceńskiej warstwie z Gashato, Naran i Nomogen w Bayan Ulan w Mongolia i Chinach.
Etymologia nazwy zwyczajowej: "priōn", πριονος "prionos" „piła”; ησσων "ēssōn" „gorszy, słabszy”.

</doc>
<doc id="1783171" url="https://pl.wikipedia.org/wiki?curid=1783171" title="Gwiazda zmienna półregularna">
Gwiazda zmienna półregularna

Gwiazda zmienna półregularna – gwiazda należąca do klasy czerwonych olbrzymów lub czerwonych nadolbrzymów posiadająca cechy podobne do miryd. Krzywa zmian jasności gwiazd półregularnych jest mało regularna oraz często posiada kilka nakładających się okresów i amplitud. Okresy regularnych zmian jasności przeplatają się z okresami wyraźnej nieregularności.
W grupie gwiazd półregularnych występują cztery podtypy:

</doc>
<doc id="1783174" url="https://pl.wikipedia.org/wiki?curid=1783174" title="Poitevin (rasa koni)">
Poitevin (rasa koni)

Poitevin – rasa konia domowego zaliczana do koni zimnokrwistych, pochodząca z Poitou we Francji. Za jej przodka uważa się konie celtyckie, wiadomo jednak na pewno, że rasa wywodzi się z krzyżowań między klaczami z Poitou a ciężkimi ogierami importowanymi z Holandii, Norwegii i Danii do drenowania bagien. Poitevin jest stępakiem, jego chody są słabe. Nie jest koniem atrakcyjnie się prezentującym, ale bardzo wytrwałym w pracy. Używany jest w hodowli mułów (klacze tej rasy są łączone z osłami rasy Baudets de Poitou). 
Na krótkiej szyi osadzona jest duża głowa o garbonosym profilu i flegmatycznym wyrazie. Uszy małe i szerokie, kłoda (tułów) długa, o słabym ożebrowaniu, łopatki często spionowane, kłąb słabo zaznaczony. Na silnych kończynach o dużych, płaskich kopytach obfite szczotki pęcinowe. Ogon nisko osadzony na spadzistym zadzie. Wysokość w kłębie przekracza zwykle 160 cm u klaczy, a u ogierów nieraz 170 cm. Najczęściej spotyka się Poiteviny o umaszczeniu myszatym, gniadym, skarogniadym i siwym jabłkowitym.
Jest to koń spokojny, silny, powolny. Duże, płaskie kopyta pozwalają mu dobrze pracować na błotnistym terenie.

</doc>
<doc id="1783176" url="https://pl.wikipedia.org/wiki?curid=1783176" title="FIFA U-20 World Cup">
FIFA U-20 World Cup



</doc>
<doc id="1783177" url="https://pl.wikipedia.org/wiki?curid=1783177" title="Nejc Pečnik">
Nejc Pečnik

Nejc Pečnik (ur. 3 stycznia 1986 w Dravogradzie) – słoweński piłkarz grający na pozycji ofensywnego pomocnika.
Kariera klubowa.
Karierę piłkarską Pečnik rozpoczął w zespole NK Dravograd. W 2003 roku odszedł do Publikum Celje i w jego barwach zadebiutował w pierwszej lidze słoweńskiej. Największe sukcesy z tym klubem osiągnął w sezonie 2004/2005, gdy zajął 3. miejsce w lidze oraz zwyciężył w finale Pucharu Słowenii z ND Gorica (1:0).
W 2008 roku Pečnik przeszedł do czeskiej Sparty Praga. W pierwszej lidze czeskiej zadebiutował 9 sierpnia 2008 w wygranym 2:0 wyjazdowym spotkaniu z SK Kladno. W Sparcie rozegrał 4 spotkania w rundzie jesiennej, a zimą wrócił do NK MIK CM Celje i grał w nim do zakończenia sezonu 2008/2009.
Latem 2009 roku Pečnik przeszedł do portugalskiego CD Nacional z Madery. W portugalskiej ekstraklasie po raz pierwszy wystąpił 15 sierpnia 2009 w meczu ze Sportingiem (1:1).
W 2011 roku Pečnik został wypożyczony do rosyjskiej Krylji Sowietow Samara.
Kariera reprezentacyjna.
W reprezentacji Słowenii Pečnik zadebiutował 1 kwietnia 2009 roku w przegranym 0:1 meczu eliminacji do Mistrzostw Świata w RPA z Irlandią Północną. Swoją pierwszą bramkę strzelił w pierwszym meczu barażowym do MŚ w RPA w przegranym meczu z Rosją (1-2). Natomiast jego reprezentacja wygrała drugi mecz 1-0 i awansowała na mistrzostwa.

</doc>
<doc id="1783178" url="https://pl.wikipedia.org/wiki?curid=1783178" title="Nejc Pecnik">
Nejc Pecnik



</doc>
<doc id="1783179" url="https://pl.wikipedia.org/wiki?curid=1783179" title="Człowiek jest mocny">
Człowiek jest mocny

 

</doc>
<doc id="1783182" url="https://pl.wikipedia.org/wiki?curid=1783182" title="Michajło Oleksienko">
Michajło Oleksienko



</doc>
<doc id="1783187" url="https://pl.wikipedia.org/wiki?curid=1783187" title="Diosmina">
Diosmina

Diosmina – organiczny związek chemiczny z grupy glikozydowanych flawonoidów, którego część cukrową stanowi disacharyd 6-"O"-α--ramnozylo--glukoza, a aglikonem jest diosmetyna. Została wyizolowana z owoców cytrusowych i roślin z rodziny "Rutaceae", obecnie otrzymywana jest syntetycznie. Diosmina działa ochronnie na naczynia krwionośne oraz zwiększa tonus żylny 2-krotnie silniej niż trokserutyna. Zwiększa przepływ limfatyczny. Przywraca naczyniom włosowatym prawidłową przepuszczalność, dzięki czemu działa przeciwobrzękowo i przeciwkrwotocznie. Poprawia powrót krwi z układu żylnego, zmniejsza nadciśnienie i zastój żylny w kończynach, działa przeciwzapalnie, zwłaszcza w zapaleniach okołożylnych.
Badania kliniczne nad skutecznością diosminy nie są rozstrzygające. Nie opublikowano przeglądów badań
nad zastosowaniem diosminy w chorobach naczyń.
Farmakokinetyka.
W przewodzie pokarmowym jest szybko przekształcana przy udziale flory bakteryjnej jelit w diosmetynę. Faza szybkiego wchłaniania głównego metabolitu diosminy po podaniu doustnym rozpoczyna się od drugiej godziny po podaniu leku, osiągając po 5 godzinach maksymalne stężenie we krwi. Biologiczny okres półtrwania wynosi od 26 do 43 godzin. Diosmetyna jest metabolizowana do kwasów fenolowych i/lub ich pochodnych i wydalana z moczem. Niewchłonięta diosmina jest wydalana z kałem.
Przeciwwskazania.
Diosmina jest przeciwwskazana:
Zwiększenie działania terapeutycznego.
Przy zaburzeniach krążenia żylnego w kończynach dolnych zaleca się dodatkowo stosowanie odpowiedniego trybu życia:
Uwagi.
Nie stosować u kobiet w okresie ciąży oraz karmienia piersią.

</doc>
<doc id="1783188" url="https://pl.wikipedia.org/wiki?curid=1783188" title="Hurra!">
Hurra!

Hurra! – trzynasty album zespołu Kult, wydany 28 września 2009 roku, nakładem S.P. Records, a nagrany w „Słabe studio SP” oraz „Oddalenie Producao Mixagem”. Płytę promuje singiel „Marysia” oraz teledysk do tytułowego utworu tego singla. Album został wydany również w limitowanej dwupłytowej wersji winylowej. Album początkowo miał nosić nazwę „Concentrazion Gigantica” i miał ukazać się w 2008 roku. Jednak po odejściu z zespołu na początku 2008 Krzysztofa Banasika postanowiono zrezygnować z części materiału nagranego z tym muzykiem, zastępując go nowymi utworami. Zmieniono także nazwę płyty na „Hurra”. W lutym 2010 roku do rozgłośni radiowych trafił utwór „Amnezja”. 12 marca został wydany drugi singiel zatytułowany "Karinga".
Album na dwa tygodnie przed premierą został nielegalnie udostępniony w internecie. W wyniku postępowania policyjnego ustalono, że zawartość płyty została wyniesiona przez pracowników tłoczni. W lutym 2010 czterem osobom postawiono akt oskarżenia w tej sprawie.
W dniu premiery album uzyskał status złotej płyty, a po 10 dniach sprzedaży status płyty platynowej
. Do końca roku album osiągnął nakład 55 tysięcy egzemplarzy, a ogólnie ponad 60 tysięcy.
Lista utworów.
Źródło.

</doc>
<doc id="1783190" url="https://pl.wikipedia.org/wiki?curid=1783190" title="Józef Gaydamowicz-Poraj">
Józef Gaydamowicz-Poraj

Józef Gaydamowicz-Poraj (ur. 19 marca 1854 na Litwie, zm. 26 października 1938 w Kiszyniowie) – rosyjski wojskowy, polski ziemianin i działacz polonijny w Rumunii.
Życiorys.
Urodził się na Kowieńszczyźnie, część jego rodziny wzięła udział w powstaniu styczniowym. W 1874 rozpoczął służbę w wojsku rosyjskim, a w latach 1877–1878 walczył jako oficer w wojnie rosyjsko-tureckiej. Nie powrócił do kraju i ożenił się z ziemianką pochodzenia greckiego Marią Camboli. Osiedli w Czynieszeuce, gdzie gospodarowali majątkiem wielkości 2 tys. ha (żona zmarła w 1908). W 1918 przyjął obywatelstwo polskie, co spowodowało utratę ponad 90% nieruchomości. Zdecydował się jednak pozostać w Rumunii, kontynuując pracę gospodarza (na 100 ha). Działał społecznie, był m.in. dyrektorem Domu Polskiego w Kiszyniowie, organizował życie społeczne besarabskich Polaków współpracując z konsulatem RP. W lipcu 1929 jako jeden z delegatów Rumunii wziął udział w I Zjeździe Polaków z Zagranicy w Warszawie. 
Został pochowany w Kiszyniowie. 

</doc>
<doc id="1783193" url="https://pl.wikipedia.org/wiki?curid=1783193" title="Wietrzny Lodowiec">
Wietrzny Lodowiec

Wietrzny Lodowiec (ang. "Windy Glacier") - lodowiec na południowym wybrzeżu Wyspy Króla Jerzego, między szczytami Głowa Cukru i Baszta a Czerwonym Wzgórzem. Na południowym wschodzie opada ku półwyspowi Patelnia. Łączy się na północy z lodowcem Kopuła Warszawy a na zachodzie z Lodowcem Klubu Polarnego. Leży częściowo na terenie Szczególnie Chronionego Obszaru Antarktyki „Zachodni brzeg Zatoki Admiralicji” (ASPA 128). Nazwę nadała w 1980 roku polska ekspedycja naukowa.

</doc>
<doc id="1783194" url="https://pl.wikipedia.org/wiki?curid=1783194" title="Windy Glacier">
Windy Glacier



</doc>
<doc id="1783195" url="https://pl.wikipedia.org/wiki?curid=1783195" title="Lu Ying-Chi">
Lu Ying-Chi



</doc>
<doc id="1783197" url="https://pl.wikipedia.org/wiki?curid=1783197" title="Chen Wei-Ling">
Chen Wei-Ling



</doc>
<doc id="1783198" url="https://pl.wikipedia.org/wiki?curid=1783198" title="Rezerwat przyrody Jasień">
Rezerwat przyrody Jasień

Rezerwat przyrody Jasień – florystyczny rezerwat przyrody w gminie Kobiele Wielkie, powiat radomszczański, województwo łódzkie. Położony jest na południe od wsi Jasień, za stawami rybnymi. Rezerwat znajduje się na gruntach zarządzanych przez Nadleśnictwo Gidle.
Został utworzony na mocy Zarządzenia Ministra Leśnictwa i Przemysłu Drzewnego z dnia 16 października 1958 roku na powierzchni 14,50 ha (). Obecnie zajmuje powierzchnię 19,81 ha. Ochronie podlega naturalne siedlisko cisa pospolitego. Do innych cennych roślin występujących na terenie rezerwatu należą liczydło górskie, starzec kędzierzawy, wroniec widlasty.
Według obowiązującego planu ochrony ustanowionego w 2013 roku, obszar rezerwatu objęty jest ochroną czynną.
Rezerwat zlokalizowany jest w granicach specjalnego obszaru ochrony siedlisk sieci Natura 2000 „Cisy w Jasieniu” PLH100018.

</doc>
<doc id="1783200" url="https://pl.wikipedia.org/wiki?curid=1783200" title="Gummit">
Gummit

Gummit – rodzaj minerału zbudowanego z mieszaniny wodorotlenków uranu. 
Należy do grupy minerałów rzadkich – występuje tylko w niektórych rejonach Ziemi. 
Właściwości.
Wyglądem przypomina gumę. Występuje w skupieniach zbitych, nerkowatych, ziemistych i naskorupieniach. Tworzy pseudomorfozy. Skład chemiczny często jest zmienny. Rozmaitość składu chemicznego spowodowała wyróżnienie jego odmian (eliasyt, gummit itrowy, pittinit, coracyt, genthyt). Minerał kruchy. 
Występowanie.
Jest produktem utlenienia i hydratyzacji uraninitu i innych minerałów uranu. Często zawiera domieszki ołowiu, toru, czasami: magnezu, baru, krzemu, itru. 
Miejsca występowania: USA – Karolina Północna, Kongo, Kanada – okolice Wielkiego Jeziora Niedźwiedziego, Niemcy – Bawaria, Francja, Włochy. 
W Polsce można go spotkać w okolicy Kowar i Ogorzelca, Kletna koło Kłodzka, w Górach Izerskich i Rudawach Janowickich. 

</doc>
<doc id="1783201" url="https://pl.wikipedia.org/wiki?curid=1783201" title="Grzegorz Szymonowicz (prawnik)">
Grzegorz Szymonowicz (prawnik)

Grzegorz Szymonowicz (ur. 2 stycznia 1898 w Korowicach, zm. 25 września 1980 w Brompton w Kanadzie) – rumuński prawnik i działacz polonijny w Rumunii, wiceburmistrz Czerniowiec (od 1931). 
Życiorys.
Uczęszczał do szkoły w Czerniowcach. Zmobilizowany do armii austriackiej walczył w I wojnie światowej (m.in. we Włoszech). W 1922 uzyskał stopień doktora nauk prawnych Uniwersytetu w Czerniowcach. Działał na rzecz bukowińskiej Polonii, m.in. jako prefekt Bursy im. Adama Mickiewicza oraz przewodniczący Towarzystwa Akademików Polskich "Ognisko". W 1924 zakładał Towarzystwo Młodych Polaków w Czerniowcach. Praktykował jako adwokat, udzielał porad prawnych członkom mniejszości. Zakładał Polską Macierz Szkolną (jego brat Adolf był dyrektorem Gimnazjum Polskiego). W 1927 stworzył gazetę polonijną "Głos Polski". W 1925 został wybrany do Rady Miejskiej Czerniowiec, a sześć lat później objął urząd wiceburmistrza.
Wziął udział w I Zjeździe Polaków z Zagranicy, jednak stopniowo był odsuwany od wpływów przez polskie władze sanacyjne i konsulat RP. W czasie II wojny światowej pracował jako radca w poselstwie Chile, które reprezentowało polskie interesy po opuszczeniu Rumunii przez dyplomatów II RP jesienią 1940. Ratował Żydów przed wywózką do Transnistrii wystawiając im paszporty chilijskie. 
Po 1945 znalazł się na terenie Kanady. W 1978 na krótko odwiedził Polskę.

</doc>
<doc id="1783204" url="https://pl.wikipedia.org/wiki?curid=1783204" title="Człowiek jest mocny (opowiadania)">
Człowiek jest mocny (opowiadania)

Człowiek jest mocny – zbiór opowiadań historyczno-biograficznych Anny Sosińskiej z 1967. Podobnie jak znaczna część twórczości Sosińskiej, ta składająca się z blisko 60 opowiadań książka stanowi popularyzację nauki, techniki i ich dziejów skierowaną ku młodemu czytelnikowi.
Antonina Jelicz zarzuca książce brak inwencji twórczej, nadmierne przeładowanie opowiadań znaczną liczbą faktów z różnych dziedzin wiedzy, niedostateczną beletryzację tych faktów. Przyznaje jednak, że mogą mieć one duże walory poznawcze dla młodzieży zainteresowanej historią techniki, o ile zostanie ona do ich lektury odpowiednio przygotowana.

</doc>
<doc id="1783206" url="https://pl.wikipedia.org/wiki?curid=1783206" title="HeidelbergCement">
HeidelbergCement

HeidelbergCement – niemiecki producent materiałów budowlanych z siedzibą w Heidelbergu.
W roku 2007 spółka w produkcji cementu zajmowała czwarte miejsce na świecie oraz była światowym liderem na rynku kruszyw. W roku 2006 wyprodukowała ok. 80 mln ton cementu. Zatrudnia (2008) blisko 65 tys. pracowników w 2700 przedsiębiorstwach, w 50 państwach, których roczne obroty kształtują się na poziomie 15 mld euro.
Historia.
Firma została założona 5 czerwca 1874 przez Johanna Philippa Schifferdeckera w Heidelbergu, Badenia-Württembergia (Niemcy). W roku 1896 wyprodukowała ok. 80.000 ton cementu portlandzkiego. W roku 1914 przejęła wiele małych firm z branży budowlanej. W 1936 produkowała 1 mln ton cementu rocznie. Działalność za granicą rozpoczęła się wraz z przejęciem części Vicat Cement we Francji. W roku 1972 osiągnęła produkcję cementu na poziomie 8,3 milionów ton. W 1977 przejęła północnoamerykański "Lehigh Cement", natomiast od 1990 rozpoczęła ekspansję biznesową w Europie Wschodniej. W 1993 nabyła część SA Cimenteries CBR, w Belgii. W 2005 roku prowadziła działalność w 50 krajach, zatrudniając 43 000 pracowników i sprzedając 68 milionów ton cementu rocznie. W roku 2006 posiadała 37 cementowni w Europie i Azji Centralnej, 13 zakładów cementowych w Ameryce Północnej, 4 cementownie w Afryce, oraz 12 w różnych krajach Azji. W roku 2007 spółka sprzedała 35% udziałów francuskiej Vicat Cement. Głównymi konkurentami HeidelbergCement są: LafargeHolcim, CRH plc i Cemex.
W Polsce do firmy HeidelbergCement należą spółki Grupy Górażdże.

</doc>
<doc id="1783209" url="https://pl.wikipedia.org/wiki?curid=1783209" title="Eufemia Teichmann">
Eufemia Teichmann

Eufemia Teichmann (ur. 1939 w Batorzu) – polska profesor ekonomii, wykładowczyni i dyplomata, w latach 1996–2001 ambasador RP na Litwie.
Życiorys.
Ukończyła studia w Szkole Głównej Planowania i Statystyki (1961), po czym pracowała jako wykładowca akademicki na macierzystej uczelni. Specjalizowała się w tematyce transportu i spedycji. W 1990 uzyskała tytuł profesor nauk ekonomicznych. Dziekan Wydziału Handlu Zagranicznego (1990–1992) oraz Kolegium Gospodarki Światowej SGH (1992–1996). Twórczyni polsko-litewskiego programu edukacyjnego „Inicjatywa Akademicka Wschód”. W 1996 została mianowana ambasadorem RP na Litwie (urząd pełniła do 2001). Obecnie jest pracownikiem SGH i stoi na czele uczelnianego Zakładu Badań nad Gospodarką Państw Bałtyckich (Instytutu Gospodarki SGH).
Wypromowała co najmniej troje doktorów, m.in. Małgorzatę Runiewicz-Wardyn. Wśród jej uczniów był także Wacław Oleksy.
W 1997 odznaczona Krzyżem Komandorskim Orderu Wielkiego Księcia Giedymina. W 2016 otrzymała odznakę honorową Ministerstwa Kultury i Dziedzictwa Narodowego „Zasłużony dla kultury polskiej”.

</doc>
<doc id="1783210" url="https://pl.wikipedia.org/wiki?curid=1783210" title="Serhij Zadorożny">
Serhij Zadorożny

Serhij Mychajłowycz Zadorożny, ukr. Сергій Михайлович Задорожний (ur. 20 lutego 1976 w Nowoazowsku w obwodzie donieckim, Ukraińska SRR) – ukraiński piłkarz grający na pozycji obrońcy, reprezentant Ukrainy, trener piłkarski.
Kariera piłkarska.
Kariera klubowa.
Rozpoczynał grać w piłkę nożną w klubie Dnipro Dniepropetrowsk. Potem po występach w latach 1996-1998 w zespołach Kremiń Krzemieńczuk i Torpedo Zaporoże powrócił do Dnipra. W 2003 przeszedł do Krywbasa Krzywy Róg. Następnie bronił barw klubów Zoria Ługańsk i Zakarpattia Użhorod. Zakończył karierę piłkarską w FK Ołeksandrija.
Kariera reprezentacyjna.
15 sierpnia 2001 roku debiutował w narodowej reprezentacji Ukrainy w wygranym 1:0 meczu towarzyskim z Łotwą. Łącznie rozegrał 6 gier reprezentacyjnych.
Kariera trenerska.
We wrześniu 2009 otrzymał propozycję pracy na stanowisku głównego trenera Stali Dnieprodzierżyńsk, w której pracował do sierpnia 2010 roku. 10 maja 2017 został mianowany na stanowisko głównego trenera Nywy Tarnopol, z którą pracował do 16 kwietnia 2018.

</doc>
<doc id="1783212" url="https://pl.wikipedia.org/wiki?curid=1783212" title="Emilia Stachurska">
Emilia Stachurska

Emilia Stachurska (ur. 22 września 1997 w Krakowie) – polska aktorka.
Życiorys.
Urodziła się w Krakowie. Ma młodszą siostrę Lidię. Gdy miała pół roku, razem z rodzicami przeprowadziła się do Sosnowca.
Uczyła się tańca i śpiewu w sosnowieckim zespole „Kiepurki”. W 2003 otrzymała koronę Dziecięcej Miss Wdzięku i Urody miasta Sosnowca, a następnie Śląska i Zagłębia. Wygrała również zorganizowany przez stację telewizyjną MiniMini+ konkurs „Moja mama wie, że aktorem zostać chcę!”, a także jeden z odcinków programu "Od przedszkola do Opola".
Od 2005 do 2009 roku wcielała się w rolę Zuzi Skalskiej w serialu TVN, "Niania".
Od 2008 roku jest ambasadorem „Akademii Przyszłości Wiosna”.
W 2010 roku zagrała w etiudzie aktorskiej "Twist &amp; Blood". Za rolę Myszy otrzymała nominację do Nagrody Polskiego Kina Niezależnego im. Jana Machulskiego w kategorii „Najlepsza aktorka”.

</doc>
<doc id="1783216" url="https://pl.wikipedia.org/wiki?curid=1783216" title="Bado Worku">
Bado Worku

Bado Worku (ur. 22 lipca 1988) – etiopski lekkoatleta, specjalista od długich dystansów.

</doc>
<doc id="1783219" url="https://pl.wikipedia.org/wiki?curid=1783219" title="Henryk Żaliński">
Henryk Żaliński

Henryk Wojciech Żaliński (ur. 9 grudnia 1938 w Działoszycach) – polski historyk, profesor nauk humanistycznych, rektor Akademii Pedagogicznej im. Komisji Edukacji Narodowej w Krakowie (2005–2008).
Życiorys.
W 1961 ukończył studia historyczne w Wyższej Szkole Pedagogicznej w Krakowie. Był uczniem profesorów Heleny Rzadkowskiej i Mariana Tyrowicza. Specjalizuje się w historii Polski i powszechnej XIX wieku, histroii polskich powstań narodowych oraz działalności konspiracyjno-spiskowej (1815–1864), dziejów Polonii, biografistyki i prasoznawstwa, skupiając się na badaniach Wielkiej Emigracji. Stopień doktora nauk humanistycznych uzyskał w 1970. W 1991 rada Wydziału Humanistycznego Wyższej Szkoły Pedagogicznej w Krakowie nadała mu stopień doktora habilitowanego na podstawie rozprawy zatytułowanej "Poglądy Hotelu Lambert na kształt powstania zbrojnego 1832–1846". Profesorem nadzwyczajnym został w 1993. W 2009 otrzymał tytuł naukowy profesora nauk humanistycznych.
Na początku lat 60. pracował jako nauczyciel w szkole dla pracujących. Od 1962 związany z krakowską uczelnią pedagogiczną, która zmieniła nazwę na Akademię Pedagogiczną im. KEN, a następnie na Uniwersytet Pedagogiczny im. KEN. W 1991 został kierownikiem Katedry Historii XIX wieku, był też wicedyrektorem (1991–1994) i dyrektorem (1994–1999) Instytutu Historii. W latach 1999–2005 pełnił funkcję prorektora ds. nauki i współpracy z zagranicą. W kadencji 2005–2008 zajmował stanowisko rektora Akademii Pedagogicznej. Przewodniczył Konferencji Rektorów Uczelni Pedagogicznych. Wchodził w skład Komitetu Nauk Historycznych Polskiej Akademii Nauk, był członkiem komitetu redakcyjnego „Studiów Historycznych”. Członek Światowej Rady Badań nad Polonią, Polskiego Stowarzyszenia Autorów i Dziennikarzy w Europie z siedzibą Paryżu, Polskiego Towarzystwa Historycznego, Komisji PAU do Badań Diaspory Polskiej oraz Komisji Prasoznawstwa przy Polskiej Akademii Nauk.
Należał do Polskiej Zjednoczonej Partii Robotniczej. Pełnił m.in. funkcję członka egzekutywy POP oraz członka komitetu uczelnianego PZPR w WSP.
Odznaczenia i wyróżnienia.
Odznaczony Krzyżem Kawalerskim (1991) i Krzyżem Oficerskim (2003) Orderu Odrodzenia Polski. Wyróżniony m.in. Medalem Komisji Edukacji Narodowej (1985), Medalem Honorowym „Polonia Semper Fidelis” (1998), Krzyżem Zasługi dla Muzeum Niepodległości (2019). W 2008 otrzymał tytuł profesora honorowego Narodowego Uniwersytetu im. Iwana Ogienki w Kamieńcu Podolskim.

</doc>
<doc id="1783220" url="https://pl.wikipedia.org/wiki?curid=1783220" title="Obwodnica Radzymina">
Obwodnica Radzymina



</doc>
<doc id="1783221" url="https://pl.wikipedia.org/wiki?curid=1783221" title="Sekretarze zasobów wewnętrznych Stanów Zjednoczonych">
Sekretarze zasobów wewnętrznych Stanów Zjednoczonych

Sekretarz Zasobów Wewnętrznych (en. "United States Secretary of the Interior") – szef amerykańskiego Departamentu Zasobów Wewnętrznych. Sekretarz jest członkiem amerykańskiego Rządu, powołuje go Prezydent USA.

</doc>
<doc id="1783223" url="https://pl.wikipedia.org/wiki?curid=1783223" title="Serhij Tretjak">
Serhij Tretjak

Serhij Wołodymyrowycz Tretjak, ukr. Сергій Володимирович Трет'як, ros. Сергей Владимирович Третьяк, "Siergiej Władimirowicz Trietjak" (ur. 7 września 1963 roku w Chersoniu, Ukraińska SRR) – ukraiński piłkarz, występujący na pozycji obrońcy, reprezentant Ukrainy, trener piłkarski.
Kariera piłkarska.
Kariera klubowa.
Wychowanek DJuSSz w Chersoniu. W 1981 rozpoczął karierę piłkarską w klubie Krystał Chersoń. Po służbie w wojsku w SKA Odessa w latach 1982-1983, przeszedł do Czornomorca Odessa. W 1992 wyjechał do Izraela, gdzie został piłkarzem Beitaru Jerozolima, w którym w 2000 zakończył karierę piłkarską.
Kariera reprezentacyjna.
29 kwietnia 1992 zadebiutował w narodowej reprezentacji Ukrainy w przegranym 1:3 meczu towarzyskim z Węgrami. Łącznie rozegrał 2 gry.
Kariera trenerska.
Po zakończeniu kariery piłkarskiej rozpoczął pracę trenerską. W końcu 2008 pracował w strukturze klubu Beitaru Jerozolima.

</doc>
<doc id="1783226" url="https://pl.wikipedia.org/wiki?curid=1783226" title="Michaił Brodski">
Michaił Brodski

Michaił Brodski, ros. Михаил Бродский (ur. 27 marca 1969) – ukraiński szachista i trener szachowy ("FIDE Senior Trainer" od 2012), arcymistrz od 1994 roku.
Kariera szachowa.
W 1990 r. zwyciężył w mistrzostwach USRR. Pierwsze sukcesy na arenie międzynarodowej zaczął odnosić po rozpadzie Związku Radzieckiego. W 1993 r. zajął II m. w Soczi (za Konstantinem Asiejewem) oraz podzielił III m. w turnieju strefowym (eliminacji mistrzostw świata) w Mikołajowie (za Aleksiejem Aleksandrowem i Arturem Frołowem, wspólnie z Władimirem Sawonem, Giennadijem Kużminem i Stanisławem Sawczenko), w 1994 r. podzielił I m. w memoriale Victora Ciocâltei w Bukareszcie (wspólnie z Andrei Istrățescu) oraz w turnieju "Politiken Cup" w Kopenhadze (wspólnie z Walerijem Niewierowem), natomiast w 1995 r. ponownie zwyciężył w Bukareszcie oraz podzielił I m. w Cappelle-la-Grande (wspólnie z Dawitem Szengelią). W kolejnych latach odniósł szereg indywidualnych sukcesów, m.in.:
Najwyższy ranking w dotychczasowej karierze osiągnął 1 stycznia 2007 r., z wynikiem 2597 punktów zajmował wówczas 12. miejsce wśród ukraińskich szachistów.

</doc>
<doc id="1783231" url="https://pl.wikipedia.org/wiki?curid=1783231" title="Yevgeny Lukyanenko">
Yevgeny Lukyanenko



</doc>
<doc id="1783232" url="https://pl.wikipedia.org/wiki?curid=1783232" title="William Claxton">
William Claxton

William Claxton (ur. 12 października 1927 w Pasadenie, zm. 11 października 2008 w Los Angeles) – amerykański fotografik.
Największą sławę przyniosły mu zdjęcia Cheta Bakera, które zdobią wiele okładek płyt muzyka. Był również autorem zdjęć innych znanych osób, wśród nich Steve'a McQueena, Stinga czy Diany Ross.
W 1960 poślubił modelkę Peggy Moffitt, w 1973 urodził się ich syn – Christopher M. Claxton.
William Claxton zmarł w związku z niewydolnością serca 11 października 2008, dzień przed swoimi 81. urodzinami.

</doc>
<doc id="1783233" url="https://pl.wikipedia.org/wiki?curid=1783233" title="Dipirydamol">
Dipirydamol

Dipirydamol (łac. "Dipyridamolum") – lek rozszerzający naczynia krwionośne serca, zwiększający jego dokrwienie, zapobiegający powstawaniu zakrzepów krwi.
Farmakokinetyka.
Dipirydamol dobrze wchłania się z przewodu pokarmowego. Maksymalne stężenie w surowicy krwi następuje po 1,25 godziny. Lek w 91-99% wiąże się z białkami osocza. Biologiczny okres półtrwania wynosi średnio 3 godziny. Wydalanie następuje przez nerki.
Dawkowanie.
Doustnie. Dawkę i częstotliwość stosowania ustala lekarz. W początkowym okresie leczenia przeciwzakrzepowego zwykle podaje się 75 mg przed posiłkami trzy razy na dobę. Następnie dawkę należy zmniejszyć do podtrzymującej.
Uwagi.
Dipirydamolu nie należy stosować w okresie karmienia piersią.

</doc>
<doc id="1783236" url="https://pl.wikipedia.org/wiki?curid=1783236" title="Karel Milota">
Karel Milota

Karel Milota (ur. 16 września 1937 w Pradze, zm. 30 kwietnia 2002 tamże) – czeski poeta, prozaik, tłumacz i literaturoznawca.
Życie.
Pochodził z rodziny urzędniczej. Wcześnie utracił oboje rodziców. Maturę zdał w 1956. Z powodów politycznych nie przyjęto go na uczelnię wyższą, ale później, pracując, ukończył zaoczne studia bohemistyczne i anglistyczne na Uniwersytecie Karola (1969). W 1970 otrzymał tytuł doktora. W latach 1969-1970 pracował jako redaktor tygodnika "Literární noviny".
Był mężem pisarki Danieli Hodrovej.
Twórczość.
Debiutował w 1962 w piśmie "Kultura".
Wydał tomy opowiadań "Noc zrcadel" (1981, Noc luster) i "Ďáblův dům" (1994, Dom diabła), powieść "Sud" (1993, Beczka) i tomy wierszy "Antilogie aneb Protisloví" (1995, Antylogia albo Przeciwsłowia) i "Gregor" (1999).
Działalność translatorka.
Tłumaczył z języka rosyjskiego (Nikołaj Gogol, Michaił Sałtykow-Szczedrin, Anatolij Marienhof, Siergiej Jesienin).
Recepcja polska.
Wiersze Miloty tłumaczył na polski Leszek Engelking.

</doc>
<doc id="1783237" url="https://pl.wikipedia.org/wiki?curid=1783237" title="Dodecatheon">
Dodecatheon



</doc>
<doc id="1783238" url="https://pl.wikipedia.org/wiki?curid=1783238" title="Jan Wojciech Piekarski">
Jan Wojciech Piekarski

Jan Wojciech Piekarski (ur. 1941 w Radomiu) – polski dyplomata i wykładowca, ambasador RP w Belgii i Luksemburgu (1998–2002) i Izraelu (2003–2006) oraz ambasador PRL w Pakistanie (1984–1989), ambasador ad personam, sekretarz Komitetu Zakładowego PZPR w MSZ w 1983.
Życiorys.
Ukończył IV Liceum Ogólnokształcące im. Tytusa Chałubińskiego w Radomiu, po czym kształcił się na Wydziale Prawa Uniwersytetu Warszawskiego oraz w Studium Afrykanistycznym UW. W 1984 został absolwentem Podyplomowego Studium Służby Zagranicznej w Polskim Instytucie Spraw Międzynarodowych.
Po studiach był zatrudniony w Towarzystwie „Polonia” oraz Centralnej Radzie Związków Zawodowych. W latach 1966–1967 wchodził w skład Międzynarodowej Komisji Nadzoru i Kontroli w Laosie. W 1974 podjął pracę w Ministerstwie Spraw Zagranicznych – w drugiej połowie lat 70. pełnił obowiązki I sekretarza ambasady PRL w Iranie, a od 1984 do 1989 sprawował funkcję ambasadora w Pakistanie.
W latach 1976–1989 był zarejestrowanym tajnym współpracownikiem wywiadu wojskowego PRL. Jego sprawę prowadził Zarząd II Sztabu Generalnego WP. Działał pod pseudonimem „Saim”.
W latach 1989–1991 był odpowiedzialny za ponowne nawiązanie stosunków z Izraelem, pomoc przy transferze Żydów z ZSRR do Izraela oraz przygotowanie pierwszej wizyty Lecha Wałęsy w Izraelu. W latach 1991–1994 na prośbę władz USA kierował sekcją, która reprezentowała interesy amerykańskie w Iraku, za co uzyskał Złoty Medal Departamentu Stanu. Po powrocie do kraju stał na czele Protokołu Dyplomatycznego MSZ (1994–1997). W 1998 objął funkcję ambasadora RP w Belgii i Luksemburgu (do 2002), po czym przez krótki okres kierował Departamentem Azji i Pacyfiku MSZ. Był wykładowcą w Krajowej Szkole Administracji Publicznej oraz Szkole Głównej Handlowej w Warszawie. W latach 2003–2006 był ambasadorem RP w Izraelu. Jest autorem książki „Niezbędnik dyplomatyczny i protokolarny” oraz współautorem (wraz z C. Ikanowiczem) podręcznika „Protokół dyplomatyczny i dobre obyczaje”.

</doc>
<doc id="1783239" url="https://pl.wikipedia.org/wiki?curid=1783239" title="Mark Deklin">
Mark Deklin

Mark Scott Deklin-Schwotzer (ur. 3 grudnia 1967 w Pittsburghu) – amerykański aktor telewizyjny, teatralny i filmowy.
Życiorys.
Urodził się w Pittsburghu, w stanie Pensylwania, gdzie występował w lokalnym i gimnazjalnym teatrze. W 1986 ukończył Thomas Jefferson High School i studiował na wydziale języka angielskiego i historii na Uniwersytecie Stanu Pensylwania. Studiował aktorstwo na University of Washington, gdzie otrzymał certyfikat towarzystwa amerykańskich reżyserów walki.
Zagrał w takich filmach jak "" czy "Widmo z głębin", a także w wielu serialach, w tym "Trzy na jednego", "Bez śladu", "Gotowe na wszystko", "Życie na Marsie", "Las Vegas", "Seks w wielkim mieście", "Frasier", "Czarodziejki" czy "Nie ma sprawy".
W sitcomie "Grace i Frankie" (2018−2019) grał homoseksualnego Roya.
Występuje również na Broadwayu. Zagrał w wielu sztukach Williama Szekspira, np. w "Cyrano de Bergerac" z laureatem Oscara Kevinem Klinem, "Makbecie", "Otello", "Jak wam się podoba", "Troilusie i Kresydrze", "Romeo i Julii", "Miarce za miarkę" oraz "Poskromieniu złośnicy".

</doc>
<doc id="1783240" url="https://pl.wikipedia.org/wiki?curid=1783240" title="Niki (niszczyciel)">
Niki (niszczyciel)



</doc>
<doc id="1783241" url="https://pl.wikipedia.org/wiki?curid=1783241" title="Nikodem (patriarcha Rumunii)">
Nikodem (patriarcha Rumunii)

Nikodem właśc. Nicolae Munteanu (ur. 6 grudnia 1864 w Pipirig w okręgu Neamţ, zm. 27 lutego 1948 w Bukareszcie) – rumuński duchowny prawosławny, patriarcha Rumunii w latach 1939–1948. 
Życiorys.
W 1890 ukończył seminarium duchowne w Jassach, a w 1895 studia teologiczne w Kijowskiej Akademii Duchownej. W 1894 złożył śluby zakonne w klasztorze w Neamţ. 
W 1898 otrzymał godność archimandryty i pełnił posługę u boku metropolity Mołdawii. W latach 1908–1909 kierował seminarium Św. Andrzeja w Galaţi. W 1935 objął urząd metropolity Mołdawii, a w 1939 został wybrany następcą zmarłego patriarchy Mirona. W sierpniu 1941, na życzenie rządu Iona Antonescu, patriarcha zgodził się na skierowanie misji Rumuńskiego Kościoła Prawosławnego na obszary okupowane przez armię rumuńską (Transnistria). Skierowano tam 250 księży prawosławnych, misją kierował archimandryta Juliusz (Scriban).
Znany z poglądów monarchistycznych Nikodem, w 1944 był wrogo nastawiony wobec nowych władz komunistycznych, ustanowionych w Rumunii z pomocą sowiecką. W styczniu 1945 został zaproszony przez władze ZSRR do udziału w uroczystościach, związanych z wyborem nowego patriarchy Moskwy Aleksego I. Rumuński patriarcha odmówił udania się do Moskwy pod pretekstem złego stanu zdrowia i zimowej pory, w czasie której odbywały się uroczystości. Został pochowany w katedrze patriarchalnej w Bukareszcie, obok patriarchy Mirona.
Od 1918 był członkiem honorowym Rumuńskiej Akademii Nauk. W 1920 otrzymał godność doktora h.c. na wydziale teologicznym uniwersytetu w Czerniowcach.
Był autorem dzieł teologicznych i liturgicznych, a także tłumaczem tekstów z języka rosyjskiego i angielskiego.

</doc>
<doc id="1783242" url="https://pl.wikipedia.org/wiki?curid=1783242" title="Lech Gajdziński">
Lech Gajdziński



</doc>
<doc id="1783243" url="https://pl.wikipedia.org/wiki?curid=1783243" title="Microsoft Wallet">
Microsoft Wallet

Microsoft Wallet – program wyprodukowany przez firmę Microsoft służący do wykonywania zakupów przez internet i innych czynności takich jak przelewy bankowe. Jego praca polegała na przechowywaniu poufnych informacji użytkownika. Posiadał 128 bitowe szyfrowanie algorytmem AES. Został dodany do Microsoft Memphis BETA 1 i do Windows 98 i Windows 98 Wydanie drugie. Był składnikiem opcjonalnym w grupie programów internetowych wybieranych przy instalacji systemu lub później w panelu sterowania.

</doc>
<doc id="1783244" url="https://pl.wikipedia.org/wiki?curid=1783244" title="Leon (1911)">
Leon (1911)

Leon (gr. Λέων) – grecki niszczyciel typu "Aetos", służący w Greckiej Marynarce Wojennej w latach 1912-1941.
Budowa.
Okręt wraz z pozostałymi trzema okrętami typu "Aetos" został początkowo zamówiony w angielskiej stoczni Cammell Laird w Birkenhead przez Argentynę, która jednak nie odebrała okrętów, po czym zostały one zakupione 12 września 1912 przez Grecję. Koszt zakupu okrętu wynosił 148 000 funtów. Stępkę pod budowę "Leona", który miał początkowo nosić nazwę "Tucuman", położono w 1910. Kadłub wodowano 15 lipca 1911 roku. Okręt wcielono do służby w greckiej flocie 2 października 1912 (inne dane 19 września 1912) pod nazwą "Leon" (lew) i czym prędzej skierowano do kraju. Do Pireusu okręty przybyły 22 października 1912.
Wczesna służba.
"Leon" osiągnął gotowość bojową w grudniu 1912. Podczas wojny bałkańskiej jego wykorzystanie w walkach było niewielkie. Głównym powodem był początkowo brak torped do wyrzutni torpedowych. Błąd ten powielił się we wszystkich okrętach tego typu. Dowódcą okrętu był wówczas kmdr ppor. J. Razikotsikas, służył on ponadto jako okręt flagowy dowódcy dywizjonu niszczycieli kmdra ppor. D. Papachristosa. "Leon" wziął udział m.in. w potyczce z tureckimi niszczycielami 16 grudnia 1912, po bitwie koło przylądka Elli oraz w bitwie koło Lemnos 18 stycznia 1913, w której dostrzegł jako pierwszy tureckie okręty patrolując z niszczycielem "Aspis" u wyjścia z cieśniny. Oprócz tego, pełnił głównie zadania patrolowe na Morzu Egejskim.
Podczas I wojny światowej Grecja była neutralna, lecz we wrześniu 1916 nastąpiła w niej interwencja państw ententy. Okręt wraz z całą flotą grecką został zajęty przez siły sprzymierzone. W grudniu 1916 "Leon" został włączony w skład francuskiej marynarki wojennej, gdzie służył do roku 1918, patrolując i eskortując konwoje na Morzu Śródziemnym. Przy remoncie kotłowni Francuzi zmodernizowali nieco okręt, zastępując jego charakterystyczne pięć kominów przez trzy grubsze kominy. Po zakończeniu działań, został zwrócony stronie greckiej. W 1919 operował na Morzu Czarnym, u wybrzeży ogarniętej wojną domową Rosji, w rejonie Krymu, wraz z "Panthir", "Kilkis" i "Limnos". Ewakuował m.in. greckich uchodźców z Rosji.
"Leon" brał następnie udział w wojnie grecko-tureckiej 1919-22. Niszczyciele typu "Aetos" wpłynęły 8 lipca 1921 na Morze Czarne, gdzie uczestniczyły w działaniach morskich i bombardowaniu pozycji tureckich. 22 grudnia 1921 (22 stycznia według innych źródeł) w Pireusie "Leon" utracił część rufową na skutek wybuchu nieostrożnie transportowanych bomb głębinowych. Zginęło 5 członków załogi Leona, w tym dwóch oficerów oraz 2 członków załogi zacumowanego obok "Ieraxa". Okręt został następnie wyremontowany.
Rekonstrukcja 1924-25.
W latach 1924-1925 roku okręt, jak inne jednostki tego typu, przeszedł dużą modernizację, połączoną z przebudową, w stoczni Samuel White w Cowes. Stare 5 kotłów opalanych głównie węglem zamieniono na 4 nowsze, opalane ropą, co doprowadziło do zmiany sylwetki okrętów. Zamiast pięciu kominów (trzech w "Leon"), otrzymały dwa kominy. Wydłużono pokład dziobowy i zamontowano nową nadbudówkę dziobową, z wydłużonym dolnym piętrem dla postawienia drugiej armaty 102 mm (poprzednio stała ona za kominami). Znacznie wzmocniono uzbrojenie torpedowe, zastępując 4 wyrzutnie torped na burtach okrętu przez 6 w jego osi symetrii. Ulepszono następnie na początku lat 30. uzbrojenie przeciwlotnicze, zastępując armatę 57 mm przez dwie automatyczne 40 mm.
Podczas próby republikańskiego zamachu stanu w Grecji w 1935 "Leon" został opanowany przez siły spiskowców kadm. Demestichasa i 2 marca wyszedł w morze, ostrzeliwując niszczyciele wierne rządowi i lekko je uszkadzając (wraz z krążownikiem "Elli", niszczycielami "Psara" i "Niki"). Okręty następnie przeszły na zbuntowaną Kretę, ścigane tam przez lotnictwo. 12 marca "Leon" poddał się siłom rządowym, a spisek upadł.
II wojna światowa.
"Leon" wziął ograniczony udział bojowy w II wojnie światowej, począwszy od ataku Włoch na Grecję 28 października 1940. Przed zajęciem greckich portów przez Niemcy, wraz z innymi okrętami wyszedł z portu w celu dołączenia do sił brytyjskich, lecz został następnie staranowany w kolizji 17 kwietnia 1941 przez eskortowany przez siebie na Kretę statek pasażerski "Ardenna". Na skutek kolizji doszło do wybuchu bomb głębinowych i "Leon" utracił część rufy ze śrubami i sterem (ponownie w swojej karierze), po czym został doholowany do zatoki Suda na Krecie, gdzie został wyrzucony na płyciznę i opuszczony. Niszczyciel został następnie 15 maja 1941 zniszczony przez niemieckie lotnictwo.
Uzbrojenie.
Uzbrojenie (1912):
Uzbrojenie (1925):

</doc>
<doc id="1783245" url="https://pl.wikipedia.org/wiki?curid=1783245" title="Łazik południowy">
Łazik południowy

Łazik południowy ("Traversia lyalli") – gatunek wymarłego ptaka z rodziny barglików (Acanthisittidae). Był nielotnym, nocnym endemitem wyspy Stephens Island (północna Nowa Zelandia). Wymarł na przełomie XIX i XX wieku. Łazik południowy jest uważany za jedyny znany gatunek wytępiony przez tylko jednego osobnika. Zgodnie z powszechnym przekazem cała populacja została zgładzona przez kota o imieniu Tibbles należącego do strażnika miejscowej latarni morskiej w 1894. Według innego źródła na wyspie było wiele zdziczałych kotów, a imię kota jest zmyślone. Znany również jako „strzyżyk ze Stephens Island”.
Epitet gatunkowy tego barglika upamiętnia asystenta strażnika latarni, Davida Lyalla, który skierował nań uwagę naukowców. Początkowo został opisany w osobnym rodzaju "Traversia", na cześć naturalisty, taksydermisty i handlarza osobliwości Henry’ego H. Traversa, który spreparował wiele okazów od Lyalla. Zazwyczaj był uważany za przedstawiciela „strzyżyków” z rodzaju "Xenicus", które są nowozelandzką linią prymitywnych wróblowych, jedynie wyglądem zbliżonych do strzyżyków, zaliczaną do osobnej rodziny barglików. Obecnie systematycy znów umieszczają go w osobnym, monotypowym rodzaju "Traversia", należącym do tej samej rodziny barglików.
Prace archeologiczne ujawniły, że łazik południowy był w przeszłości rozprzestrzeniony na dwóch wyspach głównych Nowej Zelandii. Zniknięcie łazika z tych wysp było przypuszczalnie związane z drapieżnictwem szczura polinezyjskiego ("Rattus exulans"), który pojawił się na nich około roku 1280 przywleczony przez ludy polinezyjskie. Ostatnia populacja z wyspy Stephens Island, uznawanego wcześniej za wymarły gatunku, została odkryta i wytępiona w 1894 roku.
Jak niezdolny do lotu ptak przemierzył 3,2 km oceanu na Stephens Island, nie jest jasne. Jednak obecność żaby z gatunku "Leiopelma hamiltoni" świadczy o tym, że tratwy z roślinności mogą być wystarczającym środkiem do pokonywania morza. Dlatego uznać można za szczęśliwy zbieg okoliczności to, że łazik południowy został odkryty żywy przez naukowców (przynajmniej na kilka miesięcy), ponieważ cokolwiek, co mogło przetransportować go na tę wyspę, mogło w ten sam sposób przetransportować szczura polinezyjskiego.
Łazik południowy jest najbardziej znany spośród jedynie około pięciu nielotnych gatunków wróblowych znanych nauce, z których wszystkie zasiedlały jakąś wyspę i wyginęły. Pozostałe, poza trznadlem z gatunku "Emberiza alcoveri" z Teneryfy, były spokrewnione z rodzajem "Xenicus". Dodatkowo łazik zaroślowy ("Xenicus longipes") – kolejny wymarły gatunek barglika i wymarły "Bowdleria rufescens" z rodziny Megaluridae były także nielotne, ale potrafiły efektywnie podskakiwać, pomagając sobie przy tym trzepotaniem skrzydłami.

</doc>
<doc id="1783246" url="https://pl.wikipedia.org/wiki?curid=1783246" title="DW705">
DW705



</doc>
<doc id="1783247" url="https://pl.wikipedia.org/wiki?curid=1783247" title="Sławomir Czarlewski">
Sławomir Czarlewski

Sławomir Józef Czarlewski (ur. 7 maja 1955 w Gdańsku) – polski działacz opozycyjny i dyplomata, konsul generalny w Lyonie (1991–1996), ambasador RP w Królestwie Belgii (2007–2012).
Życiorys.
Pochodzi z rodziny zamieszkałej w przedwojennym Gdańsku (dziadek i wuj byli obrońcami Poczty Polskiej). Po ukończeniu w 1974 liceum ogólnokształcącego w rodzinnym mieście podjął studia prawnicze. W 1978 został działaczem Ruchu Obrony Praw Człowieka i Obywatela, był też współpracownikiem Studenckiego Komitetu Solidarności. Za działalność antykomunistyczną został skreślony z listy studentów Uniwersytetu Gdańskiego. W 1979 przystąpił do Ruchu Młodej Polski. W 1980 ukończył studia. Bezpośrednio po nich zaczął pracę w gdańskim oddziale wojewódzkim Państwowej Inspekcji Handlowej. Na początku lat 80. działacz NSZZ „Solidarność” (m.in. kierownik działu ds. współpracy z rządem w Biurze Komisji Krajowej). Po wyjeździe do Francji w 1982 kształcił się na studiach podyplomowych z dziedziny historii najnowszej w Instytucie Nauk Politycznych w Paryżu. Od 1982 do 1984 zasiadał w kierownictwie Biura Zagranicznego „Solidarności” w Brukseli, był również wiceprzewodniczącym Komitetu Koordynacyjnego we Francji. W drugiej połowie lat 80. związany z Polską Misją Katolicką we Francji, był redaktorem pisma „Głos Katolicki”.
W 1991 objął funkcję konsula generalnego RP w Lyonie (do 1996). Od 1997 do 2002 sprawował urząd ministra pełnomocnego w ambasadzie RP w Paryżu. Po powrocie do kraju przez krótki okres stał na czele projektu „Spotkań Europejskich” Stowarzyszenia Francja–Polska dla Europy, a później był członkiem zarządu oraz dyrektorem ds. międzynarodowych spółki „Dories”. Od 2005 do 2007 pracował dla Biblioteki Polskiej w Paryżu (jako organizator sponsoringu). W latach 2006–2007 był również pełnomocnikiem prezydenta Gdańska ds. Europejskiego Centrum Solidarności. W czerwcu 2007 rozpoczął misję ambasadora RP w Belgii, odwołany ze stanowiska z dniem 15 lutego 2012. Od tego czasu działa w biznesie. Poparł Władysława Kosiniaka-Kamysza w wyborach prezydenckich w 2020.
27 września 2009 "za wybitne zasługi dla niepodległości Rzeczypospolitej Polskiej, za działalność na rzecz przemian demokratycznych, za osiągnięcia w podejmowanej z pożytkiem dla kraju pracy zawodowej i społecznej" został odznaczony Krzyżem Oficerskim Orderu Odrodzenia Polski. W 2022 odznaczony Krzyżem Wolności i Solidarności.
Żonaty, ma syna.

</doc>
<doc id="1783248" url="https://pl.wikipedia.org/wiki?curid=1783248" title="Diprofilina">
Diprofilina

Diprofilina () – lek rozszerzający mięśnie gładkie oskrzeli i naczyń krwionośnych. Obniża ciśnienie tętnicze i żylne krwi. Zwiększa siłę skurczu serca oraz przyspiesza jego akcję. Działa moczopędnie.
Farmakokinetyka.
Lek dobrze wchłania się z przewodu pokarmowego. Biologiczny okres półtrwania wynosi około 3 godzin. Wydalanie następuje przez nerki.
Dawkowanie.
Dawkę oraz częstotliwość stosowania ustala lekarz. Zwykle u osób dorosłych 2-3 razy dziennie po 0,2–0,45 g. Tabletek o przedłużonym działaniu nie wolno dzielić, rozgryzać ani popijać gorącymi płynami.

</doc>
<doc id="1783249" url="https://pl.wikipedia.org/wiki?curid=1783249" title="Dimitar Dimitrov">
Dimitar Dimitrov



</doc>
<doc id="1783251" url="https://pl.wikipedia.org/wiki?curid=1783251" title="Książę miłości">
Książę miłości

Książę miłości ("The Price of Love", 1995) – telewizyjny dramat filmowy, wyprodukowany na potrzeby stacji FOX.
Opis fabuły.
Szesnastoletni Brett zostaje wyrzucony z własnego domu. Osiedla się w Los Angeles, gdzie poznaje Beau, prostytuującego się, by przeżyć. Ten wprowadza go w świat męskiej prostytucji. Beau jest gejem, Brett z kolei – młodocianym żigolakiem świadczącym usługi męskim klientom.

</doc>
<doc id="1783252" url="https://pl.wikipedia.org/wiki?curid=1783252" title="Distygmina">
Distygmina

Distygmina – organiczny związek chemiczny, lek pobudzający działanie układu nerwowego przywspółczulnego i mięśniowego. Działa na mięśnie gładkie przewodu pokarmowego, rozszerza naczynia krwionośne, poprawia przepływ krwi, zwalnia akcję serca.
Farmakokinetyka.
Distygmina słabo wchłania się z przewodu pokarmowego. Maksymalne działanie uzyskuje się po 8–9 godzinach, które utrzymuje się przez około 24 godziny.
Dawkowanie.
Doustnie lub domięśniowo. Dawkę i częstotliwość stosowania ustala lekarz. Tabletki zwykle podaje się 5–20 mg na dobę w 1-2 dawek.

</doc>
<doc id="1783253" url="https://pl.wikipedia.org/wiki?curid=1783253" title="Low poly">
Low poly

Low poly – angielski termin używany do określenia siatki trójwymiarowego modelu w grafice 3D, która charakteryzuje się tym, że składa się z małej liczby wielokątów. Jednakże jest to termin względny, z uwagi na ciągły postęp w dziedzinie grafiki 3D (dzisiejsze "low-poly" można by uznać za "hi-poly" w końcu XX wieku), i odnosić się może do tej samej sceny 3D, silnika 3D lub gry komputerowej.
Obiekty "low poly" są wykorzystywane przede wszystkim w aplikacjach generujących grafikę trójwymiarową w czasie rzeczywistym. Liczba możliwych do wyświetlenia wielokątów w danej jednostce czasu jest ograniczona wydajnością komputerów i kart graficznych, dlatego trójwymiarowe modele projektowane są tak, aby osiągnąć kompromis między nią a otrzymanymi wrażeniami estetycznymi. Uwzględniane są tutaj możliwości konkretnego silnika renderującego, sposób wykorzystania obiektu oraz jego odległość od obserwatora.
Low Poly (LP) – z języka angielskiego, dosłownie oznacza małą ilość wielokątów. „Poly” to skrót od „poligon”, czyli wielokąt. Jest to styl używany w grafice komputerowej 3D, charakteryzujący się niewielką ilością kształtów w siatce wielokątnej. Wykorzystywany jest przy tworzeniu gier, animacji, projektów artystycznych. Pozwala tworzyć proste, ciekawie wyglądające obiekty. Nadaje styl przypominający grafikę dawnych gier pikselowych.
Historia Low Poly.
Pierwsze low poly występowało we wczesnych animacjach 3D. Użycie tej technologii skracało czas renderowania. Pomogło to w rozwoju gier i filmów animowanych.
W dzisiejszych czasach jest to po prostu jeden z gatunków w grafice i animacji. Wykorzystywany jest często przy tworzeniu gier niezależnych (indie), ponieważ grafiki w stylu low poly są prostsze, tańsze i szybsze w tworzeniu.
Siatki wielokątne to jedna z głównych metod modelowania obiektów 3D.
Zastosowanie low poly.
Silniki fizyki przedstawiły nową rolę dla siatek low poly. Prostsze siatki pozwalają na mniej skomplikowane obliczenia wykrywania kolizji, gdzie dodatkowe szczegóły byłyby zbędne.
Przykłady gier low poly.
Jedną ze starszych gier na Steamie jest Mirror Moon EP z 2013 roku. Innym przykładem jest Into this Wylde Abyss, gra survivalowa z 2014 roku. 
Na Steamie w latach 2014-2018 zostało opublikowanych 244 gier low poly. Bardziej znane tytuły to: Superhot, Necropolis czy Grow UP.

</doc>
<doc id="1783254" url="https://pl.wikipedia.org/wiki?curid=1783254" title="Alain Koffi">
Alain Koffi

Alain Koffi (ur. 23 listopada 1983 w Abidżanie) – pochodzący z Wybrzeża Kości Słoniowej, francuski koszykarz, występujący na pozycjach silnego skrzydłowego lub środkowego, reprezentant Francji, obecnie zawodnik Le Mans Sarthe Basket. 
W 2006 reprezentował Denver Nuggets, podczas rozgrywek letniej ligi NBA w Las Vegas.
Został wybrany MVP sezonu 2008/09 ligi francuskiej.
Z zespołem Le Mans Sarthe Basket zdobył mistrzostwo Francji w sezonie 2005/06 oraz 2 razy Puchar Francji w 2004 i 2009. Rosyjskie Dinamo Moskwa oferowało za niego 2 mln Euro po tym jak działacze tego klubu byli zachwyceni grą Koffi'ego w Pucharze ULEB 2005/06. Jednakże koszykarz oraz zespół z Le Mans odrzucili ofertę. Razem z reprezentacją Francji wystąpił w EuroBaskecie 2009. Latem 2009 podpisał kontrakt z hiszpańskim klubem Joventut Badalona.
26 sierpnia 2020 został zawodnikiem francuskiego Le Mans Sarthe Basket.

</doc>
<doc id="1783255" url="https://pl.wikipedia.org/wiki?curid=1783255" title="Bad Elster">
Bad Elster

Bad Elster – miasto uzdrowiskowe w Niemczech, w kraju związkowym Saksonia, w okręgu administracyjnym Chemnitz, w powiecie Vogtland. Leży na granicy z Bawarią i Czechami, nad rzeką Biała Elstera. 
Rejon ten chroniony jest przed ekstremalnymi temperaturami przez otaczające go zalesione wzgórza. Należy do czesko-niemieckiego mikroregionu „Freunde im Herzen Europas”.
Współpraca.
Miejscowość partnerska:

</doc>
<doc id="1783256" url="https://pl.wikipedia.org/wiki?curid=1783256" title="Szajkizm">
Szajkizm



</doc>
<doc id="1783257" url="https://pl.wikipedia.org/wiki?curid=1783257" title="Nemeti">
Nemeti

Nemeti, Nemetes albo – zachodniogermańskie plemię, które żyło w I w. p.n.e. na obszarze górnej Nadrenii, pomiędzy Palatynatem i Jeziorem Bodeńskim.
Rzymska nazwa miasta Spira () ma związek z nazwą plemienia Nemeti. Cezar opisuje miejsce zamieszkania Nemeti, a Tacyt uważa ich za sojuszników Rzymu.
Etymologia nazwy Nemeti.
Nazwa plemienia Nemeti jest związana z imieniem bogini Nemetony (która była czczona w tym rejonie), oraz celtyckim rdzeniem "nemeto-" (jak w słowie "nameton", który u Celtów oznaczał święte miejsce, np. święty gaj). Etruska inskrypcja z V wieku p.n.e. zanotowała "mi Nemetieś" (interpretowane jako celtyckie imię męskie *Nemetios).
Związek z nazwą Niemiec.
Nazwa "Nemetes" uważana jest przez niektórych za prawdopodobne źródło nazwy „Niemcy” w językach słowiańskich i węgierskim.

</doc>
<doc id="1783259" url="https://pl.wikipedia.org/wiki?curid=1783259" title="Shishuang Qingzhu">
Shishuang Qingzhu

Shishuang Qingzhu (chiń. 石霜慶諸, pinyin "Shíshuāng Qìngzhū"; kor. 석상경제 "Sŏksang Kyŏngje"; jap. "Sekisō Keisho"; wiet. "Thạch Sương Khánh Chư"; ur. 807, zm. 888) – chiński mistrz chan, uczeń mistrza chan Daowu Yuanzhi.
Życiorys.
Shishuang pochodził z miasta Xingan w pobliżu Luling (ob. Ji’an).
W wieku 23 lat przyjął mnisie wskazania u mistrza chan Xishana Shaolonga na górze Tai. Rozpoczął wtedy studiować teksty Winai. Po przekonaniu się, że droga, którą wybrał, jest bardzo powolna porzucił te studia.
Udał się na górę Gui, gdzie rozpoczął praktykę chan w mistrza Guishana Longyou. Przez jakiś czas pracował w kuchni przygotowując posiłki. Z tego okresu zachowała się słynna rozmowa między Guishanem i Shishuangiem:
Mistrzem nauczycielem Shishuanga został Daowu Yuanzhi. Gdy Shishuang zobaczył mistrza powiedział
W tym momencie Shishuang osiągnął oświecenie.
Po śmierci mistrza Daowu Shishuang odosobnił się od i przebywał w Liuyang pracując jako asystent ceramika. Dongshan Liangjie, posłał swojego mnicha aby go odnalazł.
Shishuang został w końcu opatem w klasztorze na górze Shishuang. Pozostał w nim przez 20 lat. Kładł bardzo duży nacisk na medytację.
Xizong – cesarz dynastii Tang – usłyszał o wysokiej reputacji mistrza i ofiarował mu honorową purpurową szatę. Shishuang jednak jej nie przyjął.
Mistrz zmarł po chorobie w 888 r.
Jego prochy zostały wmurowane w północno-zachodni narożnik klasztoru. Otrzymał pośmiertne imię "Wielki nauczyciel Powszechnego Zrozumienia"
Występuje w gong’anach 68, 89, 96, 98 z "Congrong lu".
Uczniowie i nauki.
Chociaż Shishuang nie należał do szkoły caodong, to jego praktyka musiała być stosunkowo zbliżona, na co zapewne wpłynęło to, że zarówno Shishuang, jak i założyciel szkoły caodong – Dongshan Liangjie – byli wnukami w Dharmie tego samego mistrza – Yaoshana Weiyana.
Shishuang stworzył „siedem instrukcji do praktyki”, siedem krótkich maksym pomagających jego uczniom w podejściu do medytacji. Były tam takie określenia, jak być jak „zimny popiół czy suche drewno”, „strzęp białego jedwabiu”, „kadzielnica w starej świątyni” itd. Wszystkie te jego maksymy zostały wykorzystane przez Dahui Zonggao w jego krytyce „cichej iluminacji” i „mozhao chan” – praktyk szkoły caodong.
Niektórzy z jego uczniów medytowali niezwykle rygorystycznie, bez ruchu, nawet nie kładąc się spać. Mnichom z zewnątrz, przywyczajonych do bardzo luźnych pozycji w czasie medytacji, wydawało się to tak dziwne, że mnisią wspólnotę Shishuanga nazywali „kongregacją pniaków”, a ten rodzaj chanu był nazywany kumu chan.
Jego najwybitniejszymi uczniami byli Jiufeng Daoqian, Daguang Juhui, Yungai Yuanquan
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu Dharmy w nowym kraju.

</doc>
<doc id="1783260" url="https://pl.wikipedia.org/wiki?curid=1783260" title="Kosta Pećanac">
Kosta Pećanac

Kosta Milovanović Pećanac (cyr. Коста Миловановић Пећанац; ur. w 1879 w Dečani, zm. 25 maja 1944 w Nikolinacu) – serbski wojskowy i wojewoda, przywódca czetników, kolaborant, dowódca partyzantki czetnickiej podczas II wojny światowej.
Życiorys.
Ukończył szkołę podoficerską w Belgradzie. W 1904 r. wstąpił ochotniczo do jednego z tworzących się wówczas oddziałów czetników. Uzyskał tytuł wojewody. Uczestniczył w wojnach bałkańskich w latach 1912–1913 jako członek oddziału czetników. Następnie brał udział w I wojnie światowej w szeregach armii serbskiej. Po jej pokonaniu pod koniec 1915 r., wycofał się z nią na grecką wyspę Korfu. Na początku 1917 r. został wysłany przez dowództwo serbskie na południowe tereny Serbii, okupowane przez Bułgarów. W lutym tego roku stanął na czele powstania, które po początkowych sukcesach, pod koniec marca zostało zlikwidowane. Po zakończeniu wojny został awansowany do stopnia kapitana. W 1932 r. został przewodniczącym paramilitarnego Stowarzyszenia Serbskich Czetników „Petar Mrkonjić”, rozbudowując mocno jego struktury. Krótko przed wybuchem wojny z Niemcami w kwietniu 1941 r., zorganizował prawdopodobnie przy pomocy dowództwa armii jugosłowiańskiej oddział zbrojny złożony z czetników. Krótko walczył przeciwko oddziałom niemieckim.
Po rozbiciu wojsk jugosłowiańskich nawiązał kontakt z Niemcami, po czym pod koniec sierpnia poparł kolaboracyjny rząd gen. Milana Nedicia. Odrzucił propozycję współpracy, wystosowaną przez płk. Dragoljuba Mihailovicia. Do marca 1943 r. w południowej Serbii prowadził walkę przeciwko komunistycznej partyzantce Josipa Broz Tity, a także Albańczykom. Jednakże od jesieni 1942 r. Niemcy zaczęli stopniowo rozbrajać jego oddziały, liczące około 8–9 tys. ludzi. Ostatecznie pozostał mu jedynie 100-osobowy oddział przyboczny, na czele którego przebywał w Sokobanii. W marcu 1944 r. został schwytany przez czetników płk. D. Mihailovicia, a 2 miesiące później zabity na jego rozkaz.

</doc>
<doc id="1783265" url="https://pl.wikipedia.org/wiki?curid=1783265" title="Tatjana Miełamied">
Tatjana Miełamied

Tatjana Miełamied, ros. Татьяна Меламед (ur. 3 lutego 1974) – ukraińska szachistka, reprezentantka Niemiec od 2010, arcymistrzyni od 1999 roku.
Kariera szachowa.
W 1994 reprezentowała Ukrainę na rozegranych w Litomyślu mistrzostwach Europy juniorek do 20 lat, dzieląc VI–IX miejsce. W 1996 zwyciężyła w otwartym turnieju w Jałcie; podzieliła również II m. (za Ludmiłą Zajcewą, wspólnie z m.in. Jekatieriną Kowalewską i Tetianą Wasylewycz) w Petersburgu. W 1998 ponownie podzieliła II m. (za Jewgieniją Owod, wspólnie z Henriettą Łagwiławą) w Petersburgu, a w 2001 w tym samym mieście samodzielnie zwyciężyła. W 2006 podzieliła I m. (wspólnie z Petrą Blazkovą) w Bad Königshofen im Grabfeld, natomiast w 2007 i 2009 dwukrotnie podzieliła IV m. otwartych turniejach w Schneebergu.
Najwyższy wynik rankingowy w dotychczasowej karierze osiągnęła 1 lipca 1999; mając 2387 punktów, dzieliła wówczas 41-42. miejsce na światowej liście FIDE, jednocześnie zajmując 5. miejsce wśród ukraińskich szachistek.

</doc>
<doc id="1783266" url="https://pl.wikipedia.org/wiki?curid=1783266" title="Cerkiew Narodzenia NMP w Gródku">
Cerkiew Narodzenia NMP w Gródku



</doc>
<doc id="1783267" url="https://pl.wikipedia.org/wiki?curid=1783267" title="Parafia św. Sebastiana i Narodzenia NMP w Rywałdzie">
Parafia św. Sebastiana i Narodzenia NMP w Rywałdzie



</doc>
<doc id="1783268" url="https://pl.wikipedia.org/wiki?curid=1783268" title="Parafia Wniebowzięcia NMP w Grucie">
Parafia Wniebowzięcia NMP w Grucie



</doc>
<doc id="1783269" url="https://pl.wikipedia.org/wiki?curid=1783269" title="Parafia Narodzenia NMP w Szynwałdzie">
Parafia Narodzenia NMP w Szynwałdzie



</doc>
<doc id="1783270" url="https://pl.wikipedia.org/wiki?curid=1783270" title="Parafia Wniebowzięcia NMP w Kartuzach">
Parafia Wniebowzięcia NMP w Kartuzach



</doc>
<doc id="1783272" url="https://pl.wikipedia.org/wiki?curid=1783272" title="Parafia Wniebowzięcia NMP w Złotowie">
Parafia Wniebowzięcia NMP w Złotowie



</doc>
<doc id="1783273" url="https://pl.wikipedia.org/wiki?curid=1783273" title="Parafia Zwiastowania NMP w Tomaszowie Lubelskim">
Parafia Zwiastowania NMP w Tomaszowie Lubelskim



</doc>
<doc id="1783274" url="https://pl.wikipedia.org/wiki?curid=1783274" title="Parafia NMP Wniebowziętej w Ostrzeszowie">
Parafia NMP Wniebowziętej w Ostrzeszowie



</doc>
<doc id="1783276" url="https://pl.wikipedia.org/wiki?curid=1783276" title="Cerkiew Zaśnięcia NMP w Bielsku Podlaskim">
Cerkiew Zaśnięcia NMP w Bielsku Podlaskim



</doc>
<doc id="1783277" url="https://pl.wikipedia.org/wiki?curid=1783277" title="Parafia MB Królowej Polski w Zwierzyńcu">
Parafia MB Królowej Polski w Zwierzyńcu



</doc>
<doc id="1783278" url="https://pl.wikipedia.org/wiki?curid=1783278" title="Parafia MB Fatimskiej w Hucie-Strzelcach">
Parafia MB Fatimskiej w Hucie-Strzelcach



</doc>
<doc id="1783279" url="https://pl.wikipedia.org/wiki?curid=1783279" title="Mistrzostwa Polski w Podnoszeniu Ciężarów Kobiet 2009">
Mistrzostwa Polski w Podnoszeniu Ciężarów Kobiet 2009

16. edycja Mistrzostw Polski w podnoszeniu ciężarów kobiet odbyła się w dniach 26-27 września 2009 roku w Kościerzynie w hali sportowej "Sokolnia".

</doc>
<doc id="1783280" url="https://pl.wikipedia.org/wiki?curid=1783280" title="Parafia MB Królowej Polski w Człuchowie">
Parafia MB Królowej Polski w Człuchowie



</doc>
<doc id="1783281" url="https://pl.wikipedia.org/wiki?curid=1783281" title="Mistrzostwa Świata w Boksie Kobiet 2001">
Mistrzostwa Świata w Boksie Kobiet 2001

Mistrzostwa Świata w Boksie Kobiet 2001 – 1. edycja mistrzostw świata w boksie kobiet, która odbyła się w dniach 27 listopada - 2 grudnia 2001 w amerykańskim mieście Scranton w stanie Pensylwania. W zawodach udział wzięło 125 pięściarek z 30 państw świata. Tabelę medalową wygrały Rosjanki z dorobkiem czterech wygranych kategorii wagowych. 

</doc>
<doc id="1783282" url="https://pl.wikipedia.org/wiki?curid=1783282" title="Lambdopsalis">
Lambdopsalis

Lambdopsalis – rodzaj wymarłego ssaka z rodziny Taeniolabididae obejmujący pojedynczy gatunek L. bulla. Występował w dzisiejszych Chinach Azji w paleocenie. Pochodzi z warstwy ocenianej na górny paleocen w Nao-mugen and Bayn Ulan w Chinach.
Etymologia: "lambda" „jedenasta litera alfabetu greckiego (Λ)”; ψαλις "psalis", ψαλιδος "psalidos" „para nożyc”.
Ten przystosowany do rycia w glebie rodzaj dostarczył swego czasu najwcześniejszego dowodu na ssacze futro, jednak w 2002, jeszcze wcześniejsza, okazała się dolnokredowa "Eomaia". Zbudowany z keratyny włos bardzo rzadko ulega fosylizacji. Prawdopodobnie pojawił się wiele wcześniej, u niebędących jeszcze ssakami terapsydów w triasie lub jeszcze wcześniej. Wniosek ten wyciągnięto na podstawie niewielkich zagłębień w kościach pyska, tworzących prawdopodobnie przestrzeń dla skupień naczyń krwionośnych i nerwów. Podobna cecha występuje u kota. Pozwala mu na używanie swych wibrysów jako narządu zmysłu. Jednakże pewne wyjątkowe chińskie skamieniałości zachowały ssacze futro i do nich właśnie zaliczają się pozostałości opisywanego rodzaju. Chodzi tu o koprolity zawierające niestrawione resztki pokarmowe.

</doc>
<doc id="1783284" url="https://pl.wikipedia.org/wiki?curid=1783284" title="Sphenopsalis">
Sphenopsalis

Sphenopsalis – monotypowy rodzaj wymarłego ssaka z rodziny Taeniolabididae. Jedyny gatunek to "S. nobilis". Występował w środkowej Azji w paleocenie. Szczątki pochodzą z górnopaleoceńskiej warstwy geologicznej z Gashato and Nomogen w Mongolii i Chińskiej Republice Ludowej. Obecnie okaz znajduje się w Nowym Jorku pod opieką Amerykańskiego Muzeum Historii Naturalnej.
Etymologia nazwy rodzajowej: "sphēn", σφηνος "sphēnos" „klin”; ψαλις "psalis", ψαλιδος "psalidos" „nożyczki”.

</doc>
<doc id="1783289" url="https://pl.wikipedia.org/wiki?curid=1783289" title="Ptilodontoidea">
Ptilodontoidea

Ptilodontoidea – nadrodzina wymarłych ssaków rzędu wieloguzkowców. Zamieszkiwały półkulę północną. Przypominały dzisiejsze gryzonie. Nie dorastały dużych rozmiarów. Pomimo nielicznych pozostałości część rodzajów liczy sobie pokaźną liczbę gatunków. Spośród nich najlepiej poznany "Ptilodus" przedstawiany jest zazwyczaj analogicznie do wiewiórki.
Ich górnokredowe skamieniałości znajdywano na kontynentach europejskim i północnoamerykańskim. Późniejsi reprezentanci nadrodziny pojawiają się nie tylko na dwóch wymienionych, ale także w Azji. Do grupy zaliczają się najmłodsze wieloguzkowce.
Nadrodzinę podzielono na następujące rodziny:
Przynależność rodzaju "Neoliotomus" pozostaje niejasna, choć należy on do nadrodziny.

</doc>
<doc id="1783290" url="https://pl.wikipedia.org/wiki?curid=1783290" title="Alexander Zenses">
Alexander Zenses



</doc>
<doc id="1783291" url="https://pl.wikipedia.org/wiki?curid=1783291" title="People (ujednoznacznienie)">
People (ujednoznacznienie)



</doc>
<doc id="1783292" url="https://pl.wikipedia.org/wiki?curid=1783292" title="Mount Pelion East">
Mount Pelion East

Mount Pelion East - szczyt na Tasmanii, położony na terenie Parku Narodowego Cradle Mountain-Lake St Clair; o wysokości 1 461 m n.p.m. Minimalna deniwelacja względna szczytu wynosi 335 m. Mount Pelion East zbudowana jest z diabazu.

</doc>
<doc id="1783296" url="https://pl.wikipedia.org/wiki?curid=1783296" title="Panekla">
Panekla

Panekla (panécla) – rodzaj aksamitu, który posiada włókienną okrywę i jest przeplatany dodatkami z barwnej przędzy, bądź złotymi lub srebrnymi nitkami.

</doc>
<doc id="1783297" url="https://pl.wikipedia.org/wiki?curid=1783297" title="Mount Pelion West">
Mount Pelion West

Mount Pelion West - szczyt w centralnej części Tasmanii, położony na terenie Parku Narodowego Cradle Mountain-Lake St Clair. Trzeci pod względem wysokości szczyt na wyspie, o wysokości 1560 m n.p.m. oraz jeden z ośmiu szczytów, które przekraczają wysokość 1500 m na Tasmanii.
Wiek skał datowany jest na okres jurajski, Mount Pelion West zbudowana jest z diabazu.
Góra po raz pierwszy została zdobyta przez Keitha Ernesta Lancastera w środę, dnia 30 stycznia 1946 roku.

</doc>
<doc id="1783298" url="https://pl.wikipedia.org/wiki?curid=1783298" title="City of Ryde">
City of Ryde

City of Ryde - jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Formalnie stanowi niezależne miasto, położone na północ od ścisłego centrum Sydney. Zajmuje powierzchnię 40,651 km2 i liczy 96 948 mieszkańców (2006).
Lokalną władzę ustawodawczą stanowi rada miasta składająca się z dwunastu członków, wybieranych z zastosowaniem ordynacji proporcjonalnej w trzech czteromandatowych okręgach wyborczych. Radni wyłaniają spośród siebie burmistrza i jego zastępcę, którzy kierują egzekutywą. 

</doc>
<doc id="1783299" url="https://pl.wikipedia.org/wiki?curid=1783299" title="Gmina Strathfield">
Gmina Strathfield

Gmina Strathfield ("Municipality of Strathfield") – jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Leży na zachód od ścisłego centrum Sydney i zajmuje powierzchnię 14,1 km2. Liczy 31 983 mieszkańców (2006).
Lokalną władzę ustawodawczą stanowi rada gminy składająca się z siedmiu członków, wybieranych z zastosowaniem ordynacji proporcjonalnej w jednym okręgu wyborczym, obejmującym całą gminę. Radni wyłaniają spośród siebie burmistrza i jego zastępcę, którzy kierują egzekutywą. 

</doc>
<doc id="1783300" url="https://pl.wikipedia.org/wiki?curid=1783300" title="Turnham Green">
Turnham Green

Turnham Green – park znajdujący się w londyńskiej dzielnicy Chiswick. W 1642 miała tu miejsce bitwa pod Turnham Green, stoczona podczas angielskiej wojny domowej.

</doc>
<doc id="1783304" url="https://pl.wikipedia.org/wiki?curid=1783304" title="Hrabstwo Tenterfield">
Hrabstwo Tenterfield

Hrabstwo Tenterfield ("Tenterfield Shire Council") - obszar samorządu lokalnego w australijskim stanie Nowa Południowa Walia, położony w jego północnej części, bezpośrednio przy granicy ze stanem Queensland. Liczy 6 534 mieszkańców (2006) i zajmuje powierzchnię 7332 km2.
Ośrodkiem administracyjnym i największą miejscowością hrabstwa jest Tenterfield. Oprócz tego w jego skład wchodzą wsie Drake, Jennings, Liston, Legume, Bolivia, Stannum, Torrington, Urbenville i Mingoola.

</doc>
<doc id="1783305" url="https://pl.wikipedia.org/wiki?curid=1783305" title="Melbourne Arena">
Melbourne Arena

Melbourne Arena (dawniej znane jako Hisense Arena oraz Vodafone Arena) – część kompleksu sportowego Melbourne Park w Melbourne (Wiktoria, Australia). Pojemność stadionu wynosi 10 500 miejsc. Kort posiada twardą nawierzchnię (model Plexicushion Prestige) oraz rozsuwany dach, dzięki któremu można grać w tenisa mimo opadów deszczu.
Historia.
Budowa Melbourne Arena rozpoczęła się pod koniec lat 90. XX w. i zakończyła w 2000 za kwotę 65 mln dolarów amerykańskich. Pierwotną nazwą obiektu było "Multi-purpose Venue". Po sprzedaży praw do nazwy firmie Vodafone obiekt przemianowano na Vodafone Arena. 13 czerwca 2008 roku ogłoszono, że od 1 lipca 2008 r. Vodafone Arena zostanie przemianowane na Hisense Arena w ramach umowy podpisanej z mającym siedzibę w Chinach producentem elektroniki, firmą Hisense. W 2018 roku prawa do nazwy odkupił "Tennis Australia" i przemianował obiekt na "Melbourne Arena".
Wydarzenia.
Sport.
Każdego roku Melbourne Arena gości wiele spotkań wielkoszlemowego turnieju tenisowego Australian Open. Obiekt jest zazwyczaj wykorzystywany przez cały pierwszy i do połowy drugiego tygodnia imprezy. Meczem inauguracyjnym było spotkanie Moniki Seles z Brie Rippner, które trwało zaledwie dziesięć minut ponieważ Rippner doznała kontuzji już w drugim gemie pojedynku. Pierwszy pełnym meczem na korcie było zwycięstwo Tima Henmana na Hiszamem Arazim w pierwszej rundzie AO 2001.
Od 1997 r. używany rozgrywane są tam mecze netballu. Drużynami, dla których był to obiekt domowy, były "Melbourne Phoenix" oraz "Melbourne Kestrels". Od połączenia tych zespołów w 2008 r. w nową drużynę – "Melbourne Vixens" – Melbourne Arena jest miejscem rozgrywania jej meczów domowych.
W sierpniu 2004 r. Melbourne Arena, wówczas pod nazwą Vodafone Arena, gościła zawody wrestlingu z cyklu WWE.
Podczas Igrzysk Wspólnoty Narodów w 2006 roku rozgrywano tam mecze koszykówki, a nazwę obiektu tymczasowo zamieniono na "Multi-Purpose Venue" ponieważ jednym z głównych sponsorów zawodów była firma Telstra, konkurent Vodafone'a.
Zespół "South Dragons" biorący udział w rozgrywkach Krajowej Ligi Baseballu ("NBL") rozgrywa swoje domowe mecze na Melbourne Arena.
Obiekt posiada tor kolarski, który zakrywa się na czas Australian Open.
Koncerty.
Melbourne Arena jest miejscem występów krajowych i zagranicznych gwiazd muzyki. Chociaż promotorzy preferują większy Rod Laver Arena, gdy jest on niedostępny przenoszą koncerty właśnie na Melbourne Arena.

</doc>
<doc id="1783306" url="https://pl.wikipedia.org/wiki?curid=1783306" title="Norbert Kasparek">
Norbert Kasparek

Norbert Józef Kasparek (ur. 3 lipca 1960 w Szymocicach) – polski historyk, prof. dr hab. nauk humanistycznych.
Życiorys.
W 1985 ukończył studia historyczne na Katolickim Uniwersytecie Lubelskim. W 1994 obronił pracę doktorską pt. "Prusy Wschodnie w polskiej myśli politycznej w latach 1795 – 1850" na Wydziale Nauk Historycznych Uniwersytetu Mikołaja Kopernika w Toruniu (promotor prof. Sławomir Kalembka). Stopień doktora habilitowanego nadała mu w 2001 Rada Wydziału Historycznego UMK na podstawie rozprawy: "Powstańczy epilog. Żołnierze listopadowi w dniach klęski i internowania 1831-1832". Był promotorem 13 prac doktorskich, recenzentem 26 dysertacji doktorskich i 11 rozpraw habilitacyjnych.
Od chwili utworzenia w lipcu 2002 olsztyńskiej delegatury Instytutu Pamięci Narodowej Kasparek był jej naczelnikiem. W styczniu 2009 został odwołany przez prezesa IPN, Janusza Kurtykę. Choć nie podano przyczyn odwołania, Kurtyka w wywiadzie oświadczył, że Kasparkowi zaszkodziło podpisanie listu w obronie b. prezydenta Olsztyna, Czesława Małkowskiego. 
Kasparek pełnił dwukrotnie funkcję prodziekana Wydziału Humanistycznego i dwukrotnie dziekana Wydziału Humanistycznego UWM do października 2012. We wrześniu 2009 był przewodniczącym Komitetu Organizacyjnego XVIII Powszechnego Zjazdu Historyków Polskich, który odbywał się w Olsztynie. Specjalizuje się w historii Polski XIX w., historii wojskowości, dziejach Litwy, Wielkiej Emigracji i edytorstwie historycznym. Członek m.in. Zarządu Głównego PTH, KNH PAN, Komisji Badań Diaspory Polskiej PAU.
19 lutego 2014 uzyskał tytuł profesorski. 1 października 2014 roku powołany na stanowisko dyrektora Archiwum Państwowego w Olsztynie.
Członek Komitetu Nauk Historycznych PAN, od 2012, wybrany też na kolejną kadencję 2020–2023.

</doc>
<doc id="1783307" url="https://pl.wikipedia.org/wiki?curid=1783307" title="Hrabstwo Sutherland">
Hrabstwo Sutherland

Hrabstwo Sutherland ("Sutherland Shire") - jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Znajduje się w południowej części Sydney i zajmuje powierzchnię 335 km2. Liczy 205 448 mieszkańców (2006). 
Lokalną władzę ustawodawczą stanowi rada hrabstwa składająca się z piętnastu członków, wybieranych z zastosowaniem ordynacji proporcjonalnej w pięciu trójmandatowych okręgach wyborczych. Radni wyłaniają spośród siebie burmistrza i jego zastępcę, którzy kierują egzekutywą. 

</doc>
<doc id="1783308" url="https://pl.wikipedia.org/wiki?curid=1783308" title="Lekkoatletyka na Letnich Igrzyskach Olimpijskich 1908">
Lekkoatletyka na Letnich Igrzyskach Olimpijskich 1908

Lekkoatletyka na Letnich Igrzyskach Olimpijskich 1908 w Londynie została rozegrana w dniach 13-25 lipca na stadionie White City Stadium. Wprowadzono również dziewięć nowych konkurencji lekkoatletycznych (sześć biegowo-chodziarskich oraz trzy konkurencje techniczne oparte na rzutach). Tabelę medalową zawodów zdominowali lekkoatleci reprezentujący Stany Zjednoczone (16 złotych medali).

</doc>
<doc id="1783309" url="https://pl.wikipedia.org/wiki?curid=1783309" title="Friedrich Noltenius">
Friedrich Noltenius

Friedrich Theodor Noltenius (ur. 8 stycznia 1894, zm. 12 marca 1936) – niemiecki as myśliwski z czasów I wojny światowej z 21 potwierdzonymi zwycięstwami powietrznymi. Należał do elitarnego grona Balloon Buster.
Życiorys.
Urodził się w Bremie. Był synem profesora medycyny. Po ukończeniu gimnazjum rozpoczął studia medyczne. Z powodu wybuchu wojny przerwał jednak naukę i 4 sierpnia 1914 roku ochotniczo wstąpił do armii. Został przydzielony do 13 Pułku Artylerii Polowej ("Feldartillerie-Regiment „König Karl“ (1. Württenbergisches) Nr. 13"). W jego szeregach brał udział w walkach na froncie wschodnim, między innymi w walkach pod Warszawą w lipcu i sierpniu 1915 roku. W tym samym roku walczył w Serbii, a na początku 1916 roku wziął również udział w walkach pod Ypres i nad Sommą.
3 listopada 1917 roku został przeniesiony do lotnictwa i rozpoczął szkolenie w Fliegerersatz Abteilung Nr. 1. Po przejściu szkolenia wstępnego został skierowany na szkolenie praktyczne do Fliegerersatz Abteilung Nr. 10 do Böblingen. Następnie przeszedł szkolenie praktyczne w AFP 7 oraz praktykę w jednostce obserwacyjnej artylerii FAA234. W końcu czerwca 1918 roku przeszedł szkolenie z pilotażu samolotów myśliwskich w Jastaschule II w Nivelles. Wkrótce potem został przydzielony do należącej do JG III eskadry myśliwskiej Jagdstaffel 27.
Pierwsze zwycięstwo powietrzne odniósł 10 sierpnia 1918 roku nad samolotem Sopwith Dolphin z dywizjonu 87 RAF. Szybko stał się jednym z najlepszych pilotów Jagdstaffel 27, odnosząc w ciągu sześciu tygodni 13 potwierdzonych zwycięstw powietrznych (wliczając zestrzelenie 4 balonów obserwacyjnych). 27 września został przeniesiony do Jagdstaffel 6, gdzie służył do 19 października, odnosząc kolejna dwa zwycięstwa. Jednym z nich było zniszczenie kolejnego, piątego już, balonu obserwacyjnego. Dzięki niemu Noltenius uzyskał zaszczytny tytuł Balloon Buster (pogromcy balonów).
W związku z bardzo konfliktowym charakterem został przeniesiony do Jagdstaffel 11, w której służył do końca wojny, uzyskując 4 listopada ostatnie zestrzelenie. Wypełnił warunki uprawniające do otrzymania Pour le Mérite, ale przeszkodził w tym koniec wojny.
Po zakończeniu I wojny światowej Friedrich Theodor Noltenius brał udział w walkach z komunistami, a następnie pracował jako lekarz. W latach 1923 - 1933 razem z rodziną przebywał w Południowej Afryce.
Do Niemiec powrócił w 1933 roku i ponownie wstąpił do lotnictwa. Pracował jako pilot doświadczalny. W czasie testowania samolotu Bücker Bü 131, w momencie kolejnego startu samolot stracił moc i rozbił się na lotnisku Johannisthal w Berlinie. Noltenius zmarł w czasie transportu do szpitala.

</doc>
<doc id="1783311" url="https://pl.wikipedia.org/wiki?curid=1783311" title="Taryn Manning">
Taryn Manning

Taryn Manning (ur. 6 listopada 1978 w Falls Church w stanie Wirginia) – amerykańska aktorka, piosenkarka i projektantka mody. Jest także wokalistką duetu Boomkat. Pierwszą rolę jako aktorka zagrała w 2001 roku, wcielając się w postać Maddy w filmie Piękna i szalona. Występowała w filmie Crossroads – Dogonić marzenia, w której grała razem z Britney Spears. Ma własną linię odzieży o nazwie Born Uniqorn.
Życiorys.
Młodość.
Manning urodziła się w Falls Church w stanie Wirginia. Jej rodzice – Sharyn i Bill Manning rozwiedli się kiedy miała dwa miesiące. W wieku 12 lat wraz z matką i bratem – Kellinem przeniosła się do Kalifornii, tam uczęszczała do Orange County High School of the Arts. Pomimo niskich dochodów Taryn brała lekcje tańca oraz uczyła się karate.
Kariera.
Taryn swą karierę zaczęła od małych ról w kilku produkcjach filmowych i telewizyjnych. Zaraz potem udała się na studia aktorskie. W 1999 roku została wyróżniona za rolę w Speedway Junky. Gwiazdorstwo w telewizji doprowadziło ją do głównych ról w filmach fabularnych, następnie zadebiutowała w romantycznej komedii Piękna i szalona, w której udział wzięła Kirsten Dunst. Znaczącą rolą było dla niej wcielenie się w postać Mimi w filmie Crossroads – Dogonić marzenia, gdzie zagrała jedną z głównych ról wraz z Britney Spears i Zoe Saldana. Występowała także jako Tiffany „Pennsatucky” Doggett w serialu Orange Is the New Black.

</doc>
<doc id="1783312" url="https://pl.wikipedia.org/wiki?curid=1783312" title="Andrzej Wilowski">
Andrzej Wilowski

Andrzej Zbigniew Wilowski (ur. 16 grudnia 1954 w Poznaniu) – polski publicysta dziennikarz, autor zbiorów wierszy, artykułów, opowiadań i scenariuszy filmowych. 
Działalność kulturalna.
Absolwent w 1981 Wydziału Filologii Polskiej Uniwersytetu im. Adama Mickiewicza w Poznaniu.
W latach 1973–1976 działacz kultury studenckiej, organizator Warsztatów Artystycznych. 
W latach 1974-1978 związany z Teatrem Ósmego Dnia w Poznaniu. 

</doc>
<doc id="1783318" url="https://pl.wikipedia.org/wiki?curid=1783318" title="Mędrzechów (przystanek kolejowy)">
Mędrzechów (przystanek kolejowy)

Mędrzechów – nieczynny przystanek kolejowy w Mędrzechowie, w województwie małopolskim, w Polsce, na linii Tarnów – Szczucin koło Tarnowa. Znajduje się tu 1 peron.

</doc>
<doc id="1783321" url="https://pl.wikipedia.org/wiki?curid=1783321" title="Marvin Sonsona">
Marvin Sonsona

Marvin Sonsona (ur. 25 lipca 1990) – filipiński bokser, były zawodowy mistrz świata organizacji WBO w kategorii junior koguciej (do 115 funtów).
Zawodową karierę rozpoczął w lipcu 2007 roku. W maju 2009 roku, w swojej trzynastej walce, pokonał przez techniczny nokaut w drugiej rundzie byłego mistrza świata WBC w kategorii słomkowej, Wandee Singwanchę. 4 września 2009 roku zdobył tytuł mistrza świata WBO. pokonując na punkty José Lópeza. López w czwartej rundzie był liczony, natomiast w ósmej rundzie sędzia odebrał mu dwa punkty za uderzenia poniżej pasa.
21 listopada 2009 roku Sonsona w walce z Alejandro Hernandezem miał po raz pierwszy bronić tytułu mistrza świata, jednak nie zdołał zmieścić się w limicie wagowym, w związku z czym tytuł został mu odebrany. Mimo to doszło do walki między oboma pięściarzami. Pojedynek zakończył się remisem.
Po tej walce zmienił kategorię na junior piórkową, aby móc walczyć o wakujący tytuł mistrza świata WBO. 27 lutego 2010 roku został jednak znokautowany w czwartej rundzie przez Wilfredo Vázqueza Jr., doznając pierwszej porażki w karierze.

</doc>
<doc id="1783322" url="https://pl.wikipedia.org/wiki?curid=1783322" title="Bałtyk Gdynia w Pucharze Polski">
Bałtyk Gdynia w Pucharze Polski



</doc>
<doc id="1783324" url="https://pl.wikipedia.org/wiki?curid=1783324" title="Love Don’t Let Me Go (Walking Away)">
Love Don’t Let Me Go (Walking Away)

Love Don’t Let Me Go (Walking Away) – piosenka electro house stworzona przez Davida Guettę, Neda Scotta, Benjia Vaughana, Chrisa Willisa, Jeana-Charlesa Carré, Joachima Garrauda, Maffa Scotta i Matta White’a na trzeci album studyjny Guetty, "Pop Life" (2007). Utwór wydano jako singel dnia 14 sierpnia 2006.
Utwór to mash-up singla „Walking Away” grupy The Egg z wokalem pochodzącym z piosenki „Love Don’t Let Me Go” Davida Guetty. Piosenkę wykorzystano w reklamie samochodu Citroën C4.

</doc>
<doc id="1783325" url="https://pl.wikipedia.org/wiki?curid=1783325" title="Port lotniczy Dżanat Inedbirene">
Port lotniczy Dżanat Inedbirene

Port lotniczy Dżanat Inedbirene (IATA: DJG, ICAO: DAAJ) – port lotniczy położony w Dżanat, w Algierii.

</doc>
<doc id="1783327" url="https://pl.wikipedia.org/wiki?curid=1783327" title="Geisenheim">
Geisenheim

Geisenheim – miasto w Niemczech, w kraju związkowym Hesja, w rejencji Darmstadt, w powiecie Rheingau-Taunus, nad Renem między Wiesbaden i Rüdesheim znanym z okolicznych winnic i lip, posiadające wyższą uczelnię.
Położenie geograficzne.
Obszar miejski rozciąga się mniej więcej w kierunku południowo-północnym od Renu w pasie o szerokości około trzech kilometrów w górę południowych zboczy gór Rheingau do głównego grzbietu Taunus. Dolna część dzielnic Geisenheim i Johannisberg wokół obszaru zabudowanego składa się głównie z winnic o wysokości do 250 metrów; północna część jest zalesiona. Na skraju lasu znajduje się klasztor pielgrzymkowy i osada satelitarna Marienthal.
50. północny stopień szerokości geograficznej przebiega przez winnicę „Zamku Johannisberg” na południe od zamku i jest oznaczony dwoma oznaczeniami z kutego żelaza na ceglanej podstawie.
Przed miastem leży Schönborn'sche Aue, wyspa Renu, która podczas wysokiej wody jest zalewana.
Miasto Geisenheim składa się z czterech dzielnic: „Śródmieścia”, Johannisbergu, Marienthalu i Stephanshausen.
Johannisberg ze starymi zabudowaniami klasztornymi jest najbardziej znaną dzielnicą Geisenheim, ponieważ jest miejscem narodzin Spätlese i słynie na całym świecie ze swoich winnic. Pomnik w zamku Johannisberg upamiętnia nieznanego jeźdźca żniwnego, który miał przywieźć pozwolenie na rozpoczęcie zbiorów wina. Legenda głosi, że jego spóźnienie spowodowało pokrycie się gron szlachetną pleśnią i zapoczątkowało produkcję win tzw. Spätlese. Książę von Metternich otrzymał posiadłości zamkowe w darze od cesarza Franciszka I w 1816 po kongresie wiedeńskim.
Marienthal zawdzięcza swoją nazwę pobliskiemu klasztorowi Marienthal. Klasztor słynie z pielgrzymek maryjnych. Tutaj mieściła się pierwsza na świecie drukarnia klasztorna.
Współpraca.
Miejscowości partnerskie:

</doc>
<doc id="1783328" url="https://pl.wikipedia.org/wiki?curid=1783328" title="Minicom">
Minicom

Minicom – program do kontroli modemu oraz emulator terminala dla systemów uniksowych, napisany przez Miquela van Smoorenburga. Twórca stworzył go inspirując się programem Telix, przeznaczonym na MS-DOS. Minicom jest uważany za jeden z najważniejszych programów do emulacji terminala dla systemów Linux i jest załączony do większości dystrybucji. Minicom oferuje pełną emulację VT100 oraz ANSI.
Powszechnym zastosowaniem minicom jest konfiguracja urządzeń sieciowych poprzez zdalną konsolę połączoną przez port szeregowy. Takie rozwiązanie zapewnia dostęp do urządzeń w przypadku niedziałania sieci LAN.

</doc>
<doc id="1783329" url="https://pl.wikipedia.org/wiki?curid=1783329" title="Bursztynowe drzewo">
Bursztynowe drzewo

Bursztynowe drzewo – nagroda przyznawana przez Kaszubów za wybitne zasługi wobec kultury. Wywodzi się z myśli, że bursztyn i drzewo to największe skarby Kaszub, a ich połączenie gwarantuje moc, dostatek i wrażliwość na piękno. Jednym z członków jury przyznającego nagrodę w okresie międzywojennym był malarz marynista Marian Mokwa. Nagroda przyznawana jest od roku 1920 do dnia obecnego.
Okres międzywojenny.
W okresie międzywojennym przyznawano ją w kategoriach:
Z okresu tego nie zachowały się listy nagrodzonych. Spłonęły w czasie II wojny światowej w roku 1940. Wiadomo jedynie, że byli wśród nich Hanka Ordonówna (nagrodę przyznano jej w roku 1931) i Jerzy Harald (nagrodę przyznano mu zaocznie w roku 1938).
Okres powojenny.
Po wojnie wskrzeszona po tym jak artyści zaczęli regularnie przyjeżdżać na Kaszuby ze spektaklami. Wręczana jest w Centrum Edukacji i Promocji Regionu w Szymbarku na Kaszubach.
Nagrodę w okresie powojennym otrzymali:
Radio Kaszëbë, Dziennik Bałtycki, Jan Czapiewski, TVP Gdańsk, Pytanie na śniadanie, gen. Dariusz Wroński, Stefan Angielski, Anna Maria Anders;
Andrzej Płonczyński, Cappella Gedanensis, Chór Męski im W. Lachmana Towarzystwa Śpiewaczego HARFA, Magdalena Idzik, Roman Koperski;
Janusz Zakrzeński, Ewa Kania, Marzanna Graff, Aleksander Mikołajczak;
Marian Jonkajtys, Eugeniusz Pryczkowski, Marzanna Graff, Irena Witrot, Zofia Kłoczko;
Karol Stępkowski;
Mariusz Szmidka, Agnieszka Rosłoniak, Stanisław Kalisz, Michał Antoniszyn;
Maria i Władysław Ornowscy z Fundacji "Pan Władek", Piotr Szubarczyk;
Izyda Srzednicka-Sulowska;
Aleksander Ryziński, Celina Riedl;
Elżbieta Dukland, Janina Kwiecień, prof. Tadeusz Adamek (pośmiertnie);

</doc>
<doc id="1783330" url="https://pl.wikipedia.org/wiki?curid=1783330" title="Love Don't Let Me Go / Walking Away">
Love Don't Let Me Go / Walking Away



</doc>
<doc id="1783336" url="https://pl.wikipedia.org/wiki?curid=1783336" title="African Express Airways">
African Express Airways

African Express Airways – kenijska linia lotnicza z siedzibą w Nairobi. Obsługuje połączenia krajowe i międzynarodowe. Głównym węzłem jest port lotniczy Jomo Kenyatta.

</doc>
<doc id="1783338" url="https://pl.wikipedia.org/wiki?curid=1783338" title="John Jesus Flanagan">
John Jesus Flanagan



</doc>
<doc id="1783340" url="https://pl.wikipedia.org/wiki?curid=1783340" title="General San Martín (stacja metra)">
General San Martín (stacja metra)

General San Martín – stacja metra w Buenos Aires, na linii C. Znajduje się pomiędzy stacjami Retiro, a Lavalle. Stacja została otwarta 17 sierpnia 1936.

</doc>
<doc id="1783343" url="https://pl.wikipedia.org/wiki?curid=1783343" title="Lavalle">
Lavalle

Lavalle – stacja metra w Buenos Aires, na linii C. Znajduje się pomiędzy stacjami General San Martín, a Diagonal Norte. Stacja została otwarta 6 lutego 1936.

</doc>
<doc id="1783344" url="https://pl.wikipedia.org/wiki?curid=1783344" title="Pieniądz (ujednoznacznienie)">
Pieniądz (ujednoznacznienie)



</doc>
<doc id="1783345" url="https://pl.wikipedia.org/wiki?curid=1783345" title="GAIS">
GAIS

GAIS – szwedzki klub piłkarski z Göteborga, występujący w Superettan.
Historia.
Klub został założony 11 marca 1894 (sekcja piłkarska powstała właściwie w 1897). 
Stadion.
Zespół rozgrywa swoje mecze na stadionie Gamla Ullevi.
Rywalizacja lokalna.
Lokalni rywale klubu to IFK Göteborg, Örgryte IS oraz BK Häcken.

</doc>
<doc id="1783346" url="https://pl.wikipedia.org/wiki?curid=1783346" title="Heatspreader">
Heatspreader

Heatspreader (ang. "heat" – ciepło", spread" – rozpraszać), rozpraszacz ciepła – płytka wykonana zwykle z aluminium lub miedzi, nałożona na półprzewodnikowy kryształ rdzenia procesora, zapobiegająca jego ukruszeniu oraz rozpraszająca ciepło na całej swojej powierzchni. Montowana w procesorach Intel Pentium, Pentium II, Pentium III (tylko Tualatin), Pentium 4, Celeron i innych z rodziny Core. Firma AMD montowała heatspreadery w procesorach z rodziny K5 i K6, później zrezygnowała, powracając do nich w 2003 roku (wydając procesory serwerowe Opteron). Od tego czasu już wszystkie procesory AMD są wyposażane w heatspreadery. 
Krytyka.
Mimo funkcji zabezpieczania rdzenia, stosowanie heatspreaderów spotyka się z krytyką. Jednym z argumentów przeciwników tego rozwiązania jest fakt, iż pasta termoprzewodząca nałożona między rdzeniem a heatspreaderem wysycha, zmniejszając wydajność chłodzenia, a niezaawansowany użytkownik nie będzie potrafił zdjąć heatspreadera i nałożyć nowej. Jednak ze względu na częste przypadki zniszczenia rdzenia podczas operacji zakładania radiatora, niektóre firmy stosują go w dalszym ciągu, niektóre przeszły na "lutowanie" heatspreadera do rdzenia.

</doc>
<doc id="1783350" url="https://pl.wikipedia.org/wiki?curid=1783350" title="Gornji Grad – Medveščak">
Gornji Grad – Medveščak

Gornji Grad – Medveščak – dzielnica Zagrzebia, stolicy Chorwacji. Ma powierzchnię 10 km² i zamieszkuje ją osób (2001). Gęstość zaludnienia wynosi 3593 os./km².
Pod dzielnicą przebiega Tunel Grič.
Dzielnica Gornji Grad – Medveščak graniczy z następującymi dzielnicami: od północy – Podsljeme, od wschodu – Maksimir, od południa – Donji Grad, od zachodu – Črnomerec.

</doc>
<doc id="1783355" url="https://pl.wikipedia.org/wiki?curid=1783355" title="Seinäjoki (stacja kolejowa)">
Seinäjoki (stacja kolejowa)

Seinäjoki – stacja kolejowa w Seinäjoki, w prowincji Finlandia Zachodnia, w Finlandii. Obecny budynek dworca został zbudowany w latach 70 XX w i znajduje się w tym samym budynku co dworzec autobusowy. W 2000 r. budynek został odnowiony jako nowoczesne centrum komunikacyjne.
Seinäjoki jest stacją węzłową, gdzie łączą się linie w kierunku Haapamäki, Helsinek, Vaasa i Oulu. Linia do Kaskinen jest obecnie używana wyłącznie w ruchu towarowym.
Przed budynkiem dworca znajduje się posąg przedstawiający robotnika kolejowego.

</doc>
<doc id="1783356" url="https://pl.wikipedia.org/wiki?curid=1783356" title="Trnje (Zagrzeb)">
Trnje (Zagrzeb)

Trnje – dzielnica Zagrzebia, stolicy Chorwacji. Liczy 45 267 mieszkańców. Gęstość zaludnienia to 6146,2 os./km², a powierzchnia to 7 km².
Dzielnica Trnje graniczy od północy (przez linię kolejową) z dzielnicą Donji Grad, od południa (przez rzekę Sawę) – z dzielnicą Novi Zagreb – istok. Na wschodzie ulica Heinzelova oddziela Trnje od dzielnicy Peščenica – Žitnjak, a na zachodzie ulica Savska wyznacza granicę z dzielnicami Trešnjevka – sjever i Trešnjevka – jug.

</doc>
<doc id="1783357" url="https://pl.wikipedia.org/wiki?curid=1783357" title="Blake Griffin">
Blake Griffin

Blake Austin Griffin (ur. 16 marca 1989 w Oklahoma City) – amerykański koszykarz, występujący na pozycji silnego skrzydłowego, obecnie zawodnik Boston Celtics.
Dzieciństwo.
Ojciec Blake'a, Tommy, jest Afroamerykaninem, a matka Gail jest biała. Griffin ma starszego brata, Taylora, który również gra zawodowo w koszykówkę. Griffin dorastał w Edmond w stanie Oklahoma, gdzie uczęszczał do liceum Oklahoma Christian.
W 2007 wystąpił w meczu gwiazd amerykańskich szkół średnich - McDonald’s All-American.
College.
Griffin spędził dwa sezony na University of Oklahoma, gdzie był ważnym punktem tamtejszej drużyny Sooners. W pierwszym sezonie (2007/08) notował średnio 14,7 punktów i 9,1 zbiórek na mecz, a Sooners zakończyli rozgrywki z bilansem 23 wygranych i 12 porażek. Sam Griffin został wybrany do pierwszej piątki zawodników konferencji, w której występował (Big 12 Conference).
W drugim sezonie na uniwersytecie Griffin zaliczył 30 razy double-double, co było najlepszym wynikiem w konferencji i o jeden gorszym od rekordu NCAA – w sezonie 1986/87 David Robinson zanotował 31 double-doubles. Także łączna liczba zbiórek Griffina – 504, była rekordowa w historii Big 12 Conference w pojedynczym sezonie. Najlepszym występem Griffina był mecz z 14 lutego 2009 Oklahoma Sooners przeciwko Red Raiders z Texas Tech University, w którym rzucił rekordowe w karierze 40 punktów (16/22 rzutów z gry, 8/10 osobistych) i zanotował 23 zbiórki (16 w obronie, 7 w ataku) w 31 minut. Blake Griffin otrzymał prestiżową nagrodę im. Naismitha dla najlepszego koszykarza uniwersyteckiego w sezonie 2008/09 (2008-2009 Naismith Award for College Player of the Year).
1 marca 2016, jego numer 23 został zastrzeżony przez Sooners.
NBA.
W 2009 wybrany w drafcie NBA z numerem 1 przez Los Angeles Clippers. W barwach Clippersów grał również w lidze letniej w 2009, gdzie przyznano mu tytuł MVP. W wyniku kontuzji rzepki lewego kolana Blake nie zagrał przez cały sezon 2009/10.
W debiucie w NBA przeciwko Portland Trail Blazers Griffin zanotował 20 punktów, 14 zbiórek i 4 asysty.
Griffin został zaproszony do konkursu wsadów.
17 stycznia 2011 w meczu przeciw Indiana Pacers wygranym przez Clippers 114-107, Blake Griffin zanotował 47 punktów ustanawiając rekord kariery w zdobyczy punktowej.
19 lutego 2011 zwyciężył w Sprite Slam Dunk Contest w czasie All Star Weekend.
W sezonie 2010/2011 zdobył tytuł debiutanta roku NBA i został wybrany do pierwszej piątki pierwszoroczniaków.
4 czerwca 2014 został wybrany do drugiej piątki All-NBA Team za sezon 2013/14.
1 lipca 2017 podpisał 5-letni kontrakt z Los Angeles Clippers na łączną kwotę 173 milionów dolarów. Tym samym został piątym najlepiej zarabiającym zawodnikiem NBA w sezonie 2017/2018.
29 stycznia 2018 został wymieniony do Detroit Pistons w transakcji obejmującej sześciu zawodników. 5 marca 2021 klub Pistons wykupił jego umowę przez co stał się niezastrzeżonym, wolnym agentem. 8 marca zawarł umowę do końca sezonu z Brooklyn Nets. 30 września 2022 dołączył do Boston Celtics.

</doc>
<doc id="1783359" url="https://pl.wikipedia.org/wiki?curid=1783359" title="In Love with Myself">
In Love with Myself

In Love with Myself – piosenka house/pop stworzona na drugi studyjny album Guetty, "Guetta Blaster" (2004). W kompozycji gościnnie swego głosu użyczył raper JD Davies. Utwór wydano 18 marca 2005 roku.

</doc>
<doc id="1783360" url="https://pl.wikipedia.org/wiki?curid=1783360" title="Maksimir">
Maksimir

Maksimir – dzielnica Zagrzebia, stolicy Chorwacji. Powierzchnia dzielnicy to 14 km², zamieszkuje ją 49 750 osób, a gęstość zaludnienia wynosi 3467,1 os./km².
W dzielnicy tej znajduje się wielofunkcyjny stadion Maksimir.
Dzielnica Maksimir graniczy z następującymi dzielnicami: od północy – Podsljeme, od wschodu – Gornja Dubrava i Donja Dubrava, od południa – Peščenica – Žitnjak, od zachodu – Donji Grad i Gornji Grad – Medveščak.

</doc>
<doc id="1783363" url="https://pl.wikipedia.org/wiki?curid=1783363" title="Mini-ITX">
Mini-ITX

Mini-ITX – standard płyt głównych o wymiarach 170 × 170 mm, zaprojektowany przez VIA Technologies w 2001 roku. Są z reguły stosowane w komputerach typu . W domyśle miały być produktem niszowym, chłodzonym pasywnie z niskim poborem mocy, co pozwalałoby je stosować w domowych komputerach multimedialnych HTPC lub innych małych jednostkach. Obecnie komputery mini-ITX są stosowane jako centra multimedialne, stacje robocze oraz zestawy do grania.
Wygląd i budowa.
Płyty główne mini-ITX posiadają cztery otwory montażowe, umiejscowione w standardzie ATX. To samo tyczy się zaślepki do portów płytki oraz karty rozszerzeń, obecnie PCI Express. Niektóre modele płyt posiadają dodatkową kartę rozszerzeń, w postaci sekcji zasilania, która nie zmieściła się na zadanej powierzchni, koło gniazda procesora.
Wspomniana wcześniej karta rozszerzeń PCI Express, służy głównie do montażu karty graficznej i w zależności od zastosowanej obudowy komputerowej (typu big tower, midi tower, mini tower, cube, SFF i wielu innych.) potrafi zmieścić jednostki z niskiej, średniej i wysokiej półki wydajnościowej.
Płyty główne mini-ITX mają po dwa banki pamięci operacyjnej. Są także modele z czterema gniazdami, ale w tym wypadku jest to płyta bardziej pod stację roboczą lub serwer. W zależności od zastosowanego chipsetu oraz procesora możemy zamontować od 8 do 64 GB standardowej pamięci operacyjnej (DDR, DDR2, DDR3 lub DDR4) lub pamięci typu SO-DIMM.

</doc>
<doc id="1783364" url="https://pl.wikipedia.org/wiki?curid=1783364" title="Central European Journal of Geosciences">
Central European Journal of Geosciences

Open Geosciences (dawniej Central European Journal of Geosciences) - czasopismo naukowe publikowane w otwartym dostępie w systemie ciągłym w języku angielskim, wyłącznie w formie elektronicznej. Tematyka czasopisma jest szeroka i obejmuje wszystkie dziedziny Nauk o Ziemi takie jak geologia, geofizyka, geografia, geomikrobiologia, oceanografia, hydrologia, glacjologia, nauki o atmosferze, paleoekologia, speleologia, wulkanologia, geoinformatyka, geoturystyka, i geostatystyka. Czasopismo publikuje artykuły naukowe i przeglądowe, komunikaty, recenzje książek.

</doc>
<doc id="1783366" url="https://pl.wikipedia.org/wiki?curid=1783366" title="Miejski mit">
Miejski mit



</doc>
<doc id="1783367" url="https://pl.wikipedia.org/wiki?curid=1783367" title="Peščenica – Žitnjak">
Peščenica – Žitnjak

Peščenica – Žitnjak – dzielnica Zagrzebia, stolicy Chorwacji. Obejmuje południowo-wschodnią część miasta, ma powierzchnię 35 km², liczy 58 283 mieszkańców, a gęstość zaludnienia to 1651,3 os./km².
Oprócz części Zagrzebia obejmuje też miejscowość ("naselje") Ivanja Reka. Dzielnica Peščenica – Žitnjak graniczy z następującymi dzielnicami: od północnego wschodu – Gornja Dubrava i Sesvete, od południowego zachodu – Novi Zagreb – istok, od zachodu – Trnje, od północnego zachodu - Donji Grad i Maksimir.

</doc>
<doc id="1783368" url="https://pl.wikipedia.org/wiki?curid=1783368" title="Wimbledon (stacja kolejowa)">
Wimbledon (stacja kolejowa)

Wimbledon – węzłowa stacja kolejowa, stacja metra i zarazem pętla tramwajowa na terenie London Borough of Merton. Kolejowa część stacji jest obsługiwana przez przewoźników South West Trains (który pełni też rolę administratora stacji), First Capital Connect i Southern. W ciągu roku korzysta z niej ok. 15,8 mln pasażerów. W sieci metra stacja należy do District Line i obsługuje ok. 15.1 mln pasażerów rocznie. Stacja należy też do sieci tramwajowej Tramlink, gdzie stanowi pętlę linii 3.

</doc>
<doc id="1783369" url="https://pl.wikipedia.org/wiki?curid=1783369" title="The World Is Mine">
The World Is Mine

The World Is Mine – piosenka house/pop stworzona przez Davida Guettę i Joachima Garrauda na drugi studyjny album Guetty, "Guetta Blaster" (2004). Utwór został wydany jako trzeci singel promujący krążek dnia 22 listopada 2004 roku. W kompozycji swego głosu gościnnie użyczył JD Davis.
Utwór zawiera próbki piosenki zespołu Simple Minds, „Someone Somewhere in Summertime”. Można go znaleźć na kompilacji "Fuck Me I’m Famous Vol. 2".

</doc>
<doc id="1783371" url="https://pl.wikipedia.org/wiki?curid=1783371" title="Daniel I (patriarcha Rumunii)">
Daniel I (patriarcha Rumunii)

Daniel I (patriarcha Rumunii), imię świeckie Dan Ilie Ciobotea (ur. 22 lipca 1951 we wsi Dobrești, okręg Temesz) – patriarcha Rumunii, od 2007 zwierzchnik Rumuńskiego Kościoła Prawosławnego.
Życiorys.
Był trzecim dzieckiem nauczyciela Alexa i Stelli. Po ukończeniu w 1970 liceum im. Coriolana Bradiceanu w Lugoj, rozpoczął studia w Instytucie Teologicznym w Sybinie, które ukończył w 1974 licencjatem z teologii. Studia kontynuował na Wydziale Teologii Protestanckiej w Strasburgu i na Wydziale Teologii Katolickiej w niemieckim Fryburgu.
15 czerwca 1979 na Wydziale Teologii Protestanckiej w Strasburgu obronił doktorat pt. "„Réflexion et vie chrétiennes aujourd'hui. Essai sur le rapport entre la théologie et la spiritualité”". Rok później obronił doktorat z teologii prawosławnej w Instytucie Teologii Uniwersytetu w Bukareszcie na podstawie rozprawy: "Teologie și spiritualitate creștină. Raportul dintre ele și situația actuală". W latach 1980–1986 prowadził wykłady w Instytucie Ekumenicznym w szwajcarskim Bossey. Po powrocie do kraju, 6 sierpnia 1987 złożył śluby zakonne w monasterze Sihăstria i przyjął imię zakonne Daniel. Wkrótce potem został dyrektorem Wydziału Teologii i Współczesnej i Dialogu Ekumenicznego, działającego przy rumuńskim patriarchacie. Na hieromnicha wyświęcił go 15 sierpnia 1987 patriarcha rumuński Teoktyst, w monasterze Putna. W 1988 otrzymał godność archimandryty, obejmując zwierzchnictwo w monasterze, w którym został postrzyżony na mnicha.
4 marca 1990 w soborze Trzech Świętych Hierarchów w Timișoarze dokonano chirotonii biskupiej Daniela, po której otrzymał godność biskupa pomocniczego w archieparchii Timișoara z tytułem biskupa Lugoj. Cztery miesiące później został w bardzo młodym wieku, jak na warunki rumuńskie, arcybiskupem, metropolitą Mołdawii i Bukowiny. W 1992 już jako profesor teologii rozpoczął wykłady na Wydziale Teologii Prawosławnej uniwersytetu w Jassach.
Jako metropolita Mołdawii, na terenie swojej archidiecezji rozwinął sieć placówek, zajmujących się pomocą dla najuboższych, był także inicjatorem powstałego w 1998 Radia Trinitas. 
12 września 2007 został wybrany nowym patriarchą Rumuńskiego Kościoła Prawosławnego. W głosowaniu pokonał metropolitę Cluju, Bartłomieja, uważanego za tradycjonalistę. Daniel w przeciwieństwie do niego ma opinię modernisty i dobre kontakty z katolikami, sięgające okresu, kiedy wykładał w Bossey. W gronie jego przyjaciół jest m.in. katolicki kardynał Christoph Schönborn. Mimo podejrzeń, co do domniemanej współpracy Daniela z Securitate, Rada Narodowa d.s. Zbadania Archiwów Securitate (CNSAS) wydała oświadczenie zaprzeczające tym podejrzeniom.
Intronizacja nowego patriarchy odbyła się 30 września 2007 w Bukareszcie.
W czerwcu 2016 r. przewodniczył delegacji Patriarchatu Rumuńskiego na Sobór Wszechprawosławny na Krecie.

</doc>
<doc id="1783379" url="https://pl.wikipedia.org/wiki?curid=1783379" title="Microsoft Network">
Microsoft Network



</doc>
<doc id="1783383" url="https://pl.wikipedia.org/wiki?curid=1783383" title="Jezioro Lichwińskie">
Jezioro Lichwińskie

Jezioro Lichwińskie ("inaczej" Lichwin)- jezioro rynnowe na Pojezierzu Poznańskim, na południowym skraju Puszczy Noteckiej, w gminie Sieraków.
Na północnym brzegu jeziora znajduje się osada Lichwin, wchodząca w skład sołectwa w Bucharzewie.
Warunki naturalne.
Jezioro ma 48,92 ha , co daje mu 9. pozycję pod względem powierzchni w gminie oraz 5. lokatę wśród jezior rynnowych.
Turystyka.
Północnym brzegiem jeziora, w pobliżu osady Lichwin, rozwidlają się 2 szlaki turystyczne:

</doc>
<doc id="1783384" url="https://pl.wikipedia.org/wiki?curid=1783384" title="Giergielewicz">
Giergielewicz

Znane osoby noszące nazwisko Giergielewicz:

</doc>
<doc id="1783385" url="https://pl.wikipedia.org/wiki?curid=1783385" title="Warringah">
Warringah

Warringah ("Warringah Council") - jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Leży na północ od ścisłego centrum Sydney i zajmuje powierzchnię 150 km2. Liczba mieszkańców wynosi 133 837 (2006). 
Lokalną władzę ustawodawczą stanowi rada składająca się z dziesięciu członków. Dziewięciu z nich wybieranych jest z zastosowaniem ordynacji proporcjonalnej w trzech trójmandatowych okręgach wyborczych. Dziesiąte miejsce zarezerwowane jest dla pochodzącego z wyborów bezpośrednich burmistrza. 

</doc>
<doc id="1783386" url="https://pl.wikipedia.org/wiki?curid=1783386" title="Once Beyond Hopelessness">
Once Beyond Hopelessness

Once Beyond Hopelessness – ścieżka dźwiękowa do filmu "Christmas on Mars" nakręconego przez zespół The Flaming Lips.
Wszystkie utwory są instrumentalne. Niektóre zostały wydane wcześniej jako drugie strony singli z płyty Yoshimi Battles the Pink Robots oraz dodatek do kbiografii zespołu "Waking Up With a Placebo Headwound" pod innymi tytułami. Album znany jest też jako "Christmas On Mars", a jego poprawny tytuł znajduje się tylko na okładce wersji winylowej.

</doc>
<doc id="1783388" url="https://pl.wikipedia.org/wiki?curid=1783388" title="Mamie Van Doren">
Mamie Van Doren

Mamie Van Doren (ur. 6 lutego 1931 w miejscowości Rowena, w Południowej Dakocie) - amerykańska aktorka, symbol seksu.
Życiorys.
Córka Warnera Carla Olandera (zm. w 1992) i Lucille Harriet Bennett (zm. w 1995).
Karierę filmową rozpoczęła w 1951 roku. Pierwszym obrazem, w którym wystąpiła był "Footlight Varieties". 20 stycznia 1953 podpisała kontrakt z Universal Studios. Wytwórnia spodziewała się, że Mamie odniesie taki sam sukces, jak inny symbol seksu - Marilyn Monroe.
W 1987 roku wydała autobiografię pt. "Playing the Field".
Jej obecnym mężem jest Thomas Dixon (wzięli ślub w 1979).
W 2011 wydała swoją pierwszą i jak dotąd jedyną płytę pt. "Still a Troublemaker".

</doc>
<doc id="1783389" url="https://pl.wikipedia.org/wiki?curid=1783389" title="Pływanie na Letnich Igrzyskach Olimpijskich 1952">
Pływanie na Letnich Igrzyskach Olimpijskich 1952

Pływanie na Letnich Igrzyskach Olimpijskich 1952 – podczas Letnich Igrzysk Olimpijskich 1952 w Helsinkach rozegrano jedenaście konkurencji - sześć męskich i pięć kobiecych. W zawodach, które odbyły się w dniach 26 lipca – 2 sierpnia 1952, wzięło udział 319 pływaków z 48 państw, a tabelę medalową zawodów pływackich wygrali zawodnicy reprezentujący Stany Zjednoczone. 

</doc>
<doc id="1783390" url="https://pl.wikipedia.org/wiki?curid=1783390" title="SU-122-54">
SU-122-54

SU-122-54 (obiekt 600) – działo pancerne (niszczyciel czołgów) konstrukcji radzieckiej z okresu po II wojnie światowej.
Historia.
Po wprowadzeniu na uzbrojenie Armii Radzieckiej czołgu średniego (podstawowego) T-54, rozpoczęto konstruowanie działa pancernego zbudowanego w oparciu o jego podwozie. Prace te rozpoczęto w 1949 roku. Nowy pojazd miał być uzbrojony w armatę o większym kalibrze niż czołg. Wybór padł na armatę D-49 kalibru 122 mm. Była to wersja armaty D-25T wz. 1943 wypróbowanej w uzbrojeniu czołgów ciężkich IS-2, IS-3, a także IS-4. Działo zostało przyjęte do uzbrojenia w roku 1954. Produkcja odbywała się w latach 1955 - 1956. Brak danych na temat ilości zbudowanych pojazdów. Wiadomo tylko, że w roku 1955 wyprodukowano 65 armat D-49, a w 1956 - 30. 
Działa pancerne SU-122-54 początkowo w pełni odpowiadały potrzebom pola walki. Szybko jednak ich uzbrojenie stało się niewystarczające. Miał na to wpływ rozwój czołgów potencjalnych przeciwników, a także wprowadzenie na uzbrojenie przeciwpancernych kierowanych pocisków rakietowych. Nie mogło tego zmienić nawet wprowadzenie nowych typów pocisków przeciwpancernych kalibru 122 mm. Ostatecznie pojazdy zostały wycofane z uzbrojenia w połowie lat 60 XX w. Zostały one przebudowane na ciągniki ewakuacyjne i wozy pomocy technicznej MTP-3
Konstrukcja.
Działo pancerne SU-122-54 miało klasyczną konstrukcję. Armata została umieszczona w przedniej części stałej nadbudówki. Po prawej stronie nadbudówki znajdowała się wieżyczka dowódcy wyposażona w dalmierz TKD-09. Nad włazem ładowniczego umieszczono przeciwlotniczy karabin maszynowy KPWT kal. 14,5 mm. Amunicja do działa była rozdzielnego ładowania tzn. oddzielnie ładowano pocisk i łuskę z ładunkiem miotającym. Dla ułatwienia pracy ładowniczych, działo było wyposażone w elektryczny dosyłacz. Armata była wyposażona w przedmuchiwacz lufy. Osiągała szybkostrzelność 5-6 strzałów na minutę. Pole ostrzału wynosiło 16° w obie strony. Kąt podniesienia lufy wynosił 16°. Armatę można było opuścić maksymalnie o 4°.

</doc>
<doc id="1783392" url="https://pl.wikipedia.org/wiki?curid=1783392" title="Gamma Cancri">
Gamma Cancri

Gamma Cancri ("γ Cnc") – gwiazda wielokrotna w gwiazdozbiorze Raka. Znajduje się około 181 lat świetlnych od Słońca.
Nazwa.
Gwiazda ta nosi tradycyjną nazwę Asellus Borealis, wywodzącą się z łaciny. Oznacza ona „północny osioł”. Wraz z „południowym osłem”, którym jest Delta Cancri, stoją przy „żłobie” (), którym jest gromada otwarta Messier 44. Wyobrażenie to powstało jeszcze w starożytnej Grecji i nie ma korzeni chrześcijańskich, choć później zostało skojarzone z wyobrażeniem stajenki betlejemskiej. Międzynarodowa Unia Astronomiczna zatwierdziła użycie nazwy Asellus Borealis dla określenia tej gwiazdy.
Charakterystyka.
Główna gwiazda układu Gamma Cancri należy do typu widmowego A. Jest sklasyfikowana jako podolbrzym, ale teoria ewolucji gwiazd pozwala stwierdzić, że w rzeczywistości jest karłem, zaledwie w jednej czwartej okresu syntezy wodoru w hel, dla gwiazd tego typu trwającego 780 mln lat. Należy do odległych członków Hiad.
Ma ona trzech wizualnych towarzyszy. Gamma Cancri B to gwiazda o wielkości 8,7, odległa o 111,7 sekundy kątowej. Gamma Cancri Bb to gwiazda o wielkości 12,9m, tworząca układ podwójny wraz z oddaloną od niej o 94,6″ γ Cnc B. Trzeci towarzysz to Gamma Cancri Aa (12,4m), odległa o 103,3″ od γ Cnc A. Widmo Gamma Cancri A wskazuje, że jest to gwiazda spektroskopowo podwójna. Gwiazda podlega okresowo zakryciom przez Księżyc; nie stwierdzono obecności dysku pyłowego wokół niej.

</doc>
<doc id="1783394" url="https://pl.wikipedia.org/wiki?curid=1783394" title="Matrox Millenium">
Matrox Millenium

Matrox Millenium – seria kart graficznych na złącza PCI oraz AGP wydana w 1997 roku. Posiadała akcelerację 3D, możliwość rozszerzania pamięci własnej w późniejszych modelach karty te obsługiwały złącze AGP x4 i T&amp;L a także Pixel Shader. Początkowo miały złącze analogowe a później dodano obsługę cyfrowych złącz DVI. Najlepszy model posiadał 256 MB pamięci DDR. Aktualnie karty z serii Milennium nie są już produkowane. Wydane do niej sterowniki były kompatybilne z Windows 95, Windows NT wzwyż. Niektóre modele były podatne na overclocking.

</doc>
<doc id="1783395" url="https://pl.wikipedia.org/wiki?curid=1783395" title="Asellus Borealis">
Asellus Borealis



</doc>
<doc id="1783397" url="https://pl.wikipedia.org/wiki?curid=1783397" title="Krzysztof Zieliński (lekarz)">
Krzysztof Zieliński (lekarz)

Krzysztof Włodzimierz Zieliński (ur. 6 kwietnia 1950 we Wrocławiu) – polski naukowiec, lekarz wojskowy, profesor nauk medycznych, patomorfolog, pułkownik w stanie spoczynku Wojska Polskiego.
Życiorys.
Urodzony we Wrocławiu, tu spędził dzieciństwo i młodość. W czasach licealnych był zawodnikiem klubu „Juvenia” Wrocław, specjalizował się w pływaniu stylem motylkowym. Jest absolwentem II LO we Wrocławiu. Po maturze, w 1968, podjął sześcioletnie studia w Wojskowej Akademii Medycznej w Łodzi, które ukończył z wyróżnieniem w 1974 (z ósmą lokatą na roku). Po studiach zamieszkał na stałe w Łodzi, gdzie podjął pracę w macierzystej uczelni jako asystent (1975–1979). Po odsłużeniu obowiązkowych praktyk w jednostkach wojskowych jako lekarz (dowódca kompanii medycznej, 1980) powrócił do pracy naukowej w WAM; doktorat obronił w 1981 i pracował tam na stanowisku adiunkta (do habilitacji w 1989), następnie docenta, od 1994 profesora nadzwyczajnego, a od 1997 – profesora zwyczajnego.
Od 1998 kierował Katedrą Patomorfologii Klinicznej WAM. W 2002 opuścił szeregi wojska w stopniu pułkownika i podjął pracę w nowo utworzonym Uniwersytecie Medycznym w Łodzi, gdzie od tego czasu był kierownikiem Zakładu Patomorfologii i Cytopatologii Klinicznej. Przeszedł na emeryturę w 2020 r.
Jest uczniem profesorów Andrzeja Kuliga i Leszka Woźniaka. Odbył staże w Instytucie Onkologii w Warszawie i Łodzi (1984), w Bildanalyse Lab. w Monachium (1986, 1996) oraz w King’s College w Londynie. Prowadzi badania m.in. nad wykorzystywaniem metod ilościowych w diagnostyce patomorfologicznej oraz nad zagadnieniami mikrokrążenia w stanach patologii. Od 1975 jest członkiem Polskiego Towarzystwa Patologów (od 1983 do 1989 był w nim sekretarzem Zarządu Głównego), od 1987 także International Society on Diagnostic Quantitative Pathology.
Jest autorem prac naukowych, podręczników medycznych, a także książek popularyzatorskich z pogranicza medycyny; odznaczony m.in. złotym i srebrnym Krzyżem Zasługi. W latach 1991–1994 pełnił w Wojskowej Akademii Medycznej funkcję prorektora do spraw studenckich; był też (do 2002) Naczelnym Specjalistą Wojska Polskiego w dziedzinie patomorfologii.
Życie prywatne.
Jest synem prof. Henryka Zielińskiego, historyka. Wnukiem Juliusza Zielińskiego, przedwojennego nauczyciela i działacza Związku Polaków w Niemczech oraz Zygmunta Szczotkowskiego, dyrektora kopalni „Janina” w Libiążu. Z żoną Elżbietą (również profesorem medycyny, pediatrą, 1952–2015) mają syna.

</doc>
<doc id="1783413" url="https://pl.wikipedia.org/wiki?curid=1783413" title="Gutbucket">
Gutbucket

Gutbucket – kwartet jazzowy, założony w 1999 roku w Nowym Jorku przez Erica Rockwina (kontrabas), Kena Thomsona (saksonfon), Tya Citermana (gitara elektryczna), Paula Chuffo (perkusja). W 2007 roku perkusistę Paula Chuffo zastąpił Adam D Gold. W ich twórczości słychać także wpływy muzyki rockowej, a także rocka progresywnego.

</doc>
<doc id="1783416" url="https://pl.wikipedia.org/wiki?curid=1783416" title="Waverley (Nowa Południowa Walia)">
Waverley (Nowa Południowa Walia)

Waverley ("Waverley Council") - jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Leży na wschód od ścisłego centrum Sydney, bezpośrednio nad Pacyfikiem, i zajmuje powierzchnię 9 km2. Liczba mieszkańców wynosi 60 715 osób (2006). 
Lokalną władzę ustawodawczą stanowi rada, składająca się z dwunastu członków, wybieranych z zastosowaniem ordynacji proporcjonalnej w czterech trójmandatowych okręgach wyborczych. Radni wyłaniają spośród siebie burmistrza i jego zastępcę, którzy kierują egzekutywą.

</doc>
<doc id="1783417" url="https://pl.wikipedia.org/wiki?curid=1783417" title="BTR-T">
BTR-T

BTR-T - ciężki bojowy wóz piechoty, konstrukcji rosyjskiej, z okresu po II wojnie światowej. W jego konstrukcji wykorzystano elementy czołgu T-55. Podczas pierwszej wojny czeczenskiej wojska rosyjskie poniosły ciężkie straty w piechocie – szczególnie nieodporne na ogień nieprzyjaciela okazały się bojowe wozy piechoty typu BMP (lekkie i szybkie oraz dobrze uzbrojone, ale zbyt słabo opancerzone). Spowodowało to zmianę podejścia do koncepcji bojowego wozu piechoty na rzecz maszyn znacznie cięższych i lepiej opancerzonych (podobnie jak w Izraelu, gdzie – bazując na doświadczeniach z Libanu – zbudowano ciężki BWP Achzarit). Zbudowany na podwoziu czołgu T-55, BTR-T został wyposażony w najnowszy pancerz reaktywny typu Kontakt-5 i obecnie jest jednym z najlepiej opancerzonych BWP. 

</doc>
<doc id="1783419" url="https://pl.wikipedia.org/wiki?curid=1783419" title="Plastyka Heinekego-Mikulicza">
Plastyka Heinekego-Mikulicza

Plastyka Heinekego-Mikulicza, pyloroplastyka – odtworzenie drożności kanału odźwiernikowego przez wykonanie podłużnego cięcia odźwiernika i jego poprzeczne zszycie. 
Zabieg ten jest wykonywany po wagotomii pniowej w leczeniu chirurgicznym choroby wrzodowej. Przecięcie nerwu błędnego w wagotomii zaburza motorykę żołądka i uniemożliwia naturalne jego opróżnianie. Wskutek tego dochodzi do rozszerzenia trzonu żołądka i pobudzenia wydzielania gastryny, stymulującej wydzielanie soku żołądkowego, co ma negatywny wpływ na przebieg leczenia choroby wrzodowej. Niezbędne jest więc udrożnienie kanału odźwiernika za pomocą pyloroplastyki.
Nazwa zabiegu pochodzi od nazwisk dwóch chirurgów: Hermanna Heinekego (1834–1901) oraz Jana Mikulicza-Radeckiego (1850–1905).

</doc>
<doc id="1783423" url="https://pl.wikipedia.org/wiki?curid=1783423" title="Jezioro Wielkie (gmina Sieraków)">
Jezioro Wielkie (gmina Sieraków)

 
Jezioro Wielkie – jezioro morenowe w woj. wielkopolskim, w powiecie międzychodzkim, w gminie Sieraków, we wsi Góra, leżące na terenie Pojezierza Poznańskiego.
Zagospodarowanie brzegu i atrakcje turystyczne.
Na wschodnim brzegu jeziora znajduje się wieś Góra. Ten brzeg akwenu jest najbardziej zagospodarowany. Pomijając zabudowania mieszkalne i gospodarcze lokalnej ludności, istnieje tu także:
Północnym brzegiem, około 200–250 m od jeziora przebiega pieszy szlak PTTK, biegnący z Ławicy do Sierakowa i Bucharzewa.
Około 250 m od północno-wschodniego brzegu, znajduje się leśniczówka „Góra”, przy której przecinają się 2 szlaki turystyczne
Na zachodnim brzegu, coraz częściej lokowane są domki letniskowe osób prywatnych.
Dane morfometryczne.
Powierzchnia zwierciadła wody według różnych źródeł wynosi od 33,5 ha przez 37,14 ha do 39,0 ha.
Zwierciadło wody położone jest na wysokości 38,8 m n.p.m. lub 39,8 m n.p.m. Średnia głębokość jeziora wynosi 5,0 m, natomiast głębokość maksymalna 10,4 m lub 8,6 m.
Daje mu zarazem 10 lokatę pod względem wielkości wśród jezior gminy Sieraków oraz 5. wśród jezior wytopiskowych. Jezioro jest największym z 7 akwenów leżących w obrębie sołectwa.
Ciekawostki.
Na Pojezierzu Międzychodzko-Sierakowskim, poza jeziorem Wielkim w Górze, znajdują się jeszcze 2 inne jeziora o tej samej nazwie:
Jezioro Wielkie w Górze jest zatem najmniejszym z trzech "Wielkich" jezior na pojezierzu.

</doc>
<doc id="1783432" url="https://pl.wikipedia.org/wiki?curid=1783432" title="Oddział Leczenia Zaburzeń Nerwicowych w Komorowie">
Oddział Leczenia Zaburzeń Nerwicowych w Komorowie

Oddział Leczenia Zaburzeń Nerwicowych (OLZN) w Komorowie. 
Historia.
Ośrodek został zlokalizowany w zabytkowym, prawie 14-hektarowym kompleksie pałacowo-parkowym nad rzeką Utratą w Komorowie koło Warszawy. Teren ten był zabudowywany od początku XIX wieku. W roku 1912, psychiatrzy z pobliskiego Szpitala Tworkowskiego - dr Knopf i dr Kopczyński - założyli spółkę komandytową i utworzyli ośrodek terapeutyczny o charakterze sanatoryjnym, jeden z pierwszych tego typu w Polsce. Ośrodek miał m.in. pomagać pacjentom wypisywanym ze Szpitala Tworkowskiego w ich dalszej rehabilitacji. Wiązało się to również z okresem powstawania modnych, podwarszawskich osiedli (miast-ogrodów), jak Podkowa Leśna, spełniających w założeniu także funkcje prozdrowotne. 
W latach 60. XX wieku dokonano modernizacji głównego budynku ośrodka, likwidując jednak równocześnie jego ozdobny charakter, m.in. likwidując mansardowy dach i narożną, "myśliwską" wieżę. 
W latach 70. XX wieku utworzono klub muzyczny (jazzowy) w podziemiach, a w pracach dekoratorskich uczestniczyli studenci amerykańscy, co wiązało się z otwarciem Polski na Zachód. Ośrodek w tym czasie specjalizował się w pomocy środowiskom twórczym, m.in. oferował turnusy terapeutyczne dla dziennikarzy. Była to jedna z pierwszych prób stworzenia ośrodka leczniczego reagującego na wyzwania stylu życia. 
W OLZN pracowało wielu znanych psychiatrów i psychoterapeutów, w tym Grażyna Malatyńska (zm. 2002) i Andrzej Rogiewicz (zm. 2008). W okresie kierowania przez nich ośrodkiem był on samodzielną jednostką. 
OLZN był następnie włączany kolejno w struktury Szpitala Nowowiejskiego i w 2008 do Szpitala Tworkowskiego. 
W roku 2015, po 103 latach istnienia, Szpital Tworkowski zamknął OLZN w Komorowie. 
Od roku 2015 ośrodek pozostaje pustostanem.
Położenie.
OLZN był położony w strefie chronionego krajobrazu doliny Utraty. Teren OLZN obejmował las, rozlewiska i starorzecza, zabytkowy park i przebudowany w latach sześćdziesiątych XX wieku główny pawilon. Teren parku jest zarejestrowany i chroniony jako zabytek. 
Działalność terapeutyczna.
OLZN w Komorowie był największym do roku 2015 polskim ośrodkiem stacjonarnej psychoterapii, oferującym 60 całodobowych miejsc leczenia, tj. ok. 1/6 wszystkich miejsc tego typu w Polsce. Pomoc udzielana była głównie w formie psychoterapii grupowej, łączącej techniki różnych kierunków psychoterapii, zwykle w postaci ośmio- lub dwunastotygodniowych turnusów, a w przypadku leczenia zaburzeń osobowości - półrocznych.
Ośrodek wyspecjalizował się zwłaszcza w leczeniu reaktywnych zaburzeń depresyjnych, tworząc własny model oddziaływań, z przewagą podejścia humanistycznego, otwartym dialogiem z klientami, farmakoterapią depresji, intensywną arteterapią, fizjoterapią i z uwzględnieniem walorów sanatoryjnego położenia Komorowa.

</doc>
<doc id="1783437" url="https://pl.wikipedia.org/wiki?curid=1783437" title="Zdrojkowate">
Zdrojkowate

Zdrojkowate ("Montiaceae" Raf.) – rodzina roślin okrytonasiennych wyróżniana w nowszych pracach systematycznych i filogenetycznych. Dawniej (też jeszcze w systemie Reveala z lat 1994-1999) rośliny tu należące włączane były do portulakowatych. Należy tu 14 rodzajów z 225 gatunkami. Największe zróżnicowanie osiągają w zachodniej części Ameryki Północnej i w Ameryce Południowej, rosną poza tym w pozostałej części Ameryki Północnej, na Antylach, wyspach subantarktycznych, w Australii i na przyległych wyspach, w Europie, Azji zachodniej i północno-wschodniej. Do polskiej flory należy tylko jeden gatunek – zdrojek błyszczący "Montia fontana". Gatunki i mieszańce z rodzaju lewizja uprawiane są jako rośliny ozdobne.
Morfologia.
Rośliny jednoroczne i byliny, nagie, często z liśćmi skupionymi w rozetę przyziemną i spichrzowymi korzeniami. Liście często siedzące z szeroką nasadą, płaskie, nierzadko mięsiste. Kwiaty pojedyncze lub zebrane w szczytowe lub kątowe kwiatostany wierzchotkowe. Listków okwiatu zwykle w liczbie 4–5, czasem są liczniejsze (do 19), bywają zrośnięte u dołu. Pręcików jest tyle ile członów okwiatu. Zalążnia górna, powstaje z 2–8 owocolistków. Owoc jednonasienny, niepękający.
Systematyka.
Rodzina znajduje się w politomii z wyćwiklinkowatymi, "Didiereaceae", "Halophytaceae" i linią rozwojową prowadzącą do portulakowatych i kaktusowatych. Przy czym zdrojkowate są najprawdopodobniej siostrzane dla tej ostatniej grupy. Wraz z wszystkimi wymienionymi i szeregiem innych rodzin zdrojkowate wchodzą w skład rzędu goździkowców w obrębie dwuliściennych właściwych:
W systemie z lat (1994-1999) takson nie był wyróżniany, a należące tu rodzaje były włączone do portulakowatych. W systemie z roku 2007 zdrojkowate są już wyróżniane, przy czym jako odrębna rodzina wyodrębniane są tu też "Hectorellaceae" (grupa ta włączana jest przez APweb do zdrojkowatych).

</doc>
<doc id="1783439" url="https://pl.wikipedia.org/wiki?curid=1783439" title="Ipos">
Ipos

Ipos – w tradycji okultystycznej, dwudziesty drugi duch "Goecji". Znany jest również pod imionami Ipes, Aiperos, Ajperos, Ayperos i Ayporos. By go przywołać i podporządkować, potrzebna jest jego pieczęć, która według "Goecji" powinna być zrobiona z cyny albo z miedzi i srebra zmieszanych w równych proporcjach.
Jest on hrabią i potężnym prałatem, a przez Collina de Plancy uważany również za księcia piekła, który rozporządza 36 legionami duchów.
Dzieli się wiedzą z przeszłości, teraźniejszości i przyszłości. Obdarza ludzi polotem i zuchwałością.
Ukazuje się pod postacią anioła, niekiedy też lwa, z głową i łapami gęsi oraz zajęczym ogonem, a czasami łączy obie postaci i tak mamy anioła z głową lwa, gęsimi stopami i zajęczym ogonem.

</doc>
<doc id="1783441" url="https://pl.wikipedia.org/wiki?curid=1783441" title="Ipes">
Ipes



</doc>
<doc id="1783442" url="https://pl.wikipedia.org/wiki?curid=1783442" title="Aiperos">
Aiperos



</doc>
<doc id="1783443" url="https://pl.wikipedia.org/wiki?curid=1783443" title="Ajperos">
Ajperos



</doc>
<doc id="1783444" url="https://pl.wikipedia.org/wiki?curid=1783444" title="Nowa Marianna">
Nowa Marianna



</doc>
<doc id="1783445" url="https://pl.wikipedia.org/wiki?curid=1783445" title="Ayperos">
Ayperos



</doc>
<doc id="1783446" url="https://pl.wikipedia.org/wiki?curid=1783446" title="Ayporos">
Ayporos



</doc>
<doc id="1783448" url="https://pl.wikipedia.org/wiki?curid=1783448" title="Niedowład macicy">
Niedowład macicy

Niedowład macicy, atonia (hipotonia) macicy – powikłanie porodu, polegające na zaburzonej czynności skurczowej mięśnia macicy. Może wystąpić przed lub po oddzieleniu się łożyska. Jeśli wystąpi w drugim okresie porodu, powoduje zatrzymanie akcji porodowej i sprzyja niedotlenieniu płodu. Rozkurcz mięśnia macicy powoduje trudny do opanowania i groźny krwotok z naczyń miejsca łożyskowego (krwotok atoniczny).
Przyczyny.
Istnieje przekonanie, że w trzecim okresie porodu nie powinno się masować czy dotykać macicy bez potrzeby, gdyż może to spowodować zaburzenie czynności skurczowej. Nadmierna podaż środków obkurczających macicę może wywołać zbyt intensywne skurcze i też skutkować osłabieniem mięśnia macicy. Silne rozciągnięcie macicy (ciąża wielopłodowa, wielowodzie, makrosomia płodu, macica mięśniakowata) także sprzyja atonii.
Czynniki ryzyka:
Postępowanie.
Stosuje się środki naskurczowe, masaż macicy (manewr Credégo), ręczne wydobycie łożyska i usunięcie resztek łożyskowych. Przetacza się krew i płyny. W przypadku bardzo znacznej utraty krwi (&gt;2000 ml) i niepowodzenia innych działań terapeutycznych zaleca się histerektomię.

</doc>
<doc id="1783449" url="https://pl.wikipedia.org/wiki?curid=1783449" title="Keith (film)">
Keith (film)

Keith – film produkcji amerykańskiej z 2008 roku, wyreżyserowany na podstawie książki Rona Carlsona. W głównych rolach występują gwiazdy pop: Jesse McCartney, Elisabeth Harnois i Margo Harshman.
Fabuła.
Keith Zetterstrom (Jesse McCartney) jest uczniem liceum. Nie jest zachwycony, kiedy dowiaduje się, że do jego klasy dołączy nowa uczennica, Natalie. Pochodząca z dobrego domu dziewczyna jest rozsądna i lubiana wśród innych uczniów. Doskonale wie, czego chce i co chciałaby w życiu osiągnąć. Trenuje tenis i po ukończeniu szkoły zamierza rozpocząć studia na dobrej uczelni. Wychowana w silnym poczuciu własnej wartości 17-latka, nie chce zawieść swoich rodziców, którzy bardzo na nią liczą. Natalie zaczyna spędzać dużo czasu z Keithem, który staje się dla niej kimś bardzo ważnym i wyjątkowym, czego wcześniej w nim nie dostrzegała. Wspólne lekcje i czas spędzony na projektach z chemii zbliżają do siebie dwójkę młodych ludzi. Niebawem Natalie dowiaduje się, że Keith cierpi na depresję i choruje na nowotwór. Zostało mu niewiele czasu. Nie może zrozumieć, dlaczego ją okłamał i nie powiedział jej, w jak poważnym jest stanie. Natalie zakochuje się w Keithie i pragnie być z nim, aż do końca. Pomimo skrywanych sekretów, nie zamierza go opuścić w tej ciężkiej walce z chorobą. Chce być dla niego wsparciem i sprawić, by czas, który mu pozostał, był dla niego niezapomniany i pełen niesamowitych przeżyć. Natalie uświadamia sobie, że nie musi żyć tak, jak oczekują od niej rodzice. Może spełniać swoje marzenia i wybrać własną życiową drogę, która zaprowadzi ją ku szczęściu i spełnieniu.
Obsada.
i inni.

</doc>
<doc id="1783450" url="https://pl.wikipedia.org/wiki?curid=1783450" title="Atonia macicy">
Atonia macicy



</doc>
<doc id="1783451" url="https://pl.wikipedia.org/wiki?curid=1783451" title="Hipotonia macicy">
Hipotonia macicy



</doc>
<doc id="1783452" url="https://pl.wikipedia.org/wiki?curid=1783452" title="Gabinet Baracka Obamy">
Gabinet Baracka Obamy



</doc>
<doc id="1783453" url="https://pl.wikipedia.org/wiki?curid=1783453" title="Jota Cancri">
Jota Cancri

Jota Cancri ("ι Cnc") – gwiazda podwójna w gwiazdozbiorze Raka. Oddalona jest o około 331 lat świetlnych od Słońca.
Charakterystyka.
Główny składnik układu, Jota Cancri A, to żółty olbrzym należący do typu widmowego G o jasności obserwowanej równej 4,028. Jej kompan, Jota Cancri B, to biała gwiazda ciągu głównego (karzeł) należąca do typu widmowego A, o jasności obserwowanej 6,57m. Pomiar paralaksy obu gwiazd może sugerować, że znajdują się one w różnych odległościach (A: 331 ± 22 ly, B: 279 ± 85 ly), ale wartości te obarczone są dużą niepewnością. Gwiazdy łączy ruch własny po niebie i w ciągu stulecia obserwacji nie zmieniły istotnie wzajemnego położenia, co świadczy, że są powiązane grawitacyjnie. W przestrzeni dzieli je odległość co najmniej 2800 au, a obrót wokół wspólnego środka masy zajmuje co najmniej 65 tysięcy lat.
Te dwie gwiazdy oddalone są od siebie o 30,4 sekundy kątowej na niebie i można je rozróżnić za pomocą małego teleskopu. Stanowią atrakcyjny obiekt obserwacji dla amatorów astronomii, gdyż kontrast sprawia, że wydają się być barwy błękitnej i bladopomarańczowej. Gołym okiem gwiazd nie da się rozdzielić i wydają się jedną; łączna jasność układu przekracza nieznacznie jasność Delta Cancri, w rzeczywistości drugiej co do jasności gwiazdy gwiazdozbioru.

</doc>
<doc id="1783455" url="https://pl.wikipedia.org/wiki?curid=1783455" title="Wiegand Hilberger">
Wiegand Hilberger

Wiegand Hilberger (ur. 8 września 1908, zm. ?) – zbrodniarz nazistowski, członek załogi niemieckiego obozu koncentracyjnego Buchenwald i SS-Hauptscharführer.
W zawodu krawiec. Członek NSDAP i SS. Członek personelu Buchenwaldu od 1939 do grudnia 1942, gdzie pełnił służbę jako podoficer komendantury. Dodatkowo od listopada 1941 do przełomu lutego i marca 1942 należał do "Kommando 99", które dokonywało eksterminacji jeńców radzieckich.
Hilberger został osądzony za swoje zbrodnie również przez amerykański Trybunał Wojskowy w Dachau w procesie członków komanda 99 (US vs. Werner Alfred Berger i inni) i skazany na karę 20 lat pozbawienia wolności.

</doc>
<doc id="1783456" url="https://pl.wikipedia.org/wiki?curid=1783456" title="Ι Cnc">
Ι Cnc



</doc>
<doc id="1783459" url="https://pl.wikipedia.org/wiki?curid=1783459" title="Zdrojek źródlany">
Zdrojek źródlany



</doc>
<doc id="1783462" url="https://pl.wikipedia.org/wiki?curid=1783462" title="Sandra Zaniewska">
Sandra Zaniewska

Sandra Zaniewska (ur. 3 stycznia 1992 w Katowicach) – polska tenisistka, finalistka juniorskiego Australian Open 2009 w grze podwójnej, drużynowa mistrzyni Polski z 2013 roku. Trener tenisa, od 2018 roku trenuje Petrę Martić. W swojej karierze ma dziesięć zwycięstw singlowych i siedem deblowych w zawodach ITF.
W maju 2012 roku osiągnęła drugą setkę światowego rankingu WTA i dzięki temu wystartowała w kwalifikacjach do wielkoszlemowego French Open. W pierwszej rundzie pokonała Sachę Jones a w drugiej – Wiesnę Dołonc. W trzecim meczu przegrała z Evą Birnerovą. W czerwcu tego samego roku wystartowała w kwalifikacjach do Wimbledonu. Po pokonaniu Noppawan Lertcheewakarn, Mihaeli Buzărnescu i Sesił Karatanczewej awansowała do turnieju głównego. W pierwszej rundzie zawodów uległa Peng Shuai 2:6, 7:6(3), 3:6.

</doc>
<doc id="1783467" url="https://pl.wikipedia.org/wiki?curid=1783467" title="Jiří Staněk">
Jiří Staněk

Jiří Staněk (ur. 23 lutego 1957 w Brnie) – czeski poeta, dramaturg i krytyk literacki.
Życie.
Ukończył liceum im. Lercha w rodzinnym mieście. W latach 1976-1981 studiował farmację na Uniwersytecie Jana Amosa Komeńskiego w Bratysławie. W 1984 doktoryzował się. Mieszka i pracuje w Strakonicach w południowych Czechach. Prowadzi tam aptekę. Jest członkiem Stowarzyszenia Pisarzy Czeskich (Obec spisovatelů) w Pradze i – od 1999 – czeskiego PEN-Clubu.
Twórczość.
Staněk jest autorem kilkunastu tomików poezji oraz licznych słuchowisk radiowych. Opublikował między innymi – czasem jako edycje bibliofilskie – tomy: "Hrací automat" (1979, Szafa grająca), "Co jsem četl v sobě samém" (1991, Co czytałem w sobie samym), "Na grobech samojedů" (1997, Na grobach samojedów), "Jedenáct poct Tychonovi" (1999, Jedenaście hołdów Tychonowi), "Malé modlitby" (2001, Małe modlitwy), "Kamenný úsměv" (2002, Kamienny uśmiech), "Shakespeare na piercingu" (2002) i "Bláznivá Grete" (2002, Szalona Greta).
W 2009 brneńskie wydawnictwo Druhé město ogłosiło wybór jego poezji pt. "Pornofilie" (Pornofilia).
Jego wiersze tłumaczone były na niemiecki, słoweński i węgierski.
Recepcja polska.
Polskim tłumaczem Stańka jest Leszek Engelking. Przekłady wierszy poety drukował „Tygiel Kultury”. W 2007 ukazało się tłumaczenie tomu "Małe modlitwy" (wydanie dwujęzyczne).
Literatura.
Libor Martinek, "Nota o autorze", oraz Martin Skýpala, "Małe modlitwy" [posłowie do] J. Staněk, "Małe modlitwy (za Jiíego Ortena)", Łódź 2007 Stowarzyszenie Literackie im. K. K Baczyńskiego .

</doc>
<doc id="1783471" url="https://pl.wikipedia.org/wiki?curid=1783471" title="Tonino Sorrention">
Tonino Sorrention

Tonino Sorrention (ur. 2 marca 1985 w Melito Irpino, Włochy) – włoski piłkarz występujący na pozycji napastnika w S.S Cavese 1919.

</doc>
<doc id="1783482" url="https://pl.wikipedia.org/wiki?curid=1783482" title="Funkcja Boussinesq'a">
Funkcja Boussinesq'a



</doc>
<doc id="1783483" url="https://pl.wikipedia.org/wiki?curid=1783483" title="Un posto al sole">
Un posto al sole

Un posto al sole – włoska opera mydlana, nadawana od 21 października 1996. Od początku swojej emisji serial jest nadawany na kanale Rai 3. W 2006 doczekał się spin-offu pt. "Un posto al sole d'estate". "Un posto al sole" bazuje na australijskiej operze mydlanej "Sąsiedzi".

</doc>
<doc id="1783486" url="https://pl.wikipedia.org/wiki?curid=1783486" title="Równanie Boussinesq'a">
Równanie Boussinesq'a



</doc>
<doc id="1783491" url="https://pl.wikipedia.org/wiki?curid=1783491" title="Auguste Cornu">
Auguste Cornu

Auguste Cornu (ur. 1888 w Beaune, Francja, zm. 1981, Berlin Wschodni, Niemiecka Republika Demokratyczna) – francuski filozof marksistowski, historyk filozofii i działacz polityczny.
Życiorys.
Jego praca doktorska z 1934 roku pt. "Karol Marks. Od heglizmu do materializmu historycznego" była pierwszą w historii francuską pracą akademicką na temat Marksa. Do wybuchu II wojny światowej był profesorem filozofii na Sorbonie w Paryżu.
Po zakończeniu wojny w 1945 roku przeniósł się do Berlina Wschodniego. W 1949 roku otrzymał katedrę filozofii na Uniwersytecie w Lipsku, a do przejścia na emeryturę wykładał jako profesor historii kultury na uniwersytecie Hubmoldta w Berlinie.
Głównym jego dziełem jest pisana w latach 1954-1969 praca "Karol Marks i Fryderyk Engels. Życie i dzieło" obejmująca najwcześniejszy okres życia i twórczości Marksa i Engelsa (lata 1818-1846). Praca ta była szeroko dyskutowana we Francji w latach 60. XX wieku.

</doc>
<doc id="1783492" url="https://pl.wikipedia.org/wiki?curid=1783492" title="Lineth Chepkurui">
Lineth Chepkurui

Lineth Chepkurui (ur. 23 lutego 1988 w Bomet w Prowincji Rift Valley) – kenijska lekkoatletka, specjalistka od długich dystansów.

</doc>
<doc id="1783494" url="https://pl.wikipedia.org/wiki?curid=1783494" title="Twierdzenie Ascoliego-Arzeli">
Twierdzenie Ascoliego-Arzeli



</doc>
<doc id="1783500" url="https://pl.wikipedia.org/wiki?curid=1783500" title="Justyn (patriarcha Rumunii)">
Justyn (patriarcha Rumunii)

Justyn, imię świeckie Iustin Moisescu (ur. 5 marca 1910 we wsi Cândeşti, okręg Argeş, zm. 31 lipca 1986 w Bukareszcie) – patriarcha Rumuńskiego Kościoła Prawosławnego w latach 1977–1986.
Życiorys.
W 1930 ukończył seminarium duchowne w Câmpulungu i wyjechał na studia teologiczne do Aten. W 1934 uzyskał stopień licencjata teologii na Uniwersytecie Ateńskim. Przez kolejne dwa lata studiował teologię katolicką w Strasburgu. W 1937 uzyskał w Atenach doktorat z teologii prawosławnej na podstawie rozprawy: "Evagrie din Pont. Viaţa, scrierile şi învăţătura". W latach 1938–1939 prowadził wykłady z Nowego Testamentu dla studentów teologii prawosławnej na Uniwersytecie Warszawskim. W latach 1942–1946 był profesorem wydziału teologicznego na uniwersytecie w Czerniowcach. W 1946 został przeniesiony na wydział teologiczny stołecznego uniwersytetu.
24 lutego 1956 uzyskał święcenia kapłańskie. 8 marca t.r. złożył śluby zakonne w klasztorze Cernica. Z uwagi na podeszły wiek abp Mikołaja, Justyn przejął po nim godność metropolity Siedmiogrodu, z siedzibą w Sybinie. Urząd ten sprawował zaledwie kilka miesięcy, ale zdążył powołać do życia czasopismo "Mitropolia Ardealului" (Metropolia Siedmiogrodzka).
10 stycznia 1957 został wybrany metropolitą Mołdawii, z siedzibą w Jassach. Jego lojalność wobec władz komunistycznych została doceniona wyborem do Wielkiego Zgromadzenia Narodowego, jako deputowanego Hârlău. Do parlamentu był wybierany jeszcze sześciokrotnie, zasiadając w nim aż do śmierci.
Po śmierci patriarchy Justyniana, 12 czerwca 1977 jego następcą został wybrany metropolita Justyn. Na tronie patriarszym pozostał do śmierci. Pochowany w katedrze patriarchalnej w Bukareszcie.

</doc>
<doc id="1783506" url="https://pl.wikipedia.org/wiki?curid=1783506" title="Nieosiowość">
Nieosiowość



</doc>
<doc id="1783508" url="https://pl.wikipedia.org/wiki?curid=1783508" title="Sendek">
Sendek



</doc>
<doc id="1783512" url="https://pl.wikipedia.org/wiki?curid=1783512" title="Żeglarze z Catanu">
Żeglarze z Catanu



</doc>
<doc id="1783515" url="https://pl.wikipedia.org/wiki?curid=1783515" title="Przyszycie macicy">
Przyszycie macicy

Histeropeksja, przyszycie macicy (łac. "hysteropexia") – zabieg przyszycia i ustalenia macicy; do powłok brzusznych ("hysteropexia abdominalis") lub do ściany pochwy ("hysteropexia vaginalis").

</doc>
<doc id="1783518" url="https://pl.wikipedia.org/wiki?curid=1783518" title="Curretage">
Curretage



</doc>
<doc id="1783521" url="https://pl.wikipedia.org/wiki?curid=1783521" title="Adelgunde Bawarska">
Adelgunde Bawarska



</doc>
<doc id="1783522" url="https://pl.wikipedia.org/wiki?curid=1783522" title="Zespół ostrej niewydolności oddechowej noworodków">
Zespół ostrej niewydolności oddechowej noworodków



</doc>
<doc id="1783526" url="https://pl.wikipedia.org/wiki?curid=1783526" title="Stadion Oporowska">
Stadion Oporowska

Stadion przy ul. Oporowskiej – stadion piłkarski we Wrocławiu, na którym trenuje drużyna WKS Śląsk Wrocław. Mecze w roli gospodarza rozgrywa na tym stadionie m.in. drużyna rezerw WKS Śląsk Wrocław.
Historia.
W roku 1927 wrocławski architekt Richard Konwiarz zaprojektował w tym miejscu "Volkspark Breslau Gräbschen" (Park Ludowy Wrocław Grabiszyn) zwany "Am Sauerbrunn" („Przy Kwaśnym Źródle”). Projekt zrealizowano tylko częściowo: wybudowano boisko piłkarskie z bieżnią lekkoatletyczną oraz skocznią w dal i wzwyż. W pierwszej połowie lat 30. XX wieku od strony kolejowej Towarowej Obwodnicy Wrocławia dobudowano jeszcze trybunę na wale ziemnym. Jako gospodarz swoje mecze na tym stadionie rozgrywał klub Breslauer SpVg 02, który przeniósł się na ten stadion w 1936 z pobliskiego boiska na Roonstrasse (obecnie Aleja Pracy).
Przy wjeździe na stadion umieszczony został pomnik sportowców klubu Breslauer Sportfreunde poległych w I wojnie światowej, z którego pozostał do dzisiejszych czasów pamiątkowy kamień z granitu karkonoskiego.
Po II wojnie światowej, w latach 60. i 70., wraz z powstającymi w zrujnowanej dzielnicy Grabiszyn budynkami mieszkalnymi, w bezpośrednim sąsiedztwie stadionu wybudowano hotel. Po modernizacji w 2012 roku był to obiekt trzygwiazdkowy i liczył ponad sto pokoi. W roku 2018 właściciel podjął decyzję o jego rozbudowie.
W latach 90. oraz w pierwszej dekadzie XXI wieku stadion i budynek klubowy były gruntownie modernizowane i dostosowane do wymogów III kategorii UEFA, oraz polskiej ekstraklasy piłkarskiej.
Stadion posiadał wówczas 4 trybuny o ogólnej pojemności 8346 osób
czyli 7870 miejsc dla kibiców gospodarzy
Dodatkowo w budynku klubowym mieściły się tzw. "Loże SuperVIP", z których także można oglądać wydarzenia na boisku. Ponad lożami znajduje się taras.
Stadion ten był rekomendowany przez UEFA jako oficjalny obiekt treningowy podczas Euro 2012 i został wybrany przez reprezentację Czech, która wszystkie mecze grupowe rozgrywała we Wrocławiu.
Do 22 października 2011 był to główny stadion pierwszej drużyny Śląska Wrocław, która przeniosła się na Stadion Miejski (7 kwietnia 2012 na jeden mecz powróciła na Oporowską).
Rekord frekwencji padł w sierpniu 1983 podczas meczu Śląsk Wrocław – Górnik Wałbrzych. Na stadionie pojawiło się wtedy około 27 000 widzów
W dniach 22-24 lipca 2016 na stadionie rozegrano turniej Final Four Ligi Mistrzów IFAF Europe w futbolu amerykańskim. Turniej wygrała drużyna Panthers Wrocław.
W czerwcu 2018 zapadła decyzja iż obiekt zostanie przebudowany na centrum treningowe drużyn Śląska Wrocław. Wyburzone zostaną dwie trybuny, a w ich miejscu powstaną kryte hale sportowe oraz drugie pełnowymiarowe boisko.
Lokalizacja i dojazd.
Stadion zlokalizowany jest w południowo-zachodniej części miasta na osiedlu Gajowice, wejście główne znajduje się przy ul. Oporowskiej.
Dojazd do stadionu możliwy jest komunikacją miejską: autobusy 124, 126 i 134 do przystanku Plac Srebrny; A do przystanku Pretficza; 125, 325 i nocny 241 do przystanku Kolbuszowska (Stadion), oraz liniami tramwajowymi 4, 5, 11, 14, 24 do przystanku Plac Srebrny na ul. Grabiszyńskiej.

</doc>
<doc id="1783529" url="https://pl.wikipedia.org/wiki?curid=1783529" title="Narodowe Centrum Sportu Sp. z o.o.">
Narodowe Centrum Sportu Sp. z o.o.



</doc>
<doc id="1783532" url="https://pl.wikipedia.org/wiki?curid=1783532" title="Narodowe Centrum Sportu">
Narodowe Centrum Sportu

Narodowe Centrum Sportu–Rozliczenia sp. z o.o. w likwidacji (do 28 kwietnia 2013 pod nazwą Narodowe Centrum Sportu sp. z o.o.) – spółka celowa Skarbu Państwa (podlegająca Ministrowi Sportu i Turystyki) z siedzibą w Warszawie, powołana 4 października 2007 (pod nazwą Narodowe Centrum Sportu sp. z o.o.) do zbudowania kompleksu sportowego na terenach byłego Stadionu Dziesięciolecia i zarządzania obiektami wchodzącymi w jego skład (m.in Stadionem Narodowym). Działa na podstawie ustawy z dnia 7 września 2007 r. o przygotowaniu finałowego turnieju Mistrzostw Europy w Piłce Nożnej UEFA EURO 2012 oraz umowy z dnia 23 grudnia 2008 r. "o powierzeniu spółce celowej zadań związanych z przygotowaniem i wykonaniem przedsięwzięcia Euro 2012", zawartej pomiędzy Spółką a Skarbem Państwa, reprezentowanym przez Ministra Sportu i Turystyki.
Głównym celem spółki było przygotowanie oraz nadzór inwestorski inwestycji związanych z budową kompleksu "Stadion Narodowy", dla potrzeb organizacji turnieju Mistrzostw Europy 2012 oraz zarządzanie stadionem w imieniu Skarbu Państwa.
Historia.
W związku z przyznaniem Polsce i Ukrainie prawa organizacji turnieju piłkarskich Mistrzostw Europy 2012, 27 października 2006, premier Jarosław Kaczyński zapowiedział utworzenie NCS, zaś 21 listopada 2006 Rada Ministrów przyjęła projekt uchwały w sprawie budowy kompleksu, którego właścicielem zostanie Skarb Państwa, a zarządcą Centralny Ośrodek Sportu (COS). Podmiot został powołany na mocy ustawy o przygotowaniu finałowego turnieju Mistrzostw Europy w Piłce Nożnej UEFA Euro 2012 z dnia 7 września 2007 roku. Podstawą działania jest umowa zawarta ze Skarbem Państwa reprezentowanym przez Ministerstwo Sportu i Turystyki o przygotowanie i realizację zadań związanych z Mistrzostw Europy 2012. Do 31 grudnia 2012 NCS zarządzała Stadionem Narodowym, a od 1 stycznia 2013 obowiązki te przejęła od niej spółka PL.2012+. 28 kwietnia 2013 zmieniono nazwę podmiotu z Narodowe Centrum Sportu sp. z o.o. na Narodowe Centrum Sportu–Rozliczenia sp. z o.o.
Prezesi Narodowego Centrum Sportu.
Od 2015 Prezesem Narodowego Centrum Sportu–Rozliczenia sp. z o.o. w likwidacji jest z urzędu aktualny prezes spółki PL.2012+.
Kompleks Narodowego Centrum Sportu.
W miejscu oraz okolicach Stadionu Dziesięciolecia planowano w latach 2007-2011 budowę kompleksu sportowo-rekreacyjnego o powierzchni prawie 39 ha (387 990 m²), w skład którego miały wchodzić:
Całkowity koszt realizacji inwestycji miał wynieść około 1,225 mld złotych i być sfinansowany ze środków budżetu państwa oraz Funduszu Rozwoju Kultury Fizycznej, ewentualnie Totalizatora Sportowego, czy Unii Europejskiej (około 80% kosztów inwestycji miał pokryć rząd).

</doc>
<doc id="1783534" url="https://pl.wikipedia.org/wiki?curid=1783534" title="Ohre">
Ohre

Ohre – rzeka w północnych Niemczech o długości 103 km, lewy dopływ Łaby. Źródło rzeki znajduje się na północ od Wolfsburga w Dolnej Saksonii. Generalnie płynie w kierunku południowo-wschodnim, na początku wzdłuż granicy Dolnej Saksonii i Saksonii-Anhalt. Po minięciu Oebisfelde płynie w głąb Saksonii-Anhalt, wzdłuż Kanału Śródlądowego. Do Łaby wpływa w Rogätz na północ od Magdeburga. Wzdłuż rzeki położone są miasta: Brome, Calvörde, Haldensleben i Wolmirstedt. W górnym jej biegu znajduje się rezerwat przyrody Drömling.

</doc>
<doc id="1783536" url="https://pl.wikipedia.org/wiki?curid=1783536" title="The Romance of Helen Trent">
The Romance of Helen Trent

The Romance of Helen Trent – amerykańska radiowa opera mydlana, nadawana przez CBS od 1933 do 1960 roku. Wyemitowano 7222 15-minutowe odcinki. Żadna inna radiowa opera mydlana w USA nie doczekała się tylu epizodów.
Program został stworzony przez Franka i Anne Hummertów. Opowiadał on o 35-letniej projektantce sukienek o imieniu Helen, o jej życiu i miłościach. Mimo wieloletniej emisji jej wiek nigdy nie uległ zmianie (zawsze było mówione, że ma 35 lat). W całej historii opery mydlanej Helen była grana przez łącznie trzy aktorki (Virginia Clark, Betty Ruth Smith i Julie Stevens).

</doc>
<doc id="1783537" url="https://pl.wikipedia.org/wiki?curid=1783537" title="Aim (demon)">
Aim (demon)

Aim – w tradycji okultystycznej, dwudziesty trzeci duch "Goecji". Znany jest również pod imionami Aym i Haborym. By go przywołać i podporządkować, potrzebna jest jego pieczęć, która według "Goecji" powinna być zrobiona z miedzi.
Jest on wielkim i silnym księciem piekła, który rozporządza 26 legionami duchów.
Udziela odpowiedzi na pytania dotyczące sfery prywatnej, obdarza inteligencją oraz podpala miasta, zamki i wielkie place.
Ukazuje się pod postacią przystojnego mężczyzny z trzema głowami. Pierwsza przypomina głowę węża, druga człowieka z dwiema gwiazdami na czole, a trzecia cielaka. Dosiada żmii, trzyma w ręku głownię, którą dokonuje podpaleń.
W kulturze masowej.
Pojawia się jako demon Haborym w książce Umberta Eco "Imię róży", powołuje się na niego Remigiusz z Varagine.

</doc>
<doc id="1783538" url="https://pl.wikipedia.org/wiki?curid=1783538" title="Aym">
Aym



</doc>
<doc id="1783539" url="https://pl.wikipedia.org/wiki?curid=1783539" title="Haborym">
Haborym



</doc>
<doc id="1783540" url="https://pl.wikipedia.org/wiki?curid=1783540" title="Zakład Psychiatryczny Tworki">
Zakład Psychiatryczny Tworki



</doc>
<doc id="1783541" url="https://pl.wikipedia.org/wiki?curid=1783541" title="Warszawska Lecznica dla Obłąkanych">
Warszawska Lecznica dla Obłąkanych



</doc>
<doc id="1783542" url="https://pl.wikipedia.org/wiki?curid=1783542" title="Puchar Szwecji w piłce nożnej">
Puchar Szwecji w piłce nożnej

Puchar Szwecji w piłce nożnej ( lub w skrócie ) – cykliczne rozgrywki piłkarskie o charakterze pucharu krajowego w Szwecji. Organizowane co sezon przez Szwedzki Związek Piłki Nożnej (SvFF) i przeznaczone są dla krajowych klubów piłkarskich. Najważniejsze po Allsvenskan piłkarskie rozgrywki w kraju. Triumfator danej edycji Pucharu zyskuje prawo reprezentowania swego kraju w następnej edycji Lidze Konferencji Europy UEFA.
Historia.
W 1941 roku rozpoczęły się pierwsze rozgrywki o Puchar Szwecji. Zwyciężył klub Hälsingborgs IF, który w finale pokonał IK Sleipner 3:1. W latach 1941-1953 turniej nosił nazwę "Puchar Gustawa V". Turniej rozgrywany corocznie, ale z przerwą w latach 1954-1966. W 1967 roku rozgrywki pucharowe zostały wznowione, a zwycięzca do 1983 roku otrzymywał "Puchar Gustawa VI Adolfa". W latach 1984-1996 przyznano nagrodę "Scandiacupen". W latach 1997-2001 turniej nazywał się "Puchar SFF". W 2002 roku przywrócono nazwę "Puchar Gustawa VI Adolfa". W latach 1968-1991 i 1992-2001 turniej był rozgrywany systemem jesień-wiosna. W pozostałych sezonach do 2012 roku turniej był rozgrywany systemem wiosna-jesień. Od 2013/14 Puchar rozgrywany jest ponownie systemem jesień-wiosna. Ze względu na zmiany nie rozegrano żadnego pucharu z finałem w 1968, 1992 i 2013 roku. W sezonie 2019/20 z powodu pandemii COVID-19 niektóre mecze rozgrywano bez obecności widzów.
Format.
Format rozgrywek był wiele razy zmieniany. W rozgrywkach uczestniczą 96 klubów występujących w Mistrzostwach Szwecji. Obecnie wszystkie rywalizacje od rundy eliminacyjnej do finału rozgrywane są w jednym meczu. Zwycięzca kwalifikuje się do dalszych gier, a pokonany odpada z rywalizacji. W wypadku kiedy w regulaminowym czasie gry padł remis zarządza się dogrywkę, a jeśli i ona nie przyniosła rozstrzygnięcia, to dyktowane są rzuty karne. Od sezonu 2012/13 rozgrywki składają się z 6 etapów: rundy pierwszej i drugiej eliminacyjnej, etapu grupowego (4 kluby w 8 grupach), ćwierćfinałów, półfinałów i finału. Mecz finałowy rozgrywany jest na różnych obiektach, choć zazwyczaj był to stadion Råsunda,a po jego zamknięciu Friends Arena w Solnie (na północ od centrum Sztokholmu).
Zwycięzcy i finaliści.
Uwagi:
Statystyki.
Klasyfikacja według klubów.
W dotychczasowej historii oficjalnych rozgrywek o Puchar Szwecji na podium oficjalnie stawało w sumie 27 drużyn. Liderem klasyfikacji jest Malmö FF, który zdobył 15 Pucharów.
Stan na 31.05.2022.
Klasyfikacja według miast.
Siedziby klubów: Stan na 31.05.2022.

</doc>
<doc id="1783544" url="https://pl.wikipedia.org/wiki?curid=1783544" title="Szpital im. Prof. Jana Mazurkiewicza">
Szpital im. Prof. Jana Mazurkiewicza



</doc>
<doc id="1783545" url="https://pl.wikipedia.org/wiki?curid=1783545" title="1. deild Wysp Owczych (1995)/Wyniki spotkań">
1. deild Wysp Owczych (1995)/Wyniki spotkań

W roku 1995 odbyły się rozgrywki 52. edycji pierwszej ligi Wysp Owczych, dziś zwanej "Formuladeildin", wtedy "1.deild". Podczas tego sezonu dziesięć drużyn zagrało po osiemnaście spotkań od wiosny do jesieni 1995 roku. Na każdą kolejkę składało się pięć meczów.

</doc>
<doc id="1783546" url="https://pl.wikipedia.org/wiki?curid=1783546" title="Krwotok atoniczny">
Krwotok atoniczny



</doc>
<doc id="1783549" url="https://pl.wikipedia.org/wiki?curid=1783549" title="Etien Velikonja">
Etien Velikonja

Etien Velikonja (ur. 26 grudnia 1988 w Šempeterze pri Gorici) – piłkarz słoweński grający na pozycji napastnika w klubie Willem II Tilburg.
Kariera klubowa.
Karierę piłkarską Velikonja rozpoczął w klubie ND Gorica. W sezonie 2006/2007 zadebiutował w pierwszej lidze słoweńskiej. W 2007 roku wywalczył z Goricą wicemistrzostwo Słowenii, a od sezonu 2007/2008 stał się podstawowym zawodnikiem swojego zespołu występując w ataku z Milanem Ostercem. W 2008 roku zajął z Goricą 3. miejsce w lidze, a w 2009 roku ponownie został wicemistrzem kraju. W sezonie 2008/2009 z 17 golami na koncie został królem strzelców słoweńskiej ekstraklasy.
Na początku 2011 roku Velikonja przeszedł do NK Maribor. W sezonach 2010/2011 i 2011/2012 wywalczył tytuły mistrza kraju, a w tym drugim przypadku zdobył również Puchar Słowenii w piłce nożnej.
W 2012 roku Velikonja trafił do Cardiff City. W latach 2015–2016 był z niego wypożyczony do Lierse SK. Następnie w sezonie 2016/2017 roku grał kolejno w Olimpija Lublana i Gençlerbirliği SK. Latem 2017 podpisał kontrakt z holenderskim klubem Willem II Tilburg.
Kariera reprezentacyjna.
W dorosłej reprezentacji zadebiutował 12 września 2009 roku w wygranym 5:0 meczu eliminacji do Mistrzostw Świata w RPA z San Marino.

</doc>
<doc id="1783557" url="https://pl.wikipedia.org/wiki?curid=1783557" title="Ropiwakaina">
Ropiwakaina

Ropiwakaina – środek znieczulenia miejscowego o długim działaniu, słabo rozpuszczalny w tłuszczach. 
Działanie.
Zwiększa potencjał progowy błon komórkowych komórek nerwowych i w ten sposób blokuje przewodzenie potencjału czynnościowego.
Wskazania.
Blokady nerwów obwodowych i blokady zewnątrzoponowe (w pojedynczych wstrzyknięciach lub we wlewie ciągłym) w celu wywołania znieczulenia do zabiegów operacyjnych chirurgicznych i ginekologicznych (w tym wykonania cięcia cesarskiego) oraz w celu zwalczanie ostrego bólu.
Działania niepożądane.
Występują bardzo rzadko, o ile nie dojdzie do przedawkowanie lub niezamierzonego podania do naczynia krwionośnego. Najczęściej związane są z występującymi podczas blokady zmianami i ze stanem ogólnym pacjenta. Należą do nich: obniżenie ciśnienia tętniczego, nudności, bradykardia, wymioty, parastezje, zwiększenie ciepłoty ciała, ból głowy, zatrzymanie moczu, stany lękowe.

</doc>
<doc id="1783561" url="https://pl.wikipedia.org/wiki?curid=1783561" title="Leki naskurczowe">
Leki naskurczowe

Leki naskurczowe, leki nasilające skurcz macicy (ATC G02A) – grupa leków stosowanych do nasilenia czynności skurczowej mięśnia macicy, stosowane w prowadzeniu porodu i połogu.
Należą tu:

</doc>
<doc id="1783568" url="https://pl.wikipedia.org/wiki?curid=1783568" title="Wiktor Bryzhin">
Wiktor Bryzhin

Wiktor Arkadijowycz Bryzhin (ukr. Віктор Аркадійович Бризгін, ros. Виктор Аркадьевич Брызгин; ur. 22 sierpnia 1962 w Woroszyłowgradzie) – ukraiński lekkoatleta startujący w barwach Związku Radzieckiego, sprinter, mistrz olimpijski i mistrz Europy.
Rozpoczął międzynarodową karierę na halowych mistrzostwach Europy w 1983 w Budapeszcie, gdzie zajął 5. miejsce w finale biegu na 60 metrów i odpadł w półfinale biegu na 200 metrów. Podczas pierwszych mistrzostw świata w 1983 w Helsinkach był członkiem sztafety 4 × 100 metrów, która zdobyła brązowy medal (biegli w niej Andriej Prokofjew, Nikołaj Sidorow, Władimir Murawjow i Bryzhin). Startował również w biegu na 100 metrów, ale odpadł w ćwierćfinale. 
Na mistrzostwach Europy w 1986 w Stuttgarcie zajął ostatnie 9. miejsce w finale biegu na 100 metrów, ale był w składzie zwycięskiej sztafety 4 × 100 metrów (Aleksandr Jewgienjew, Nikołaj Juszmanow, Murawjow i Bryzhin), która czasem 38,29 s ustanowiła rekord mistrzostw. Na halowych mistrzostwach Europy w 1987 w Liévin odpadł w przedbiegach na 60 metrów. Za to na mistrzostwach świata w 1987 w Rzymie zajął 5. miejsce w finale finale biegu na 100 metrów, a także zdobył srebrny medal w sztafecie 4 × 100 metrów (biegli w niej Jewgienjew, Bryzhin, Murawjow i Władimir Kryłow). Na igrzyskach olimpijskich w 1988 w Seulu wystąpił tylko w sztafecie 4 × 100 metrów, która po zgubieniu pałeczki przez sztafetę USA zdobyła w finale złoty medal (w składzie Bryzhin, Kryłow, Murawjow i Witalij Sawin). Po raz ostatni wziął udział w wielkich zawodach w 1991, kiedy to na mistrzostwach świata w Tokio zajął 7. miejsce w sztafecie 4 × 100 m (biegł na 1. zmianie, a po nim Oleg Kramarenko, Aleksandr Sokołow i Sawin).
Bryzhin był mistrzem ZSRR w biegu na 100 metrów w 1986, a także halowym mistrzem w biegu na 60 metrów w 1983, 1986, 1987 i 1991.
Jego żona Olha Bryzhina z domu Władykina była również znaną lekkoatletką, trzykrotną mistrzynią olimpijską, a córka Jelizaweta Bryzhina reprezentantką Ukrainy w sprincie, medalistką olimpijską i mistrzynią Europy.

</doc>
<doc id="1783572" url="https://pl.wikipedia.org/wiki?curid=1783572" title="Stepujący Koń Marvin">
Stepujący Koń Marvin

Stepujący Koń Marvin (ang. "Marvin The Tap-Dancing Horse", 2000-2002) – amerykańsko–kanadyjsko–południowokoreański serial animowany, który emitowany był dawniej na kanale Canal+ (pierwsza wersja dubbingu) i wydany na DVD oraz emitowany na kanale Polsat JimJam (druga wersja dubbingu). 
Opis fabuły.
Serial opowiada o przygodach brązowego cyrkowego konia imieniem Marvin, który przeżywa niezwykłe przygody.
Wersja polska.
Postaciom głosów użyczyli:
Śpiewali: 
Reżyseria i udźwiękowienie: Krzysztof Nawrot
Wersja polska: GMC Studio na zlecenie SDT Film
Lektor: Andrzej Chudy

</doc>
<doc id="1783574" url="https://pl.wikipedia.org/wiki?curid=1783574" title="Bar (Polska)">
Bar (Polska)

 
Bar – lokalna, polska wersja szwedzkiego programu telewizyjnego reality show "Bar". Polska wersja była emitowana na antenie Polsatu (5 pierwszych edycji w latach 2002 – 2004) i TV4 (6. edycja w 2005). Polski "Bar", podobnie jak jego prekursor "„Big Brother”", miał równie wielu zwolenników jak przeciwników. Od roku 2002 do roku 2004 odbyło się pięć polskich edycji tego programu. W roku 2005 zrealizowano kolejną edycję – "Bar Europa", która okazała się najmniej popularną wśród wszystkich sześciu wersji.
"Bar” polegał na pracy w jednym z lokali we Wrocławiu i zrobieniu jak największego dziennego utargu. O pozostaniu w programie decydowały zarówno osoby biorące udział w zmaganiach (głosowanie plus-minus), jak i publiczność (dzwoniąc pod specjalny numer lub wysyłając wiadomości SMS).
W pierwszych trzech edycjach programu "Bar" znajdował się w podziemiu domu towarowego "Solpol" przy ulicy Świdnickiej, w kolejnych – w pawilonie gastronomicznym "Między Mostami" na Kępie Mieszczańskiej (zburzony w maju 2006).
Program powstał na licencji szwedzkiej telewizji Strix.
Prowadzącym we wszystkich edycjach był Krzysztof Ibisz. Program polegał na śledzeniu losów kilkunastu uczestników programu zarówno w pracy w lokalu „Bar” jak i w domku. Uczestnicy odpadali co tydzień decyzją SMS-owego głosowania widzów, siedząc na tzw. „Gorących Krzesłach” aż do finału, gdzie o tytuł zwycięzcy walczyły dwie osoby. W pierwszej edycji zwycięzca otrzymał mieszkanie na warszawskiej „Saskiej Kępie”. W drugiej, trzeciej i szóstej edycji przyznano nagrody pieniężne, w czwartej sześć sztabek czystego złota, w piątej zaś samochód marki Porsche.
Historia.
Pierwsze dwie edycje zrealizowane zostały w roku 2002 i wydawało się wtedy, że to już koniec widowiska podobnie jak wielu programów reality show, wyemitowanych wcześniej przez telewizję Polsat. Po roku „Bar” wrócił jednak na ekrany telewizorów. Trzecia edycja przyciągnęła przed telewizory o wiele większą widownię, reklamowana już wcześniej znanymi twarzami – bokserki Iwony Guzowskiej oraz kontrowersyjnej uczestniczki „Big Brothera” Agnieszki Frykowskiej. Po sukcesie trzeciej edycji Polsat wyemitował czwartą, cieszącą się jeszcze większą oglądalnością. Miała ona jednak zmienioną formułę, a znaczną część uczestników stanowili najbardziej popularni uczestnicy poprzednich edycji „Baru”, niedługo przedtem zakończonego programu „Kawaler do wzięcia”, a także TVN-owskiego „Big Brothera”. Polsat znów poszedł za ciosem i już po paru miesiącach na ekrany weszła piąta edycja programu. Oprócz nieznanych nikomu uczestników do programu zaproszone zostały też „VIPY”, jak się okazało były to w większości dzieci znanych rodziców. Udział wzięli między innymi Agata Torzewska, Jacek Korwin-Mikke oraz bracia Cugowscy. Piąta edycja nie powtórzyła jednak sukcesu poprzednich. Mimo to po rocznej przerwie zdecydowano się na szóstą odsłonę. Reklamowana była ona hasłem „Bar Europa” i charakteryzowała się tym, że oprócz Polaków wystąpiło też ośmioro uczestników pochodzących z innych krajów europejskich – Grecji, Ukrainy, Rosji, Włoch, Litwy oraz Wielkiej Brytanii. Ta edycja osiągnęła najmniejszą oglądalność spośród dotychczasowych.
Zasady.
Grę rozpoczynało kilkanaście osób (ta liczba zmieniała się zależnie od kolejnych edycji). We wszystkich edycjach pojawiali się też nowi uczestnicy, wchodzący już podczas trwania programu, najczęściej na czyjeś miejsce. Program trwał około trzech miesięcy. Zawodnicy zatrudnieni zostawali jako obsługa w lokalu „Bar” i ciężko pracowali pod okiem surowego szefa – Jacka Kocha i menadżerów klubu- Tymoteusza Tudaja i Jacka Sajnoka. Na początku „Bar” znajdował się przy ulicy Świdnickiej we Wrocławiu w podziemiu domu towarowego „Solpol”, później zaś program przeniósł się do pawilonu gastronomicznego „Między Mostami” przy ulicy Księcia Witolda 2 (zburzony w maju 2006). Kamera towarzyszyła naszym bohaterom również poza pracą, w domku barowiczów znajdującym się w większości edycji na wrocławskich Bielanach (w drugiej edycji było to mieszkanie w centrum miasta). Widzowie codziennie śledzili ich relacje – konflikty, przyjaźnie, niekiedy nawet uczucia. Uczestnicy często dostawali też różnego typu zadania dodatkowe, organizowano im również wyjazdy do ciekawych miejsc, gdzie oczywiście także towarzyszyła im kamera. Co czwartek odbywał się program na żywo w studiu, gdzie każdy uczestnik musiał przyznać jednej osobie „plusa” i jednej „minusa” za miniony tydzień. Osoba z największą liczbą „minusów” zajmowała pierwsze gorące krzesło, a osoba z największą liczbą „plusów” musiała zadecydować kto zajmie drugie. Co sobotę, w kolejnym programie na żywo widzowie poprzez głosowanie SMS-owe decydowali która z osób siedzących na „Gorących Krzesłach” ma opuścić program. Programy na żywo były też okazją do dyskusji uczestników na różne tematy i odpowiadania na bardzo osobiste czasem pytania prowadzącego.
Polskie edycje i ich uczestnicy.
"Kursywą" wyróżniono osoby, które dołączyły do uczestników jako nowe w trakcie programu. Kolorem różowym wyróżniono osoby, które własnowolnie opuściły program.
I edycja – "Bar I".
Bar (I edycja) – pierwsza edycja popularnego reality-show Bar trwała 13 tygodni. Rozpoczęła się 2 marca, a zakończyła 1 czerwca 2002 roku. Program był w Polsce nowością i polegał na obserwacji wzajemnych relacji ludzi podczas wspólnej pracy w lokalu „Bar”, a także poza pracą w domu naszpikowanym kamerami (więcej o zasadach programu w osobnym artykule Bar). Program poprowadził Krzysztof Ibisz, a główną nagrodą było mieszkanie w Warszawie w dzielnicy Saska Kępa.
Tabela eliminacyjna.
Legenda
Po lewej stronie dwukropka podano w okienkach liczbę otrzymanych plusów, po prawej zaś minusów.
Uwagi dodatkowe
II edycja – "Bar II".
Bar (II edycja) – druga edycja programu reality show Bar. Program trwał 13 tygodni – rozpoczął się 14 września, a zakończył 14 grudnia 2002 roku. Cechą mającą odróżnić tę edycję od pierwszej był podział uczestników na dwie rywalizujące ze sobą grupy – Żółtych i Niebieskich. Główną nagrodą w programie było mieszkanie w centrum Warszawy, na Saskiej Kępie.
Tabela eliminacyjna.
Legenda
Po lewej stronie dwukropka podano w okienkach liczbę otrzymanych plusów, po prawej, minusów.
Uwagi dodatkowe
III edycja – "Bar III: Bez Granic".
Bar III: Bez Granic – trzecia edycja programu reality show Bar. Program trwał 14 tygodni – rozpoczął się 13 września, a zakończył 20 grudnia 2003 roku. Uczestnicy podzieleni byli na dwie rywalizujące ze sobą grupy – Żółtych i Czerwonych. Główną nagrodą w programie była „pensja na całe życie”. W finałowym odcinku okazało się, że zwycięzca ma do wyboru – wziąć 300 tysięcy złotych w walizce lub otrzymywać dożywotnią pensję od produkcji programu, której łączna suma będzie równa 300 tysiącom. Zwycięzca, Maciej Kiślewski wybrał pierwszy wariant.
Tabela eliminacyjna.
Legenda
Po lewej stronie dwukropka podano w okienkach liczbę otrzymanych plusów, po prawej, minusów.
Uwagi dodatkowe:
IV edycja – "Bar IV: Złoto Dla Zuchwałych".
Bar IV: Złoto Dla Zuchwałych – czwarta edycja programu reality show – Bar. Program trwał 15 tygodni – rozpoczął się 28 lutego, a zakończył 12 czerwca 2004 roku. Emitowany był przez stację Polsat. Charakterystyczną cechą czwartej edycji, odróżniającą ją od poprzednich było to, że oprócz uczestników wyłonionych w castingu, wzięli w niej udział również gwiazdy polskich edycji Big Brothera oraz wcześniejszych trzech edycji Baru. Grupa ta składała się z czternastu osób i nazwana została „All Stars”. Co tydzień dwoje „All Starsów” wchodziło do „Baru” na siedem dni i zamieszkiwało z uczestnikami. Widzowie mieli przez ten czas wybrać jedną z nich, która potem, w połowie programu wejdzie do „Baru” na stałe. Wynik ogłaszany był w piątkowych programach na żywo. Wtedy też odbywało się wejście kolejnej pary All Stars.
Tabela eliminacyjna.
Legenda
Po lewej stronie dwukropka podano w okienkach liczbę otrzymanych plusów, po prawej, minusów.
Uwagi dodatkowe:
V edycja – "Bar V: V.I.P".
Bar V: V.I.P – piąta edycja programu reality-show Bar. Program trwał 14 tygodni – rozpoczął się 11 września, a zakończył 18 grudnia 2004 roku. Uczestnicy podzieleni byli na dwie rywalizujące ze sobą grupy – Żółtych i Czerwonych. Przez pierwszą część programu, do grona uczestników dołączały tak zwane osoby VIP – najczęściej dzieci sławnych rodziców ze świata polskiego show-biznesu. Wejścia VIP-ów odbywały się w soboty, a nowy uczestnik dołączał zawsze do tej drużyny, z której ostatnio ktoś został wyeliminowany. W porównaniu do poprzednich edycji, proces eliminacji uczestników został nieco zmieniony – pojawiły się ćwierć- i półfinały. Główną nagrodą w programie był samochód marki Porsche.
Tabela eliminacyjna.
Legenda
Po lewej stronie dwukropka podano w okienkach liczbę otrzymanych plusów, po prawej, minusów.
Uwagi o tabeli:
VI edycja – "Bar VI: Europa".
Bar VI: Europa – szósta i zarazem ostatnia edycja programu Bar w Polsce. Program trwał 11 tygodni – rozpoczął się 24 września, a zakończył 10 grudnia 2005 roku. Emitowany był przez stację TV4. Charakterystyczną cechą szóstej edycji, odróżniającą ją od poprzednich był występ ośmiorga uczestników, reprezentujących inny niż Polska kraj europejski. Główną nagrodą w programie było sto tysięcy złotych.
Tabela eliminacyjna.
Legenda
Po lewej stronie dwukropka podano w okienkach liczbę otrzymanych plusów, po prawej zaś minusów.
Uwagi do tabeli:

</doc>
<doc id="1783576" url="https://pl.wikipedia.org/wiki?curid=1783576" title="The Courteeners">
The Courteeners

The Courteeners - brytyjski zespół muzyczny, grający muzykę z gatunku szeroko pojętego rocka alternatywnego. Formacja pochodzi z Middleton w hrabstwie Wielki Manchester.
Historia powstania i pierwsze sukcesy.
Członkowie zespołu znają się od kiedy mają dziesięć lat. Trójka z nich: Liam, Michael oraz Daniel chodzili do jednej szkoły w Middleton, natomiast Mark uczęszczał do pobliskich szkół w Prestwich oraz Rochdale. Podczas studiów na University of Salford, Liam Fray często dawał koncerty w szkole, a wieczorami śpiewał w pobliskich barach w Manchesterze. Po zdobyciu pozytywnej reakcji publiczności Liam postanowił opuścić Uniwersytet i stworzyć własny zespół. Dołączył do niego przyjaciel - Michael Campbell i pod nazwą "Liam Fray" grali razem koncerty, aż do czasu, gdy do formacji dołączyli kolejni dwaj muzycy - Daniel Moores oraz Mark Cuppello. Ich pierwszy, większy koncert odbył się w Manchester Roadhouse w październiku 2006 roku i okazał się wielkim sukcesem. O formacji zrobiło się głośno, a 10 miesięcy później, 6 sierpnia 2007 roku wydali swój debiutancki singiel zatytułowany "Cavorting" przy współpracy z wytwórnią Loog Records. Drugi singiel "Acrylic" ukazał się na rynku 22 października i znalazł się na 44 pozycji listy przebojów UK Charts.

</doc>
<doc id="1783577" url="https://pl.wikipedia.org/wiki?curid=1783577" title="Łasica długoogonowa">
Łasica długoogonowa

Łasica długoogonowa, łasica długoogoniasta ("Neogale frenata") – gatunek małego drapieżnego ssaka z rodziny łasicowatych. Najbardziej rozpowszechniony gatunek z tej rodziny na terenie Ameryki Północnej. Największy przedstawiciel rodzaju "Mustela" na kontynencie północnoamerykańskim. 
Występowanie i biotop.
Kanada (Kolumbia Brytyjska, Manitoba, Alberta i Saskatchewan), Stany Zjednoczone (z wyjątkiem południowo-wschodniej Kalifornii, Nevady i większej części Arizony), Meksyk, Gwatemala, Honduras, Salwador, Nikaragua, Kostaryka, Panama, północna i południowa część Kolumbii i Wenezueli, Ekwador, Peru, Boliwia i Brazylia. Zamieszkują umiarkowane i tropikalne obszary obu Ameryk. Spotyka się je na polach uprawnych, w lasach, na obszarach podmiejskich, zazwyczaj w pobliżu wody. Nie występują na pustyniach i w dużych, gęstych lasach.
Charakterystyka.
Wygląd.
Mały ssak o długim, smukłym ciele. Głowa mała, wąska z długimi wąsami osadzona na długiej szyi. Nogi krótkie o brązowych łapach. Futro o krótkich, miękkich, lśniących włosach. Linienie odbywa się na wiosnę i jesienią. Sierść koloru brązowego, na brzuchu żółta lub biała. U północnych populacji futro latem brązowem a zimą białe z wyjątkiem czarnej końcówki ogona, u południowych brązowe przez cały rok. Długi, puszysty ogon (stanowi 50% długości ciała) koloru brązowego z czarną końcówką. Wzór zębowy: I 3/3, C 1/1, P 3/3, M 1/2 X 2 = 34.
Tryb życia.
Łasica długoogonowa prowadzi głównie nocny i samotny tryb życia, choć często spotykana jest w dzień. Areał osobniczy samca obejmuje kilka areałów samic. Przejawiają silny terytorializm i są agresywne wobec przedstawicieli własnego gatunku. Terytoria oznaczają wydzieliną z gruczołów odbytowych. Są szybkie i zwinne. Dobrze pływają i wspinają się na drzewa. Posiada dobrze rozwinięty zmysł wzroku, słuchu i węchu. Gniazdują w wydrążonych kłodach, w stodołach, szczelinach skalnych, a także wykorzystują nory swoich ofiar. Komunikują się między sobą za pomocą dźwięków i zapachów. 
Okres godowy i lęgowy przypada na lipiec i sierpień. Samiec może kopulować z kilkoma samicami. Po ciąży przedłużonej trwającej 280 dni na świat przychodzi 4-8 młodych o masie urodzeniowej 3,1 g. Młode rodzą się bezradne, z zamkniętymi oczami i rzadkim, białym futrem. Po czternastu dniach futro gęstnieje i uwidaczniają się różnice w wielkości ciała między samcami i samicami. Po 36 dniach młode otwierają oczy i zaczynają być odstawiane od piersi. Zaczynają przyjmować już stały pokarm przynoszony przez matkę. W wieku ośmiu tygodni potrafią same już zabić ofiarę. Samce osiągają wtedy już większe rozmiary od swojej matki. Wkrótce opuszczają gniazdo i prowadzą niezależne życie. Samice dojrzałość płciową uzyskują w 3-4 miesiącu życia natomiast samce około 12. Wiele młodych nie dożywa 1 roku życia. W niewoli osiągają wiek do 9 lat. 
Łasica długoogonowa jest zwierzęciem głównie mięsożernym. Głównym składnikiem pożywienia są gryzonie (szczury, nornice, wiewiórki, myszy i susły), króliki, ryjówki, gady i małe ptaki. Latem pokarm uzupełnia o owoce (w tym jagody). Ze względu na duże tempo przemiany metabolizmu, dziennie zapotrzebowanie na pokarm stanowi 40% masy jej ciała. Samice polują głównie na małe gryzonie, natomiast samce potrafią upolować nawet królika. Zdobycz zabijają poprzez ugryzienie u podstawy czaszki.
Podgatunki.
Dotychczas wyróżniono ponad czterdzieści podgatunków łasicy długoogonowej:
Znaczenie.
Do wrogów łasicy długoogonowej zaliczają się kojoty preriowe, lisy, duże sowy i grzechotnikowate. Jednak ze względu na dużą agresywność nie jest ona łatwym przeciwnikiem. Głównie ofiarami tych zwierząt padają osobniki młode. Zdarzały się pogryzienia ludzi przez schwytane łasice. Jest cennym tępicielem gryzoni i królików. Zdarzają się też ataki na stada drobiu. Skóra łasicy jest dostępna w handlu, lecz nie zyskała na popularności.
Zagrożenie i ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (niższego ryzyka). Populacja tego gatunku jest dość stabilna. Zagrożeniem dla tego ssaka są monokultury i osuszanie terenów podmokłych oraz stosowanie pestycydów.

</doc>
<doc id="1783579" url="https://pl.wikipedia.org/wiki?curid=1783579" title="Mustela frenata">
Mustela frenata



</doc>
<doc id="1783581" url="https://pl.wikipedia.org/wiki?curid=1783581" title="Prvenstvo Hrvatske u hokeju na ledu">
Prvenstvo Hrvatske u hokeju na ledu

Prvenstvo Hrvatske u hokeju na ledu – chorwackie rozgrywki ligowe w hokeju na lodzie.

</doc>
<doc id="1783587" url="https://pl.wikipedia.org/wiki?curid=1783587" title="Dinwiddie (Wirginia)">
Dinwiddie (Wirginia)

Dinwiddie – miasto położone we wschodniej części Stanów Zjednoczonych, w Hrabstwie Dinwiddie (jego siedziba) w stanie Wirginia; jest to obszar niemunicypalny.

</doc>
<doc id="1783588" url="https://pl.wikipedia.org/wiki?curid=1783588" title="Dinwiddie">
Dinwiddie



</doc>
<doc id="1783589" url="https://pl.wikipedia.org/wiki?curid=1783589" title="Wynicowanie macicy">
Wynicowanie macicy

Wynicowanie macicy – rzadkie powikłanie porodu, polegające na wpukleniu się dna macicy i równoczesnym wywinięciu błony śluzowej na zewnątrz. Występuje zwykle w czwartym okresie porodu jako skutek nieprawidłowego prowadzenia porodu w trzecim okresie. Objawia się ciężkim wstrząsem i związane jest z utratą krwi. Leczenie polega na odprowadzeniu wynicowanej macicy.
Podział.
I stopnia - występuje w przypadku, kiedy następuje wpuklenie dna macicy do ujścia wewnętrznego szyjki macicy.
II stopnia - występuje w przypadku, kiedy trzon macicy jest wynicowany do ujścia zewnętrznego szyjki macicy.
III stopnia - występuje w przypadku, kiedy trzon macicy jest wywinięty w pochwie i na zewnątrz sromu.
Obraz kliniczny.
W częściowym wynicowaniu, do którego należy I i II stopień jako objawy kliniczne można rozpoznać krwawienie, ból, wstrząs oraz niewyczuwalne dno macicy przez powłoki brzuszne. 
W całkowitym wypadnięciu wywiniętej macicy (III stopień), oprócz powyższych objawów, widać lub wyczuwalny jest również guz (czyli macica) w pochwie lub przed sromem.
Postępowanie.
Droga pochwowa.
W przypadku wynicowanej macicy pierwszym ze sposobów jest próba wprowadzenia jej drogą pochwową. Jedną z czynności jest metoda Johnsona, która polega na wprowadzeniu całej ręki do pochwy i odprowadzeniu macicy ku górze dzięki lekkiemu uciskowi na dno macicy. Druga metoda Hibbarda polega na wprowadzeniu macicy poprzez ucisk na tylną ścianę pochwy płasko ułożoną dłonią i delikatne odprowadzanie ku górze do momentu, kiedy cała dłoń znajdzie się w jamie macicy. Odprowadzanie macicy powinno się wykonywać w znieczuleniu ogólnym i po podaniu leków tokolitycznych, aby nie nastąpiło obkurczenie macicy, które uniemożliwi odprowadzenie jej drogą pochwową. Macica ma tendencję do ponownego wynicowania, dlatego należy odczekać parę minut z dłonią w macicy aż do momentu całkowitego obkurczenia. 
Droga brzuszna.
Odprowadza się macicę za pomocą laparotomii, w przypadku nieudanej próby wprowadzenia jej drogą pochwową.
Dalsze postępowanie.
Podaje się leki obkurczające macicę i stosuje profilaktykę przeciwbakteryjną.
Rokowanie.
Jest dobre, jeśli zaraz po zdarzeniu natychmiast odprowadzi się wynicowaną macicę.

</doc>
<doc id="1783591" url="https://pl.wikipedia.org/wiki?curid=1783591" title="Fakolizyna">
Fakolizyna

Fakolizyna (Azapentacen, ang. "phacolysin", ATC: S01 XA20) – organiczny związek chemiczny, lek o działaniu przeciwzaćmowym stosowany miejscowo w okulistyce. Wykazuje duże powinowactwo do grupy -SH białek rozpuszczalnych soczewki oka.
Działanie.
Dzięki łączeniu się z grupami SH rozpuszczalnych białek soczewki oka chroni ją przed działaniem substancji typu chinonowego, powstających w wyniku nieprawidłowego metabolizmu aminokwasów aromatycznych. Ponadto związek aktywuje działanie enzymu proteolitycznego obecnego w cieczy wodnistej komory przedniej oka. Azapentacen zapobiega powstawaniu zaćmy i może spowolnić proces degeneracji soczewek.
Wskazania.
Zapobiegawczo i leczniczo w zaćmie starczej przede wszystkim w początkowej fazie rozwoju zaćmy korowej. Może być stosowana w innych postaciach zaćmy (pourazowa, wrodzona wtórna, wikłająca), jednak skuteczności leku w tych przypadkach jest mniejsza.
Działania niepożądane.
Lek jest z reguły dobrze tolerowany, jedynie wyjątkowo mogą pojawić się objawy umiarkowanego podrażnienia oka.
Uwagi.
Osoby noszące soczewki kontaktowe powinny zdejmować je przed zakropleniem leku i ponownie założyć co najmniej piętnaście minut później. Lek może powodować przejściowe niewyraźne widzenie lub inne zaburzenia widzenia.
Interakcje.
Może być stosowana w połączeniu z innymi lekami okulistycznymi.
Dawkowanie.
Stosowany miejscowo 2 krople do worka spojówkowego 3–5 razy na dobę. Lek jest przeznaczony do stosowania zapobiegawczego przez wiele miesięcy. Jeśli pacjent stosuje więcej niż jeden lek do oczu, każdy z tych leków powinien podawać z zachowaniem co najmniej 10-15 minutowej przerwy.

</doc>
<doc id="1783595" url="https://pl.wikipedia.org/wiki?curid=1783595" title="Aim">
Aim



</doc>
<doc id="1783596" url="https://pl.wikipedia.org/wiki?curid=1783596" title="KHL Medveščak Zagrzeb">
KHL Medveščak Zagrzeb

KHL Medveščak Zagrzeb – chorwacki klub hokejowy z siedzibą w Zagrzebiu. Drużyna występuje obecnie w dwóch rodzajach rozgrywek: w rodzimej lidze chorwackiej oraz w rozgrywkach Erste Bank Eishockey Liga.
Klub jest zdecydowanie najpopularniejszym klubem w Chorwacji. W sezonie 2009/2010 na trybuny rodzimej hali zasiadło prawie 200 tysięcy widzów. Dało to wzrost liczby widowni w całej lidze o 15%.
Historia.
Rozgrywki w Jugosławii i Chorwacji.
Medveščak założony został w 1961 roku po przekształceniu klubu SD Zagrzeb. Przez pierwsze dziesięć lat zespół grał na otwartym lodowisku "Šalata", które mogło pomieścić nawet 5000 osób. W 1971 roku klub przeniósł się do mogącej pomieścić 6 300 widzów hali Dom sportova. W pierwszych dwóch dekadach swojego istnienia klub czternastokrotne stawał na podium mistrzostw Jugosławii, jednak dopiero w sezonie 1988/1989 zdobył pierwszy tytuł mistrza Jugosławii. W dwóch kolejnych sezonach powtórzył ten sukces będąc przy okazji ostatnim mistrzem Socjalistycznej Jugosławii. Sukcesy te były zasługą m.in. pozyskaniem sponsora publicznej spółki "Gortan Building".
W rozgrywkach europejskich największym sukcesem jest awans do drugiej rundy Pucharu Europy w sezonie 1990/1991. Wtedy to drużyna z Zagrzebia pokonała w pierwszej rundzie włoskie HC Bolzano, czy też austriackie VEU Feldkirch. W drugiej rundzie zajęła trzecie miejsce w czterozespołowej grupie minimalnie ulegając fińskiemu TPS oraz niemieckiemu Düsseldorfer EG pokonując przy tym francuską drużynę z Rouen. Po tym sezonie zespół stracił sponsora. Spowodowane było to transformacją ustrojową w rozpadającym się państwie jugosłowiańskim. Problemy finansowe sponsorów spowodowały, iż bez finansowania spółek klub stracił status mocnej drużyny w regionie stając się amatorską drużyną grająca w lidze chorwackiej.
W lidze chorwackiej drużyna uczestniczy od jej powstania, czyli sezonu 1991/1992. Zdobył w niej czternaście tytułów. Mocna pozycja w Chorwacji spowodowała, iż klub został zaproszony do słoweńskiej ligi w sezonie 2007/08, w której w sezonie zasadniczym zajął drugie miejsce, jednak w fazie play-off nie mógł uczestniczyć. W drugim sezonie w lidze słoweńskiej drużyna Medveščaka zwyciężyła w sezonie zasadniczym i mogła zagrać w fazie play-off w której odpadła w fazie półfinałowej w której zmierzyła się z grającej w lidze EBEL Olimpiją Lublana 0:4.
Rozgrywki EBEL.
W dniu 15 maja 2009 roku drużyna została przyjęta przez kierownictwo ligi EBEL do grona dziewięciu już uczestniczących w rozgrywkach drużyn. Stała się przy tym czwartą drużyną w historii ligi, która swoją siedzibę ma poza terytorium Austrii. W wyniku czego w dniu 1 sierpnia do klubu zatrudniono kanadyjskiego trenera Enio Sacilotto. Wcześniej na stanowisko głównego menedżera przyjęto Amerykanina Douglasa Bradleya. 24 listopada 2009 roku po dwudziestu pięciu kolejkach Sacilotto został zwolniony. Powodem tej decyzji były słabe wyniki (8. miejsce na 10 drużyn). Nowym trenerem zespołu został Ted Sator – były trener drużyn NHL: New York Rangers oraz Buffalo Sabres. Sator doprowadził do zajęcia na koniec sezonu zasadniczego ósmego miejsca. W 54 spotkaniach drużyna z Zagrzebia zwyciężyła w 25 meczach, zdobywając 160 bramek tracąc przy tym 182. Drużyna awansowała do fazy play-off w której w ćwierćfinale zmierzyła się ze zwycięzcą sezonu zasadniczego EC Graz 99ers. Po pierwszych dwóch spotkaniach tej rundy Medveščak przegrywał 0:2 jednak w kolejnych czterech spotkaniach to drużyna "niedźwiedzi" i to ona niespodziewanie awansowała do fazy półfinałowej ligi. Medveščak został jedyną drużyną spoza Austrii, która wystartowała w półfinale sezonu 2009/2010 i drugą po Olimpii Lublanie drużyną spoza Austrii, która tego dokonała. W p ółfinale drużyna jednak przegrała z późniejszym mistrzem EC Red Bull Salzburg 1:4. W sezonie 2009/2010 drużyna rezerw uczestniczyła w międzynarodowej Slohokej Liga. Do 2013 trenerem drużyny był Amerykanin Marty Raymond.
W drodze wyjątku drużyna rozgrywa swoje mecze w rzymskim amfiteatrze w Puli z 2 p.n.e.. W sezonie EBEL (2012/2013) drużyna zajęła 4. miejsce w sezonie zasadniczym, a w fazie play-off w 1/4 finału uległa EC Red Bull Salzburg 2:4 i odpadła z dalszej rywalizacji.
Rozgrywki KHL (2013-2017).
Od 2012 roku klub starał się o przyjęcie do międzynarodowych rozgrywek KHL. 26 marca 2013 roku jego przedstawiciele złożyli wniosek aplikacyjny o angaż w sezonie KHL (2013/2014). 29 kwietnia 2013 roku władze ligi podjęły decyzję o przyjęciu klubu KHL Medveščak Zagrzeb od sezonu 2013/2014. Od czerwca 2013 szkoleniowcem zespołu jest Kanadyjczyk Mark French (wcześniej trener drużyny Hershey Bears w lidze AHL). W statystyce wszystkich drużyn na początku sezonu KHL ekipa Zagrzebia dysponowała najwyższą średnią wzrostu i wagi zawodników w składzie. W czerwcu 2014 trenerem klubu został Amerykanin Chuck Weber. W październiku jego następcą został Kanadyjczyk Doug Shedden. W czerwcu 2015 trenerem klubu został Kanadyjczyk Gordie Dwyer. Następnie drużyna uczestniczyła w sezonach KHL (2014/2015), KHL (2015/2016), KHL (2016/2017), ani raz nie awansując do fazy play-off.
Powrót do EBEL.
W marcu władze ligi EBEL zatwierdziły klub jako pełnoprawnego uczestnika rozgrywek od sezonu 2017/2018; tym samym klub wycofał zespół z ligi KHL. Od lipca głównym trenerem został dotychczasowy asystent, Connor Cameron.

</doc>
<doc id="1783597" url="https://pl.wikipedia.org/wiki?curid=1783597" title="Medvescak Zagrzeb">
Medvescak Zagrzeb



</doc>
<doc id="1783598" url="https://pl.wikipedia.org/wiki?curid=1783598" title="Karel Kosík">
Karel Kosík

Karel Kosík (ur. 26 czerwca 1926 w Pradze, zm. 21 lutego 2003 tamże) – czeski filozof marksistowski. W swojej najsłynniejszej pracy filozoficznej "Dialektyka tego, co konkretne" (1963) zaprezentował oryginalną syntezę Heideggerowskiej wersji fenomenologii z poglądami „młodego Marksa”. Jego późniejsze prace mogą być określone jako ostra krytyka społeczeństwa nowoczesnego z pozycji lewicowego konserwatyzmu.
Życiorys.
Od 1 września 1943 aż do aresztowania przez Gestapo 17 listopada 1944 był członkiem nielegalnej antynazistowskiej partyzanckiej grupy komunistycznej "Předvoj" („Awangarda”) i redaktorem naczelnym nielegalnego czasopisma "Boj mladých" („Walka młodych”). Po schwytaniu był przetrzymywany pod ścisłym nadzorem na praskim Pankrácu i wielokrotnie przesłuchiwany. Od 30 stycznia do 5 maja 1945 był więźniem obozu koncentracyjnego Theresienstadt.
W latach 1945–1947 studiował filozofię i socjologię na Uniwersytecie Karola w Pradze. W latach 1947–1949 uczęszczał na wykłady z filozofii na Uniwersytecie Leningradzkim i Moskiewskim Uniwersytecie Państwowym w Związku Radzieckim.
W 1950 kończy studia w Pradze na Uniwersytecie Karola. W tym czasie poznaje swoją przyszłą żonę Růženę Grebeníčkovą (późniejszą laureatkę Nagrody im. Herdera), z którą miał 3 dzieci (Antonín Kosík, Irena Kosíková i Štěpán Kosík).
W latach 1952–1969 pracuje jako naukowiec na Wydziale Filozofii Czechosłowackiej Akademii Nauk. Daje wykłady w różnych krajach świata (m.in. w Wenecji na 12 Międzynarodowym Kongresie Filozoficznym i w Meksyku na 13 Międzynarodowym Kongresie Filozoficznym). W 1963 publikuje swoją główną pracę "Dialektyka tego, co konkretne. Studia z problematyki człowieka i świata". Od 1968 roku pracuje na stanowisku profesora filozofii Wydziału Filozoficznego Uniwersytetu Karola - do roku 1970, kiedy zostaje usunięty ze stanowiska.
W latach 1971–1990 wielokrotnie jest przesłuchiwany i odwiedzany w mieszkaniu przez służby bezpieczeństwa policji państwowej Stb, podczas których konfiskowane są jego rękopisy, notatki i książki. Jego prace są zakazane we wszystkich państwowych bibliotekach.
Po aksamitnej rewolucji 1989 powraca na Uniwersytet Karola (gdzie wykłada w latach 1990–1992) i na Akademię Nauk Republiki Czeskiej (gdzie wykłada od 1992 do śmierci). Wiele podróżuje po Europie z wykładami (głównie do Barcelony i Paryża). W 1999 otrzymał Nagrodę im. Toma Stopparda przyznawaną przez środowisko Karta 77 za swoją książkę "Myśli przedpotopowe"; w 2001 w Klementinum otrzymał od czeskiego ministra kultury Nagrodę Artis Bohemiae amicis.

</doc>
<doc id="1783599" url="https://pl.wikipedia.org/wiki?curid=1783599" title="Taniec z gwiazdami (I edycja)">
Taniec z gwiazdami (I edycja)



</doc>
<doc id="1783600" url="https://pl.wikipedia.org/wiki?curid=1783600" title="Sikorsky CH-54 Tarhe">
Sikorsky CH-54 Tarhe

Sikorsky CH-54 Tarhe – amerykański ciężki śmigłowiec transportowy opracowany na przełomie lat 50. i 60. XX wieku przez firmę Sikorsky Aircraft dla Armii Stanów Zjednoczonych. Śmigłowiec wykorzystywany był jako latający dźwig lub, po doczepieniu specjalnego kontenera, do transportu piechoty. Cywilna wersja śmigłowca nosi nazwę S-64 Skycrane.
CH-54 Tarhe zastąpił w wojsku amerykańskim przestarzałe maszyny Sikorsky CH-37 Mojave i był używany m.in. podczas wojny wietnamskiej.

</doc>
<doc id="1783601" url="https://pl.wikipedia.org/wiki?curid=1783601" title="Dancing with the Stars. Taniec z gwiazdami">
Dancing with the Stars. Taniec z gwiazdami

Dancing with the Stars. Taniec z gwiazdami, wcześniej Taniec z gwiazdami – polski program rozrywkowy emitowany od 16 kwietnia 2005 do 27 listopada 2011 na antenie TVN i ponownie od 7 marca 2014 na antenie Polsatu, oparty na brytyjskim formacie "Dancing with the Stars" na licencji BBC Worldwide.
W programie rywalizują ze sobą pary złożone z osobowości medialnej i profesjonalnego tancerza, które w każdym odcinku prezentują jeden z wybranych tańców towarzyskich. Ich występy oceniane są przez komisję jurorską, a decydujący wpływ na wyniki poszczególnych odcinków mają telewidzowie. W finałowym odcinku konkurują ze sobą dwie pary, a faworyci widzów zdobywają główną nagrodę.
Jeden z najpopularniejszych telewizyjnych programów rozrywkowych w Polsce. Wielokrotnie zapewniał stacji TVN miano lidera na rynku telewizyjnym, był oglądany przez średnio 4–5 mln telewidzów; najwyższy wynik oglądalności – ponad 7,7 mln widzów – odnotowano jesienią 2005 podczas finałowego odcinka drugiej edycji. Program wpłynął na wzrost popularności tańca towarzyskiego w Polsce.
Zasady programu.
W programie biorą udział pary złożone z osobowości medialnej i partnerującego jej mistrza tańca towarzyskiego. Uczestnicy w każdym odcinku prezentują na żywo wcześniej przygotowany taniec – latynoamerykański lub standardowy, który oceniany jest przez czteroosobową komisję jurorską (składającą się z zawodowych choreografów lub sędziów tańca oraz artystów polskiej popkultury) w skali ocen od 1 do 10. W wybranych odcinkach emitowanych przez Polsat pary występują także w grupach, by zdobyć dodatkowe punkty – biorą udział w maratonach wybranego tańca, podczas których jurorzy eliminują kolejne duety aż do wyłonienia zwycięzców lub prezentują pokaz grupowy (zazwyczaj w dwóch konkurencyjnych drużynach), po którym jurorzy przyznają wspólne noty wszystkim parom z danej grupy.
Telewidzowie mogą głosować na swoich faworytów, dzwoniąc lub wysyłając wiadomości SMS pod numer podany przez prowadzących, a w edycjach emitowanych przez Polsat również oddając swoje głosy za pośrednictwem aplikacji mobilnej programu. Pod koniec każdego odcinka odpada jedna para, która uzyskała najmniejszą liczbę głosów. W przypadku remisu wyższe miejsce zajmuje para lepiej oceniona przez telewidzów. Do finału przechodzą dwie pary, które prezentują trzy tańce, w tym tzw. freestyle, czyli taniec dowolny. Program wygrywa para z większym poparciem widzów.
Nagrodą główną w programie jest statuetka Kryształowej Kuli. W edycjach 6-13. emitowanych w TVN zwycięzca (celebryta) otrzymywał również samochód. W edycjach produkowanych przez Polsat zwycięzcy otrzymują czeki: celebryta o wartości 100 tys. zł, a tancerz – 50 tys. zł.
Produkcja.
W latach 2005–2009 program był realizowany w studiu TVN w Ursusie, a w latach 2010–2011 w hali zdjęciowej Transcolor w Szeligach. Pierwsze siedem edycji wyreżyserował Wojciech Iwański, kolejne pięć Jan Kepinski, a 13. edycję Maciej Sobociński. W latach 2005–2006 kierownikiem muzycznym programu i dyrygentem orkiestry był Adam Sztaba, a w latach 2007–2011 Tomasz Szymuś. Za taneczne stroje uczestników odpowiadała Dorota Williams. Za choreografie w programie odpowiadali Agustin Egurrola i Maciej Zakliczyński.
Od 2014 program realizowany jest przez telewizję Polsat w Studiu ATM na Wawrze, a za jego reżyserię odpowiada Agata Lipnicka-Modrzejewska. Kierownikiem muzycznym programu i dyrygentem orkiestry jest Tomasz Szymuś. W latach 2014–2021 stylistką uczestników była Malwina Wędzikowska, a od jesieni 2022 jest nim Stefano Terrazzino. Wsparciem choreograficznym dla par są m.in. Maciej Zakliczyński, Joanna Szokalska, Krzysztof Hulboj, Kamila Kajak i Janja Lesar.
Lektorem zapowiadającym uczestników od pierwszej polskiej edycji programu jest Grzegorz Pawlak.
Uczestnicy.
Polsat.
6 marca 2020 rozpoczęła się jedenasta edycja programu, jednak podczas emisji drugiego odcinka (13 marca 2020), Telewizja Polsat w trosce o zdrowie i bezpieczeństwo uczestników oraz ekipy programu zawiesiła edycję do jesiennej ramówki, w związku z rozprzestrzenianiem się COVID-19 w Polsce. W lipcu potwierdzono, że Marcin Bosak zrezygnował z uczestnictwa w programie, a w sierpniu poinformowano, że z powodów osobistych z udziału w programie rezygnuje Janja Lesar, a to oznacza, że taneczną partnerką Tomasza Oświecińskiego została Wiktoria Omyła, dotychczasowa partnerka Marcina Bosaka. Emisja programu została wznowiona 4 września. Również z powodu pandemii edycję tę, niedługo przed jej zakończeniem, skrócono o jeden odcinek.
Spis edycji.
Odcinki specjalne.
4 września 2006, na tydzień przed rozpoczęciem czwartej edycji programu, w Operze Leśnej w Sopocie odbyło się widowisko pt. „Finał Finałów Tańca z gwiazdami”, w którym wystąpili finaliści pierwszych trzech sezonów: Olivier Janiak i Kamila Kajak, Witold Paszt i Anna Głogowska, Katarzyna Cichopek i Marcin Hakiel, Małgorzata Foremniak i Rafał Maserak, Rafał Mroczek i Aneta Piotrowska oraz Aleksandra Kwaśniewska i Michał Skawiński. Program został podzielony na trzy etapy. Po każdej z rund z rywalizacji odpadały dwie pary najsłabiej ocenione przez jurorów i telewidzów, a w trzecim etapie dwie najlepiej oceniane pary zaprezentowały się w tańcu dowolnym. Wszystkie pokazy ocenili: Iwona Pavlović, Zbigniew Wodecki, Beata Tyszkiewicz i Piotr Galiński. Decyzją telewidzów, zwycięzcami odcinka zostali Katarzyna Cichopek i Marcin Hakiel, którzy w nagrodę otrzymali statuetkę Bursztynowej Kuli. W trakcie programu wręczono także Teleostrogi, nagrody przyznawane przez czytelników „Tele Tydzień”, które otrzymali: Katarzyna Cichopek (najlepsza gwiazda), Rafał Mroczek (najlepszy gwiazdor), Aneta Piotrowska (najlepsza tancerka) i Rafał Maserak (najlepszy tancerz). Program prowadzili Katarzyna Skrzynecka i Hubert Urbański.
13 maja 2007, po finale piątej edycji programu, odbył się odcinek pt. „Taniec z gwiazdami – Najpiękniejsze tańce”, w którym telewidzowie za pośrednictwem głosowania telefonicznego wybrali najciekawszy występ ostatnich trzech edycji. Do konkursu przystąpili: Kinga Rusin i Stefano Terrazzino (rumba), Krzysztof Tyniec i Kamila Kajak (fokstrot), Aleksandra Kwaśniewska i Michał Skawiński (tango), Przemysław Sadowski i Ewa Szabatin (jive), Joanna Liszowska i Robert Kochanek (samba) oraz Joanna Jabłczyńska i Piotr Kiszka (walc angielski). Decyzją widzów, zwycięzcami zostali Kinga Rusin i Stefano Terrazzino, którzy w nagrodę otrzymali statuetkę Kryształowej Dziesiątki. Odcinek obejrzało 4 783 408 telewidzów. Występy uczestników opiniowali Kazimiera Szczuka, Szymon Majewski i Kuba Wojewódzki, a wspólny pokaz tańca zaprezentowali Iwona Pavlović, Piotr Galiński, Beata Tyszkiewicz i Zbigniew Wodecki.
9 grudnia 2007 odbył się odcinek pt. „Po prostu taniec”, w którym wystąpiły pary stworzone z celebrytów uczestniczących w programie "Taniec z gwiazdami" i tancerzy z programu "You Can Dance – Po prostu tańcz": Anna Guzik i Rafał Kamiński, Mateusz Damięcki i Anna Bosak, Justyna Steczkowska i Maciej Florek oraz Rafał Bryndal i Diana Staniszewska. Każda z par zaprezentowała po dwa pokazy konkursowe: wybrany taniec towarzyski oraz taniec nowoczesny. Wszystkie występy ocenili: Piotr Galiński, Iwona Pavlović, Agustin Egurrola i Michał Piróg. Program poprowadzili Katarzyna Skrzynecka, Piotr Gąsowski i Kinga Rusin. W odcinku zwyciężyli Anna Guzik i Rafał Kamiński. Gościem muzycznym wieczoru była Isis Gee, która zaśpiewała utwór Luciano Pavarottiego i Lary Fabian „Caruso”, na parkiecie dwukrotnie zaprezentowała się także grupa taneczna „Volt” Agustina Egurroli.
Widowiska taneczne.
Od 28 maja do 28 czerwca 2006 odbyła się ogólnopolska trasa koncertowa z udziałem uczestników pierwszych trzech edycji programu: Agnieszki Rylik i Marcina Olszewskiego, Małgorzaty Foremniak i Rafała Maseraka, Aleksandry Kwaśniewskiej i Michała Skawińskiego, Katarzyny Cichopek i Marcina Hakiela, Rafała Mroczka i Anety Piotrowskiej, Conrado Moreno i Magdaleny Soszyńskiej oraz Piotra Gąsowskiego i Anny Głogowskiej, a także formacji „Volt”. Podczas spektaklu reżyserowanego przez Wojciecha Iwańskiego zagrała orkiestra Adama Sztaby, a trasa obejmowała widowiska w: Gdańsku, Bydgoszczy, Łodzi, Poznaniu, Opolu, Katowicach, Warszawie, Rzeszowie, Bełchatowie, Wrocławiu i Włocławku.
31 sierpnia 2008 na Rynku Głównym w Krakowie odbyło się widowisko pt. „Po prostu tańcz z gwiazdami”, podczas którego podjęto próbę pobicia rekordu Guinnessa w jak największej liczbie jednocześnie tańczących par. Uczestnicy wydarzenia zatańczyli choreografię cha-chy ułożoną przez Agustina Egurrolę i Iwonę Pavlović. Rekord został ustanowiony, a liczba tańczących par wyniosła 1635. Podczas wydarzenia gościnnie wystąpili m.in. byli uczestnicy "Tańca z gwiazdami": Anna Guzik i Łukasz Czarnecki, Isis Gee i Żora Korolyov, Mariusz Pudzianowski i Magdalena Soszyńska-Michno oraz Tomasz Schimscheiner i Kamila Kajak-Mosejcuk. 
11 czerwca 2011 na Rynku Kościuszki w Białymstoku odbył się pokaz taneczny pt. „Taniec kontra dance – pojedynek na style”, w którym brali udział tancerze z programów "Taniec z gwiazdami" i "You Can Dance – Po prostu tańcz". Ich pokazy ocenili: Michał Piróg, Maja Sablewska i Piotr Galiński. Decyzją telewidzów, zwyciężyła drużyna "Tańca z gwiazdami" w składzie: Rafał Maserak (kapitan drużyny), Magdalena Soszyńska-Michno, Anna Głogowska, Paulina Biernat, Nina Tyrka, Izabela Janachowska, Janja Lesar, Krzysztof Hulboj, Cezary Olszewski, Robert Rowiński, Michał Uryniuk, Jan Kliment, Stefano Terrazzino. Program poprowadził Piotr Gąsowski, a w trakcie przerw zaśpiewali uczestnicy programu "X Factor" (Ada Szulc, William Malcolm i Michał Szpak) oraz zatańczyli finaliści szóstej edycji "You Can Dance – Po prostu tańcz".
Odbiór.
"Taniec z gwiazdami" pozostaje jednym z najpopularniejszych programów rozrywkowych w Polsce. Określany był „hitem TVN” i wielokrotnie zapewniał stacji miano lidera na rynku telewizyjnym. Najwyższy wynik oglądalności odnotowano podczas finałowego odcinka drugiej serii w 2005, który śledziło 7 743 241 telewidzów, a najlepiej oglądanym pierwszym odcinkiem programu była premierowa odsłona trzeciej edycji w 2006, którą obejrzało ponad 6,9 mln osób. Program oglądają głównie kobiety powyżej 30. roku życia, posiadające podstawowe lub średnie wykształcenie.
Program zapewnił stacji TVN wielomilionowe przychody z reklam – po pierwszych trzech edycjach odnotowano 51 mln zł wpływów (pierwsza seria przyniosła ok. 11 mln zł zysku, druga – 15 mln zł, a trzecia – 25 mln zł), piąty sezon zapewnił ok. 22,5 mln zł przychodu, szósty – 38 mln zł, siódmy – 40 mln zł, ósmy – 60 mln zł, dziewiąty – ok. 35 mln zł, dziesiąty – 47 mln zł, jedenasty – 45,5 mln zł, dwunasty – ponad 60 mln zł, a trzynasty – 57 mln zł. Wielomilionowe przychody zapewniają też edycje produkowane przez Polsat – stacja uzyskała 30 mln zł wpływów przy pierwszej edycji, 37 mln zł przy drugiej, 29 mln zł przy trzeciej, 26 mln zł przy piątej, 24 mln zł przy siódmej, 32 mln zł przy ósmej, 39 mln zł przy dziewiątej i 32 mln zł przy dziesiątej.
Program wpłynął na wzrost popularności tańca towarzyskiego w Polsce oraz wylansował szereg celebrytów funkcjonujących w show biznesie. Jest tematem wielu artykułów popularnonaukowych, w których autorzy opisują fenomen programu. Program wzbudza zainteresowanie ogólnopolskiej prasy, która opisuje m.in. stawki uczestników, skandale obyczajowe oraz romanse między uczestnikami, a także spekuluje, kto weźmie udział w kolejnych edycjach konkursu.
Ze względu na popularność programu w Polsce w sprzedaży ukazały się m.in. dwupłytowe wydawnictwo CD+DVD "The Best of Taniec z gwiazdami" (2007), płyta pt. "Taniec z gwiazdami" (2007) z przebojami w aranżacji Orkiestry Adama Sztaby, który uzyskał status złotej płyty za sprzedaż w ponad 18 tys. egzemplarzy, seria filmów DVD "Akademia Tańca z gwiazdami" (2007) z nauką tańca prowadzoną przez Iwonę Pavlović, album "Kreacje „Tańca z gwiazdami”" (2010) zawierający zdjęcia wybranych kostiumów zaprojektowanych dla uczestników przez Dorotę Williams wraz z komentarzami stylistki oraz płyta studyjna pt. "Tomasz Szymuś Orkiestra" z tanecznymi aranżacjami utworów znanych z programu.
Kontrowersje.
W pierwszym odcinku programu ujawniającego kulisy czwartej edycji programu w 2006 Hubert Urbański żartobliwie ogłosił, że jurorzy wybiorą najgorszą parę, która w nagrodę otrzyma kulę inwalidzką. Żart został krytycznie odebrany przez dr Dorotę Podgórską-Jachnik, pełnomocnika rektora Uniwersytetu Łódzkiego ds. osób niepełnosprawnych, która stwierdziła, że słowa prowadzącego to „chamstwo, które uraża ludzką godność”, sugerując też poszerzenie „repertuaru śmiesznych nagród” o białą laskę czy implant ślimakowy. Dodała: "Nie wiem, czy autorzy programu wiedzą, że niepełnosprawni też tańczą, i to z poczuciem rytmu, gracją, często ponadprzeciętną. Może właśnie ich zaprosić do programu i pokazać, że taniec to coś znacznie więcej niż fikanie nogami". Opinię poparły uniwersytety w Gdańsku i Warszawie. Ówczesny rzecznik prasowy TVN Andrzej Sołtysik skomentował incydent słowami: "Takie sytuacje się zdarzają, zwłaszcza w programach rozrywkowych. Hubert nie miał niczego złego na myśli. Dziwię się, że ludzie biorą wszystko tak na serio". Reżyser programu Wojciech Iwański oświadczył: "Przecież te słowa nie zostały powiedziane specjalnie. Był to spontaniczny, bardzo średni żart, może nawet wygłup, ale nikt nikogo nie chciał obrazić".
Po zakończeniu 176. programu "Kuba Wojewódzki", wyemitowanym 6 maja 2007 tuż o finale piątej edycji "Tańca z gwiazdami", pojawiły się spekulacje, jakoby wyniki głosowania widzów były zmanipulowane na niekorzyść Iwana Komarenki, który w talk-show rozmawiał z prowadzącym o przegranej z Krzysztofem Tyńcem. Stacja TVN w wydanym oświadczeniu poinformowała o nagraniu dwóch wersji programu Wojewódzkiego.
Podczas półfinałowego odcinka 14. edycji programu w 2014 Beata Tyszkiewicz, oceniając występ Anety Zając i Stefano Terrazzino, użyła wulgarnego zwrotu w zdaniu: "Jeszcze nikt mi nigdy nogami tak na stole przede mną nie zapie****lał". Krajowa Rada Radiofonii i Telewizji otrzymała skargę skierowaną w stronę aktorki.
Po emisji pierwszego odcinka 20. edycji programu w 2017, w której udział brała Miss Świata Głuchych Iwona Cichosz, osoby niesłyszące skierowały internetową petycję, w której zauważyły, że „nie przedstawiono werdyktu jurorów za pomocą tłumacza ani napisów dla niesłyszących”, mimo że – zgodnie z ustawą z 29 grudnia 1992 – nadawcy programów telewizyjnych powinni zapewniać co najmniej 10% kwartalnego czasu nadawania programu na audycje z udogodnieniami dla osób niesłyszących i niedowidzących. Od drugiego odcinka program dostępny był z napisami, który powstały z wykorzystaniem nowoczesnego oprogramowania do rozpoznawania mowy, dzięki czemu Polsat stał się tym samym pierwszym nadawcą w Polsce, który wprowadził napisy do programów emitowanych na żywo.
W 2019 podejrzewano, że wyniki głosowania telewidzów w finale dziewiątej edycji zostały zmanipulowane na rzecz Joanny Mazur i Jana Klimenta. Prowadzący wspomnieli na wizji, że w konkursie liczą się tylko głosy widzów, których na koniec nie podano. Trzy dni po emisji Telewizja Polsat wydała oświadczenie wraz z ostatecznymi wynikami głosowania, w którym wspomniała, że na wizji podawano szczegółowe wyniki jedynie w sytuacji, gdy różnica pomiędzy obiema parami była minimalna i wynosiła poniżej 1%.
Oglądalność.
Dane dotyczące oglądalności zostały oparte na badaniach przeprowadzonych przez Nielsen Audience Measurement i dotyczą wyłącznie oglądalności premiery telewizyjnej – nie uwzględniają oglądalności powtórek, wyświetleń w serwisach VOD itd.
Edycje wyemitowane przez TVN oglądało średnio od 3 do 7 mln telewidzów. Odcinki często znajdowały się wśród dziesięciu najchętniej oglądanych programów telewizyjnych w grupie wiekowej 4+ i grupie komercyjnej 16-49.
Serie produkowane przez Polsat ogląda średnio 3 mln odbiorców. Wybrane odcinki często znajdowały się w gronie najchętniej oglądanych programów w grupie wiekowej 4+.

</doc>
<doc id="1783604" url="https://pl.wikipedia.org/wiki?curid=1783604" title="Martin XB-51">
Martin XB-51

Martin XB-51 – amerykański samolot bombowy o bardzo nowatorskiej jak na czas swojego powstania konstrukcji, zaprojektowany w wytwórni Glenn L. Martin Company pod koniec lat 40 XX wieku. Po wybudowaniu dwóch prototypów cały program został anulowany.
Historia.
XB-51 powstał jako odpowiedź firmy Martin na zamówienie z 1945 roku United States Army Air Forces na samolot szturmowy i bombowy zdolny do atakowania celów naziemnych z niskich i średnich wysokości. Warunki techniczne jakie musiała spełniać nowa maszyna zostały określone w specyfikacji V-8237-1 określające parametry samolotu szturmowego pierwotnie oznaczonego jako XA-45 (litera A oznaczała "ground attack"/samolot szturmowy). W następnym roku zmieniono oznaczenie na XB-51 zastępując literę A literą B jak "bomber"/bombowiec. Do pierwszego lotu samolot (o numerze 46-685) wzniósł się 28 października 1949 roku. Drugi wybudowany prototyp (46-686) po raz pierwszy poleciał w 1950 roku, jednak dwa lata później, 9 maja 1952 roku, podczas wykonywania akrobacji na niskim pułapie uległ rozbiciu. Ostatecznie jednak zadania jakie pierwotnie miał wykonywać XB-51 powierzono maszynie Martin B-57 Canberra będącej amerykańską wersją brytyjskiego samolotu bombowego English Electric Canberra i w 1952 roku cały program budowy nowego bombowca został anulowany. Wytwórnia kontynuowała badania w locie pierwszego prototypu aż do 25 marca 1956 roku, kiedy i on uległ on rozbiciu.
Konstrukcja.
XB-51 był wolnonośnym, dwuosobowym średniopłatem o całkowicie metalowej konstrukcji. Skrzydło o skosie 35° i ujemnym wzniosie wynoszącym 6° miało możliwość wychylania się wokół osi okuć tylnego dźwigara zmieniając kąt zaklinowania względem kadłuba. Dzięki takiemu rozwiązaniu samolot miał możliwość startu i lądowania przy zwiększonym kącie natarcia z zachowaniem kadłuba w pozycji równoległej względem powierzchni ziemi. Z mechanizmem tym sprzęgnięte były klapy, które wychylały się automatycznie przy zwiększonym kącie zaklinowania i chowały przy jego zmniejszaniu. Na krawędzi natarcia skrzydła znajdowały się sloty a na końcach skrzydeł, krótkie lotki pełniące również funkcję spoilerów. Kadłub o prostokątnym przekroju i półskorupowej konstrukcji. Usterzenie klasyczne, wolnonośne, skośne w kształcie litery T (statecznik poziomy na szczycie statecznika pionowego). Podwozie chowane do wnęk w kadłubie, jednotorowe z dwoma dwukołowymi zespołami. Na końcówkach skrzydeł wnęki dla jednokołowych zespołów wspornikowych zapobiegających tarciu skrzydeł o wzniosie ujemnym o powierzchnie ziemi. Zespół napędowych składał się z trzech silników, początkowo były to General Electric J47-GE-9 o ciągu 23,2 kN każdy, które zastąpione zostały mocniejszymi General Electric J47-GE-13. Dwa z nich umieszczono u dołu przedniej części kadłuba po obu jego stronach. Trzeci silnik był schowany w tyle kadłuba, wlot powietrza do tego silnika znajdował się na grzbiecie kadłuba za skrzydłami i długim tunelem prowadził do silnika, którego dysza wylotowa znajdowała się na końcu kadłuba. Podczas przelotów można było w celu oszczędzania paliwa wyłączać trzeci silnik.
Uzbrojenie.
W samolotach seryjnych planowano montowanie w dziobie samolotu ośmiu działek kalibru 20 mm. W kadłubie znajdowała się komora bombowa, w której można było przenosić do 4700 kg bomb. Samolot mógł być również uzbrajany w osiem rakiet HVAR umieszczanych zamiast bomb w komorze.

</doc>
<doc id="1783606" url="https://pl.wikipedia.org/wiki?curid=1783606" title="Salvation (singel The Cranberries)">
Salvation (singel The Cranberries)

Salvation – singel irlandzkiego zespołu rockowego The Cranberries, pochodzący z trzeciego studyjnego albumu grupy "To the Faithful Departed". Utwór został nagrany w studio Windmill Lane Studios w 1995 roku. Poza zespołem w nagraniu utworu brała udział również sekcja dęta składająca się z Richiego Buckleya na saksofonie tenorowym, Michaela Buckleya na saksofonie barytonowym oraz Bruce’a Fairbairna na trąbce.

</doc>
<doc id="1783609" url="https://pl.wikipedia.org/wiki?curid=1783609" title="Naberius">
Naberius

Naberius – w tradycji okultystycznej, dwudziesty czwarty duch "Goecji". Znany jest również pod imionami Cerberus, Cerbere, Naberus i Nebiros. By go przywołać i podporządkować, potrzebna jest jego pieczęć, która według "Goecji" powinna być zrobiona ze srebra. 
Jest on najodważniejszym markizem piekła, marszałkiem polnym i generalnym inspektorem wojsk piekielnych. Jest jednym z dowódców nekromantów. Rozporządza 19 legionami duchów.
Obdarza ludzi elokwencją we wszystkich sztukach i naukach, a przede wszystkim w retoryce. Dodaje słodyczy do charakteru. Naucza sztuk wyzwolonych, właściwości metali, roślin oraz zwierząt. 
Ukazuje się pod postacią czarnego żurawia albo kruka, krążącego wokół okręgu. Używa chrapliwego głosu.

</doc>
<doc id="1783610" url="https://pl.wikipedia.org/wiki?curid=1783610" title="L3/33">
L3/33



</doc>
<doc id="1783611" url="https://pl.wikipedia.org/wiki?curid=1783611" title="Sikorsky S-64">
Sikorsky S-64



</doc>
<doc id="1783612" url="https://pl.wikipedia.org/wiki?curid=1783612" title="Free to Decide">
Free to Decide

Free to Decide – singel irlandzkiej grupy rockowej The Cranberries, pochodzący z albumu "To the Faithful Departed".

</doc>
<doc id="1783614" url="https://pl.wikipedia.org/wiki?curid=1783614" title="CH-54 Tarhe">
CH-54 Tarhe



</doc>
<doc id="1783615" url="https://pl.wikipedia.org/wiki?curid=1783615" title="Herbert Günther Möckel">
Herbert Günther Möckel

Herbert Günther Möckel (ur. 4 grudnia 1914 w Plauen, zm. 25 kwietnia 1955 w Landsberg am Lech) – zbrodniarz nazistowski, członek załogi niemieckiego obozu koncentracyjnego Buchenwald i SS-Hauptscharführer.
Z zawodu szklarz. Członek NSDAP i SS. Członek personelu Buchenwaldu od listopada 1938 do marca 1942, gdzie pełnił służbę jako Blockführer. Dodatkowo od listopada 1941 do przełomu lutego i marca 1942 należał do "Kommando 99", które dokonywało eksterminacji jeńców radzieckich.
Möckel został osądzony za swoje zbrodnie również przez amerykański Trybunał Wojskowy w Dachau w procesie członków komanda 99 (US vs. Werner Alfred Berger i inni) i skazany na karę 20 lat pozbawienia wolności.

</doc>
<doc id="1783616" url="https://pl.wikipedia.org/wiki?curid=1783616" title="CH-54">
CH-54



</doc>
<doc id="1783617" url="https://pl.wikipedia.org/wiki?curid=1783617" title="Sikorsky CH-54">
Sikorsky CH-54



</doc>
<doc id="1783618" url="https://pl.wikipedia.org/wiki?curid=1783618" title="Sikorsky UH-60 Blackhawk">
Sikorsky UH-60 Blackhawk



</doc>
<doc id="1783620" url="https://pl.wikipedia.org/wiki?curid=1783620" title="Włócznik zielonoczelny">
Włócznik zielonoczelny

Włócznik zielonoczelny ("Doryfera ludovicae") – gatunek małego ptaka z rodziny kolibrowatych (Trochilidae). Występuje w Boliwii, Ekwadorze, Kolumbii, Kostaryce, Panamie, Peru i Wenezueli. Nie jest zagrożony wyginięciem.
Długość ciała: 11–13 cm; masa ciała: 5,1–7,1 g.
Wyróżnia się dwa podgatunki "D. ludovicae":
Jego środowiskiem są wilgotne subtropikalne oraz tropikalne lasy mgliste. Występuje głównie w przedziale wysokości 750–2600 m n.p.m.
Międzynarodowa Unia Ochrony Przyrody (IUCN) uznaje włócznika zielonoczelnego za gatunek najmniejszej troski (LC – "Least Concern"). W 2022 roku organizacja Partners in Flight szacowała, że liczebność populacji mieści się w przedziale 0,5–5 milionów dorosłych osobników. Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za prawdopodobnie stabilny.

</doc>
<doc id="1783622" url="https://pl.wikipedia.org/wiki?curid=1783622" title="Doryfera ludoviciae">
Doryfera ludoviciae



</doc>
<doc id="1783624" url="https://pl.wikipedia.org/wiki?curid=1783624" title="Doryfera ludovicae">
Doryfera ludovicae



</doc>
<doc id="1783627" url="https://pl.wikipedia.org/wiki?curid=1783627" title="Analyse">
Analyse

Analyse – singel irlandzkiej grupy rockowej The Cranberries, pochodzący z piątego albumu studyjnego grupy "Wake Up and Smell the Coffee".

</doc>
<doc id="1783630" url="https://pl.wikipedia.org/wiki?curid=1783630" title="Konstantine Kawtaradze">
Konstantine Kawtaradze

Konstantine Kawtaradze (gruz. კონსტანტინე ქავთარაძე, ur. 19 maja 1966 w Tbilisi) – gruziński dyplomata, w latach 2006–2011 ambasador w Polsce, od 2011 ambasador w Szwecji i Finlandii.
Życiorys.
W 1990 ukończył studia filologiczne na uniwersytecie w Tbilisi, a w 1994 studia w Akademii Dyplomatycznej w Wiedniu.
W latach 1983–1985 pracował jako asystent reżysera w Gruzińskiej Rozgłośni Publicznej. Po ukończeniu studiów rozpoczął pracę w gruzińskiej dyplomacji. Początkowo był zatrudniony w wydziale współpracy gospodarczej, a od 1991 w wydziale współpracy kulturalnej i humanitarnej Ministerstwa Spraw Zagranicznych. W latach 1993–1994 pracował w Stałym Przedstawicielstwie Gruzji przy OBWE.
Przez rok pełnił funkcję naczelnika wydziału w Departamencie Kultury MSZ, a od 1995 był wicekonsulem w Konsulacie Generalnym w Atenach. Po powrocie do Gruzji w 2000 objął stanowisko naczelnika wydziału w Departamencie Organizacji Międzynarodowych MSZ. W latach 2001–2004 był wicedyrektorem i dyrektorem Departamentu Międzynarodowej Współpracy Kulturalnej MSZ. Od 2004 do 2006 pełnił funkcję wiceministra spraw zagranicznych.
W kwietniu 2006 został Ambasadorem Pełnomocnym i Nadzwyczajnym Republiki Gruzji w Warszawie. Po zakończeniu misji w 2011 powrócił do pracy w centrali MSZ. W czerwcu tego samego roku objął stanowisko Ambasadora Gruzji w Królestwie Szwecji i Republice Finlandii.
Deklaruje znajomość języka angielskiego, polskiego, greckiego i rosyjskiego.

</doc>
<doc id="1783633" url="https://pl.wikipedia.org/wiki?curid=1783633" title="Nando De Colo">
Nando De Colo

Nando De Colo (ur. 23 czerwca 1987 w Sainte Catherine) – francuski koszykarz, występujący na pozycji rozgrywającego lub rzucającego obrońcy, reprezentant Francji, obecnie zawodnik Fenerbahce Stambuł.
Uznany MVP meczu gwiazd 2008 ligi francuskiej. Został wybrany z numerem 53 w drugiej rundzie Draftu NBA 2009 przez San Antonio Spurs, lecz pozostał w Europie, podpisując kontrakt z Pamesa Valencia latem 2009.
Przed sezonem 2012/13 zdecydował się na przejście do NBA i podpisał kontrakt z San Antonio Spurs.
20 lutego 2014 De Colo został wytransferowany do Toronto Raptors w zamian za Austina Daye’a.
5lipca 2019 został zawodnikiem tureckiego Fenerbahçe SK.

</doc>
<doc id="1783634" url="https://pl.wikipedia.org/wiki?curid=1783634" title="Klaudia Kusińska">
Klaudia Kusińska

Klaudia Kusińska (ur. 22 lutego 1993) – polska tenisistka stołowa. Córka tenisisty stołowego Marcina Kusińskiego, wnuczka tenisisty stołowego Janusza Kusińskiego.

</doc>
<doc id="1783638" url="https://pl.wikipedia.org/wiki?curid=1783638" title="Iryna Żyłenko">
Iryna Żyłenko

Iryna Żyłenko (), ur. 28 kwietnia 1941 w Kijowie, zm. 3 sierpnia 2013) – poetka ukraińska. 
Życie.
Data i miejsce urodzenia są umowne, gdyż dziewczynka straciła w zawierusze wojennej całą rodzinę i jako niemowlę została przygarnięta przez przybranych rodziców. Lata dziecinne spędziła w wiosce Steciwci koło Zwinogródki (ukr. Zwenyhorodka), następnie przeniosła się do Kijowa. Ukończyła studia zaoczne na wydziale filologicznym kijowskiego Uniwersytetu Tarasa Szewczenki (1964). Pracowała jako wychowawczyni w przedszkolu, a potem jako dziennikarka.
Twórczość.
Pierwszy wiersz napisała w wieku ośmiu lat. W 1964 wydała tom reportaży "Bukowynski bałady" (Ballady bukowińskie) i tom poezji dla dzieci "Dostyhajut' kolosoczky" (Dojrzewają kłosiki). Pierwszy tom jej liryków, "Solo na solfi" (Solo na solfie), ukazał się w 1965. Kolejne zbiory wierszy to: "Awtoportret u czerwonomu" (1971, Autoportret w czerwieni), "Wikno u sad" (1978, Okno na sad), "Koncert dla skrypki, doszczu i cwirkuna" (1979, Koncert na skrzypce, deszcz i świerszcza), "Dim pod kasztanom" (1982, Dom pod kasztanem), "Jarmarok czudes" (1982, Jarmark cudów), "Ostannij wułycznyj szarmanszczyk" (1985, Ostatni kataryniarz uliczny) i "Diwczynka na kuli" (1987, Dziewczynka na kuli). W 1983 ukazał się wybór jej wierszy "Zbułosia lito" (Spełniło się lato). 
Główne tematy liryki Żyłenko to archetypiczny dom i ogród czy sad, małżeństwo i rodzina, natura, miłość i "małe sprawy powszednie", częstą inspiracje stanowią dzieła sztuki, szczególnie utwory muzyczne. Jest w jej poezji czysty liryzm, połączony z wielką wrażliwością i kulturą, upojenie życiem i melancholijne doznanie przemijania, subtelna ironia i pogodny humor, zaduma nad światem, tkliwa erotyka i cień śmierci.
Nagrody i wyróżnienia.
Iryna Zyłenko jest laureatką ukraińskiej Nagrody Państwowej im. Tarasa Szewczenki oraz nagrody im Wołodymyra Sosiury.
Recepcja polska.
Na polski tłumaczył jej wiersze Leszek Engelking. Drukowane były w „Literaturze na Świecie”, „Tyglu Kultury” i „Gazecie Lwowskiej”. Ponadto przekładały jej poezje Aleksandra Świętochowska i Elżbieta Raczyńska-Mraczek.

</doc>
<doc id="1783643" url="https://pl.wikipedia.org/wiki?curid=1783643" title="Mistrzostwa Polski seniorów w lekkiej atletyce 1974">
Mistrzostwa Polski seniorów w lekkiej atletyce 1974



</doc>
<doc id="1783645" url="https://pl.wikipedia.org/wiki?curid=1783645" title="Mistrzostwa Polski seniorów w lekkiej atletyce 1973">
Mistrzostwa Polski seniorów w lekkiej atletyce 1973



</doc>
<doc id="1783647" url="https://pl.wikipedia.org/wiki?curid=1783647" title="Mistrzostwa Polski seniorów w lekkiej atletyce 1972">
Mistrzostwa Polski seniorów w lekkiej atletyce 1972



</doc>
<doc id="1783649" url="https://pl.wikipedia.org/wiki?curid=1783649" title="Mistrzostwa Polski seniorów w lekkiej atletyce 1971">
Mistrzostwa Polski seniorów w lekkiej atletyce 1971



</doc>
<doc id="1783652" url="https://pl.wikipedia.org/wiki?curid=1783652" title="Mistrzostwa Polski seniorów w lekkiej atletyce 1970">
Mistrzostwa Polski seniorów w lekkiej atletyce 1970



</doc>
<doc id="1783654" url="https://pl.wikipedia.org/wiki?curid=1783654" title="Mistrzostwa Polski seniorów w lekkiej atletyce 1969">
Mistrzostwa Polski seniorów w lekkiej atletyce 1969



</doc>
<doc id="1783656" url="https://pl.wikipedia.org/wiki?curid=1783656" title="Nando de Colo">
Nando de Colo



</doc>
<doc id="1783658" url="https://pl.wikipedia.org/wiki?curid=1783658" title="Florian Kulczyński">
Florian Kulczyński

Florian Kulczyński (ur. 15 lutego 1950) – polski lekkoatleta, młociarz.
Kariera.
Cztery razy stawał na podium mistrzostw Polski - w 1974, 1975 oraz 1979 zdobywał srebro, a w 1973 brąz. Oprócz tego trzy razy był czwarty (1977, 1978 i 1987), raz piąty (1972), raz szósty (1976) i cztery razy ósmy (1983, 1985, 1986 i 1988). Dwa razy bronił barw narodowych w meczach międzypaństwowych – w 1974 przeciwko RFN oraz w 1975 przeciwko USA i Czechosłowacji. Reprezentował kluby: Zawisza Bydgoszcz oraz Gryf Słupsk.
Złoty medalista mistrzostw świata weteranów.

</doc>
<doc id="1783660" url="https://pl.wikipedia.org/wiki?curid=1783660" title="Bine Norčič">
Bine Norčič

Bine Norčič (ur. 16 marca 1981 w Kranju) – słoweński skoczek narciarski i trener skoków narciarskich. Jako zawodnik reprezentował klub SK Triglav Kranj. Syn Bogdana Norčiča, także skoczka narciarskiego i trenera.
Kariera.
Skoki zaczął uprawiać w 1992. W Pucharze Świata zadebiutował w Oberhofie 12 grudnia 1998, zajmując 41. miejsce. Tydzień później zdobył pierwsze punkty, plasując się na 26. miejscu w Harrachovie. Punkty PŚ zdobywał jeszcze w kolejnym sezonie (1999/2000), zajmując 23. miejsce w Kuopio i 16. w Zakopanem. W sezonie 2001/2002 wygrał dwa konkursy Pucharu Kontynentalnego – 20 stycznia 2002 w Ishpeming i 16 lutego 2002 w Planicy. Był zwycięzcą całej edycji Letniego Pucharu Kontynentalnego w 2003, podczas której także wygrał jeden z konkursów (19 lipca w Calgary). Do zawodów PŚ ostatni raz przystępował na początku sezonu 2003/2004, a ostatnie międzynarodowe starty zanotował w lutym 2005 w PK. 
Po sezonie 2004/2005 z powodu kontuzji zakończył karierę zawodniczą, zostając asystentem trenera słoweńskiej kadry juniorów. Był też osobistym trenerem Jerneja Damjana. W latach 2006–2007 był w reprezentacji Słowenii głównym trenerem kadry B, a od 2007 do 2013 asystentem trenera reprezentacji Turcji. W 2010 uzyskał tytuł profesora wychowania fizycznego na Uniwersytecie Lublańskim. W czerwcu 2013 został asystentem trenera reprezentacji Stanów Zjednoczonych. W 2015 został szkoleniowcem połączonych reprezentacji USA i Kanady.

</doc>
<doc id="1783661" url="https://pl.wikipedia.org/wiki?curid=1783661" title="Edward MacCabe">
Edward MacCabe

Edward MacCabe (ur. 14 lutego 1816 w Dublinie, zm. 11 lutego 1885 w Kingston) – irlandzki duchowny katolicki, arcybiskup Dublina i kardynał.
Życiorys.
Urodził się w bardzo biednej rodzinie. Ukończył szkołę im. o. Doyle'a, a także seminarium Maynooth. Święcenia kapłańskie otrzymał w 1839. Był wikariuszem w Clontarf i w pro-katedrze Najświętszej Maryi Panny w Dublinie. Wyznaczony na biskupa Grahamstown w Południowej Afryce w 1854, nominacji jednak nie przyjął. Pracował następnie jako proboszcz w kilku parafiach. Został kanonikiem w katedrze dublińskiej, a także wikariuszem generalnym.
26 czerwca 1877 otrzymał nominację na biskupa pomocniczego Dublina ze stolicą tytularną Gadara. Sakry udzielił mu kardynał Paul Cullen, arcybiskup Dublina. Po śmierci kardynała w 1879, został wyznaczony na jego następcę. W 1882 otrzymał kapelusz kardynalski z tytułem prezbitera S. Sabinae. Lata, w których był pasterzem Dublina były bardzo niespokojne ze względu na działalność różnych ruchów ludowych i stowarzyszeń, które dla swych celów dopuszczały się nawet morderstw. MacCabe był im nieufny, tak samo jak jego poprzednik, co doprowadziło do konfliktów. Jego listy pasterskie i kazania były w tonie umiarkowanym, opowiadał się też po stronie władz za co prasa nacjonalistyczna okrzyknęła go wrogiem ludu. Jego życie przez pewien czas było zagrożone, był pod ochroną policji. Pochowany został na cmentarzu Glasnevin w Dublinie.

</doc>
<doc id="1783662" url="https://pl.wikipedia.org/wiki?curid=1783662" title="Margaret Court Arena">
Margaret Court Arena

Margaret Court Arena (dawniej znane jako Show Court One) – kort tenisowy będący częścią kompleksu Melbourne Park w Melbourne (Wiktoria, Australia). 
Stadion został wybudowany w 1988 roku, a po przebudowie zakończonej w styczniu 2015 roku jego pojemność wynosi 7,5 tysiąca miejsc i jest trzecim kortem w kompleksie przykrytym rozsuwanym dachem. Kort posiada twardą nawierzchnię (model Plexicushion Prestige). 
Nazwa Show Court One została oficjalnie zastąpiona imieniem najsłynniejszej australijskiej tenisistki, zwyciężczyni 24 tytułów wielkoszlemowych Margaret Smith Court. Oficjalnie zmiany dokonano w przeddzień inauguracji Australian Open 2003, czyli 12 stycznia. Margaret Court stała się zatem drugą osobą obok Roda Lavera, którą uhonorowano nadając jej imię jednemu z kortów Melbourne Park.

</doc>
<doc id="1783663" url="https://pl.wikipedia.org/wiki?curid=1783663" title="Dragan Đokanović">
Dragan Đokanović

Dragan Đokanović (ur. 20 kwietnia 1958 w Sarajewie) – polityk serbski Bośni i Hercegowiny, twórca i lider partii demokratycznej: Demokratska stranka federalista.
UJ

</doc>
<doc id="1783666" url="https://pl.wikipedia.org/wiki?curid=1783666" title="Sikorsky S-76">
Sikorsky S-76



</doc>
<doc id="1783668" url="https://pl.wikipedia.org/wiki?curid=1783668" title="Katarzyna Grzybowska-Franc">
Katarzyna Grzybowska-Franc

Katarzyna Grzybowska-Franc (ur. 30 kwietnia 1989) – polska tenisistka stołowa, zawodniczka kadry narodowej seniorek. Występuje w klubie Dojlidy Białystok, wychowanka MKS Pogoń Siedlce. Absolwentka II LO im. św. Królowej Jadwigi w Siedlcach.
Obecnie zajmuje 84. miejsce w światowym oraz 3. w narodowym rankingu ITTF.

</doc>
<doc id="1783669" url="https://pl.wikipedia.org/wiki?curid=1783669" title="Parafia Matki Bożej Fatimskiej w Gubinie">
Parafia Matki Bożej Fatimskiej w Gubinie

Parafia pw. Matki Bożej Fatimskiej w Gubinie – jedna z trzech rzymskokatolickich parafii w mieście Gubin, należąca do dekanatu Gubin diecezji zielonogórsko-gorzowskiej, metropolii szczecińsko-kamieńskiej w Polsce, erygowana 15 sierpnia 1995. W parafii posługują księża diecezjalni. Mieści się przy ulicy Długiej.
Historia.
W 1990 roku przystąpiono do trwającej trzy lata budowy nowego obiektu sakralnego według projektu "Stanisława Kochańskiego" i "Jerzego Gołębiowskiego". Powstała ona z podziału parafii Świętej Trójcy. 
13 grudnia 1995 roku kościół został poświęcony.

</doc>
<doc id="1783677" url="https://pl.wikipedia.org/wiki?curid=1783677" title="Bazyli Arciszewski">
Bazyli Arciszewski

Bazyli Arciszewski (ur. 31 stycznia 1795 w Niszkowcach na Litwie, zm. 13 stycznia 1856 w Staniątkach) – polski pedagog, profesor Akademii Połockiej, ksiądz rzymskokatolicki. 
Arciszewski wykładał język francuski na Akademii Połockiej w latach 1817–1818, w Witebsku 1818–1819 i w Mścisławiu 1819–1820. Po wypędzeniu jezuitów z Rosji skończył kierunek teologii we Francji, a następnie studiował filozofię w Gregorianum. Był wykładowcą w kolegium w Dôle 1824–1825, Bordeaux 1825–1827, Montrouge 1827–1828 i Chambery 1828–1831. W 1831 przybył do Małopolski Wschodniej. Wykładał filozofię w Tarnopolu (1833–1836) i retorykę w Starej Wsi (1836–1839). Następnie Arciszewski był kaznodzieją we Lwowie w latach 1839–1842, profesorem języka francuskiego w gimnazjum w Tarnopolu (1842–1844) i w konwikcie szlacheckim we Lwowie (1844–1848). W latach 1848–1852 był kapelanem i nauczycielem w dobrach Vivienów w Wysocku k. Brodów. Autor licznych prac naukowych, jak np.:"Wykład historyczny i moralny świąt, obrzędów, zwyczajów Kościoła katolickiego," Lwów 1852; "Prawidła gramatyki francuskiej", Lwów 1849). 

</doc>
<doc id="1783679" url="https://pl.wikipedia.org/wiki?curid=1783679" title="Calanque">
Calanque

Calanque ("calanco" w Prowansji, "calanca" na Korsyce, liczba mnoga "calanques") – formacja geologiczna, charakterystyczna przede wszystkim dla południowo-wschodniej Francji. Calanques to głęboko wcięte w wapiennych skałach, trudno dostępne dolinki ze stromymi ścianami na wybrzeżu Morza Śródziemnego, bardzo często nie posiadające żadnego dojazdu (droga) od strony lądu. W przypadku łatwiejszego dostępu wykorzystywane są jako przystanie dla jachtów. Nazywane bywają "śródziemnomorskimi fiordami".
Najbardziej okazałe przykłady calanques znajdują się we Francji, w paśmie Massif des Calanques, w departamencie Delta Rodanu (Delta Rodanu), przede wszystkim na 30-kilometrowym fragmencie wybrzeża, między La Madrague a Cassis. Pionowe urwiska tych dolin mają nawet kilkaset metrów wysokości i niemożliwe jest częstokroć nawet zejście z wody na ląd (pionowe ściany, brak ścieżek). Z tego powodu calanques są doskonałym terenem do uprawiania wspinaczki. W 2012 część tego obszaru została objęta ochroną jako Park Narodowy Calanques.
Dolinki są intensywnie wykorzystywane turystycznie – jako cel przejażdżek statkami wycieczkowymi od strony morza lub szlakami pieszymi (w tym ubezpieczonymi łańcuchami) i rowerowymi od strony lądu (dojechać można autobusami miejskimi z Marsylii). Już w dzielnicach Malmousque i Enduome znajdują się calanques, które są bardzo popularnymi celami wycieczek. Bardziej okazałe zaczynają się jednak od portu jachtowego Madrague i są wyrzeźbione w masywie Marseilleveyre – 432 m n.p.m. W tym rejonie znajduje się około 100 dolinek, z których największą jest Calanque de Sormiou.
Na terenie calanques rozgrywa się część akcji powieści kryminalnych Jeana-Claude'a Izzo.

</doc>
<doc id="1783680" url="https://pl.wikipedia.org/wiki?curid=1783680" title="Illegal">
Illegal

Illegal (pol. "Nielegalne"&gt;) – trzeci i ostatni singel promujący siódmy studyjny album Shakiry "Oral Fixation Vol.2" (2005). Utwór został nagrany wspólnie z Carlosem Santaną. Odniósł sukces w takich krajach jak Łotwa i Ukraina.
Piosenka "Illegal" powstała dzięki muzycznej współpracy Shakiry i Carlosa Santany. Piosenka została dobrze przyjęta przez krytyków i podana jako przykład stale rozwijających się umiejętności pisania tekstów Shakiry.
Teledysk.
Teledysk do utworu został nagrany 17 października 2006 w Meksyku, podczas krótkiej przerwy w harmonogramie Oral Fixation Tour, między koncertami w Meksyku i Gwatemali. Nagrywanie zajęło cały dzień, a część amerykańskich i meksykańskich kibiców zostało zaproszonych na plan w roli statystów. Teledysk wyreżyserowała Shakira przy współpracy z Jaume de Laiguana.
W teledysku Shakira wciela się w rolę dziewczyny boksera. Przez większość filmu piosenkarka znajduje się na ringu, blisko swojego chłopaka. Poprzez retrospekcję wspomina dobre chwile w stosunkach między partnerem. Pod koniec teledysku ogląda mecz swojego byłego mężczyzny. Ten wygrywa pojedynek i całuje dziewczynę, która wbiegła na ring po zakończeniu walki. Po chwili zauważa na widowni swoją była partnerkę, która ze smutkiem opuszcza miejsce konfrontacji bokserskiej. 
Oficjalna premiera teledysku odbyła się 16 listopada 2006 w programie MTV Total Request Live. 
Lista utworów.
CD 1
CD 2 (UK Maxi single)
CD 3
Promotional CD (NOT FOR SALE)

</doc>
<doc id="1783681" url="https://pl.wikipedia.org/wiki?curid=1783681" title="Książę Witold">
Książę Witold



</doc>
<doc id="1783683" url="https://pl.wikipedia.org/wiki?curid=1783683" title="T. Time">
T. Time

T. Time – drugi solowy singel Andrzeja Smolika i jednocześnie drugi pochodzący z jego albumu "Smolik". Wydany został w 2001 roku. 
Piosenkę zaśpiewała Novika, wokalistka zespołu Futro.
Lista utworów.
Piosenka została wydana właściwie nie w formacie singla, lecz na dwóch minialbumach (EP). Pierwszy zawierał oryginalną wersję i trzy remiksy, drugi oprócz wersji pierwotnej trzy różnorodne aranżacje utworu.
Wideoklip.
Do piosenki powstał teledysk. Wyreżyserowała go Anna Maliszewska. Wykonany został on techniką filmu poklatkowego a główną rolę w klipie zagrała Novika.

</doc>
<doc id="1783684" url="https://pl.wikipedia.org/wiki?curid=1783684" title="Jeorjos Papanikolau (lekarz)">
Jeorjos Papanikolau (lekarz)

Jeorjos Papanikolau (gr. "Γεώργιος Παπανικολάου"); ang. George Nicholas Papanicolaou (ur. 13 maja 1883 w Kimi, zm. 19 lutego 1962 w Miami) – amerykański lekarz ginekolog greckiego pochodzenia, pionier badania cytologicznego i wczesnego wykrywania zmian przedrakowych szyjki macicy. Laureat Nagrody Laskera (1950).

</doc>
<doc id="1783686" url="https://pl.wikipedia.org/wiki?curid=1783686" title="EXNOR">
EXNOR



</doc>
<doc id="1783687" url="https://pl.wikipedia.org/wiki?curid=1783687" title="Michelangelo Celesia">
Michelangelo Celesia

Michelangelo Celesia O.S.B.Cas. (ur. 13 stycznia 1814 w Palermo, zm. 14 kwietnia 1904 tamże) – włoski duchowny katolicki, arcybiskup Palermo, kardynał.
Życiorys.
Pietro Geremia Celesia - tak nazywał się do czasu wstąpienia do zakonu benedyktynów z Monte Cassino. Tam zmienił imię na Michelangelo. Profesję zakonną złożył w styczniu 1835 w Palermo. Święcenia kapłańskie otrzymał 24 lipca 1836. Był lektorem filozofii, dziekanem, profesorem teologii dogmatycznej, a także mistrzem nowicjatu i przełożonym w opactwie Messina. Do 1850 przeor w Militello, a następnie opat na Monte Cassino. Generalny prokurator swego zakonu od 1858.
23 marca 1860 został biskupem Patti. Konsekrowany w Rzymie przez kardynała Girolamo d’Andrea. Od 27 października 1871, do swej śmierci, był metropolitą Palermo. Na konsystorzu z listopada 1884 kreowany kardynałem prezbiterem S. Prisca. W 1887 otrzymał kościół tytularny San Marco. Z powodu zaawansowanego wieku i choroby nie brał udziału w konklawe 1903. Pochowany w kościele kapucynów w Palermo.

</doc>
<doc id="1783688" url="https://pl.wikipedia.org/wiki?curid=1783688" title="Parafia Podwyższenia Krzyża Świętego w Komorowie">
Parafia Podwyższenia Krzyża Świętego w Komorowie

Parafia Podwyższenia Krzyża Świętego w Komorowie – parafia rzymskokatolicka, należąca do dekanatu Gubin diecezji zielonogórsko-gorzowskiej, metropolii szczecińsko-kamieńskiej w Polsce, erygowana 1 grudnia 1990. W parafii posługują księża diecezjalni. Mieści się przy ulicy Ceglanej.

</doc>
<doc id="1783689" url="https://pl.wikipedia.org/wiki?curid=1783689" title="Kellie Suttle">
Kellie Suttle

Kellie Suttle (ur. 9 marca 1973 w St. Peters, w stanie Missouri) – amerykańska lekkoatletka, specjalizująca się w skoku o tyczce.
Osiągnięcia.
Suttle dwukrotnie reprezentowała USA w igrzyskach olimpijskich. W 2000 zajęła 11. miejsce, a w 2004 odpadła w eliminacjach.

</doc>
<doc id="1783691" url="https://pl.wikipedia.org/wiki?curid=1783691" title="Or">
Or



</doc>
<doc id="1783692" url="https://pl.wikipedia.org/wiki?curid=1783692" title="Josef Bresser">
Josef Bresser

Josef Balthasar Bresser (ur. 3 grudnia 1901 w Ehrenfeldzie, 26 czerwca 1980 w Niederkassel) - zbrodniarz nazistowski, członek załogi niemieckiego obozu koncentracyjnego Buchenwald i SS-Unterscharführer.
W zawodu mechanik samochodowy. Członek personelu Buchenwaldu od lutego 1942 do kwietnia 1945. Początkowo był kierowcą, a następnie, od końca 1943, kierował obozowym parkiem motorowym. Dodatkowo od kwietnia 1942 do kwietnia 1943 należał do "Kommando 99", które dokonywało eksterminacji jeńców radzieckich.
Bresser został osądzony za swoje zbrodnie również przez amerykański Trybunał Wojskowy w Dachau w procesie członków komanda 99 (US vs. Werner Alfred Berger i inni) i skazany na karę 15 lat pozbawienia wolności. Z więzienia zwolniono go na początku lat pięćdziesiątych.

</doc>
<doc id="1783696" url="https://pl.wikipedia.org/wiki?curid=1783696" title="Ignazio Silone">
Ignazio Silone

Ignazio Silone, właśc. Secondino Tranquili (ur. 1 maja 1900 w Pescinie, zm. 22 sierpnia 1978 w Genewie) – włoski pisarz i działacz socjalistyczny.
Urodził się w rodzinie drobnego posiadacza ziemskiego, stracił ojca jako jedenastolatek. Cztery lata później w czasie trzęsienia ziemi zginęła jego matka; osierocony i bezdomny został przygarnięty razem z młodszym bratem przez ciotkę. Jako nastolatek wstąpił do młodzieżówki Włoskiej Partii Socjalistycznej. Trzęsienie ziemi przerwało jego edukację, którą ostatecznie porzucił w 1917.
W 1921 współtworzył Włoską Partię Komunistyczną. Pracował w gazetach komunistycznych „Avanti” i „L’Avanguardia”, zaś w 1922 wyjechał z Rzymu do Triestu, by tam stanąć na czele redakcji dziennika „Il Lavoratore”. Już w roku następnym gazeta została zamknięta. Wówczas Silone kilkakrotnie nielegalnie wyjeżdżał z Włoch na polecenie partii, będąc m.in. w Berlinie i w Hiszpanii. Do 1927 należał do ścisłego kierownictwa partii. Według pracy Daria Biocci i Maura Canaliego "L’Informatore: Silone, i comunisti e la polizia" był w tym samym okresie informatorem tajnej policji faszystowskiej pod pseudonimem Silvestri.
W 1927 udał się do ZSRR razem z Palmiro Togliattim, działał w Kominternie. Protestował przeciwko usunięciu z niego Lwa Trockiego i Grigorija Zinowiewa. Obserwacje sposobu działania Międzynarodówki Komunistycznej sprawiły, że po osiedleniu się w Szwajcarii w 1930 Silone zdecydowanie opowiedział się przeciwko stalinizmowi, a z czasem był coraz bardziej sceptyczny wobec marksizmu. Na porzucenie wszelkiej działalności politycznej wpływ miał także jego fatalny stan zdrowia – cierpiał na gruźlicę i depresję kliniczną. W 1933 opublikował swoją pierwszą powieść zatytułowaną "Fontamara", poświęconą życiu najbiedniejszych chłopów z jego rodzinnej prowincji Abruzzo. W podobnym tonie utrzymane były również jego późniejsze dzieła. W czasie II wojny światowej Silone zaangażował się w podziemny ruch socjalistyczny, wspierając ze Szwajcarii grupy ruchu oporu w północnych Włoszech i Niemczech. Po wyzwoleniu Włoch wrócił do ojczyzny i w 1944 został wybrany deputowanym z ramienia Włoskiej Partii Socjalistycznej. Zdaniem historyka szwajcarskiego Petera Kambera w czasie II wojny światowej był również agentem Biura do Spraw Strategicznych. Na początku 1944 został internowany przez władze szwajcarskie początkowo w Zurychu, a następnie w Davos.
Po powrocie do Włoch w coraz większym stopniu odcinał się od działalności socjalistów. W 1947 redagował dziennik „Europa Socialista”, w którym rozwijał własną wizję politycznej przyszłości kontynentu europejskiego, rządzonego na zasadach sprawiedliwości społecznej, bez ingerencji zarówno amerykańskiej, jak i rosyjskiej. W 1949 napisał jeden z sześciu esejów zawartych w antologii "The God that Failed", złożonej z tekstów byłych działaczy komunistycznych, którzy zrewidowali swoje poglądy polityczne. Publikował w czasopiśmie „Tempo Presente”, jednak zrezygnował z tej działalności, gdy dowiedział się, że było ono finansowane przez CIA. W 1969 otrzymał Nagrodę Jerozolimską. Do końca życia nazywał siebie „socjalistą bez partii”. Zmarł po długiej chorobie i został pochowany w Pescinie.
Wszystkie jego utwory objęte były w 1951 roku zapisem cenzury w Polsce, podlegały natychmiastowemu wycofaniu z bibliotek.

</doc>
<doc id="1783697" url="https://pl.wikipedia.org/wiki?curid=1783697" title="Kigeri IV">
Kigeri IV

Kigeri IV – władca ("mwami") Rwandy w latach 1853–1895.
Odznaczał się dużymi zdolnościami militarnymi i organizacyjnymi. Zwycięskie kampanie wojenne, które prowadził, przyczyniły się do wzmocnienia pozycji międzynarodowej i zwiększenia powierzchni kraju.
Zawarł porozumienie z kupcami arabskimi dotyczące dostaw broni palnej dla armii rwandyjskiej.

</doc>
<doc id="1783698" url="https://pl.wikipedia.org/wiki?curid=1783698" title="Parafia Trójcy Świętej w Gubinie">
Parafia Trójcy Świętej w Gubinie

Parafia pw. Trójcy Świętej w Gubinie – jedna z trzech rzymskokatolickich parafii w mieście Gubin, należąca do dekanatu Gubin diecezji zielonogórsko-gorzowskiej, metropolii szczecińsko-kamieńskiej w Polsce. Obsługiwana przez księży diecezjalnych. Mieści się przy ulicy Królewskiej. Jest najstarszą parafią w mieście.
Miejsca święte.
Kościół parafialny.
Dzieje kościoła sięgają 1852 roku, kiedy w domu gubińskiego kamieniarza ksiądz z Neuzelle odprawił pierwszą mszę katolicką. Rok później wykupiono działkę i postawiono na niej dom parafialny. W 1859 roku wzniesiono na działce kościół katolicki, który został poświęcony 28 października 1860 roku. Liczba wiernych w 1910 roku wynosiła 2 tys. osób. Postanowiono w miejsce starego wznieść nowy kościół, ale realizację zamierzenia przerwała I wojna światowa.
Przystąpiono do rozbudowy kościoła w 1935 roku, starając się zachować jego architektoniczne piękno. Od strony północnej do już istniejącej kompozycji świątyni dobudowano nową absydę, zmieniając usytuowanie ołtarza. Poprawiono funkcjonalność kościoła poprzez wzrost liczby miejsc siedzących ze 140 na 250, a zmiana ołtarza i zakrystii wpłynęły korzystnie na jego wygląd. Oświetlenie wnętrza poprawiło wstawienie dużych okien.
Kardynał wrocławski Bertram dokonał 30 sierpnia 1936 roku poświęcenia przebudowanego kościoła. Wieża kościoła została zniszczona podczas II wojny światowej, a została odbudowana prawdopodobnie przez ks. Andrzeja Michałka.
Duszpasterze.
Wikariusze.
Pierwsi wikariusze od 1922 r.

</doc>
<doc id="1783702" url="https://pl.wikipedia.org/wiki?curid=1783702" title="Mockingbird Don't Sing">
Mockingbird Don't Sing



</doc>
<doc id="1783703" url="https://pl.wikipedia.org/wiki?curid=1783703" title="Selektywne modulatory receptorów progesteronu">
Selektywne modulatory receptorów progesteronu

Selektywne modulatory receptora progesteronowego (ang. "selective progesterone receptor modulators, SPRM") – grupa leków działających na receptory dla progesteronu łączących działania agonistyczne i antagonistyczne, w zależności od tkanki docelowej. 
Znajdują zastosowanie w leczeniu endometriozy.
Należą do nich:

</doc>
<doc id="1783704" url="https://pl.wikipedia.org/wiki?curid=1783704" title="Umowa realna">
Umowa realna

Umowa realna – umowa, do zawarcia której oprócz złożenia oświadczeń woli konieczne jest również wydanie rzeczy. Umowami realnymi są m.in. umowa użyczenia, umowa przechowania, umowa kaucji.

</doc>
<doc id="1783705" url="https://pl.wikipedia.org/wiki?curid=1783705" title="Bang Na Expressway">
Bang Na Expressway

Bang Na Expressway (pełna nazwa: Bang Na - Bang Pli - Bang Pakong Expressway), oficjalnie Burapha Withi Expressway (tajski: ทางพิเศษบูรพาวิถี) – autostrada o długości 54 km, sześciu pasach ruchu, w Bangkoku, w Tajlandii. Jest to droga płatna i przebiega powyżej trasy Narodowej Autostrady 34 (Na-Bang Bang Pakong Road).
Autostrada jest położona na wiadukcie (most z wielu przęseł), którego średnia rozpiętość wynosi 42 m. Ma wysokość 27 m i została wybudowana w marcu 2000 roku. Na budowę zużyto 1 800 000 metrów sześciennych betonu. Konstrukcja została zbudowana z wykorzystaniem metody „projektuj i buduj”. Zaprojektowana została przez Jean Muller International.
Jest to najdłuższy most na świecie, ale jest wykluczony z niektórych list, gdyż nie przekracza wód przez większość długości, chociaż przekracza rzekę i kilka małych kanałów.

</doc>
<doc id="1783707" url="https://pl.wikipedia.org/wiki?curid=1783707" title="MS Galaxy">
MS Galaxy

MS Galaxy – prom (MS – motorowiec) zbudowany w 2006, należący od operatora Tallink, marka Silja Line, kursujący głównie na linii Sztokholm – Mariehamn – Turku.
Na pokładzie znajduje się m.in. pięć restauracji, pięć barów, trzy sklepy, dyskoteka, strefa dziecięca, sauna, sala konferencyjna na 450 osób i kilka pokoi konferencyjnych. Z uwagi na fakt, że Mariehamn znajduje się na nienależących do Unii Europejskiej Wyspach Alandzkich, jednostka oferuje w przypadku takich rejsów sklepy wolnocłowe.

</doc>
<doc id="1783708" url="https://pl.wikipedia.org/wiki?curid=1783708" title="SPRM">
SPRM



</doc>
<doc id="1783709" url="https://pl.wikipedia.org/wiki?curid=1783709" title="Selektywne modulatory receptora progesteronowego">
Selektywne modulatory receptora progesteronowego



</doc>
<doc id="1783712" url="https://pl.wikipedia.org/wiki?curid=1783712" title="Szybka kolej Pekin-Tiencin">
Szybka kolej Pekin-Tiencin

Szybka kolej Pekin-Tiencin (chin. upr.: 京津城际铁路, chin. trad.: 京津城際鐵路) – linia kolejowa dużej prędkości o długości 114 km między Pekinem a Tiencinem w Chinach. Została oddana do użytku 1 sierpnia 2008. Pociągi CRH kursują na tej linii z prędkością maksymalną 350 km/h. 
Czas podróży pomiędzy Pekinem (z Dworca Południowego) i Tiencinem został skrócony z 70 minut do 30 minut.

</doc>
<doc id="1783713" url="https://pl.wikipedia.org/wiki?curid=1783713" title="Analogi gonadoliberyny">
Analogi gonadoliberyny

Analogi gonadoliberyny – grupa leków stosowanych w ginekologii i onkologii do hamowania pulsacyjnego uwalniania gonadoliberyny. Wiążą się one z receptorami w przednim płacie przysadki, hamując wydzielanie lutropiny i folikulotropiny. Specyfiki z tej grupy wywołują farmakologiczną (całkowicie odwracalną) kastrację. Leki te znajdują zastosowanie w leczeniu hormonozależnej odmiany raka sutka (z obecnością receptorów estrogenowych i progesteronowych) w komórkach guza u kobiet przed menopauzą, raka stercza, endometriozy, mięśniaków macicy, przedwczesnego pokwitania pochodzenia ośrodkowego.
Należą tu dwie podgrupy leków:

</doc>
<doc id="1783714" url="https://pl.wikipedia.org/wiki?curid=1783714" title="Luigi Lavitrano">
Luigi Lavitrano

Luigi Lavitrano (ur. 7 marca 1874 w Forio, zm. 2 sierpnia 1950 w Marino) – włoski duchowny katolicki, arcybiskup Palermo, prefekt Kongregacji Zakonów, kardynał.
Życiorys.
Cała jego rodzina zginęła w wyniku trzęsienia ziemi, które nawiedziło wyspę Ischia w 1883. Ukończył Ateneum "De Propaganda Fide" w Rzymie, a także Ateneum S. Apolinare, Królewski Uniwersytet Rzymski i Pontyfikalny Instytut Leona. 21 marca 1898 przyjął święcenia kapłańskie. Wykładał w Instytucie Leońskim w latach 1898-1910, gdzie był też rektorem (1910-1914). Prywatny szambelan Jego Świątobliwości od 1904.
25 maja 1914 otrzymał nominację na biskupa Cava e Sarno. Sakrę otrzymał w Rzymie z rąk kardynała Basilio Pompilj, wikariusza generalnego Rzymu. W 1924 został metropolitą Benewentu. Pełnił też przez krótki czas obowiązki administratora apostolskiego Castellmare di Stabia. 29 września 1928 mianowany metropolitą Palermo. Rok później otrzymał kapelusz kardynalski z tytułem prezbitera San Silvestro in Capite. Brał udział w konklawe 1939. Z rządów w archidiecezji zrezygnował w 1944. Pół roku później został prefektem Kongregacji ds. Zakonów, na czele której pozostał do śmierci.

</doc>
<doc id="1783716" url="https://pl.wikipedia.org/wiki?curid=1783716" title="Synagoga w Carpentras">
Synagoga w Carpentras

Synagoga w Carpentras – synagoga położona w Carpentras w południowej Francji. Jest najstarszą francuską synagogą. Od połowy XX wieku użytkowana jest przez kilkadziesiąt rodzin, odbywają się w niej koncerty i imprezy kulturalne. Udostępniona jest też do zwiedzania.
Historia gminy żydowskiej.
Najwcześniejsze wzmianki o społecznościach żydowskich w okolicach Carpentras i hrabstwa Venaissin (fr. "Comtat Venaissin") pochodzą z XIII wieku, choć przypuszcza się, że ośrodki takie istniały już w czasach rzymskich. W roku 1306 król Francji Filip IV Piękny wygnał Żydów z państwa. Pół wieku później rezydujący w Awinionie papież Klemens VI objął ich opieką i zezwolił na swobodne osiedlanie się na swoich ziemiach. Zwalczał też przypadki oskarżania Żydów o wywołanie epidemii dżumy w 1348 r. Społeczności te nazwano wkrótce „Żydami papieskimi” (fr. "Juifs du Pape").
W Carpentras Żydzi wynajęli wówczas dom na placu, przy którym mieści się dziś synagoga i zamieszkali w nim. Około roku 1460 społeczność zamieszkiwała okolice dzisiejszego placu Maurice Charretier, który ogrodzono i zamknięto dwiema bramami w 1486 r. W XVI w. zakończył się okres rozwoju gmin żydowskich na ziemiach papieskich. Wprowadzono przepisy zakazujące osiedlania się Żydów, a w roku 1686 Rada hrabstwa Venaissin wprowadziła nakaz osiedlania się ich w zamkniętych dzielnicach – gettach czterech miast – Awinionu, Carpentras, Cavaillon i Isle sur la Sorgue. Getta te nazwano "carrières". Dodatkową formą prześladowań był zakaz wykonywania wszelkich zawodów z wyjątkiem handlu używanymi ubraniami i sprzętami, a także całkowity zakaz prowadzenia usług finansowych.
Zakazy te zostały zniesione dopiero w XVIII w. W roku 1555 gmina w Carpentras liczyła zaledwie 496 osób, w 1788 zwiększyła się do liczby 914. Rewolucja francuska zniosła obowiązek osiedlania się Żydów w zamkniętych dzielnicach i społeczność rozproszyła się po okolicznych miastach. W dekrecie z dnia 28 stycznia 1890 przyznano im prawa obywatelskie i wolność osiedlenia. W rezultacie gmina w Carpentras znacznie zmniejszyła swoją liczebność. W czasie II wojny światowej duża część tutejszych Żydów padła ofiarą prowadzonych przez hitlerowców i rząd Vichy wywózek do obozów koncentracyjnych. Synagoga przetrwała wojnę, a elementy jej wystroju zostały przechowane w ukryciu. Do lat 70. w mieście mieszkali tylko nieliczni ocaleli członkowie gminy. Powiększyła ona znacznie swoją liczebność w roku 1970, gdy do miasta przybyło 150 żydowskich imigrantów z dawnych kolonii francuskich w północnej Afryce.
Historia synagogi.
Pierwsza synagoga w mieście została założona w XII wieku na przedmieściach Carpentras. Po wygnaniu Żydów w roku 1306 ten pierwszy budynek zamieniono na kościół pod wezwaniem Maryi Panny. Nie zachował się on do czasów obecnych. Po powrocie Żydów w latach 1343-44, pod opieką papieża, nowa synagoga została założona w roku 1367 w domu wynajętym przez gminę żydowska od miejscowego notariusza. Według wydanego w 1344 r. zezwolenia nowa synagoga nie mogła być wyższa ani szersza od pierwszej, która zbudowane była na rzucie 14 na 8 metrów, przy 8 metrach wysokości. Gdy w roku 1367 umowa najmu wygasła, zezwolono Żydom na budowę synagogi we własnym budynku, tuż obok poprzednio wynajętego. Budowla ta miała mieć te same co poprzednio wymiary, a za wydanie przywileju Żydzi mieli złożyć lokalnemu biskupowi daninę w postaci sześciu funtów przypraw, ich równowartości w złocie oraz składać kolejne płatności przy każdych wyborach przełożonego gminy żydowskiej.
Nowa synagoga, wzniesiona w roku 1367, od początku włączona była w pierzeję placu Maurice Charretier, stanowiącego centrum dzielnicy żydowskiej. Znajdowała się w niej niewielka sala modlitw dla mężczyzn, prawdopodobnie wielkości dzisiejszej empory nad salą główną. Umieszczona była na piętrze, mniejsza sala dla kobiet znajdowała się na parterze, natomiast mykwa i piekarnia na dwóch kondygnacjach piwnic. Sale męska i kobieca połączone były tylko otworem w podłodze sali dla mężczyzn, znajdującym się w pod Aron ha-kodesz. Kobiety mogły w ten sposób widzieć Torę, wynoszoną i powracającą do szafy ołtarzowej.
W roku 1677 synagoga była już w bardzo złym stanie technicznym i została odnowiona. W latach 1741 – 1746 rozbudowana była pod kierunkiem budowniczego Antoine’a d’Allemand, projektanta ratusza i akweduktu w Carpentras. Żydzi otrzymali wówczas zezwolenie na poszerzenie bożnicy w kierunku kościoła miejskiego i dodanie do sali głównej dwóch okien. Utworzono wówczas salę modlitw w obecnym kształcie, o wymiarach 15,7 na 8,7 metrów. Istniejąca uprzednio sala kobieca została zlikwidowana, a nowe miejsce dla kobiet usytuowano na tym samym poziomie co sala mężczyzn. Przebudowa została przeciągnięta w czasie przez protesty władz miejskich i kościelnych, które zauważyły, że nowa synagoga jest wyższa niż niektóre z kościołów w mieście, i żądały jej obniżenia. Zamurowano też na żądanie biskupa dwa z okien w ścianie wschodniej. Spory przerwane zostały dopiero przez wybuch Rewolucji francuskiej.
W czasie rewolucji synagoga, podobnie jak inne obiekty religijne, została okradziona z cennego wyposażenia i pozbawiona religijnej funkcji. Używana była jako klub i miejsce spotkań jakobinów. Żydom udało się odzyskać bożnicę w roku 1800, łącznie z częścią wyposażenia. W XIX wieku synagoga przechodziła kolejne remonty i drobne przebudowy, m.in. utworzono nowe tylne wejście. W roku 1923 przemalowano drewniane elementy wyposażenia na ciemny kolor. W 1924 budowla uznana została oficjalnie za zabytek. Budynek ocalał w trakcie wojny, a od lat 50. utrzymywany był przez prywatnych darczyńców i rząd francuski.
Architektura.
Synagoga wpisana jest w pierzeję placu Maurice Charretier, znajduje się w jego narożu, pomiędzy dwoma budynkami mieszkalnymi. Dominującym elementem elewacji jest wysoki portal drzwi wejściowych, o skromnej neoklasycystycznej dekoracji, łukowato zwieńczony i przykryty gzymsem. Do płycinowych, dwuskrzydłowych drzwi wejściowych prowadzi kilka schodów.
Na wyższych kondygnacjach elewacji znajdują się wysokie okna o gęstych podziałach stolarki. Okna są półkoliście zakończone, dekorowane prostą opaską formowaną w tynku, na szczycie łuków okien znajdują się proste zworniki. Nad wejściem głównym znajdują się dodatkowo dwa małe okienka powtarzające łukowaty kształt zwieńczenia wysokich okien. Elewacja jest tynkowana, przecinają ją płaskie, proste gzymsy wyznaczające poziomy parapetów i zwieńczeń okien. Na prawo od wejścia głównego przez elewację przebiega lizena, za którą lico elewacji zmienia nieco kąt położenia. Jest to ślad rozbudowy synagogi w latach 1741 – 1746.
Za drzwiami głównymi znajduje się szeroka, reprezentacyjna sień ze schodami, prowadzącymi na wyższe piętro, do sali modlitw. Za schodami znajduje się przejście do klatki schodowej prowadzącej na niższe kondygnacje, gdzie zobaczyć można zrekonstruowane pomieszczenia mykwy oraz gminnej piekarni. Pierwotnie szerokie pomieszczenie sieni podzielone było stropem, na niższym piętrze znajdował się babiniec, na wyższym sala główna.
Obecna główna sala synagogi, o wymiarach 15,7 na 8,7 metrów, znajduje się na piętrze. Ściany sali dekorowane są drewnianymi płycinami malowanymi na zielony kolor, kanelowanymi toskańskimi pilastrami i znajdującym się ponad nimi doryckim fryzem. Pomiędzy pilastrami znajdują się zakratowane łukowate prześwity, za którymi widać nieużywane już dziś pomieszczenia babińca. Centralnym elementem wnętrza jest manierystyczny Aron ha-kodesz, wykonany z malowanego drewna. Otoczony jest bogatą płycinową dekoracją wykonaną ze sztukaterii i prawdopodobnie pochodzi z czasów wcześniejszych niż reszta wyposażenia wnętrza.
Naprzeciw szafy Aron ha-kodesz znajduje się półkolista galeria, wsparta na kanelowanych toskańskich kolumnach. Na galerii, za zdobioną żeliwną poręczą, znajduje się bima, którą wyznaczają cztery niewielkie kolumny ustawione w jej narożach. Zwieńczenie bimy stanowią łukowate wstęgi biegnące od zwieńczenia kolumn i łączące się ponad bimą jako rodzaj baldachimu. Umieszczenie bimy na galerii, ponad salą główną, typowe jest dla włoskich synagog, takie rozwiązania znaleźć można w bożnicach w Pesaro, Ankonie i Wenecji. Przy poręczy galerii, po obu stronach bimy, znajdują się duże siedmioramienne świeczniki w kształcie menory.
Ciekawym elementem wnętrza jest umieszczone w niszy po prawej stronie szafy Aron ha-kodesz małe krzesło, zwane "Krzesłem Eliasza". Było ono zdejmowane z podwyższenia i stawiane obok Aron ha-kodesz w trakcie ceremonii obrzezania. Według tradycji prorok Eliasz jest opiekunem dzieci, i jako taki zapraszany był do obecności na ceremonii symbolicznie rozpoczynającej życie religijne nowo narodzonego dziecka.

</doc>
