<doc id="1789747" url="https://pl.wikipedia.org/wiki?curid=1789747" title="PZL Łosoś">
PZL Łosoś

PZL Łosoś – polski lekki bombowiec i samolot szturmowy projektowany przez PZL w 1939 roku. Pracę nad samolotem przerwał wybuch II wojny światowej.
Historia.
W 1939 r. w zespole kierowanym przez inż. Stanisława Praussa rozpoczęto prace nad projektem nowoczesnego bombowca szturmowego będącego rozwinięciem konstrukcji bombowca PZL.46 Sum (którego wyprodukowano 2 prototypowe egzemplarze). Zakładano wtedy zastąpienie w przyszłości eskadr liniowych (wyposażonych w samoloty PZL.23 Karaś) wyspecjalizowanymi eskadrami bombowców szturmowych. Od poprzednika miał różnić się mniejszymi wymiarami, chowanym w locie podwoziem oraz dwuosobową załogą. Napęd miał stanowić silnik rzędowy Hispano-Suiza 12Z po którym spodziewano się osiągnięcia mocy 1030–1177 kW (1400–1600 KM). Samolot otrzymał nazwę "Łosoś" (numer typu nie jest znany). W chwili wybuchu wojny bombowiec znajdował się na etapie opracowywania projektu wstępnego.

</doc>
<doc id="1789748" url="https://pl.wikipedia.org/wiki?curid=1789748" title="Trzcinica Wielkopolska">
Trzcinica Wielkopolska

Trzcinica Wielkopolska – stacja kolejowa w miejscowości Trzcinica, w województwie wielkopolskim, w powiecie kępińskim, w gminie Trzcinica, w Polsce.

</doc>
<doc id="1789749" url="https://pl.wikipedia.org/wiki?curid=1789749" title="Jerzy Matusiński">
Jerzy Matusiński

Jerzy Matusiński (ur. 1 października 1890 w Warszawie, zm. po 8 października 1939) – polski urzędnik konsularny.
Życiorys.
Syn Ignacego i Zofii Szpengler. Ukończył studia na Wydziale Politycznym Szkoły Nauk Politycznych w Warszawie oraz Wydział Prawa Uniwersytetu Jagiellońskiego. W latach 1918–1920 przebywał na Dalekim Wschodzie, gdzie współredagował „Głos Polski” wydawany przez tamtejszy Polski Komitet Wojenny. Po powrocie do Polski był urzędnikiem Oddziału II Ministerstwa Spraw Wojskowych (1920–1921). Od sierpnia 1923 zajmował się repatriacją Polaków z ZSRR, był kierownikiem Ekspozytury Komisji Mieszanej do Spraw Repatriacji w Czycie. W polskiej służbie zagranicznej od maja 1926 – był zastępcą naczelnika Wydziału Ogólno-Konsularnego MSZ, konsulem generalnym w Pittsburghu (1933–1935), konsulem generalnym w Nowym Jorku (1935), konsulem generalnym w Lille (1935–1937) i konsulem generalnym w Kijowie (1937–1939).
1 lipca 1928 został członkiem zarządu głównego założonego wówczas Związku Sybiraków. 
Po agresji ZSRR na Polskę, 30 września 1939 o 23 w nocy, na kilka dni przed planowanym wyjazdem ewakuacyjnym do Moskwy został wezwany do pilnego stawienia się do przedstawicielstwa Ludowego Komisariatu Spraw Zagranicznych ZSRR. Wyjechał koło 2 w nocy, ze względu na późna porę wziął ze sobą dwóch szoferów. Nigdy już do konsulatu nie wrócił. Powiadomiony o tym fakcie ambasador włoski Augusto Rosso – zastępca dziekana korpusu dyplomatycznego interweniował po kilku dniach w tej sprawie u ludowego komisarza spraw zagranicznych Wiaczesława Mołotowa, który udał zdziwionego i odparł, że widocznie konsul uciekł do któregoś z krajów sąsiednich. Po ponownym nawiązaniu stosunków dyplomatycznych polscy dyplomaci wielokrotnie interweniowali w powyższej sprawie, ale uzyskiwali odpowiedź, że konsul Matusiński nie znajduje się w sowieckich rękach.
Tymczasem jeden z kierowców konsula, Andrzej Orszyński, odnalazł się w szeregach Armii Polskiej w ZSRR. Zeznał protokolarnie, że wszyscy trzej zostali wtedy aresztowani przez NKWD przed siedzibą Narkomindiełu i odstawieni do kijowskiego więzienia, skąd 8 października tego samego roku przewieziono ich koleją (każdego w osobnym przedziale) do Moskwy. Orszyński twierdzi, że widział Matusińskiego wsiadającego do pociągu, co zadaje kłam twierdzeniom Mołotowa.

</doc>
<doc id="1789750" url="https://pl.wikipedia.org/wiki?curid=1789750" title="Ułamek (ujednoznacznienie)">
Ułamek (ujednoznacznienie)

Matematyka:
Stechiometria:
Nazwisko

</doc>
<doc id="1789752" url="https://pl.wikipedia.org/wiki?curid=1789752" title="Laski-Smardze">
Laski-Smardze

Laski-Smardze – stacja kolejowa w miejscowości Laski, w województwie wielkopolskim, w powiecie kępińskim, w gminie Trzcinica, w Polsce.

</doc>
<doc id="1789754" url="https://pl.wikipedia.org/wiki?curid=1789754" title="82. ceremonia wręczenia Oscarów">
82. ceremonia wręczenia Oscarów

82. ceremonia wręczenia Oscarów za rok 2009, odbyła się 7 marca 2010 w Kodak Theatre w Hollywood. Transmisję dla obszaru Stanów Zjednoczonych przeprowadziła telewizja ABC. Nominacje zostały ogłoszone we wtorek 2 lutego 2010 w Samuel Goldwyn Theater w Hollywood. Prezentacji dokonali, prezydent Akademii Tom Sherak oraz aktorka Anne Hathaway.
24 czerwca 2009 ówczesny prezydent Akademii Sid Ganis ogłosił, iż w kategorii "Najlepszy film" zostanie przyznane 10 nominacji (dotychczas 5). O Oscarowe nominacje ubiegało się w tym roku 247 filmów.
82. gala rozdania nagród Akademii była pierwszą od 1987, którą prowadziła więcej niż jedna osoba. Na prowadzących zostali wybrani Alec Baldwin i Steve Martin.
Nominacje.
Filmy.
W tym roku najwięcej nominacji − po 9 − otrzymały dwa filmy: "Avatar" w reżyserii Jamesa Camerona i "The Hurt Locker. W pułapce wojny" w reżyserii Kathryn Bigelow. O jedną nominację mniej otrzymał obraz "Bękarty wojny" Quentina Tarantino. Z sześcioma nominacjami uplasowali się: niezależny dramat "Hej, skarbie" w reżyserii Lee Danielsa i "W chmurach" Jasona Reitmana.
Po zmianie regulaminu od tej ceremonii, w kategorii "Najlepszy film" Akademia Filmowa przyznaje nominacje dziesięciu filmom. Wśród nich znalazł się m.in. "Odlot". Film, otrzymał również nominację w kategorii "Najlepszy długometrażowy film animowany". "Odlot" został drugim w historii filmem animowanym, który otrzymał nominację w kategorii najlepszy film. Wcześniej, w 1992, udało się to "Pięknej i Bestii".
W kategorii filmu nieanglojęzycznego zabrakło polskiego kandydata − filmu "Rewers" Borysa Lankosza, który odpadł w preselekcjach. Nominowany za to został niemiecki obraz "Biała wstążka" Michaela Haneke nagrodzony Złotą Palmą na MFF w Cannes. Nie zabrakło również filmu "Gorzkie mleko" Claudii Llosy nagrodzonego Złotym Niedźwiedziem podczas MFF w Berlinie. Wśród nominowanych znalazł się również francuski "Prorok" oraz izraelski "Ajami" i argentyński "Sekret jej oczu".
Jedynym polskim filmem nominowanym w tym roku do nagrody Akademii Filmowej jest dokument "Królik po berlińsku" autorstwa Bartosza Konopki i Anny Wydry. Film otrzymał nominację w kategorii "Najlepszy krótkometrażowy film dokumentalny".
Artyści.
Wśród kategorii aktorskich króluje Meryl Streep, aktorka, która otrzymała swoją 16. nominację do Oscara. Streep została nominowana drugi rok z rzędu, w zeszłym roku za rolę w filmie "Wątpliwość", w tym, za udział w filmie komediowym "Julie i Julia". Pierwszą nominację do Oscara otrzymały w tym roku w kategorii aktorki pierwszoplanowej trzy aktorki: Carey Mulligan za rolę w filmie "Była sobie dziewczyna", Sandra Bullock za rolę w dramacie "Wielki Mike. The Blind Side" (aktorka nagrodzona została niedawno Złotym Globem dla najlepszej aktorki w filmie dramatycznym) i Gabourey Sidibe, która jest absolutną debiutantką. Sidibe wystąpiła w dramacie "Hej, skarbie". Listę w tej kategorii zamyka Helen Mirren, która otrzymała swoją czwartą nominację do Oscara, lecz drugą w tej kategorii. Mirren, laureatka Oscara sprzed trzech lat za rolę w biograficznej "Królowej", w tym roku nominację otrzymała za rolę Zofii Tołstoj w obrazie "Ostatnia stacja".
W kategorii aktorek drugoplanowych ponownie nominowana została zeszłoroczna laureatka Penélope Cruz. Cruz w tym roku nominację otrzymała za udział w musicalu "Dziewięć". Dla dwóch aktorek z filmu "W chmurach", Anny Kendrick i Very Farmigii są to pierwsze Oscarowe nominacje. Również pierwszy raz nominowana jest do Oscara, tegoroczna faworytka w tej kategorii, aktorka Mo’Nique. Mo’Nique wystąpiła w filmie "Hej, skarbie" Lee Danielsa. Aktorka została za rolę nagrodzona już Złotym Globem i nagrodą Gildii Aktorów Filmowych. Niespodzianką jest nominowanie w tej kategorii Maggie Gyllenhaal, która wystąpiła w filmie "Szalone serce". Aktorka nie została nominowana do żadnych innych nagród w tym sezonie. Dla Gyllenhaal jest to pierwsza nominacja do Oscara.
Piątą nominację do Oscara otrzymał w tym roku Jeff Bridges. Aktor wystąpił w filmie "Szalone serce" i jest faworytem kategorii aktora pierwszoplanowego. Pozostali nominowani, to laureaci Oscara dla najlepszego aktora drugoplanowego, George Clooney, który zagrał w filmie "W chmurach", i aktor Morgan Freeman, który wystąpił w obrazie "Invictus – Niepokonany". Dla Freemana to również piąta nominacja do Oscara. Listę w tej kategorii zamykają Colin Firth i jego rola w filmie "Samotny mężczyzna" oraz Jeremy Renner, który wystąpił w wojennym "The Hurt Locker. W pułapce wojny". Dla obu aktorów są to pierwsze nominacje.
W kategorii aktora drugoplanowego faworytem wydaje się być austriacki aktor Christoph Waltz, który zagrał w filmie "Bękarty wojny". Waltz za rolę otrzymał Złotą Palmę, Złoty Glob i wiele innych nagród. Nominowani w tym roku zostali również Matt Damon za rolę w obrazie "Invictus – Niepokonany" i Woody Harrelson za udział w filmie "W imieniu armii". Obaj aktorzy byli wcześniej nominowani do Oscara w kategorii aktora pierwszoplanowego, jednak nagród nie zdobyli. Pierwszą nominację do Oscara otrzymał 81-letni Christopher Plummer, który wcielił się w postać Lwa Tołstoja w filmie "Ostatnia stacja". Również dla Stanleya Tucci jest to pierwsza nominacja do Oscara. Tucci zagrał w obrazie "Nostalgia anioła".
W kategorii "Najlepszy reżyser" nominowana została była para małżeńska, James Cameron i Kathryn Bigelow. Ich filmy, "Avatar" i "The Hurt Locker. W pułapce wojny" są faworytami i rywalami kategorii "Najlepszy film". Bigelow jest czwartą kobietą, która została nominowana jako najlepszy reżyser. Żadna z poprzedniczek (Wertmüller, Campion, Coppola) nagrody nie otrzymała, jednak Bigelow wydaje się być faworytką i nagrodę otrzymać. Z kolei autor "Titanica", Cameron otrzymał niedawno za najlepszą reżyserię Złoty Glob. Pozostali nominowani w tej kategorii to: Lee Daniels za film "Hej, skarbie", Jason Reitman za "W chmurach" oraz Quentin Tarantino i jego "Bękarty wojny".
Nagrody.
Filmy.
Najwięcej nagród − sześć − otrzymał dramat Kathryn Bigelow "The Hurt Locker. W pułapce wojny". Obraz został nagrodzony Oscarami dla najlepszego filmu, najlepszego reżysera oraz za najlepszy scenariusz oryginalny, montaż, dźwięk i montaż dźwięku. Tym samym obraz Bigelow zdeklasował swojego rywala − film "Avatar" Jamesa Camerona, który pomimo dziewięciu nominacji otrzymał trzy Oscary.
"The Hurt Locker. W pułapce wojny" stał się tym samym najmniej dochodowym filmem, jaki Akademia nagrodziła Oscarem dla najlepszego filmu. Obraz został też zrealizowany za wiele mniejsze pieniądze, niż jego rywale w kategorii "najlepszego filmu". Jeśli chodzi ranking przyznanych nagród, to fantastycznonaukowe widowisko Jamesa Camerona, zrealizowane za 250.000.000 dolarów nie mogło jednak równać się z obrazem Bigelow zrealizowanym za niespełna 11.000.000 dolarów.
Z ośmiu nominacji dla "Bękartów wojny" na statuetki zamieniła się tylko jedna z nich. Niezależny obraz "Hej, skarbie", który otrzymał sześć nominacji, pochwalić się może dwiema nagrodami. Film "W chmurach" pomimo pięciu nominacji nie otrzymał żadnej nagrody.
Najlepszym filmem nieanglojęzycznym okazał się argentyński "Sekret jej oczu" w reżyserii Juana José Campanella.
"Odlot" został nagrodzony w kategorii "najlepszy długometrażowy film animowany". Obraz był również nominowany w kategorii "najlepszy film". Film otrzymał również Oscara za najlepszą muzykę.
Polski film "Królik po berlińsku" nie otrzymał nagrody w kategorii "najlepszy krótkometrażowy film dokumentalny". Przegrał z obrazem "Music by Prudence".
Artyści.
Najlepszą aktorką pierwszoplanową została Sandra Bullock za rolę w filmie "Wielki Mike. The Blind Side".
W kategoriach aktorów drugoplanowych wygrali sezonowi faworyci, którzy do szeregu nagród mogą również zaliczyć Oscara. Najlepszą aktorką drugoplanową w tym roku jest Mo’Nique za rolę w "Hej, skarbie". Oscara dla najlepszego aktora drugoplanowego odebrał Christoph Waltz za rolę w obrazie "Bękarty wojny".
Wszyscy nagrodzeni aktorzy, oprócz Jeffa Bridgesa byli po raz pierwszy nominowani do Oscara.
Kathryn Bigelow otrzymała Oscara dla najlepszego reżysera za film "The Hurt Locker. W pułapce wojny". Tym samym jest pierwszą kobietą nagrodzoną w tej kategorii w historii wręczenia Oscarów. Bigelow w rywalizacji o statuetkę, prześcignęła swojego byłego męża, Jamesa Camerona. Reżyserka z ceremonii wyniosła dwie statuetki, drugą otrzymała za produkcję filmu "The Hurt Locker. W pułapce wojny", który został nagrodzony w kategorii najlepszego filmu.
Nagrody specjalne.
20 lutego 2010 r. odbyło się wręczenie nagród honorowych i specjalnych. Podczas tej gali Lauren Bacall, Roger Corman i Gordon Willis otrzymali Oscary Honorowe za całokształt pracy artystycznej, natomiast John Calley został uhonorowany nagrodą im. Irvinga G. Thalberga, którą przyznaje się „kreatywnym producentom filmowym”.

</doc>
<doc id="1789755" url="https://pl.wikipedia.org/wiki?curid=1789755" title="Edward Dargiewicz">
Edward Dargiewicz

Edward Dargiewicz (ur. 1952) – polski aktor teatralny i dubbingowy. Sporadycznie występuje przed kamerą. W 1979 ukończył studia na PWST w Krakowie. Jest założycielem „The English Theater Company of Poland”, agencji zapraszającej do Polski przedstawienia w języku angielskim. Występował w teatrach: Lalki i Maski „Groteska”, Dramatycznym im. Aleksandra Węgierki w Białymstoku, Narodowym w Warszawie, im. Wandy Siemaszkowej w Rzeszowie i Teatrze Polskim ZASP w Londynie.
Życie prywatne.
Jest mężem aktorki Barbary Zielińskiej, z którą ma córkę Martynę.

</doc>
<doc id="1789757" url="https://pl.wikipedia.org/wiki?curid=1789757" title="Ano">
Ano

Ano – debiutancki album zespołu BiFF. Nagrany przy współpracy z Marcinem Borsem w studiu Fonoplastykon. Został wydany w 2009 roku przez wytwórnie Galapagos Music. Na krążku znajduje się 14 utworów w stylu pop rocka. Autorami muzyki tekstów są Brachaczek i Fochmann, z wyjątkiem utworu "Adela", którego tekst napisała Dorota Masłowska.

</doc>
<doc id="1789759" url="https://pl.wikipedia.org/wiki?curid=1789759" title="Jakub Avigdor">
Jakub Avigdor

Jakub Avigdor (ur. 1896, zm. 1967) – polski rabin, naczelny rabin społeczności aszkenazyjskiej w Meksyku.
Urodził się w rodzinie rabina z Tyrawy Wołoskiej. W wieku 16 lat uzyskał smichę rabinacką. Studiował na Uniwersytecie Jagiellońskim i Jana Kazimierza we Lwowie, uzyskując stopień doktora filozofii. Dzięki reputacji dobrego mówcy i talmudysty został mianowany naczelnym rabinem Drohobycza i Borysławia w 1920. Urząd ten sprawował do 1941.
Po uwolnieniu z obozu w Buchenwaldzie Avigdor działał na rzecz wspierania Żydów w powojennej Europie. Po przybyciu do Stanów Zjednoczonych w 1946 przyjął obowiązki rabina w Brooklinie, a sześć lat później zaproponowano mu przyjęcie rabinatu Meksyku. Stanowisko to sprawował aż do śmierci w 1967.
Avigdor w swojej twórczości pisarskiej zajmował się tematami związanymi z filozofią, historią i tradycjami Żydów oraz komentarzami tekstów biblijnych. Większość jego prac przedwojennych została utracona. W Meksyku był stałym współpracownikiem czasopism i publikacji książkowych w językach: jidysz, hebrajskim i hiszpańskim.

</doc>
<doc id="1789760" url="https://pl.wikipedia.org/wiki?curid=1789760" title="Mistrzostwa świata juniorów w tenisie stołowym">
Mistrzostwa świata juniorów w tenisie stołowym

 Mistrzostwa świata juniorów w tenisie stołowym – międzynarodowa impreza organizowana co roku dla zawodników w wieku juniorskim. Do tej pory odbyło się 6 mistrzostw. Pierwsza edycja zawodów miała miejsce w roku 2003.

</doc>
<doc id="1789767" url="https://pl.wikipedia.org/wiki?curid=1789767" title="Schooly D.">
Schooly D.



</doc>
<doc id="1789770" url="https://pl.wikipedia.org/wiki?curid=1789770" title="Halema'uma'u">
Halema'uma'u



</doc>
<doc id="1789772" url="https://pl.wikipedia.org/wiki?curid=1789772" title="Alicja Wyszyńska">
Alicja Wyszyńska

Alicja Wyszyńska (ur. 2 grudnia 1936 w Klemensowie, zm. 30 października 2016) – polska aktorka.
Życiorys.
W 1958 ukończyła studia na PWST w Warszawie. Zadebiutowała w teatrze 2 lutego 1959. Występowała w teatrach warszawskich: Teatrze Dramatycznym (1959-1961), Teatrze Ludowym (1961-1974), Teatrze Nowym (1975) i Teatrze Popularnym (1980–1988).

</doc>
<doc id="1789773" url="https://pl.wikipedia.org/wiki?curid=1789773" title="Puste Turnie">
Puste Turnie

Puste Turnie () – dwie turnie w Pustej Grani oddzielającej Dolinę Kaczą od Doliny Ciężkiej w słowackich Tatrach Wysokich. Znajdują się w tej grani poniżej przełęczy Pusta Ławka, a powyżej turni Gankowa Strażnica.
Zadnia Pusta Turnia ("Zadná Pustá veža") znajduje się bezpośrednio w Pustej Grani, oddzielona od Gankowej Strażnicy Pustą Przehybą ("Pustá priehyba"). Jest zwornikiem; na zachód, w stronę Doliny Ciężkiej odgałęzia się od niej Skrajna Pusta Turnia ("Predná pustá veža") oddzielona Pustą Szczerbiną ("Pustá štrbina"). W obydwu tych turniach znajdują się drogi wspinaczkowe dla taterników.
Nazwa turni pochodzi od Pustej Ławki.
Na Zadnią Pustą Turnię jako pierwsi weszli Jerzy Maślanka i przewodnik Józef Gąsienica Tomków 15 października 1907 r. Pierwszego zimowego wejścia dokonał natomiast Stanisław Groński 21 kwietnia 1935 r.

</doc>
<doc id="1789774" url="https://pl.wikipedia.org/wiki?curid=1789774" title="Oliver Friggieri">
Oliver Friggieri

Oliver Friggieri (ur. 27 marca 1947 we Florianie, zm. 21 listopada 2020) – maltański nowelista, eseista, poeta, krytyk, autor opowiadań, tłumacz, leksykograf i profesor literatury maltańskiej na L-Università ta’ Malta.
Życiorys.
Oliver Friggieri urodził się 27 marca 1947 r. we Florianie nieopodal stolicy Malty, Valletty. Uczył się w Archbishop’s Seminary we Florianie, a następnie rozpoczął studia na Uniwersytecie Maltańskim. Studiował język maltański i włoski oraz filozofię. Planował zostać księdzem, później jednak porzucił te plany i założył rodzinę. W latach 1968 – 1975 uczył maltańskiego i filozofii w jednej z maltańskich szkół. Następnie rozpoczął pracę na L-Università ta’ Malta, którą kontynuuje do dziś. Jako pierwszy obronił pracę magisterską (1975 – "La cultura italiana a Malta: storia e influenza letteraria e stilistica attraverso l’opera di Dun Karm"), a następnie doktorską (1978 – "La Cultura Italiana del Romanticismo e la Poesia Maltese") z zakresu literatury maltańskiej. W 1978 r. Friggieri otrzymał stopień doktora specjalizując się we wpływach literatury włoskiej na maltańską. W 1989 r. zorganizował pierwszy kongres kultury maltańskiej. Od 1987 r. jest kierownikiem Instytutu Maltanistyki na L-Università ta’ Malta, wykłada tam literaturę maltańską, zajmuje się wpływem obcych literatur – w szczególności literatury włoskiej – na rozwój literatury maltańskiej.
Działalność.
Friggieri działa aktywnie, współpracując w wieloma międzynarodowymi czasopismami literackimi. Bierze udział w licznych konferencjach międzynarodowych poświęconych zagadnieniom literackim, a także w programach radiowych i telewizyjnych o tej tematyce. Jest członkiem założycielem Movement for the Promotion of Literature, który miał duży wpływ na rozwój literatury maltańskiej w latach 60. Był to ruch dążący do pobudzenia rozwoju literatury na Malcie. Friggieri został także redaktorem Journal of Maltese Studies. Jest jednym z najbardziej cenionych historyków literatury maltańskiej, autorem zbioru prac z zakresu teorii literatury, krytyki literackiej oraz analizy stylistycznej. Oliver Friggieri poświęcił wiele lat na rekonstrukcję historii literatury maltańskiej ("Storia della letteratura maltese", Edizioni Spes, Milazzo, 1986). W 1996 r. ukazał się jego "Dizzjunarju ta’ termini letterarji", pierwszy duży słownik maltańskiej terminologii literackiej.
Twórczość literacka.
Oliver Friggieri tworzy po maltańsku. W jego poezji człowiek-poeta poszukuje swego miejsca w nieskończoności i wytłumaczenia dla swojej egzystencji. Pisze o cierpieniu istoty ludzkiej i jej relacjach z Bogiem. Jego poezja ma często wydźwięk pesymistyczny, obnaża samotność człowieka i wprawia w przekonanie o chwilowości ludzkiego życia.
Uważając się za kontynuatora wybitnego maltańskiego autora Carmelo Psaila, znanego pod pseudonimem Dun Karm (1891 – 1955), Friggieri zajmuje się też tematyką narodową. Jego szczególne zainteresowanie budzi religia i historia umacniające jedność i tożsamość narodową. Jest to w przypadku Malty kwestia szczególnie istotna, gdyż, ze względu na swą powierzchnię i usytuowanie, na przestrzeni wieków Malta wielokrotnie zmagała się z najazdami i dominacją obcych ludów i mocarstw [panowanie Fenicjan, Greków, Rzymian, Italii, Wandalów, Ostrogotów, Arabów (869-1090 i prawdopodobnie później), Genueńczyków, Szwabów, Andegawenów, Aragonii, Sycylii, Joannici (1530-ok. 1798), Francji i Wielkiej Brytanii]. To właśnie silne poczucie jedności narodowej, umacnianej przede wszystkim przez wiarę i wspólnotę językową pomogło Malcie przetrwać zawirowania dziejów.
Oliver Friggieri jest autorem pierwszego oratorium w języku maltańskim, "Pawlu ta’ Malta" (Paweł z Malty) oraz pieśni, "L’Għanja ta’ Malta" (Pieśń Maltańska).
Fakt wywodzenia się z Malty, maleńkiej wysepki pośrodku Morza Śródziemnego pomiędzy Europą i Afryką, wywiera wielkie znaczenie na pracę autora, który, podobnie jak większość Maltańczyków, ma nie tylko bardzo silną świadomość przynależności do narodu maltańskiego, ale także swej „śródziemnomorskości” (mediterraneità). Friggieri żyje i tworzy pod znakiem idei L’isola reale ed esistenziale (Wyspy realnej i egzystencjalnej).
„Bycie Maltańczykiem – mówi w jednym z wywiadów Friggieri – oznacza przynależność do maleńkiego Kraju, który stanowi jednak osobny byt. Bycie człowiekiem regionu śródziemnomorskiego (mediterranei), logicznie, oznacza przynależność do szerszego bytu, w którym identyfikujemy się jako obywatele. Zatem pochodzenie z tego regionu oznacza przynależność do narodowości bardziej złożonej, ponadpaństwowej, w której jednak nawet najbardziej skrajne odmienności, choć rozpoznawalne, mieszają się ze sobą”.
Przekłady twórczości Olivera Friggieri.
Twórczość literacka oraz naukowa Olivera Friggieri była do tej pory tłumaczona na 15 języków, m.in.:

</doc>
<doc id="1789777" url="https://pl.wikipedia.org/wiki?curid=1789777" title="Linia kolejowa nr 308">
Linia kolejowa nr 308

Linia kolejowa nr 308 Kamienna Góra – Jelenia Góra (obecnie nr 308 na odcinku Ogorzelec – Jelenia Góra, nr 345 na odcinku Kamienna Góra – Pisarzowice) – nieczynna, niezelektryfikowana linia kolejowa o długości 39,986 km łącząca Kamienną Górę z Jelenią Górą.
Historia.
15 maja 1882 otwarto pierwszy odcinek linii kolejowej do Kowar. Dalszy odcinek do Kamiennej Góry został zbudowany na przełomie XIX i XX wieku. Budując linie musiano zmierzyć się z ogromną różnicą wysokości, problem ten rozwiązano prowadząc linie bardzo krętym szlakiem oraz budując pod Przełęczą Kowarską (727 m n.p.m.) Tunel pod Przełęczą Kowarską o długości 1025 m. 5 czerwca 1905 uruchomiono pierwsze pociągi do Kamiennej Góry.
Po II wojnie światowej, Śląsk znalazł się pod administracją polską i linia przeszła na własność Polskich Kolei Państwowych PKP. Po usunięciu uszkodzeń, dostawy energii mogłyby być wznowione w lecie 1945 roku. W 1945 na mocy umowy między rządem polskim a radzieckim infrastrukturę energetyczną linii zdemontowano w ramach tzw. reparacji wojennych dla Związku Radzieckiego.
Do 1986 PKP eksploatowało linie całkowicie. W tym samym roku na odcinku z Kamiennej Góry do Mysłakowic zamknięto ruch pasażerski, niedługo potem tory do Ogorzelca stały się nieprzejezdne. Do 2000 roku utrzymywany był ruch pasażerski z Jeleniej Góry przez Mysłakowice do Karpacza. 1 stycznia 2007 ustał całkowicie ruch pociągów towarowych. Jeszcze w 2010 r. przejezdny był odcinek z Mysłakowic do Jeleniej Góry (prędkość 60 km/h), a także środkowy – z Ogorzelca do Kowar (10 km/h; 20 km/h na samej stacji Ogorzelec).
We wrześniu 2019 r. Urząd Marszałkowski Województwa Dolnośląskiego ogłosił przetarg na wykonanie studiów wykonalności dla odcinka linii kolejowej nr 308 od Jeleniej Góry do Kowar.
21 czerwca 2021 roku władze województwa poinformowały o przejęciu linii kolejowej nr 308 razem z linią kolejową nr 340. 26 stycznia 2022 roku ogłoszono przetarg na rewitalizację odcinka Jelenia Góra - Mysłakowice. W marcu wybrano wykonawcę rewitalizacji tego odcinka (Infrakol), z którym podpisano umowę i 29 kwietnia przekazano teren pod prace, których koszt określono na ponad 20 mln zł. Po zakończeniu prac i przywróceniu ruchu przewiduje się kursowanie po 8 par pociągów do Karpacza i Kowar z prędkością 60 km/h. Na rewitalizację tej linii samorząd wojewódzki otrzymał ponad 21 mln zł z programu "Polskiego Ład".

</doc>
<doc id="1789778" url="https://pl.wikipedia.org/wiki?curid=1789778" title="Klejnot Nilu">
Klejnot Nilu

Klejnot Nilu – romantyczny film przygodowy z 1985 roku, sequel przeboju Miłość, szmaragd i krokodyl z 1984 roku. Film zawiera sporo elementów akcji i komedii.
Fabuła.
Powieściopisarka Joan Wilder (Kathleen Turner) razem z Jackiem Coltonem (Michael Douglas) spędza wakacje nad Morzem Śródziemnym. Joan otrzymuje propozycję wyjazdu do Egiptu, by opisywać działalność Omara. Przyjmuje ją. Jednak na miejscu okazuje się, że Omar nie ma dobrych zamiarów. Porwał też ważnego człowieka o imieniu Klejnot Nilu. Do Egiptu wyrusza też Jack, gdy dowiaduje się, że Joan może grozić niebezpieczeństwo. Kiedy Jack odnajduje Joan, muszą uciec wraz z Klejnotem Nilu z pałacu Omara i dotrzeć z nim do Kairu. Ścigani przez Omara po pustyni przeżyją kilka fascynujących przygód.

</doc>
<doc id="1789779" url="https://pl.wikipedia.org/wiki?curid=1789779" title="Mroczeń (stacja kolejowa)">
Mroczeń (stacja kolejowa)

Mroczeń – stacja kolejowa w miejscowości Mroczeń, w województwie wielkopolskim, w powiecie kępińskim, w gminie Baranów, w Polsce.

</doc>
<doc id="1789781" url="https://pl.wikipedia.org/wiki?curid=1789781" title="Excel Services">
Excel Services

Excel Services – technologia serwera w pakiecie Microsoft Office SharePoint Server 2007. Ta współdzielona usługa umożliwia wielu użytkownikom odczytywać, przeliczać i wyświetlać skoroszyty programu Excel 2007 za pomocą Microsoft Office SharePoint Server 2007.
Używając Excel Services użytkownik może udostępniać skoroszyty programu Excel za pomocą Microsoft Office SharePoint Server 2007 w portalach internetowych i repozytoriach dokumentów elektronicznych. Udostępniany może być cały skoroszyt lub tylko jego części (np. tylko jeden arkusz, wykres lub tabela).
Użytkownicy końcowi mogą oglądać aktualną zawartość oraz korzystać z zawartości skoroszytów za pomocą samej przeglądarki internetowej. Mogą również wykonywać eksplorację danych skoroszytów, raporty i analizy za pomocą tabel przestawnych i wykresów – korzystając z samej przeglądarki. Excel Services obsługuje skoroszyty, które są podłączone do zewnętrznych źródeł danych. Użytkownik może zamieścić linki do zewnętrznych źródeł danych w skoroszycie lub zapisać je centralnie w pliku biblioteki linków.
Wybrane komórki w arkuszach można edytować poprzez nadanie nazw wybranym obszarom albo podawanie parametrów obszaru. Zakres parametrów obszaru wyświetlanego przez użytkownika, po zapisaniu w Excel Services, przekazywany jest do okna w przeglądarce. Użytkownicy mogą zmieniać wartości tych nazwanych zakresów w oknie parametrów i odświeżyć skoroszyt dla zmienionego zakresu. Mogą również korzystać z portalu filtrów Web Part do jednoczesnego filtrowania danych z kilku źródeł sieciowych (np. Excel Web Access i innych rodzajów aplikacji internetowych).
Jednak technologia Excel Services nie może być wykorzystywana do tworzenia skoroszytów. W celu utworzenia nowego skoroszytu, użytkownik musi korzystać z programu Microsoft Office Excel 2007.

</doc>
<doc id="1789784" url="https://pl.wikipedia.org/wiki?curid=1789784" title="Hotel Pekin">
Hotel Pekin

Hotel Pekin (ros. Гостиница Пекин wymawia się: [gostinica piekin]) – hotel w Moskwie. Ulokowany przy obwodnicy centrum miasta, Sadowej, w pobliżu skrzyżowania z ulicą Twerską.
Budowę hotelu rozpoczęto w 1949, na podstawie projektu Dmitrija Czeczulina (z 1946), ówczesnego głównego architekta Moskwy. Oficjalnego otwarcia dokonano w 1956. Budynek jest w stylu architektonicznego socrealizmu. Jest wpisany na listę Zabytków Kultury Rosyjskiej.
W czasach radzieckich hotel uznawany był za niezwykle luksusowy. Przywilej zamieszkania w jego wnętrzach mieli jedynie najważniejsi goście sowieckich dygnitarzy i dyrektorzy radzieckich fabryk z obwodu moskiewskiego, które dostarczyli do budowy i wykańczania wnętrz hotelu niezbędnych, powszechnie brakujących materiałów. Dzięki nim hotel został wyposażony w aluminiowe ramy okienne, żeliwną bramę wejściową, system telewizyjny i telefoniczny, zamki w drzwiach. Zwykli obywatele Związku Radzieckiego nie mieli możliwości przekroczenia progu hotelu. Po rozpadzie ZSRR, hotel podupadł. W 2003 przeszedł gruntowny remont, który przywrócił mu dawny splendor.
Hotel posiada 120 pokoi o zróżnicowanym standardzie. Wyposażony jest m.in. w dwie restauracje, sale bankietowe, kawiarnie, kasyno, centrum biznesowe z trzema salami konferencyjnymi i salon odnowy biologicznej. "Pekin" jest własnością spółki Inturist, której głównym akcjonariuszem jest holding Sistema.
W bezpośrednim sąsiedztwie znajdują się dwie stacje moskiewskiego metra, moskiewska filharmonia im. Piotra Czajkowskiego, Teatr Satyry, oraz jedno z najstarszych moskiewskich kin "Dom Chanżonkowa". W pobliżu jest też Dworzec Białoruski, muzeum sztuki nowoczesnej a także Plac Czerwony. Przed hotelem znajduje się pomnik Władimira Majakowskiego.

</doc>
<doc id="1789788" url="https://pl.wikipedia.org/wiki?curid=1789788" title="Mauzoleum rodziny Dietlów w Sosnowcu">
Mauzoleum rodziny Dietlów w Sosnowcu

Mauzoleum rodziny Dietlów – mauzoleum na cmentarzu ewangelickim w Sosnowcu przy ul. Smutnej, zbudowane w 1912 r. według projektu Józefa Pomian-Pomianowskiego. Jest to jedno z największych dzieł architektury cmentarnej na świecie i żywy dowód świadczący o wielowyznaniowości i wielokulturowaści miasta Sosnowiec.
Heinrich Dietel (1839-1911) był twórcą pierwszej w Królestwie Kongresowym przędzalni czesankowej, oraz zabudowań biegnących wzdłuż obecnej ul. Żeromskiego.
Po śmierci Heinricha Dietla, wybudowano dla niego (oraz jego rodziny) okazałe mauzoleum. Jest ono budowlą murowaną, wolno stojącą, usytuowaną centralnie pośrodku cmentarza. Wybudowane na rzucie koła z potężnych bloków kamiennych z detalem rzeźbiarskim. Zostało wzniesione z tufu wulkanicznego. Wnętrze rotundy podzielone jest na dwa poziomy. Część górna pełni rolę kaplicy cmentarnej. Mauzoleum otoczone jest niskim murem, na rzucie prostokąta. Autorem projektu, wzorowanego na antycznych rzymskich grobowcach, jest architekt Józef Pomian-Pomianowski.
W krypcie kaplicy, w centralnym miejscu spoczęły doczesne szczątki Heinricha Dietla i jego żony Klary z domu Jacob. Usytuowano tutaj również dwadzieścia dwie nisze grobowe, przeznaczone dla potomków Dietla. W dwóch z nich pochowano brata Klary Dietel, Richarda Jacoba wraz z małżonką Heleną z domu Schroter.
Pod koniec II wojny światowej, radziecki żołnierz wchodząc do podziemi mauzoleum, przewrócił stojące tam popiersie Heinricha Dietla pozbawiając go nosa. Obiekt i teren cmentarza ewangelickiego w Sosnowcu, był dewastowany i rozkradany. Na początku XXI wieku, z mauzoleum wykradziono lichtarze, skradziono mosiężne detale z drzwi oraz zerwano miedziane obróbki blacharskie i pokrycie dachowe.
Pierwszym konkretnym przedsięwzięciem renowacyjnym było dokonanie przez parafię w 2008 r. wpisanie obiektu do rejestru zabytków nieruchomych województwa śląskiego. Rok później (2009) udało się dokonać naprawy pokrycia dachu. Parafia opracowała plany renowacji obiektu, a w 2. połowie 2009 rozpoczął się remont elewacji mauzoleum. Prace zostały ukończone w listopadzie.
Mauzoleum jest udostępniane corocznie 1 i 2 listopada.

</doc>
<doc id="1789789" url="https://pl.wikipedia.org/wiki?curid=1789789" title="Most spawany w Maurzycach">
Most spawany w Maurzycach

Most spawany w Maurzycach – zabytkowy most na rzece Słudwi, między miejscowościami Maurzyce w gminie Zduny i Niedźwiada w gminie wiejskiej Łowicz. Pierwszy na świecie drogowy most spawany.
Historia.
Zbudowany przez firmę K. Rudzki i S-ka w Mińsku Mazowieckim, według projektu prof. Stefana Bryły (przy projekcie pracował także Władysław Tryliński). Oddany do użytku w 1929. Pierwotnie tylko podłużnice i poprzecznice zaprojektowano jako spawane, a cały most jako konstrukcję nitowaną. Następnie, pod kierunkiem prof. Bryły, inż. Wenczesław Poniż przeprojektował ją na spawaną. Spawanie elektryczne zastąpiło stosowane do tej pory nity łączące, co było sporym ułatwieniem przy budowie mostów i zmniejszyło masę z 70 ton w konstrukcji nitowanej do 56 ton spawanej. Most był także tańszy.
Projekt ten szybko przekonał inwestorów do szerokiego stosowania technik spawalniczych w budownictwie, choć w kraju długo pozostawał jedyną realizacją tej metody w dziedzinie mostów drogowych.
Most znajdował się w ciągu dawnej trasy europejskiej E8 (później E30, aktualnie drogi krajowej 92). Z czasem jego konstrukcja przestała spełniać potrzeby ruchu, przez co w 1977 został przesunięty o ok. 20 m na północ, a na jego dotychczasowym miejscu wybudowano nowy, większy most. Most po generalnym remoncie w 2009 jest udostępniony do zwiedzania.
Obiekt ma dużą wartość historyczną i inżynieryjno-techniczną, w związku z czym uzyskał status zabytku (nr rej.: 1031 z 22.11.1968 r.).
Most ten znalazł się na jednym z czterech znaczków pocztowych wydanych w 2008 przez Pocztę Polską w emisji „Mosty w Polsce” (obok mostu Poniatowskiego w Warszawie, mostu im. Ernesta Malinowskiego w Toruniu i mostu Siekierkowskiego w Warszawie).

</doc>
<doc id="1789792" url="https://pl.wikipedia.org/wiki?curid=1789792" title="Nokia N85">
Nokia N85

Nokia N85 – smartfon oparty na platformie Symbian 9.3 S60v3 FP2, w obudowie typu dual slider.

</doc>
<doc id="1789794" url="https://pl.wikipedia.org/wiki?curid=1789794" title="Ekspedycja naukowa">
Ekspedycja naukowa

Ekspedycja naukowa – podróż, rodzaj wyprawy jednostki, bądź zorganizowanej grupy ludzi mająca na celu prace odkrywcze, badawcze, poznawcze bądź dokumentujące. Przedmiotem prac badawczych może być człowiek i jego kultura (obca dla badających) na przykład obserwacja Indian – w tym przypadku mamy do czynienia z antropologią, poznawanie życia roślin czy zwierząt, czy też wykopaliska (archeologia, paleontologia). Ekspedycja może być prowadzona na zlecenie lub "pod patronatem" instytutu naukowego. Nad przebiegiem wyprawy zwykle czuwa kierownik wyprawy. Członek ekspedycji to eksplorer.

</doc>
<doc id="1789796" url="https://pl.wikipedia.org/wiki?curid=1789796" title="Barbara Marszel">
Barbara Marszel

Barbara Teresa Marszel (ur. 2 stycznia 1929 w Kaliszu, zm. 10 stycznia 1988 w Warszawie) – polska aktorka.
Życiorys.
Była córką współwłaściciela kaliskiej fabryki cukierków i handlowca Bronisława Marszela oraz Czesławy z Goczałkowskich. Przez całe zawodowe życie związana ze scenami warszawskimi. W latach 1950-1953 występowała w Teatrze Syrena, 1953-1955 i 1965-1977 w Teatrze Ludowym (Nowym), 1955-1958 w Teatrze Polskim, 1958-1959 w Teatrze Sensacji. W 1977 przeszła na rentę. Dużą popularność przyniosły jej występy estradowe, m.in. w „Podwieczorku przy mikrofonie”. Znana była również z roli dubbingowej Betty w serialu Flintstonowie z wersji z lat 70 XX wieku.
W 1979 otrzymała Złoty Krzyż Zasługi.
Życie prywatne.
Była dwukrotnie zamężna: po raz pierwszy z Joachimem Lamżą (zm. 1977), aktorem, z którym miała syna, również Joachima (ur. 1951); po rozwodzie z Lamżą wyszła w 1958 za Jana Wilczka (ur. 1916), wiceministra kultury i sztuki. Zmarła 10 stycznia 1988 w Warszawie, została pochowana na cmentarzu Powązkowskim w Warszawie (kw. 269-6-27/28).

</doc>
<doc id="1789798" url="https://pl.wikipedia.org/wiki?curid=1789798" title="Syrine Balti">
Syrine Balti

Syrine Balti-Ebondo (ur. 31 października 1983 w Tunisie) – tunezyjska lekkoatletka, tyczkarka.

</doc>
<doc id="1789800" url="https://pl.wikipedia.org/wiki?curid=1789800" title="Czajka (Beskid Śląski)">
Czajka (Beskid Śląski)

Czajka (571 m n.p.m.) - szczyt w Paśmie Czantorii w Beskidzie Śląskim, w całości na terenie miasta Wisły.
Jest to dość kształtna, stożkowata góra, stanowiąca zakończenie grzbietu opadającego od Wierchu Skalnitego w kierunku północnym, w widły Wisły i potoku Jawornik. Prawie w całości zalesiona, jedynie w dolnych partiach południowo-wschodnich stoków polany, na które wspinają się zabudowania wiślańskiego Osiedla Zdejszy.

</doc>
<doc id="1789801" url="https://pl.wikipedia.org/wiki?curid=1789801" title="García IV Odnowiciel">
García IV Odnowiciel



</doc>
<doc id="1789807" url="https://pl.wikipedia.org/wiki?curid=1789807" title="Dikarya">
Dikarya

"Dikarya" Hibbett et al. – klad grzybów ("Fungi"), jako takson mający rangę podkrólestwa. Takson typowy nie został wyznaczony. W najnowszej taksonomii grzybów według "CABI databases" i "Index Fungorum" takiego taksonu nie wyróżnia się, istnieje jednak w ogólnej klasyfikacji organizmów według Ruggiero i in.
Charakterystyka.
Organizmy z podkrólestwa "Dikarya" wyróżniają się tworzeniem (przynajmniej w pewnym momencie rozwoju) grzybni z komórek o dwóch jądrach komórkowych (dikarionach). Mogą tworzyć strzępki lub być jednokomórkowe, lecz nigdy nie posiadają wici.
"Dikarya" to jedno z dwóch podkrólestw grzybów, drugim podkrólestwem jest "Eomycota".
Systematyka.
Do podkrólestwa "Dikarya" należą 2 typy:

</doc>
<doc id="1789808" url="https://pl.wikipedia.org/wiki?curid=1789808" title="Złoty Glob za najlepszy film nieanglojęzyczny">
Złoty Glob za najlepszy film nieanglojęzyczny

Złote Globy za najlepszy film nieanglojęzyczny – kategoria Złotych Globów, przyznawana od 1950 roku, przez Hollywoodzkie Stowarzyszenie Prasy Zagranicznej. Najczęściej nagradzane były filmy z Wielkiej Brytanii, Francji i Hiszpanii. Była także przyznawana nagroda dla najlepszego filmu zagranicznego anglojęzycznego.
Najlepszy film zagraniczny.
1950: Złodzieje rowerów (Włochy)
nominacje:
1951:
1952:
1953:
1954:
1955:
1956:
1957:
1958:
1959:

</doc>
<doc id="1789809" url="https://pl.wikipedia.org/wiki?curid=1789809" title="Linia kolejowa nr 390">
Linia kolejowa nr 390

Linia kolejowa nr 390 – niezelektryfikowana, jednotorowa linia kolejowa znaczenia miejscowego łącząca stację Bzowo Goraj ze stacją Czarnków, przebiegająca przez województwo wielkopolskie.

</doc>
<doc id="1789810" url="https://pl.wikipedia.org/wiki?curid=1789810" title="Przełęcz między Kościołami">
Przełęcz między Kościołami

Przełęcz między Kościołami (słow. "Malá Bránička", niem. "Kleine Kirchenscharte", węg. "Kistemplomcsorba") – przełęcz położona na wysokości ok. 2030 m n.p.m. znajdująca się w masywie Kościołów (fragmencie Zimnowodzkiej Grani) w słowackich Tatrach Wysokich. Oddziela Wielki Kościół od Małego Kościoła. Na Przełęcz między Kościołami nie prowadzą żadne znakowane szlaki turystyczne. Dla taterników stanowi najłatwiejszy dostęp do Wielkiego Kościoła.
Przełęcz między Kościołami ma dwa siodła, które rozdziela Kopka między Kościołami ("Bráničkový zub"). Północno-zachodnie siodło zowie się Zadnią Przełęczą między Kościołami ("Zadná Bránička"), południowo-wschodnie natomiast to Skrajna Przełęcz między Kościołami ("Predná Bránička").
Historia.
Pierwsze wejścia turystyczne:

</doc>
<doc id="1789811" url="https://pl.wikipedia.org/wiki?curid=1789811" title="Leila Ben Youssef">
Leila Ben Youssef

Leila Ben Youssef (ur. 13 listopada 1981) – tunezyjska lekkoatletka, która specjalizuje się w skoku o tyczce.
Osiągnięcia.
W 2008 reprezentowała Tunezję podczas igrzysk olimpijskich w Pekinie. 32. lokata w eliminacjach nie dała jej awansu do finału.

</doc>
<doc id="1789813" url="https://pl.wikipedia.org/wiki?curid=1789813" title="Babia Góra (Beskid Śląski)">
Babia Góra (Beskid Śląski)

Babia Góra (czes. "Babí hora", 492 m n.p.m.) – niewysokie wzgórze na północno-zachodnim skraju Pasma Czantorii w Beskidzie Śląskim. To wyraźnie wyodrębniające się, całkowicie zalesione wzgórze wznosi się od północy nad centrum Wędryni. Przez siodełko na północ od wierzchołka Babiej Góry, którym łączy się ono z masywem Wróżnej, biegnie droga jezdna oraz czerwone znaki szlaku turystycznego z Trzyńca w masyw Wielkiej Czantorii.

</doc>
<doc id="1789815" url="https://pl.wikipedia.org/wiki?curid=1789815" title="Alfons VIII">
Alfons VIII



</doc>
<doc id="1789816" url="https://pl.wikipedia.org/wiki?curid=1789816" title="Las grąbliński">
Las grąbliński



</doc>
<doc id="1789823" url="https://pl.wikipedia.org/wiki?curid=1789823" title="Cyprian Witte">
Cyprian Witte

Cyprian Witte, SS.CC. (ur. 27 sierpnia 1890 w Kolonii, zm. 15 kwietnia 1944) – niemiecki duchowny katolicki, prefekt apostolski Środkowej Norwegii od 1932 r.
Życiorys.
W Kolonii spędził dzieciństwo i młodość. Po uzyskaniu matury wstąpił do zakonu Zgromadzenia Najświętszych Serc Jezusa i Maryi oraz Wieczystej Adoracji Najświętszego Sakramentu Ołtarza i podjął studia teologiczne, które ukończył w 18 lipca 1915, jednocześnie otrzymując święcenia kapłańskie. Przez następne kilkanaście lat pracował w parafiach tej wspólnoty na terenie rodzinnych Niemiec.
Po utworzeniu prefektury apostolskiej dla Środkowej Norwegii, ze stolicą w Trondheim, został skierowany do pracy duszpasterskiej w tym kraju, obejmując urząd prefekta apostolskiego w 1932. 10 marca 1944 złożył rezygnację z tej funkcji. Niedługo potem zmarł.

</doc>
<doc id="1789824" url="https://pl.wikipedia.org/wiki?curid=1789824" title="Kępno Zachodnie">
Kępno Zachodnie

Kępno Zachodnie – stacja kolejowa w miejscowości Kępno, w województwie wielkopolskim, w powiecie kępińskim, w Polsce.

</doc>
<doc id="1789826" url="https://pl.wikipedia.org/wiki?curid=1789826" title="267 Dywizja Piechoty">
267 Dywizja Piechoty

267 Dywizja Piechoty – niemiecka dywizja z czasów II wojny światowej, sformowana w Brunszwiku na mocy rozkazu z 26 sierpnia 1939 roku, w 4. fali mobilizacyjnej w XI Okręgu Wojskowym.
Struktura organizacyjna.
467., 487. i 497. pułk piechoty, 267. pułk artylerii, 267. batalion pionierów, 267. oddział rozpoznawczy, 267. oddział przeciwpancerny, 267. oddział łączności, 267. polowy batalion zapasowy;
467. i 487. pułk grenadierów, 267. pułk artylerii, 267. batalion pionierów, 267. batalion fizylierów, 267. oddział przeciwpancerny, 267. oddział łączności, 267. polowy batalion zapasowy;
467., 487. i 487. pułk grenadierów, 267. pułk artylerii, 267. batalion pionierów, 267. batalion fizylierów, 267. oddział przeciwpancerny, 267. oddział łączności, 267. polowy batalion zapasowy;

</doc>
<doc id="1789829" url="https://pl.wikipedia.org/wiki?curid=1789829" title="Giovanni Deutsch">
Giovanni Deutsch

Giovanni Deutsch, SS.CC. – brat Antoni, (ur. 1896 r. w Eitorf, zm. 29 lutego 1980) – niemiecki duchowny katolicki, prefekt apostolski Środkowej Norwegii w latach 1945-1953.
Przyszedł na świat w 1896 r., w Eitorf, w zachodnich Niemczech. W wieku 23 lat wstąpił do zakonu Zgromadzenia Najświętszych Serc Jezusa i Maryi oraz Wieczystej Adoracji Najświętszego Sakramentu Ołtarza i rozpoczął studia teologiczne. W 1924 r. po odbyciu nowicjatu został wyświęcony na księdza.
14 grudnia 1945 r. został powołany na stanowisko prefekta apostolskiego Środkowej Norwegii, które piastował przez 7 lat, do swojej rezygnacji w 1953.

</doc>
<doc id="1789836" url="https://pl.wikipedia.org/wiki?curid=1789836" title="Miejska Galeria Sztuki OBOK">
Miejska Galeria Sztuki OBOK

Galeria Obok – galeria sztuki w Tychach, znajdująca się w budynku Pasażu Kultury Andromeda (I piętro). Nie posiada własnej stałej ekspozycji. Prezentuje indywidualne i zbiorowe czasowe wystawy malarstwa, rzeźby, grafiki, tkaniny i fotografii. Jest miejscem warsztatów artystycznych i spotkań literackich.
Historia.
Pierwszą ekspozycją była wystawa Tyskiego Środowiska Artystycznego, otwarta w dniu 3 czerwca 1994 r., w której uczestniczyło 29 plastyków.
Warunki techniczne.
Sala galerii ma wysokość 250 cm, długość dłuższej ściany to 20,95 m, długość krótszej ściany - 13,20 m. Oświetlenie halogenowe 12 V, sufitowe i wysięgnikowe. Jest możliwość wyeliminowania światła dziennego, przez zasłonięcie okien ekranami. Na potrzeby większych ekspozycji wykorzystywany jest dolny hol teatru oraz korytarze prowadzące do galerii (na parterze i na I piętrze).

</doc>
<doc id="1789837" url="https://pl.wikipedia.org/wiki?curid=1789837" title="Egzekucje w chojnickiej „Dolinie Śmierci”">
Egzekucje w chojnickiej „Dolinie Śmierci”

Egzekucje w chojnickiej „Dolinie Śmierci” – masowe egzekucje obywateli polskich przeprowadzane przez okupantów niemieckich na Polach Igielskich w pobliżu Chojnic.
Między październikiem 1939 a styczniem 1940 członkowie paramilitarnego Selbstschutzu zamordowali na Polach Igielskich ok. 500 mieszkańców powiatu chojnickiego – przede wszystkim przedstawicieli miejscowej inteligencji oraz pacjentów szpitala psychiatrycznego w Chojnicach. Polska ludność ochrzciła wówczas miejsce straceń mianem „Doliny Śmierci”. Kolejnych 800-1000 osób zostało tam zamordowanych w styczniu 1945 roku. Według niektórych szacunków – prawdopodobnie jednak zawyżonych – w okresie niemieckiej okupacji w „Dolinie Śmierci” mogło zginąć nawet do 2000 obywateli polskich.
Początek niemieckiej okupacji.
Już 1 września 1939 oddziały Wehrmachtu wkroczyły do Chojnic, gdzie miejscowi volksdeutsche zorganizowali im entuzjastyczne powitanie. W mieście szybko zainstalowały się struktury niemieckich władz policyjnych, państwowych i partyjnych. Funkcję "landrata" powiatu chojnickiego, a zarazem kierownika powiatowej organizacji NSDAP ("Kreisleitera") objął Artur Jäger, podczas gdy burmistrzem Chojnic mianowano Maxa Kroeninga. W domu dr Witolda Bełkowskiego przy ul. Ramy 6 urządzono siedzibę chojnickiego Gestapo. Z kolei 17 października 1939 do Chojnic przybył dr Hans Krüger, który objął stanowisko szefa miejskiej organizacji NSDAP ("Orstgruppenleitera"), a zarazem kierownika miejscowego Sądu Powiatowego ("Landgericht"). Krüger rychło stał się prawdziwym postrachem polskiej ludności.
Szczególną rolę w antypolskich działaniach odgrywał jednak Selbstschutz – paramilitarna formacja złożona z przedstawicieli niemieckiej mniejszości narodowej zamieszkującej terytorium przedwojennej Polski. Jeszcze przed wojną na terenie powiatu chojnickiego funkcjonowały prężnie działające komórki niemieckich organizacji mniejszościowych – "Deutsche Vereinigung" pod przewodnictwem Paula Rhode oraz "Jungedeutsche Partei" kierowana przez Heinza Arndta (syna rolnika) i Paula Ziemanna (fryzjera). Na bazie członków tych organizacji zbudowano później miejscowe struktury „Samoobrony Volksdeutschów”. W Chojnicach ulokowana została siedziba IV Inspektoratu Selbstschutzu, obejmującego zasięgiem swojego działania powiaty chojnicki, tucholski i sępoleński. Na czele inspektoratu stanął SS-Standartenführer Heinrich Mocek, a jego najbardziej gorliwymi podwładnymi byli wspomniani Ziemann i Arndt, fryzjer Hammer (przed wojną Hamerski) oraz rzeźnicy Nehring i Schammer (przed wojną Szamotulski). Członkowie Selbstschutzu byli dla Polaków szczególnie niebezpieczni ze względu na doskonałą znajomość lokalnych stosunków i uwarunkowań społecznych. Nierzadko korzystali przy tym z okazji, aby uregulować wiele zadawnionych sąsiedzkich sporów i porachunków, jak również grabić mienie mordowanych Polaków.
15 września 1939 Niemcy przeprowadzili pierwszą egzekucję w okupowanych Chojnicach. W Lasku Miejskim zamordowano wówczas trzech mieszkańców Chojnic: Michała Bębenka (urzędnika), Leona Schoena (kolejarza) i Władysława Schroeibera (ucznia gimnazjum).
W październiku 1939 powiat chojnicki został wcielony do Rzeszy jako część rejencji gdańskiej Okręgu Gdańsk-Prusy Zachodnie. Na anektowanych terenach przystąpiono do zacierania wszelkich śladów polskości. Rozwiązano wszystkie polskie stowarzyszenia i organizacje, a ich majątek przekazano organizacjom niemieckim. Zdemontowano pomnik króla Jana III Sobieskiego znajdujący się w chojnickim parku miejskim oraz tablicę pamiątkową z roku 1920 umieszczoną na Bramie Człuchowskiej. Zniszczono lub rozgrabiono prawie wszystkie zbiory Muzeum Regionalnego. Zmieniano nazwy ulic oraz zakazano publicznego posługiwania się językiem polskim. Ponadto listopadzie lub grudniu 1939 Niemcy spalili chojnicką Synagogę oraz zdewastowali oba żydowskie cmentarze.
„Polityczne oczyszczanie terytorium”.
Między październikiem 1939 roku a wiosną 1940 roku Niemcy przeprowadzili na okupowanych terenach Pomorza szeroko zakrojoną akcję eksterminacyjną. Wymierzona była ona w pierwszym rzędzie w przedstawicieli polskiej inteligencji, którą narodowi socjaliści obarczali winą za politykę polonizacyjną prowadzoną na Pomorzu Gdańskim w okresie międzywojennym oraz traktowali jako główną przeszkodę na drodze do szybkiego i całkowitego zniemczenia regionu. W ramach tzw. "Intelligenzaktion" (pol. akcja „Inteligencja”) Niemcy zamordowali wówczas ok. 30 000 – 40 000 mieszkańców Pomorza.
Jako propagandowe „usprawiedliwienie” dla masowych mordów na Polakach posłużyły Niemcom wydarzenia tzw. bydgoskiej „krwawej niedzieli”, a także sprawa Kazimierza Zabłockiego – mieszkańca Chojnic, którego oskarżono bestialskie zamordowanie rannego niemieckiego oficera. Zabłocki, właściciel przedsiębiorstwa autobusowego, w pierwszych dniach września zaplątał się przypadkiem na pobojowisko niedaleko Świecia. Został tam schwytany przez Niemców, a nie znając języka niemieckiego nie potrafił wytłumaczyć swojej obecności na polu niedawnej bitwy. W rezultacie sfotografowano go między trupami niemieckich żołnierzy, co posłużyło jako „dowód” na rzekome „polskie bestialstwa”. Na pierwszych stronach gazet „Grenzland”, „Die Wehrmacht”, „Das Illustrierte Blatt” i „Illustrierter Beobachter” pojawiły się tytuły "Der Massenmörder von Konitz" (pol. „Masowy morderca z Chojnic”), a obok zdjęcia „zwyrodniałego Polaka”. Pokazano go również w filmie "Der Feldzug in Polen" (pol. „Kampania w Polsce”). Dla samego Zabłockiego sprawa ta miała tragiczny finał. Obwożono w klatce po różnych niemieckich miastach, karmiąc tylko słonymi śledziami i nie podając wody do picia. W rezultacie skonał w męczarniach z powodu pragnienia.
Masowe aresztowania mieszkańców Chojnic i powiatu chojnickiego rozpoczęły się już w pierwszych dniach września 1939. Na terenie chojnickiego Zakładu Poprawczego zorganizowano wówczas tzw. obóz dla internowanych (niem. "Internierungslager"). Do 7 września 1939 obóz był podporządkowany Wehrmachtowi – później kontrolę nad nim przejęli funkcjonariusze "Einsatzgruppen" (grup operacyjnych policji bezpieczeństwa i służby bezpieczeństwa). Chojnicki "Internierungslager" został zlikwidowany pod koniec listopada 1939. Do tego czasu przez obóz przeszło co najmniej 2000 Polaków. Trafiali tam przede wszystkim przedstawiciele miejscowej inteligencji, a także członkowie organizacji krzewiących polskość – zwłaszcza Polskiego Związku Zachodniego.
Po krótkim pobycie w obozie więźniowie byli zazwyczaj wywożeni na egzekucję do doliny położonej nieopodal majątku Igły (1,5 km na północ od Chojnic). Na miejscu zazwyczaj zmuszano ich do zdjęcia ubrań oraz oddania dokumentów i przedmiotów osobistych. Następnie skazańców prowadzono nad przecinające dolinę okopy i rowy strzeleckie, gdzie byli mordowani przez członków Selbstschutzu (zazwyczaj strzałami w tył głowy). Polska ludność rychło ochrzciła miejsce straceń mianem „Doliny Śmierci”. Znanych jest kilka przypadków, gdy skazańcom udało się przeżyć egzekucję i uciec z miejsca kaźni (ocaleli w ten sposób m.in. Józef Zblewski, kupiec Leon Styp-Rekowski oraz strażnik graniczny Walendowski). Zeznania świadków wskazują, że sędzia Hans Krüger brał aktywny udział w akcji eksterminacyjnej. Miał on regularnie wizytować chojnicki obóz dla internowanych, gdzie wraz z członkami zorganizowanej przez siebie komisji zatwierdzał listy Polaków przeznaczonych do likwidacji.
Masowe egzekucje na Polach Igielskich rozpoczęły się 20 października i trwały mniej więcej do pierwszych dni grudnia 1939. W tym okresie zamordowano tam od 450 do 500 mieszkańców Chojnic, Brus, Męcikała, Czerska, Klonowic, Krojantów, Ogorzelin, Wdzydz, Brzeźna i Borowego Młyna. W gronie ofiar znalazł się m.in. inspektor szkolny Stanisław Grochowski, kierownicy szkół – Leon Wańtowski i Stanisław Kwaśniewski, jak również liczni miejscowi nauczyciele – m.in. Aleksander Brzeziński, Władysław Dąbc, Konrad Gołdawski, Stanisław Książek, Dominik Kreński, Halina Lanżanka, Stanisław Józef Matysik (wykładowca języków klasycznych w gimnazjum chojnickim, współtwórca harcerstwa w Chojnicach), Stanisław Perszka, Alojzy Stoltman, Łukasz Szulc, Leon Wagner, Teodor Wandtke, Helena Żuławska. Na Polach Igielskich zamordowano również Romana Stamma – posła na Sejm RP, Augustyna Kiedrowskiego – wójta z Brzeźna, A. Ulandowskiego – sekretarza prokuratury oraz 9 księży z dekanatów chojnickiego i czerskiego (m.in. ks. proboszcza Pawła Marchlewskiego, ks. Władysława Brzóskowskiego, ks. Gerarda Dymarza, ks. Józefa Mankowskiego). W „Dolinie Śmierci” ginęli także strażnicy graniczni, których władze niemieckie traktowały jak pospolitych przestępców (zginął m.in. komendant Władysław Sierant); pracownicy poczty, sądu grodzkiego, urzędu celnego; a także lekarze, studenci, kupcy, rzemieślnicy, przemysłowcy i przedsiębiorcy.
W chojnickiej „Dolinie Śmierci” nie rozstrzeliwano jednak wyłącznie przedstawicieli „polskiej warstwy przywódczej”. Jesienią 1939 Niemcy zamordowali tam również 218 chorych umysłowo pensjonariuszy Krajowych Zakładów Opieki Społecznej w Chojnicach (filia szpitala psychiatrycznego w Kocborowie) oraz ponad 30 Żydów, którzy nie zdążyli opuścić miasta przed nadejściem wojsk niemieckich. Ostatnie egzekucje w ramach akcji „Inteligencja” miały miejsce w styczniu 1940. Selbstschutz rozstrzelał wówczas w „Dolinie Śmierci” około trzydziestu mieszkańców Chojnic i Brus.
Masakra w styczniu 1945.
W ostatnich dniach okupacji chojnicka „Dolina Śmierci” ponownie stała się miejscem masowych egzekucji. Pod koniec stycznia 1945 Niemcy wymordowali tam kolumnę ok. 800-1000 więźniów pędzonych na zachód. W miejscowej tradycji przyjęło się, że zamordowani byli uczestnikami powstania warszawskiego, wywiezionymi na roboty fortyfikacyjne do Grudziądza. Z kolei zdaniem profesora Włodzimierza Jastrzębskiego w „Dolinie Śmierci” rozstrzelano wówczas więźniów z zakładu karnego przy ul. Wały Jagiellońskie w Bydgoszczy, których pędzono na zachód w związku ze zbliżaniem się Armii Czerwonej. Ciała zamordowanych zostały spalone przez Niemców.
Po wojnie.
W 1946 roku na Polach Igielskich prowadzone były prace ekshumacyjne. Trumny zawierające odnalezione szczątki pomordowanych zostały wystawione na widok publiczny, a następnie uroczyście pochowane na Cmentarzu Ofiar Zbrodni Hitlerowskich przy ul. Gdańskiej w Chojnicach. 20 lipca 1959 w „Dolinie Śmierci” odsłonięto kamienny obelisk ku czci pomordowanych.
W miejscowej tradycji przyjęło się, że w latach 1939–1945 okupanci niemieccy zamordowali w chojnickiej „Dolinie Śmierci” ok. 2000 osób. Taka informacja figuruje również na pomniku postawionym na miejscu straceń. Wedle wszelkiego prawdopodobieństwa liczba 2000 ofiar jest jednak znacznie zawyżona – nawet jeżeli uwzględnić ofiary egzekucji w styczniu 1945. Z ankiety sądu grodzkiego przeprowadzonej w 1945 wynika, że w „Dolinie Śmierci” zamordowano 1431 osób. Ekshumacja przeprowadzona tam wkrótce po wyzwoleniu miasta umożliwiła odnalezienie 352 ciał ofiar niemieckiego terroru. Ponadto należy uwzględnić fakt, iż kolejnych 20 osób zostało zamordowanych w innych miejscach znajdujących się na terenie Chojnic.
SS-Standartenführer Heinrich Mocek – szef inspektoratu Selbstschutzu w Chojnicach (odpowiedzialny również za zbrodnię w Rudzkim Moście) – został w kwietniu 1965 skazany przez sąd w Mannheim na karę dożywotniego więzienia. Karierę w Niemczech Zachodnich zrobił natomiast dr Hans Krüger. Był on jednym z założycieli Związku Wypędzonych, a w latach 1959–1964 pełnił funkcję przewodniczącego tej organizacji. Ponadto od 1957 do 1965 zasiadał w Bundestagu, a w latach 1963–1964 piastował stanowisko ministra federalnego ds. wypędzonych. Pod wpływem opublikowanych w prasie („Der Spiegel”) oskarżeń wobec Krügera kanclerz federalny Ludwig Erhard odwołał go ze stanowiska. Zachodnioniemiecki sąd federalny umorzył jednak postępowanie przeciw Krügerowi ze względu na „brak dowodów winy”.
W czerwcu 2020 roku dr Dawid Kobiałka w porozumieniu z Fundacją Instytutu Archeologii i Etnologii Polskiej Akademii Nauk założył projekt "Archeologia Doliny Śmierci", którego celem jest dokładne zbadanie miejsca zbrodni. W składzie zespołu jest obecnie dziewięciu badaczy – archeologów i antropologów. Wsparcie finansowe zapewniło Ministerstwo Kultury i Dziedzictwa Narodowego.

</doc>
<doc id="1789840" url="https://pl.wikipedia.org/wiki?curid=1789840" title="Bukowska Kępa">
Bukowska Kępa

Bukowska Kępa (czes.: "Kempa", ciesz.: "Kympa", 571 m n.p.m.) – niewysoka, bezleśna góra w Beskidzie Śląskim, stanowiąca zakończenie grzbietu, jaki odchodzi od masywu Girowej w kierunku północno-wschodnim. W całości na terenie Czech.
Bukowska Kępa wznosi się w widłach Olzy i potoku Bukowiec, dominując od północnego wschodu nad wsią Bukowiec. Na szczycie wzgórza w latach wojny trzydziestoletniej wzniesiono szańce obronne (tzw. „Szwedzkie szańce” lub „Bukowskie szańce”).
Ze względu na niedostępność przełomowego odcinka doliny Olzy powyżej ujścia Bystrego Potoku, drogę z Jabłonkowa do Istebnej poprowadzono właśnie północnymi stokami Bukowskiej Kępy. Przy drodze tej jeszcze w XVII w. został założony pierwszy istebniański cmentarz – „"wielki kierchów pod Kympóm"”, którego ślady zanikły już przed II wojną światową. Później przebiegała tędy odnoga gościńca cesarskiego (tzw. „cysorki") z Żywca przez Milówkę i Koniaków do Jabłonkowa, a stromy podjazd z Bukowca „"do Kympy"” przewijał się w wielu opowieściach istebniańskich i koniakowskich furmanów. Obecnie biegnie tędy szosa z Istebnej do Bukowca.

</doc>
<doc id="1789841" url="https://pl.wikipedia.org/wiki?curid=1789841" title="Johann Rüth">
Johann Rüth

Johann Rüth, SSCC (ur. 8 września 1899 r. w Horhausen (Westerwald), zm. 17 lutego 1978 r. w Trondheim) – niemiecki duchowny katolicki, prefekt apostolski Środkowej Norwegii w latach 1953-1974.
Życiorys.
Urodził się w 1899 r. w Horhausen (Westerwald), w Niemczech. Po uzyskaniu świadectwa dojrzałości zdecydował się na drogę zakonną i wstąpił do Zgromadzenia Najświętszych Serc Jezusa i Maryi oraz Wieczystej Adoracji Najświętszego Sakramentu Ołtarza. 6 lipca 1924 r. po ukończeniu studiów teologicznych został wyświęcony na księdza.
4 lutego 1953 r. został wyznaczony przez papieża Piusa XII na wikariusza apostolskiego Środkowej Norwegii. Jednocześnie został biskupem tytularnym Amudarsa. Konsekracja biskupia miała miejsce 12 kwietnia 1953 r. 25 marca 1974 r. po osiągnięciu wieku emerytalnego zrezygnował z pełnienia funkcji wikariusza.

</doc>
<doc id="1789843" url="https://pl.wikipedia.org/wiki?curid=1789843" title="Bukowiec (dopływ Olzy)">
Bukowiec (dopływ Olzy)

Bukowiec (też Wiestnik, czes. "Bukovec") – potok w Beskidzie Śląskim, pierwszy lewobrzeżny dopływ Olzy na terenie Czech. Źródła pod Komorowskim Groniem w masywie Girowej, w głównym wododziale karpackim. Nazwa, wzmiankowana po raz pierwszy w 1353 r., pochodzi od bukowego lasu, przez który płynął potok w czasach, gdy lokowano nad nim wieś Bukowiec.

</doc>
<doc id="1789845" url="https://pl.wikipedia.org/wiki?curid=1789845" title="268 Dywizja Piechoty">
268 Dywizja Piechoty

268 Dywizja Piechoty – niemiecka dywizja z czasów II wojny światowej, sformowana w Monachium na mocy rozkazu z 26 sierpnia 1939 roku, w 4. fali mobilizacyjnej w VII Okręgu Wojskowym.
Struktura organizacyjna.
468., 488. i 499. pułk piechoty, 268. pułk artylerii, 268. batalion pionierów, 268. oddział rozpoznawczy, 268. oddział przeciwpancerny, 268. oddział łączności;
488. i 499. pułk grenadierów, 268. pułk artylerii, 268. batalion pionierów, 268. batalion fizylierów, 268. oddział przeciwpancerny, 268. oddział łączności, 268. polowy batalion zapasowy;

</doc>
<doc id="1789846" url="https://pl.wikipedia.org/wiki?curid=1789846" title="Sachs">
Sachs

Sachs – nazwisko występujące często w krajach niemieckojęzycznych, oznaczające człowieka pochodzącego z Saksonii.

</doc>
<doc id="1789847" url="https://pl.wikipedia.org/wiki?curid=1789847" title="Ludwig Friedrich Kämtz">
Ludwig Friedrich Kämtz

Ludwig Friedrich Kämtz (ur. 11 stycznia 1801 w Trzebiatowie, zm. 20 grudnia 1867 w Petersburgu) – niemiecki fizyk i meteorolog, profesor, uznawany za jednego z twórców nowoczesnej meteorologii.
Życiorys.
Ludwig Friedrich Kämtz był synem mistrza tkackiego Martina Philippa Kämtza i jego żony Dorothei Louisy Bleidorn, pochodzącej z rodziny kupieckiej. Kämtz uczęszczał do szkoły miejskiej w Trzebiatowie. Na wniosek dyrektora Lorentza w 1814 roku kontynuował naukę we Friedrich-Wilhelm-Gymnasium w Berlinie. W szkole tej za sprawą swojego nauczyciela Friedricha Wilhelma Jungiusa zainteresował się fizyką atmosfery.
W latach 1817–1819 uczęszczał do słynnej szkoły (założonej przez Augusta Hermanna Frankego w Halle. Następnie w mieście tym zaczął studiować prawo i filozofię na uniwersytecie. Uczęszczał także na zajęcia z historii filozofii, języków starożytnych oraz matematyki. W 1822 roku obronił pracę magisterską z matematyki. W roku 1824 habilitował się na podstawie pracy o teorii korpuskularnej Newtona i teorii fal u Augustina Jeana Fresnela.
W 1826 roku prowadził wykłady z meteorologii i pola magnetycznego Ziemi. W 1827 roku został profesorem nadzwyczajnym, a w 1834 roku profesorem zwyczajnym na uniwersytecie w Halle. Jego pierwszy podręcznik meteorologii (niem. "Lehrbuch der Meteorologie"), wydany w 1831 roku, stał się podstawową pozycją dotyczącą badania zjawisk pogodowych. W 1832 roku prowadził badania w Alpach nad lodowcami. Jego podręcznik fizyki eksperymentalnej, opublikowany w 1840 roku, stał się oficjalnym materiałem dydaktycznym na pruskich uniwersytetach. W tym samym roku zasugerował także zastąpienie terminu "Cumulustratus" (według klasyfikacji chmur Luke'a Howarda) na "Stratocumulus", który to termin pozostaje wciąż w użyciu.
W roku 1842 objął stanowisko nauczyciela fizyki teoretycznej i praktycznej na Uniwersytecie w Tartu. Zajmował się w tym czasie szczególnie kwestią ziemskiego pola magnetycznego na terenach Europy Północnej i Rosji. W 1849 roku otrzymał rosyjskie szlachectwo.
W 1865 roku wyznaczono go na następcę Adolfa Theodora Kupffera jako członka Petersburskiej Akademii Nauk. W tym samym czasie został członkiem rady państwa i dyrektorem Centralnego Obserwatorium Fizycznego w Petersburgu, której działalność ukierunkował na badania meteorologiczne.
Rodzina.
Ludwig Friedrich Kämtz ożenił się w 1834 roku z Emilie Lorentz (1815–1843). W 1844 roku ożenił się po raz drugi z Emilie von Hoyningen, będącą córką inflanckiego ziemianina. Jego córka, Constanze, wyszła za mąż za niemieckiego językoznawcę, Bertholda Delbrücka.

</doc>
<doc id="1789848" url="https://pl.wikipedia.org/wiki?curid=1789848" title="Nika Strzemińska">
Nika Strzemińska

Nika Strzemińska, właśc. Jakobina Ingeborga Strzemińska (ur. 6 listopada 1936 w Łodzi, zm. 13 października 2001 w Warszawie) – polska lekarka, psychiatra, pisarka, propagatorka sztuki swoich rodziców, twórców światowego modernizmu: rzeźbiarki Katarzyny Kobro i malarza Władysława Strzemińskiego.
Kilka lat po zakończeniu II wojny światowej spędziła w Domu Wychowawczym dla Dziewcząt im. Maksyma Gorkiego przy ul. Krajowej 15 w Helenówku w Łodzi (przed wojną był to internat dla żydowskich dzieci).
W latach 1955–1960 studiowała na Akademii Medycznej w Łodzi (1961 – dyplom lekarski), natomiast w latach 1961–1965 na Uniwersytecie Łódzkim (1965 – dyplom z antropologii). Pracowała w Instytucie Psychiatrii i Neurologii w Warszawie, gdzie w 1971 uzyskała specjalizację w dziedzinie psychiatrii, a w 1974 stopień doktora (praca doktorska "Współzależność pewnych cech antropometrycznych z przebiegiem schizofrenii"). Jako lekarz okrętowy (pierwsza kobieta w historii Polski) pływała na polskich statkach handlowych (przez 17 lat). Pracowała m.in. w Szpitalu Tworkowskim, współpracowała z Polską Fundacją Alzheimerowską.
Autorka prac m.in. z zakresu antropologii i psychiatrii, opowieści morskich i serii reportaży, książek poświęconych rodzicom: "Sztuka, miłość i nienawiść. O Katarzynie Kobro i Władysławie Strzemińskim" (2001), "Katarzyna Kobro" (2004, poszerzona wersja książki wydanej po włosku w Mediolanie we wrześniu 1998 roku) oraz scenariuszy filmowych: "Pośmiertny tryumf Władysława Strzemińskiego" (1993) oraz "Katarzyna Kobro rzeźbiarka" (1998). Inicjatorka (wraz z Georgiem Kobro) przyznawanej w Łodzi od 2001 roku Nagrody im. Katarzyny Kobro. Bohaterka audycji "Szkic do portretu" Remigiusza Grzeli (2001, II Program Polskiego Radia).
Została pochowana w Łodzi, w grobie matki, w części prawosławnej Cmentarza Doły.

</doc>
<doc id="1789849" url="https://pl.wikipedia.org/wiki?curid=1789849" title="Stratford Hall Plantation">
Stratford Hall Plantation

Stratford Hall Plantation – plantacja w hrabstwie Westmoreland, w stanie Wirginia. Siedziba kilku pokoleń rodziny Lee.
Należała do generała Henry'ego Lee, bohatera wojny o niepodległość Stanów Zjednoczonych i ojca generała Skonfederowanych Stanów Ameryki Roberta E. Lee, który urodził się na plantacji w 1807 roku.
Obecnie plantacja udostępniana jest do zwiedzania.

</doc>
<doc id="1789857" url="https://pl.wikipedia.org/wiki?curid=1789857" title="Józef Borecki">
Józef Borecki

Józef Borecki (ur. 17 maja 1913 w Międzygórzu w województwie tarnopolskim, zm. 1986 w Sokołowie Podlaskim) – polski urzędnik państwowy, poseł na Sejm PRL II kadencji (1957–1961)
Życiorys.
W dwudziestoleciu międzywojennym ukończył gimnazjum oraz studiował prawo (zaocznie). Był zatrudniony w krakowskim samorządzie. W 1939 walczył w wojnie obronnej Polski, w czasie okupacji niemieckiej pracował jako księgowy w zarządzie folwarków. Po zakończeniu wojny zatrudniony w administracji lokalnej, m.in. w charakterze sekretarza gminy (w Jabłonnie Lasockiej), inspektora samorządu gminnego (w Sokołowie Podlaskim), kierownika Wydziału Organizacyjnego Prezydium Powiatowej Rady Narodowej w Sokołowie oraz przewodniczącego lokalnej Powiatowej Komisji Planowania Gospodarczego (przy PRN) i wiceprzewodniczącego Prezydium PRN.
W 1957 objął mandat posła na Sejm w okręgu Siedlce. Zasiadał w Komisjach Budownictwa i Gospodarki Komunalnej oraz Spraw Wewnętrznych. Pełnił obowiązki sekretarza Sejmu.
Odznaczony Złotym i Srebrnym Krzyżem Zasługi.

</doc>
<doc id="1789859" url="https://pl.wikipedia.org/wiki?curid=1789859" title="Camunni">
Camunni



</doc>
<doc id="1789860" url="https://pl.wikipedia.org/wiki?curid=1789860" title="Turk Telekom Ankara">
Turk Telekom Ankara



</doc>
<doc id="1789861" url="https://pl.wikipedia.org/wiki?curid=1789861" title="Senna Usic">
Senna Usic



</doc>
<doc id="1789863" url="https://pl.wikipedia.org/wiki?curid=1789863" title="Rysunki naskalne w Val Camonica">
Rysunki naskalne w Val Camonica

Ryty naskalne w Val Camonica – jedno z największych na świecie skupisk prehistorycznych petroglifów – ponad 140 tys. figur, symboli i motywów związanych z rolnictwem, wojną i kultem religijnym wyrytych na skałach w alpejskiej dolinie Val Camonica we Włoszech.
W 1979 roku petroglify Val Camonica zostały wpisane – jako pierwszy obiekt na terenie Włoch – na listę światowego dziedzictwa UNESCO.
Położenie.
Petroglify odkryto w wielu miejscach w dolinie Val Camonica we wschodniej Lombardii w prowincji Brescia. Dolina rozciąga się na ponad 80 km wzdłuż rzeki Oglio. 
Do dziś udokumentowano 180 stanowisk z rytami naskalnymi na ponad 2000 skał na terenie 24 z 41 gmin położonych w dolinie. Najwięcej petroglifów znajduje się w środkowej części doliny pomiędzy miejscowościami Ceto i Sellero. 
Opis.
Petroglify obejmują ponad 140 tys. figur, symboli i motywów związanych z rolnictwem, nawigacją, wojną i magią. Ryty powstawały przede wszystkim na przestrzeni 8000 lat, w okresie od górnego paleolitu do epoki żelaza; niewiele pochodzi z okresu rzymskiego i średniowiecza. Petroglify pokrywają ok. 2400 skał – piaskowców i zlepieńców powstałych w górnym permie. 
Większość petroglifów została wykuta przy użyciu kamiennego lub metalowego narzędzia, którym uderzano w skałę jak młotkiem. Stosowano również technikę graffito – drobnych wyżłobień ostrym narzędziem. 
Emmanuel Anati w 1975 zaproponował podział petroglifów na cztery grupy stylistyczne odpowiadające dwóm okresom historycznym: okresowi prehistorycznemu (od epipaleolitu do epoki brązu, "Protocamuno"), z rytami wyróżniającymi się indywidualnymi lub grupowymi figurami schematycznymi oraz okresowi protohistorycznemu (epoka żelaza) z przedstawieniami naturalistycznymi i narratywnymi, ukazującymi postaci w ruchu i ilustrującymi całe wydarzenia. Ryty z drugiego okresu są przypisywane Kamunom. 
Ryty przedstawiają sceny z życia codziennego ówczesnych mieszkańców doliny (m.in. polowania, uprawy ziemi) oraz motywy związane z ich życiem duchowym (m.in. postaci bóstw, sceny kultu i praktyk religijnych – tańców i obrzędów inicjacyjnych):
Historia badań.
Pierwsze wzmianki o petroglifach w Val Camonica pochodzą z raportu alpinisty Gualtiero Laenga (1888–1968) z 1909 roku przesłanego do "Comitato Nazionale per la protezione del paesaggio e dei monumenti, Touring Club Italiano". W 1914 roku Laeng umieścił informacje o rytach na dwóch głazach w Cemmo w przewodniku "Guida d’Italia del Touring Club Italiano: Piemonte, Lombardia e Canton Ticino". Publikacja ta wzbudziła zainteresowanie naukowców, którzy przybyli do Cemmo w poszukiwaniu kolejnych petroglifów. 
W latach 20. i 30. XX w. poszukiwania na terenie całej doliny prowadzili Giovanni Marro (1875–1952), Paolo Graziosi (1906–1988), Raffaello Battaglia i Giuseppe Bonafini. Bonafini zaproponował utworzenie w dolinie parku archeologicznego. W latach 30. XX w. odkryciami zainteresował się Franz Altheim (1898–1976) pracujący dla nazistowskiej organizacji Ahnenerbe. W latach 50. XX w. dolinę badał szwajcarski archeolog Hercli Bertogg (1903–1958), Gualtiero Laeng oraz Emanuele Süss, która jako sporządziła mapę lokalizacji petroglifów w rejonie Naquane, co pozwoliło na utworzenie tu w 1955 roku parku narodowego. 
W 1956 roku nowy impuls do badań dał włoski archeolog Emmanuel Anati, który porównał odkrycia w Val Camonica z tymi z Monte Bego i w 1964 roku założył w Capo di Ponte ośrodek studiów prehistorycznych – "Centro Camuno di Studi Preistorici". Naukowcy z ośrodka rozpoczęli systematyczne badania petroglifów oraz wykopaliska. W 1975 roku Anati opublikował pierwszą całościową analizę petroglifów, zarówno pod względem topograficznym jak i chronologicznym – "Evoluzione e stile nell’arte rupestre camuna". 
W 1979 roku petroglify Val Camonica zostały wpisane – jako pierwszy obiekt na terenie Włoch – na listę światowego dziedzictwa UNESCO. 
Parki archeologiczne w Val Camonica.
Poniższa tabela przedstawia osiem parków archeologicznych z petroglifami utworzonych w dolinie Val Camonica: 

</doc>
<doc id="1789864" url="https://pl.wikipedia.org/wiki?curid=1789864" title="Georg Müller">
Georg Müller

Georg Müller, SS.CC. (ur. 7 czerwca 1951 w Volkesfeld; zm. 25 października 2015 w Münster) – niemiecki duchowny katolicki, biskup-prałat Trondheim w latach 1997-2009.
Życiorys.
Georg Müller urodził się w 1951 w Volkesfeld, w zachodnich Niemczech. W latach 1963-1971 uczęszczał do katolickiego gimnazjum im. św. Jana w Lahnstein. Po jego ukończeniu wstąpił do zakonu Sercan Białych w Simpelveld, w Holandii. W 1972 został wysłany na studia teologiczno-filozoficzne do Münster. W 1978 otrzymał święcenia kapłańskie z rąk bpa Gerharda Schwenzzera w Simpelveld. W 1981 został wydelegowany przez swój zakon do pracy duszpasterskiej w Norwegii. Początkowo w latach 1983-1988 był sekretarzem Skandynawskiej Konferencji Biskupów, a następnie w latach 1984-1988 wikariuszem generalnym Prałatury w Trondheim. W latach 1987-1994 kierował parafią św. Olafa w Trondheim.
Po przeniesieniu bpa Schwenzera na urząd ordynariusza diecezji Oslo został administratorem apostolskim w Trondheim (1988). 20 czerwca 1997 papież Jan Paweł II nominował go prałatem Niezależnej Prałatury Trondheim oraz biskupem tytularnym. Konsekracja biskupia miała miejsce 28 lipca 1997 w prokatedrze św. Olafa w Trondheim.
8 czerwca 2009 został odwołany przez papieża Benedykta XVI z funkcji prałata Trondheim, po zaostrzającym się konflikcie z parafianami. W sprawę tą zaangażował się bezpośrednio nuncjusz apostolski Skandynawii abp Emil Paul Tscherrig. Po złożeniu z urzędu przeprowadził się do Rzymu.

</doc>
<doc id="1789868" url="https://pl.wikipedia.org/wiki?curid=1789868" title="Mieczysław Bogusławski">
Mieczysław Bogusławski

Mieczysław Bogusławski (ur. 25 kwietnia 1902 w Lublicy, zm. 11 września 1976) – polski sędzia i działacz społeczny związany ze Śląskiem Dolnym i Cieszyńskim, poseł na Sejm PRL II kadencji (1957–1961). 
Życiorys.
Po studiach prawniczych na Uniwersytecie Jagiellońskim podjął pracę w charakterze sędziego sądu okręgowego i grodzkiego w Cieszynie. W 1939 walczył w wojnie obronnej Polski, dostał się do niewoli w oflagu. Po zakończeniu wojny powrócił do Cieszyna na stanowisko kierownika sądu grodzkiego, a w 1947 prezesa sądu okręgowego w Raciborzu. W 1948 objął funkcję prezesa Sądu Apelacyjnego, a dwa lata później Wojewódzkiego we Wrocławiu. W 1960 przeniesiony do Warszawy, gdzie zasiadał w Sądzie Najwyższym.
Przez lata działał w samorządzie prawniczym, organizując w 1947 Zrzeszenie Prawników Polskich w Raciborzu oraz stojąc na czele Zarządu Okręgu ZPP we Wrocławiu (1949–1961). Zasiadał w Zarządzie Głównym ZPP. Oprócz działalności branżowej poświęcił się działalności politycznej: organizował struktury SD w Raciborzu, a w okresie 1949–1960 przewodniczył Wojewódzkiemu Komitetowi we Wrocławiu. Zasiadał również w CK i Radzie Naczelnej. Od 1949 do 1957 był członkiem prezydium Wojewódzkiej Rady Narodowej we Wrocławiu.
W 1956 SD wysunęło jego kandydaturę na posła w okręgu Jelenia Góra. Pracował w Komisjach: Mandatowej (jako przewodniczący), Komunikacji i łączności (wiceprzewodniczący) oraz Wymiaru Sprawiedliwości.
Odznaczony m.in. Złotym Krzyżem Zasługi (dwukrotnie), Krzyżem Oficerskim i Kawalerskim Orderu Odrodzenia Polski, Złotą Odznaką Zrzeszenia Prawników Polskich oraz Medalem Budowniczego Stacji Telewizyjnej na Ślęzy.
Pochowany na Cmentarzu Wojskowym na Powązkach w Warszawie (kwatera B35-1-9).

</doc>
<doc id="1789870" url="https://pl.wikipedia.org/wiki?curid=1789870" title="Ozlem Ozcelik">
Ozlem Ozcelik



</doc>
<doc id="1789875" url="https://pl.wikipedia.org/wiki?curid=1789875" title="Stefan Górecki (polityk)">
Stefan Górecki (polityk)

Stefan Górecki (ur. 13 grudnia 1899, zm. ?) – polski rzemieślnik (fryzjer) związany z Bydgoszczą, poseł na Sejm PRL II kadencji (1957–1961). 
Życiorys.
W Polsce międzywojennej zatrudniony jako uczeń i pomocnik fryzjera, później był właścicielem zakładu. Pracę w charakterze fryzjera kontynuował podczas II wojny światowej. W latach 1945–1951 był właścicielem zakładu, który został upaństwowiony przez władze w okresie walki z niezależną inicjatywą. Związany ze Stronnictwem Pracy, po jego likwidacji w 1950 przeszedł do SD, które w 1956 zgłosiło jego kandydaturę na posła z okręgu Bydgoszcz. Pracował w Komisji Przemysłu Lekkiego, Rzemiosła i Spółdzielczości Pracy. 
Po zakończeniu kadencji powrócił do wykonywania zawodu, prowadził własny zakład fryzjerski w Bydgoszczy. Należał do Cechu Rzemiosł Różnych, był jego starszym. 
Odznaczony m.in. Srebrnym i Złotym Krzyżem Zasługi oraz Krzyżem Kawalerskim Orderu Odrodzenia Polski.

</doc>
<doc id="1789876" url="https://pl.wikipedia.org/wiki?curid=1789876" title="Mikroarchitektury procesorów Intela">
Mikroarchitektury procesorów Intela

Zestawienie przedstawia "niepełną" listę mikroarchitektur procesorów produkcji Intela. Poniższa lista nie jest kompletna, producent planuje już produkcję kolejnych.

</doc>
<doc id="1789877" url="https://pl.wikipedia.org/wiki?curid=1789877" title="Altes Land">
Altes Land

Altes Land – część terenów zalewowych na południowym brzegu Łaby w Hamburgu i w północnej części Dolnej Saksonii. Obejmuje w Dolnej Saksonii tereny wokół miast Stade i Buxtehude oraz: gminę Jork, gminę Lühe i wieś Rübke z gminy Neu Wulmstorf. W Hamburgu obejmuje tereny dzielnic Neuenfelde, Cranz i Francop.
Powierzchnia sadów owocowych w Altes Land zajmuje powierzchnię 14 300 ha. Jest to największy obszar sadowniczy w północnej Europie. 77% powierzchni sadów stanowią jabłonie, 12,7% czereśnie.
Etymologia.
Nazwa regionu Altes Land (niem. Stary Kraj) jest niewłaściwym tłumaczeniem słowa "Olland" w dialekcie Plattdeutsch/dolnosaksońskim, w którym wywodzi się ono z określenia oznaczającego Holandię. Określenie to ma związek zasiedleniem tych ziem przez osadników z Holandii, którzy osuszyli te tereny zalewowe i przekształcili je w uprawne tereny rolne. Pierwsze umowy o zasiedleniu pochodzą z 1113 roku i podpisane zostały przez arcybiskupa Bremy Friedricha I.
Geografia.
Region Altes Land dzieli się na trzy części zwane milami: pierwsza, druga i trzecia mila. Oznaczają one strefy wzdłuż rzeki Łaby.
Najgęściej zaludnione są tereny przylegające do Łaby na których znajdują się najbardziej żyzne gleby. Wytworzył się tam typowy dla tego regionu rodzaj wsi zwanej szeregówką. Na szczególną uwagę zasługują zabudowania gospodarskie z ozdobnego muru pruskiego i typowe ozdobne wrota wjazdowe.

</doc>
<doc id="1789878" url="https://pl.wikipedia.org/wiki?curid=1789878" title="Quality of Service">
Quality of Service



</doc>
<doc id="1789879" url="https://pl.wikipedia.org/wiki?curid=1789879" title="Kazimierz Zawadzki (1906–1982)">
Kazimierz Zawadzki (1906–1982)

Kazimierz Zawadzki (ur. 1906 w Warszawie, zm. 3 października 1982 tamże) – polski sędzia i działacz państwowy, poseł na Sejm PRL II kadencji (1957–1961), wiceminister sprawiedliwości (1959–1971). 
Życiorys.
Ukończył Gimnazjum im. Tadeusza Czackiego w Warszawie, a następnie Wydział Prawa Uniwersytetu Warszawskiego. Odbył aplikację w Sądzie Okręgowym w stolicy i zdał egzamin sędziowski, po czym pracował jako asesor w sądach grodzkich na Podlasiu (w Białymstoku, Bielsku i Białowieży – w ostatniej miejscowości był również sędzią sądu grodzkiego). Podczas pobytu w Białowieży współorganizował Dom Ludowy Robotników Leśnych. W 1937 przeniesiony do Białegostoku, do wybuchu II wojny światowej pracował w charakterze kierownika Sądu Grodzkiego. Walczył w wojnie obronnej Polski na Podlasiu, dostając się do niewoli w Oflagu I A w Prusach Wschodnich. W 1944 wziął udział w powstaniu warszawskim.
W 1945 osiedlił się na Mazowszu, pracował w Hipotece w Grodzisku oraz Kontroli Biur Komorników w Warszawie. Był sędzią oraz prezesem Sądu Okręgowego w Sosnowcu, przewodniczącym wydziału w Sądzie Apelacyjnym w Rzeszowie i Wojewódzkim w Zielonej Górze. Od 1958 ponownie sędziował w Sądzie Wojewódzkim w Warszawie.
W 1956 wysunięty na posła z ramienia Stronnictwa Demokratycznego w okręgu Sosnowiec, zasiadał w Komisji Mandatowo-Regulaminowej (jako wiceprzewodniczący) oraz Wymiaru Sprawiedliwości. Był sekretarzem Klubu Poselskiego SD. przez szereg lat sprawował funkcję przewodniczącego Wojewódzkiego Komitetu SD w Katowicach oraz wiceprzewodniczącego analogicznych komitetów w Rzeszowie i Warszawie. Był wiceprzewodniczącym Stołecznego Komitetu SD oraz przewodniczącym Dzielnicowego Komitetu SD Warszawa - Śródmieście. Zasiadał w Centralnym Komitecie SD (1962–1966), Prezydium Centralnego Komitetu (1958–1962) oraz w Centralnej Komisji Rewizyjnej jako jej wiceprzewodniczący.
W lipcu 1959 mianowany podsekretarzem stanu w Ministerstwie Sprawiedliwości, pracę kontynuował również po odejściu z Sejmu (do lutego 1971).
Odznaczony m.in. Orderem Sztandaru Pracy I i II klasy, Krzyżami Komandorskim i Kawalerskim Orderu Odrodzenia Polski, Złotym i Srebrnym Krzyżem Zasługi, Medalem Komisji Edukacji Narodowej, a także złotą odznaką honorową „Za Zasługi dla Warszawy”. Zasłużony członek SD.
Zmarł w 1982. Został pochowany na cmentarzu Powązkowskim (kwatera 168-2-7).
Jego żoną była Maria (zm. 1997).

</doc>
<doc id="1789883" url="https://pl.wikipedia.org/wiki?curid=1789883" title="Wiedeński Chór Chłopięcy">
Wiedeński Chór Chłopięcy

Wiedeński Chór Chłopięcy () – austriacki chór chłopięcy. Istnieje ponad 500 lat, co czyni go jednym z najstarszych chórów na świecie. W 1498 r. Maksymilian I ufundował zespół muzyczny zbierając kilku chłopców z dworu. Tak powstali Vienna Boys.
Chór Vienna Boys stał się symbolem Austrii i stałym elementem kultury muzycznej Austriaków.
Chórzyści używają jednolitego stroju „marynarskiego”.
Dyskografia.
Wydali jako zespół ponad 150 płyt, w tym: 

</doc>
<doc id="1789885" url="https://pl.wikipedia.org/wiki?curid=1789885" title="Tadeusz Gierzyński">
Tadeusz Gierzyński

Tadeusz Michał Gierzyński (ur. 10 września 1905 w Przeradzu Małym, zm. 7 maja 1968 w Warszawie) – polski adwokat i sędzia, dziennikarz, działacz społeczny i kulturalny związany z Płockiem, poseł na Sejm PRL II i III kadencji.
Życiorys.
Ukończył Państwowe Gimnazjum Męskie im. Króla Władysława Jagiełły w Płocku oraz studia prawnicze na Uniwersytecie Warszawskim. W trakcie i bezpośrednio po studiach pracował jako dziennikarz w pismach „Dziennik Płocki” oraz „Kurier Mazowiecki”. W latach 30. odbył aplikację w Sądzie Okręgowym w Płocku. Na krótko przed wybuchem wojny objął funkcję sędziego grodzkiego. W okresie okupacji niemieckiej mieszkał w Warszawie, gdzie pracował jako adwokat. Po powstaniu warszawskim znalazł się w Małopolsce, jednak w 1945 powrócił do Płocka. 
Był zatrudniony w charakterze sędziego i adwokata, działał również politycznie, tworzył struktury Stronnictwa Demokratycznego w Płocku. Był przewodniczącym Wojewódzkiego Komitetu oraz Miejskiego Komitetu SD, sprawował mandat radnego Miejskiej Rady Narodowej (był wiceprzewodniczącym Prezydium), a następnie Wojewódzkiej Rady Narodowej w Warszawie. Działał w Zrzeszeniu Prawników Polskich i Naczelnej Radzie Adwokackiej. M.in. z jego inicjatywy zlokalizowano w Płocku Mazowieckie Zakłady Rafineryjne i Petrochemiczne, a także przebudowano Zamek Książąt Mazowieckich na siedzibę Muzeum Mazowieckiego.
Był współzałożycielem „Notatek Płockich” oraz Mazowieckiego Towarzystwa Kultury w Płocku, jak również inicjatorem powstania pism „Jedność Mazowiecka” i „Wiadomości Płockie”. Przez długi okres pełnił obowiązki prezesa Towarzystwa Naukowego Płockiego (1957–1968). 
W 1957 i 1961 uzyskiwał mandat posła na Sejm PRL z okręgu Płock, w trakcie kadencji pełnił m.in. funkcje zastępcy przewodniczącego Komisji Mandatowo-Regulaminowej oraz sekretarza Klubu Poselskiego SD.
Został odznaczony Medalem 10-lecia Polski Ludowej (1955), Złotym Krzyżem Zasługi (1948) oraz Krzyżem Kawalerskim Orderu Odrodzenia Polski.
Imię Tadeusza Gierzyńskiego nosi jedna z ulic w Płocku, na osiedlu Międzytorze.
Został pochowany na cmentarzu Powązkowskim w Warszawie (kwatera 74-6-20).

</doc>
<doc id="1789886" url="https://pl.wikipedia.org/wiki?curid=1789886" title="Thunderbolt (złącze komputerowe)">
Thunderbolt (złącze komputerowe)

Thunderbolt (nazwa kodowa Light Peak) – standard przewodów, złączy i protokołów służących do łączenia różnych urządzeń elektronicznych.
Złącze pozwala na przesyłanie danych z prędkością do 10 Gb/s, z możliwością późniejszego zwiększenia do 100 Gb/s w przyszłości. Przy 10 Gb/s pełnometrażowy film zapisany w standardzie Blu-Ray można przesłać w 30 sekund. Standard z założenia jest następcą popularnych magistral, takich jak USB, FireWire czy HDMI, powstał z połączenia DisplayPort i wyprowadzonej na zewnątrz magistrali PCI Express x4, co umożliwia podłączanie za jego pomocą typowych kart rozszerzeń (jak karty graficzne), kontrolerów RAID czy monitorów. Teoretycznie jeden kabel światłowodowy w standardzie Thunderbolt mógłby zastąpić 50 kabli miedzianych, na przykład podczas kręcenia filmu. Demonstracja technologii Light Peak odbyła się 23 września 2009 podczas Intel Developer Forum.
Technologia została wyprodukowana przez firmę Intel we współpracy z Apple Inc. Intel rozpoczął dystrybucję Thunderbolt na początku 2011. Początkowo port Thunderbolt można było znaleźć w MacBookach Pro, MacBookach Air oraz w komputerach iMac i Mac Mini. W 2012 roku trafił do pecetów jako wyposażenie platformy Centrino „Chief River”. Acer i Lenovo jako pierwsi producenci pecetów wprowadzili Thunderbolt w swoich komputerach w takich modelach jak Aspire S5 oraz ThinkPad S430 i T430s. Również najwięksi producenci płyt głównych tacy jak Intel, Asus i MSI wprowadzili do oferty modele z portami Thunderbolt. W czerwcu 2013 roku Intel zaprezentował standard Thunderbolt 2 (nazwa kodowa Falcon Ridge) o przepustowości 20 Gbps i obsługujący strumieniowanie wideo w standardzie 4K.
W standardzie Thunderbolt 3 zwiększono maksymalną prędkość przesyłu do 40 Gb/s. Tworząc Thunderbolt 3, podjęto decyzję, że wersja 3 będzie alternatywnym trybem pracy dla USB 3.1. TB3 jest oparty na złączu typu USB-C, więc dla złączy z poprzednich wersji potrzebna jest przejściówka. Nowsza wersja standardu USB (USB4) została oparta na TB3 i wprowadzona została zgodność z TB.
Charakterystyka.
Thunderbolt charakteryzuje się poniższymi cechami:

</doc>
<doc id="1789888" url="https://pl.wikipedia.org/wiki?curid=1789888" title="Władysław Gawlas">
Władysław Gawlas

Władysław Gawlas (ur. 1903 w Trzyńcu, zm. 11 kwietnia 1989) – polski sędzia, poseł na Sejm PRL II kadencji (1957–1961).
Życiorys.
Ukończył gimnazjum w Boguminie oraz Wydział Prawa Uniwersytetu Poznańskiego, po czym do wybuchu II wojny światowej pracował w sądownictwie: sądzie grodzkim w Poznaniu oraz okręgowym w Gnieźnie, działając jednocześnie w poznańskim oddziale Zrzeszenia Sędziów i Prokuratorów RP. W 1938 powrócił na Śląsk Cieszyński, rozpoczynając pracę jako sędzia sądu okręgowego w Cieszynie. W czasie II wojny światowej mieszkał w Krakowie, nie pracował w zawodzie, zajmował się wydawaniem i rozprowadzaniem prasy podziemnej. Od 1945 pełnił obowiązki kierownika, a następnie prezesa Sądu Okręgowego w Cieszynie. W 1951 mianowany prezesem sądu powiatowego w Cieszynie, funkcję pełnił do końca lat 60.
Po zakończeniu wojny wstąpił do Stronnictwa Demokratycznego, pełniąc z jego ramienia szereg funkcji wybieralnych, m.in. członka Miejskiej Rady Narodowej w Cieszynie oraz Wojewódzkiej Rady Narodowej w Katowicach. W 1957 SD rekomendowało go w skład Sejmu II kadencji, gdzie pracował w Komisjach Przemysłu Ciężkiego, Chemicznego i Górnictwa oraz Pracy i Spraw Socjalnych.
Poza aktywnością sędziowską i polityczną angażował się w działalność w organizacjach społecznych, m.in. Polskim Związku Zachodnim i Towarzystwie Rozwoju Ziem Zachodnich, a także Związku Zawodowym Pracowników Sądowych i Prokuratorskich.

</doc>
<doc id="1789890" url="https://pl.wikipedia.org/wiki?curid=1789890" title="Wittenburg">
Wittenburg

Wittenburg – miasto Niemczech, w kraju związkowym Meklemburgia-Pomorze Przednie, w powiecie Ludwigslust-Parchim, siedziba Związku Gmin Wittenburg. Miasto liczy 6 313 mieszkańców, powierzchnia wynosi 80,00 km².
25 maja 2014 do miasta przyłączono dwie gminy: Körchow oraz Lehsen, które stały się automatycznie jego dzielnicami.
Współpraca.
Miejscowość partnerska:

</doc>
<doc id="1789891" url="https://pl.wikipedia.org/wiki?curid=1789891" title="Żabi Potok">
Żabi Potok

Potoki w Tatrach:

</doc>
<doc id="1789896" url="https://pl.wikipedia.org/wiki?curid=1789896" title="Høver M.F. 11">
Høver M.F. 11

Høver M.F. 11 – norweski wodnosamolot wyprodukowany przez firmę Marinens Flyvebaatfabrikk, który wziął udział w odpieraniu niemieckiej inwazji na Norwegię w 1940 roku.
Historia.
Budowę nowego wodnosamolotu rozpoznawczego, który miał zastąpić używany i starzejący się typ Hansa-Brandenburg W.33, wzięła na swoje barki krajowa wytwórnia lotnicza Marinens Flyvebaatfabrikk w Horten. Maszyna powstała pod kierunkiem komandora J.E. Høvera. Gotowy prototyp po raz pierwszy wzbił się w powietrze 29 września 1931. Samolot miał bardzo dobrą opinię, jako łatwa w pilotażu i niezawodna maszyn. W 1940 roku, podczas niemieckiej inwazji na Norwegię M.F. 11 brały udział w atakach na hitlerowską flotę inwazyjną, jednak bez większych sukcesów. Po zajęciu Norwegii część samolotów wraz z załogami przedostała się do Wielkiej Brytanii, część uciekła do Finlandii, gdzie została internowana a Fińskie Siły Powietrzne wcieliły wodnosamoloty do swoich jednostek. Około 16 samolotów przejęli Niemcy, którzy wykorzystywali je na terenie Norwegii.
Konstrukcja.
Høver M.F. 11 był dwupłatowym wodnosamolotem o konstrukcji mieszanej. Kadłub kryty płótnem o konstrukcji kratownicowej zbudowanej ze spawanych ze sobą stalowych rur. Odkryta kabina pilota znajdowała się przed skrzydłami. Za nimi swoje stanowisko miał tylny strzelec. Napęd samolotu stanowił nieosłonięty silnik gwiazdowy Armstrong Siddeley Panther produkowany od 1933 roku na licencji w Norwegii. Silnik napędzał metalowe, trzyłopatowe śmigło. Podwozie składało się z dwóch pływaków. Uzbrojenie składało się z dwóch stałych karabinów 7,62 mm Colt M1914 i jednego tego samego typu na obrotnicy w tylnej kabinie. Samolot mógł przenosić 200 kg bomb.

</doc>
<doc id="1789897" url="https://pl.wikipedia.org/wiki?curid=1789897" title="Nokia 6510">
Nokia 6510

Nokia 6510 – model telefonu komórkowego, który był produkowany przez fińską firmę Nokia od 2002.

</doc>
<doc id="1789898" url="https://pl.wikipedia.org/wiki?curid=1789898" title="Łęka Żabiecka">
Łęka Żabiecka

Łęka Żabiecka – wieś w Polsce, położona w województwie małopolskim, w powiecie dąbrowskim, w gminie Szczucin.
W latach 1975–1998 miejscowość położona była w województwie tarnowskim.

</doc>
<doc id="1789899" url="https://pl.wikipedia.org/wiki?curid=1789899" title="Cerocoma">
Cerocoma

Rogatnica ("Cerocoma") – rodzaj chrząszcza z rodziny oleicowatych. Obejmuje 29 gatunków. Charakteryzuje się zaznaczonym dymorfizmem płciowym w zakresie czułków i narządów gębowych. Dawniej wyróżniano dwa podrodzaje, nominatywny i "Metacerocoma", przy czym podział uznawany był za bezzasadny przez część autorów. W najnowszej monografii rodzaju zaproponowano podział na pięć podrodzajów (patrz niżej).
Morfologia.
Czułki są 9-członowe, u samców charakterystycznie zmienione. Ciało dorosłych chrząszczy ma barwy ostrzegawcze (aposematyczne), metalicznie niebieskozielone, lub miedziane, pokryte drobnymi włoskami. Pokrywy przykrywają odwłok w całości, skrzydła dobrze wykształcone. Żuwaczki są słabo zesklerotyzowane, żuwka zewnętrzna przekształcona jest w tubkę ssącą. Nogi długie i smukłe, stopy dłuższe od goleni. 
Ekologia.
Dorosłe żywią się pyłkiem i nektarem roślin z rodzin "Asteraceae" i "Apiaceae". Larwy "C. schreberi" rozwijają się w gniazdach grzebaczowatych z rodzaju "Tachytes" i odżywiają się sparaliżowanymi modliszkami, które osy przygotowały na pokarm dla swoich czerwi. 
Występowanie.
"Cerocoma" ma zasięg palearktyczny. "Fauna Europaea" wymienia 13 gatunków. W Polsce wykazano gatunki "C. muehlfeldi" (wykazany z okolic Warszawy i spod Wielunia), "C. schreberi", "C. schaefferi" (stanowiska na Pomorzu, w Wielkopolsce, na Dolnym i Górnym Śląsku, Wzgórzach Trzebnickich, w Galicji) i "C. dahli" (wątpliwe doniesienie z Warszawy). 
Gatunki.
Podrodzaj "Metacerocoma" Kaszab, 1951
Podrodzaj "Cerocoma" Geoffroy, 1762
Podrodzaj "Cerocomina" Kaszab, 1951
Podrodzaj "Meloides" Piller &amp; Mitterpacher, 1783&lt;br&gt;
Grupa gatunkowa "Cerocoma adamovichiana"
Grupa gatunkowa "Cerocoma kunzei"
Podrodzaj "Mesocerocoma" Kaszab, 1951

</doc>
<doc id="1789900" url="https://pl.wikipedia.org/wiki?curid=1789900" title="Jonny Makeup">
Jonny Makeup

Jon Henry Szymanski (ur. 21 września 1984 r.), znany jako Jonny Makeup, jest prominentną postacią amerykańskiego świata mody, a także muzykiem oraz gwiazdą Internetu.
Biogram.
Był członkiem grupy muzycznej V.I.P. Party Boys. Jego wokal można było następnie usłyszeć w utworze Cazwella "I Seen Beyonce at Burger King", nagrał także singel przy pomocy producentów muzycznych Cory'ego Nitty i Dallasa Austina. Wystąpił gościnnie w reality show stacji E! "Króliczki Playboya" ("The Girls Next Door"), a w roku 2009 pojawił się w czterech odcinkach spin-offu widowiska pt. "Kendra" (autorskim programie Kendry Wilkinson, znanej z "Króliczków...").
Jest otwarcie zdeklarowanym gejem.
Zespół Gravy Train napisał o nim piosenkę zatytułowaną "Jonny Makeup".

</doc>
<doc id="1789902" url="https://pl.wikipedia.org/wiki?curid=1789902" title="Like I Love You">
Like I Love You

Like I Love You – debiutancki singel Justina Timberlake’a promujący jego pierwszy album studyjny "Justified". Powstały przy współudziale hip-hopowego duetu Clipse i we współpracy z formacją The Neptunes, został wydany w 2002.
Dotarł do 11. miejsca notowania Billboard Hot 100, z większym sukcesem spotkał się w krajach Europy – na UK Singles Chart uplasował się na miejscu drugim, a także objął pozycje w pierwszych dziesiątkach list przebojów duńskich, holenderskich, irlandzkich i belgijskich.
W 2003 był nominowany do nagrody Grammy w kategorii "najlepsza współpraca raperska".

</doc>
<doc id="1789904" url="https://pl.wikipedia.org/wiki?curid=1789904" title="Kontaktowe zapalenie skóry">
Kontaktowe zapalenie skóry



</doc>
<doc id="1789905" url="https://pl.wikipedia.org/wiki?curid=1789905" title="I’m Lovin’ It">
I’m Lovin’ It

„I’m Lovin’ It” – singel Justina Timberlake’a, wyprodukowany przez formację The Neptunes oraz wydany pod koniec 2003 roku. Utwór posłużył za temat muzyczny podczas kampanii reklamowej korporacji McDonald’s o tym samym tytule.

</doc>
<doc id="1789906" url="https://pl.wikipedia.org/wiki?curid=1789906" title="Nokia E65">
Nokia E65

Nokia E65 – telefon komórkowy typu smartfon z systemem operacyjnym Symbian, produkcji fińskiej firmy Nokia. Telefon należy do biznesowej serii E.

</doc>
<doc id="1789913" url="https://pl.wikipedia.org/wiki?curid=1789913" title="Protoporfiria erytropoetyczna">
Protoporfiria erytropoetyczna

Protoporfiria erytropoetyczna (łac. "protoporphyria erythropoietica", ang. erythropoietic protoporphyria, EPP) – wrodzone zaburzenie metabolizmu hemu (porfiria) spowodowane w większości przypadków niedoborem enzymu ferrochelatazy i podwyższonymi poziomami protoporfiryn w tkankach. Jest stosunkowo łagodną postacią porifrii, jednak wiąże się z nasilonymi dolegliwościami bólowymi. Zagrażającym życiu powikłaniem jest ostra niewydolność wątroby. Chorobę opisał Ian Allingham Magnus ze współpracownikami z londyńskiego St John's Institute of Dermatology w 1961 roku.
Etiologia i patogeneza.
W większości przypadków (95%) EPP spowodowana jest częściowym niedoborem ostatniego enzymu szlaku biosyntezy hemu, ferrochelatazy (EC 4.99.1.1), spowodowanego mutacją w kodującym białko enzymu genie "FECH" (OMIM#177000) w locus 18q21.3. Aktywność enzymu obniżona jest do 10–20%. W około połowie przypadków schorzenie występuje sporadycznie (nieodziedziczone), a w drugiej połowie przypadków rodzinnie. Wydaje się, że dziedziczenie schorzenia jest autosomalne dominujące, a ekspresja modulowana przez obecność hipomorfizmu drugiego allelu IVS3-48C. W 2009 roku w Human Gene Mutation Database znajdowały się 34 mutacje typu missens lub nonsens, a także mutacje miejsca splicingowego, małe delecje i insercje powiązane z fenotypem protoporfirii erytropoetycznej.
Opisano też dziedziczenie autosomalne recesywne, ze zmutowanymi obydwoma allelami "FECH".
U około 2% pacjentów, objawy EPP pojawiają się wskutek mutacji z nabyciem funkcji (ang. gain-of-function) w genie specyficznej dla komórek erytroidalnych syntazy aminolewulinianu-2 (EC 2.3.1.37), "ALAS2" w locus Xp11.21, i dziedziczą się w sposób sprzężony z chromosomem X (OMIM#300752).
Objawy EPP wynikają z gromadzenia nadmiernych ilości protoporfiryn w tkankach. Cząsteczka protoporfiryny absorbuje promieniowanie świetlne w zakresie fal 320–595 nm; dostarczona energia powoduje przejście cząsteczki tlenu w stan tripletowy. Konsekwencją tego jest powstanie reaktywnych form tlenu, działających niszcząco na tkanki. Cząsteczka protoporfiryny jest hydrofobna (lipofilna), stąd kumuluje się w błonach biologicznych i powoduje ich uszkodzenie w mechanizmie peroksydacji lipidów błonowych. Protoporfiryny wykazują też słabiej poznane działanie toksyczne niezależne od fototoksyczności. Trafiając w dużych stężeniach do dróg żółciowych tworzą złogi, zmniejszają zdolność wątroby do produkcji żółci, powodują włóknienie i marskość wątroby. W hepatocytach obserwuje się charakterystyczne dwójłomne kryształy o kształcie krzyży maltańskich. Kanaliki żółciowe są niekiedy poszerzone i mogą zawierać amorficzne złogi w swoim świetle.
Epidemiologia.
Choroba występuje na całym świecie, częstość szacuje się na 1:75 000 w Holandii do 1:200 000 w Walii. Kobiety i mężczyźni chorują równie często.
Pierwsze objawy zwykle pojawiają się w niemowlęctwie po ekspozycji na światło słoneczne. Rzadko choroba objawia się u dorosłych (opisano przypadki pacjentów z pierwszymi objawami w wieku 33 lat, 62 lat i 69 lat). Większość przypadków o późnym początku wiąże się ze współistnieniem nowotworów hematologicznych, chociaż opisano przypadki EPP nie przebiegającej z nowotworem.
Objawy i przebieg.
EPP charakteryzuje się objawami skórnymi, z natychmiastową nadwrażliwością na światło przebiegającą z rumieniem i obrzękiem, niekiedy z wybroczynami krwotocznymi, połączonymi z dolegliwościami bólowymi (kłucie, pieczenie, mrowienie); z reguły nie powstają pęcherzyki ani pęcherze. Najczęściej zmiany występują na twarzy i dłoniach, ale każda odsłonięta powierzchnia skóry może być zmieniona chorobowo. Nasilenie i czas trwania objawów zależy od czasu ekspozycji na światło słoneczne. Mogą powstać przewlekłe zmiany skórne, pogrubienie skóry, hiperkeratoza (zwykle na twarzy i grzbietach dłoni). Opisywano zmiany paznokci (fotoonycholiza). Nie stwierdza się innych przewlekłych zmian skórnych, spotykanych w innych porfiriach: prosaków, hiperpigmentacji, hipertrichozy. Opisywano sezonowy rogowiec dłoni u pacjentów z autosomalną recesywną postacią EPP.
Protporfiryna jest lipofilna i jest wydalana do żółci, zwiększając ryzyko kamicy (około 20% pacjentów ma kamicę).
Może się rozwinąć przewlekła niewydolność wątroby (1–4% chorych) i ostra niewydolność tego narządu często o piorunującym przebiegu. Choroba wątroby przebiega z hepatomegalią i nadciśnieniem wrotnym.
U pacjentów ze schyłkową niewydolnością wątroby w przebiegu EPP opisano niezwykły zespół neurologiczny, na który składają się postępująca polineuropatia, dysfagia i niewydolność oddechowa. Przedstawiono też przypadek powikłań ocznych EPP.
U 20–60% pacjentów stwierdza się niedokrwistość mikrocytową i obniżony poziom hemoglobiny przy prawidłowych poziomach żelaza.
Korelacje genotyp-fenotyp.
Jak dotąd nie stwierdzono żadnej korelacji między stopniem wrażliwości skóry na światło a rodzajem mutacji, podejrzewa się jedynie, że mutacja P334L może objawiać się łagodniej. Nie stwierdzono też związku między rodzajem mutacji a stężeniami protoporfiryn w osoczu.
W przeglądzie danych wykazano, że wśród 112 chorych z mutacją "FECH", wszyscy pacjenci którzy mieli mutacje miejsca splicingowego, nonsens lub przesunięcia ramki odczytu było dotkniętych powikłaniami wątrobowymi, których nie miał żaden z 20 pacjentów z mutacją typu missens.
Rozpoznanie.
Rozpoznanie opiera się na stwierdzeniu podwyższonych poziomów protoporfiryny w osoczu i erytrocytach, i stwierdzeniu szczytu natężenia fluorescencji w zakresie długości fali 634 nm. Prawidłowy poziom wolnej protoporfiryny w osoczu (FEP) wynosi 60 μg/dl, u objawowych chorych może sięgać 1000 μg/dl. W dalszej diagnostyce wskazane są testy badające aktywność ferrochelatazy, testy genetyczne (mutacje "FECH", obecność allelu IVS3-48C, mutacji "ALAS2").
U niewielkiej grupy pacjentów bez mutacji "FECH", aktywność enzymu jest prawidłowa przy bardzo wysokich wartościach protoporfiryn, z czego 40% stanowi cynko-protoporfiryna.
Diagnostyka różnicowa.
W diagnostyce różnicowej należy uwzględnić:
Postępowanie.
Postępowanie polega na unikaniu ekspozycji skóry na światło słoneczne (także przez szyby okienne), obniżeniu poziomów protoporfiryny, i zapobieganiu progresji ewentualnej choroby wątroby w kierunku niewydolności wątroby.
Na powstałe na skórze zmiany można stosować zimne mokre okłady. Stosowane miejscowo glikokortykosterydy zwykle są mało skuteczne. Proponowane dawki beta-karotenu to 90–120 mg/d u dzieci i 180–300 mg/d u dorosłych. Można stosować suplementację witaminami C i E oraz cysteiną (500 mg dwa razy dziennie).
Bardzo istotne jest regularne monitorowanie funkcji wątroby. Niewydolność wątroby u pacjentów z EPP jest wskazaniem do jej przeszczepienia, jednak często rozwija się również niewydolność allograftu, skutkująca koniecznością retransplantacji. Wskaźniki przeżyć 5-letnich po przeszczepie określa się jako dobre.
W najcięższych przypadkach EPP przebiegających z niewydolnością wątroby stosowano z dobrymi efektami sekwencyjne przeszczepienie wątroby i szpiku kostnego.
W zapobieganiu fototoksyczności protoporfiryny stosowano beta-karoten, N-acetylocysteinę, cysteinę i dihydroksyaceton (hennę). Do 2009 roku przeprowadzono 25 badań klinicznych z tymi związkami, z czego pięć było badaniami z randomizacją; cztery z tych pięciu badań nie wykazały korzyści z leczenia wymienionymi substancjami.
Australijska firma farmaceutyczna Clinuvel Pharmaceuticals Limited rozpoczęła w 2007 roku badania kliniczne III fazy nad stosowaniem u chorych z EPP analogu melanotropiny – afamelanotydu (CUV1647). Pierwsze wyniki, opublikowane w 2009, określane są jako obiecujące, ale wymagające potwierdzenia w badaniach z większymi grupami chorych. W 2012 roku po zakończonych badaniach II i III fazy lek SCENESSE® (afamelanotide) otrzymał status leku sierocego.
W 2009 ukazała się praca, której autorzy sugerują korzystne działanie warfaryny na nadwrażliwość skóry na słońce u pacjentów z EPP.
W przyszłości opcją leczniczą będzie być może terapia genowa.
Sytuacje szczególne.
EPP nie wiąże się z większym ryzykiem dla ciężarnej czy płodu podczas ciąży. Zmiany skórne są nawet mniej nasilone, w związku z niższymi poziomami protoporfiryny w osoczu.
Rokowanie.
EPP jest chorobą nieuleczalną, objawy towarzyszą chorym przez całe życie. Rokowanie zależy od stopnia uszkodzenia wątroby. Nadwrażliwość na światło w znacznym stopniu wpływa na jakość życia pacjentów.

</doc>
<doc id="1789914" url="https://pl.wikipedia.org/wiki?curid=1789914" title="HAT-P-7b">
HAT-P-7b

HAT-P-7b (Kepler-2b) – planeta pozasłoneczna typu gorący jowisz znajdująca się w odległości około 1000 lat świetlnych od Ziemi w gwiazdozbiorze Łabędzia. Planeta ta została odkryta 6 marca 2008 w programie HATNet. Obiega ona gwiazdę GSC 03547-01402 (HAT-P-7).
Planeta HAT-P-7b okrąża swoją macierzystą gwiazdę w ciągu zaledwie 31 godzin. Zarejestrowano również obecność atmosfery wokół planety. Temperatura na jej dziennej stronie osiąga 2730 K.
HAT-P-7b porusza się po orbicie ruchem wstecznym, czyli w kierunku przeciwnym do obrotu gwiazdy dookoła własnej osi. Dokładny mechanizm dlaczego planeta porusza się ruchem wstecznym nie był dokładnie wyjaśniony w momencie odkrycia planety, według ówczesnego stanu wiedzy wpływ grawitacyjny gwiazdy na planetę powinien w odpowiednio długiej skali czasowej uniemożliwić ruch wsteczny. W 2012 dzięki dodatkowym obserwacjom dokonanym przez teleskop Subaru udało się odkryć nieznanego wcześniej towarzysza gwiazdy HAT-P-7, który otrzymał oznaczenie HAT-P-7B oraz drugą planetę pozasłoneczną orbitującą HAT-P-7, która otrzymała oznaczenie HAT-P-7c. HAT-P-7c orbituje gwiazdę w większej odległości niż HAT-P-7b, odkrycie tej planety oraz drugiej gwiazdy towarzyszącej HAT-P-7 może wyjaśniać niezwykłą orbitę HAT-P-7b w ramach tzw. sekwencyjnego mechanizmu Kozai. Podejrzewa się, że w pierwszym etapie tworzenia dzisiejszego układu planetarnego gwiazda HAT-P-7B wpłynęła grawitacyjnie na zewnętrzną planetę HAT-P-7c, nachylając w znaczny sposób jej płaszczyznę orbity, co z kolei wpłynęło na orbitę HAT-P-7b, stopniowo zmieniając kierunek jej biegu.
W ramach obserwacji planety i jej gwiazdy prowadzonych od maja 2009 do marca 2011 odkryto, że planeta ma prawdopodobnie bezpośredni wpływ na powierzchnię obieganej przez nią gwiazdy. Grawitacja planety podnosi nieco znajdującą się najbliżej niej powierzchnię gwiazdy i odrywa ją chwilowo od gorącego jądra gwiazdy. Na powierzchni gwiazdy wytwarza się „ciemna plama” poruszająca się trzy godziny za pozycją planety, a powierzchnia plamy jest o około 0,1 kelwina chłodniejsza od reszty powierzchni gwiazdy. Jeżeli obserwacje te zostaną potwierdzone, to będzie to pierwszy znany przykład tzw. przyciemniania grawitacyjnego ("gravity darkening") wywołanego przez grawitację planety, a nie jak zazwyczaj przez bardzo szybki ruch obrotowy gwiazdy.
4 czerwca 2011 HAT-P-7b była obiektem milionowej obserwacji dokonanej przez Kosmiczny Teleskop Hubble’a.

</doc>
<doc id="1789917" url="https://pl.wikipedia.org/wiki?curid=1789917" title="ADCR">
ADCR



</doc>
<doc id="1789918" url="https://pl.wikipedia.org/wiki?curid=1789918" title="4CT90">
4CT90



</doc>
<doc id="1789919" url="https://pl.wikipedia.org/wiki?curid=1789919" title="4CTi90">
4CTi90



</doc>
<doc id="1789920" url="https://pl.wikipedia.org/wiki?curid=1789920" title="Picking Up The Pieces">
Picking Up The Pieces



</doc>
<doc id="1789923" url="https://pl.wikipedia.org/wiki?curid=1789923" title="Mateusze">
Mateusze



</doc>
<doc id="1789932" url="https://pl.wikipedia.org/wiki?curid=1789932" title="Chemia jądrowa">
Chemia jądrowa

Chemia jądrowa – dział chemii poświęcony badaniom własności oraz przemian chemicznych i jądrowych nuklidów. Tematyka chemii jądrowej nie jest ściśle zdefiniowana; obejmuje budowę i trwałość jąder atomowych, ich przemiany naturalne (na Ziemi, w gwiazdach i w przestrzeni kosmicznej) i sztuczne, syntezę nowych pierwiastków, syntezę, rozdział i wpływ izotopów na przebieg reakcji chemicznych, radiometrię, zagadnienia związane z energetyką jądrową oraz innymi zastosowaniami nuklidów promieniotwórczych (np. radioterapię, georadiochemię i radiogeologię).
Wydzielonymi działami chemii jądrowej są radiochemia i chemia radiacyjna.

</doc>
<doc id="1789937" url="https://pl.wikipedia.org/wiki?curid=1789937" title="Pusta Ławka">
Pusta Ławka

Pusta Ławka (, , ) – wybitna przełęcz w Pustej Grani w słowackich Tatrach Wysokich. Znajduje się pomiędzy Kaczą Turnią i Zadnią Pustą Turnią. Kacza Turnia opada do niej wąską i bardzo stromą granią. Na wschód, do Doliny Kaczej z przełęczy opada głęboko wcięty żleb o korycie wypełnionym piargami. W górnej części jego lewe (patrząc od dołu) ograniczenie tworzy pionowa ściana filara Kaczej Turni, lewe ograniczenie tworzą trawiaste urwiska. Na przeciwległą stronę, do Doliny Ciężkiej skośnie opada z przełęczy kruchy zachód.
Taternictwo.
Pusta Ławka jest bardzo ważna dla taterników, prowadzi bowiem przez nią główna droga używana przez taterników jako podejście pod ścianę Galerii Gankowej (nr 2) oraz najłatwiejsza ścieżka zejściowa (nr 1) po wspinaczce w Galerii Gankowej. Czasami wykorzystywana przez taterników jako wygodne przejście łączące Dolinę Kaczą z górną częścią Doliny Ciężkiej.

</doc>
<doc id="1789946" url="https://pl.wikipedia.org/wiki?curid=1789946" title="Radiochemia">
Radiochemia

Radiochemia – dział chemii jądrowej poświęcony badaniom przemian chemicznych substancji promieniotwórczych (np. transuranowców) oraz własności fizykochemicznych związków zawierających określone izotopy (np. wymiana izotopowa, efekt izotopowy, wskaźniki izotopowe). Przedmiotem zainteresowania radiochemii jest także oczyszczanie i zastosowanie radioizotopów w nauce i technice oraz wytwarzanie i utylizacja paliwa jądrowego.

</doc>
<doc id="1789950" url="https://pl.wikipedia.org/wiki?curid=1789950" title="Antonio Maceda">
Antonio Maceda

Antonio Maceda Francés (ur. 16 maja 1957 w Sagunto) – hiszpański piłkarz, występował na pozycji środkowego obrońcy.
Kariera klubowa.
Karierę piłkarską Maceda rozpoczął w rodzinnym mieście Sagunto, w klubie Acero Sagunto. W 1974 roku został piłkarzem Sportingu Gijón, a w latach 1975–1977 grał w Tercera División, w rezerwach tego klubu. Po awansie pierwszego zespołu Sportingu do Primera División Maceda przeszedł do niego. 4 września 1977 roku zadebiutował w La Liga w przegranym 0:1 wyjazdowym spotkaniu z Hérculesem CF. Od czasu debiutu był podstawowym zawodnikiem zespołu. W 1979 roku wywalczył ze Sportingiem pierwsze i jedyne w historii wicemistrzostwo Hiszpanii, a rok później zajął z nim 3. miejsce w Primera División. W latach 1981 i 1982 dwukrotnie z rzędu zagrał w finale Pucharu Króla, jednak w obu przypadkach Sporting przegrywał (odpowiednio 1:3 z Barceloną i 1:2 z Realem Madryt). Graczem klubu z Gijón był do 1985 roku. Łącznie rozegrał w nim 193 mecze i strzelił 19 bramek.
Latem 1985 Maceda przeszedł do Realu Madryt. Swój debiut w nim zanotował 4 września 1985 przeciwko Valencii (5:0). W zespole prowadzonym przez Luisa Molownego był podstawowym obrońcą i w sezonie 1985/1986 strzelił 5 goli dla Realu i wywalczył z nim tytuł mistrza Hiszpanii. Jednak z powodu kontuzji odniesionej w 1986 roku przez kolejne dwa sezony rozegrał tylko 2 mecze w lidze hiszpańskiej (Real dwukrotnie zostawał mistrzem kraju) i w 1988 roku zmuszony był zakończyć karierę piłkarską.
Kariera reprezentacyjna.
W reprezentacji Hiszpanii Maceda zadebiutował 25 marca 1981 roku w wygranym 2:1 towarzyskim spotkaniu z Anglią. W 1982 roku został powołany przez selekcjonera Joségo Santamaríę na Mistrzostwa Świata w Hiszpanii i tam zagrał w jednym meczu, zremisowanym 0:0 z Anglią. W 1984 roku na Euro 84 wywalczył wicemistrzostwo Europy. Jego dorobek na tym turnieju to 4 mecze: z Rumunią (1:1), Portugalią (1:1), RFN (1:0 i gol w 90. minucie) oraz półfinale z Danią (1:1, karne 5:4 i gol w 67. minucie). Z kolei w 1986 roku na Mundialu w Meksyku zagrał jedynie w przegranym 0:1 meczu z Brazylią. W reprezentacji narodowej grał do końca 1986, i rozegrał 36 spotkań i zdobył 8 goli.
Kariera trenerska.
Po zakończeniu kariery Maceda został trenerem. W latach 1996–1997 prowadził zespół CD Badajoz, a następnie trafił do Sportingu Gijón. W 1998 roku był trenerem Composteli, a w latach 2002–2003 ponownie Sportingu Gijón.

</doc>
<doc id="1789951" url="https://pl.wikipedia.org/wiki?curid=1789951" title="Kościół Matki Boskiej Gromnicznej i klasztor Karmelitanek Bosych we Lwowie">
Kościół Matki Boskiej Gromnicznej i klasztor Karmelitanek Bosych we Lwowie

Kościół Matki Boskiej Gromnicznej i klasztor Karmelitanek Bosych we Lwowie – zabytkowy dawny kościół klasztorny, położony przy ul. Wynnyczenki 30 (w przedwojennej Polsce ul. Czarnieckiego).
Historia kościoła i klasztoru.
W 1642 wojewoda bełski i ruski Jakub Sobieski, ojciec przyszłego króla Polski Jana III Sobieskiego i jego małżonka – Teofila z Daniłowiczów ufundowali dla karmelitanek bosych klasztor i kościół pod wezwaniem Matki Boskiej Loretańskiej (z Loreto). Akt fundacyjny został spisany 11 czerwca, a poprzedziła go wydana w lutym tego samego roku bulla papieża Urbana VIII. Donacja wyniosła 30 000 złotych. Jako pierwszy zbudowano kościół – przed 1644. Projekt wykonał Jan Baptysta Gisleni, nadworny architekt królów: Zygmunta III Wazy, Władysława IV i Jana Kazimierza. Kościół został wzniesiony na planie krzyża łacińskiego i był wzorowany na rzymskim kościele św. Zuzanny Carla Maderna; stał się jednym z najokazalszych kościołów ówczesnego Lwowa. Imponująca zwłaszcza była jego fasada, wzniesiona z kamiennych ciosów i cegły, rozczłonkowana, o doskonale wyważonych proporcjach.
Głównym akcentem fasady jest monumentalny portyk wejściowy flankowany kolumnami i zwieńczony płaskim tympanonem. Nad nim umieszczony jest portyk balkonowy, zwieńczony konchą. Pierwszą kondygnację świątyni dzielą pilastry w porządku toskańskim a drugą – w porządku jońskim. Kondygnacje są oddzielone rozczłonkowanym belkowaniem. W tympanonie fasady umieszczono kartusz z herbami fundatorów – Janina (Sobieskich) i Sas (Daniłowiczów).
W 1644 rozpoczęto wznoszenie klasztoru, ale jego budowa ciągnęła się dłużej i była przerywana najazdami i zniszczeniami, które trwały od najazdu Chmielnickiego w 1648 i zakończyły się w 1683 wraz z wiktorią wiedeńską Jana III Sobieskiego.
Najazd Chmielnickiego spowodował ucieczkę sióstr do Krakowa, a następnie do Warszawy, gdzie Lubomirscy i Ossolińscy uposażyli ich nowy dom zakonny. Po wojnie z 1655 karmelitanki powróciły do Lwowa. W latach 1661-1662 wznowiono prace przy kościele i klasztorze pod kierunkiem Jan Godnego i ks. Gawatha. Najazd turecki z 1672 spowodował, że siostry ponownie opuściły Lwów i udały się do Warszawy. Dopiero po zwycięstwie pod Wiedniem w 1683 król Jan III Sobieski wznowił prace, którymi pokierował Tomasz Dubiński. W tym czasie dokończono zdobienie fasady kościoła; w niszach na pierwszej kondygnacji wstawiono kamienne wazy, a w niszach na drugiej kondygnacji – figury św. Józefa i św. Teresy z Ávili, dzieło Andrzeja Szwanera z 1688. Na skrzyżowaniu nawy i transeptu wzniesiono niewielką kopułę z sygnaturką. W 1692 budowa kościoła dobiegła końca.
W 1772, w chwili I rozbioru Polski, w klasztorze żyło 17 zakonnic. W lutym 1782, w wyniku reform józefińskich przeprowadzonych przez cesarza Austrii Józefa II zakon karmelitanek bosych uległ kasacie; ich kościół przejęli przejściowo franciszkanie, a klasztor – szarytki.
W 1792 kościół zamieniono na magazyn wojskowy, a w klasztorze zorganizowano seminarium duchowne łacińskiej archidiecezji lwowskiej.
W 1842 rewindykowano kościół i przeprowadzono jego gruntowny remont. W barokowym ołtarzu głównym umieszczono obraz "Ofiarowanie Najświętszej Marii Panny", Alojzego Rejchana (1843), który był także autorem obrazów św. Jana Kantego i św. Jana Nepomucena, umieszczonych w ołtarzach bocznych. Wówczas też zmieniono wezwanie kościoła na Matki Boskiej Gromnicznej (lub: Oczyszczenia Najświętszej Marii Panny) i uczyniono z niego kościół seminaryjny. W sąsiedztwie kościoła wzniesiono pałac metropolitów lwowskich.
Kościół Matki Boskiej Gromnicznej był kościołem seminaryjnym również w II Rzeczypospolitej.
Po 1945 został zamknięty podobnie jak wiele innych lwowskich świątyń.
W 1979 w zespole kościelno-klasztornym umieszczono Wojewódzki Urząd Jakości, Metrologii i Standaryzacji.
Na początku XXI wieku kościół wraz z klasztorem został przekazany ukraińskiemu kościołowi greckokatolickiemu. Pełni on obecnie funkcję kościoła klasztornego i nosi wezwanie Стрітення, tj. Ofiarowania Pańskiego. W kościele odprawiane są też nabożeństwa w obrządku rzymskokatolickim.

</doc>
<doc id="1789956" url="https://pl.wikipedia.org/wiki?curid=1789956" title="Ścieki przemysłowe">
Ścieki przemysłowe

Ścieki przemysłowe – ścieki niebędące ściekami bytowymi ani deszczowymi, powstałe w związku z prowadzoną przez zakład działalnością handlową, przemysłową, składową, transportową lub usługową, a także będące ich mieszaniną ze ściekami innego podmiotu, odprowadzane urządzeniami kanalizacyjnymi tego zakładu. Ich skład chemiczny jest zależny od profilu produkcyjnego przedsiębiorstwa, używanych technologii oraz sposobu oczyszczania ścieków.
Ścieki przemysłowe dzielą się na:

</doc>
<doc id="1789959" url="https://pl.wikipedia.org/wiki?curid=1789959" title="Mały Kościół">
Mały Kościół

Mały Kościół (słow. "Malý Kostol", niem. "Kleine Kirche", węg. "Kis Templom") – turnia o wysokości ok. 2088 m n.p.m. znajdująca się w masywie Kościołów w słowackich Tatrach Wysokich. Leży w Zimnowodzkiej Grani, którą Pośrednia Grań wysyła na południowy wschód. Od Wielkiego Kościoła oddzielona jest Przełęczą między Kościołami, a od Rywocińskiej Przełęczy szeregiem drobniejszych turni, z których najbliższą jest Dziadowska Turniczka oddzielona od Małego Kościoła Dziadowskim Przechodem. Przełęcz między Kościołami ma dwa siodła (Zadnią i Skrajną Przełęcz między Kościołami), pomiędzy którymi położona jest Kopka między Kościołami.
Na wierzchołek Małego Kościoła nie prowadzą żadne szlaki turystyczne, taternicy odwiedzają go najczęściej przy przechodzeniu grani Kościołów bądź Zimnowodzkiej Grani.
Historia.
Pierwsze wejścia turystyczne:

</doc>
<doc id="1789964" url="https://pl.wikipedia.org/wiki?curid=1789964" title="Kolonia Straszewska">
Kolonia Straszewska

Kolonia Straszewska – wieś w Polsce położona w województwie kujawsko-pomorskim, w powiecie aleksandrowskim, w gminie Koneck.
W latach 1975–1998 miejscowość administracyjnie należała do województwa włocławskiego.

</doc>
<doc id="1789966" url="https://pl.wikipedia.org/wiki?curid=1789966" title="Caspar Movius">
Caspar Movius

Caspar Movius (ur. 26 października 1610 w Lenzen, zm. 1667 w Stralsundzie) – niemiecki kompozytor i muzyk epoki wczesnego baroku.
Związany z Pomorzem Przednim, kształcił się w Greifswaldzie i Rostocku, gdzie w latach 1629–1634 studiował teologię. Jako muzyk działał głównie w Stralsundzie, gdzie pracował też w rektoracie tamtejszego gimnazjum.

</doc>
<doc id="1789968" url="https://pl.wikipedia.org/wiki?curid=1789968" title="Braeriach">
Braeriach

Braeriach (gael. "Bràigh Riabhach/Am Bràigh Riabhach") – szczyt w paśmie Cairngorm, w Grampianach Wschodnich. Leży w Szkocji, na pograniczu hrabstw Aberdeenshire i Highland. Jest to trzeci co do wysokości szczyt w Szkocji. 

</doc>
<doc id="1789969" url="https://pl.wikipedia.org/wiki?curid=1789969" title="Juan Antonio Señor">
Juan Antonio Señor

Juan Antonio Señor Gómez (ur. 26 sierpnia 1958 w Madrycie) – hiszpański piłkarz grający na pozycji prawego lub środkowego pomocnika.
Kariera klubowa.
Karierę piłkarską Señor rozpoczął w Realu Madryt. Grał tam w zespołach młodzieżowych, jednak nie przebił się do podstawowego składu i w 1977 roku odszedł do amatorskiego CD Ciempozuelos. Rok później został zawodnikiem Deportivo Alavés. Przez 3 lata występował z tym klubem w rozgrywkach Segunda División.
Latem 1981 roku Señor został piłkarzem Realu Saragossa. W Primera División zadebiutował 20 września tamtego roku w zwycięskim 2:0 domowym meczu z Valencią CF. 7 marca 1982 strzelił pierwszą bramkę w La Liga – Real Saragossa wygrał wówczas 3:2 z CD Castellón. W sezonie 1982/1983 magazyn Don Balón uznał go piłkarzem sezonu w lidze hiszpańskiej. Swój największy sukces z Realem osiągnął w sezonie 1985/1986, gdy zdobył Puchar Króla po zwycięstwie 1:0 nad FC Barcelona. Karierę piłkarską Señor zakończył w 1990 roku z powodu wykrycia u niego choroby serca.
Kariera reprezentacyjna.
W reprezentacji Hiszpanii Señor zadebiutował 27 października 1982 roku w wygranym 1:0 spotkaniu eliminacji do Euro 84 z Islandią. W 1984 roku na Euro 84 wywalczył wicemistrzostwo Europy. Jego dorobek na tym turnieju to 5 meczów: z Rumunią (1:1), Portugalią (1:1), RFN (1:0), półfinał z Danią (1:1, karne 5:4) i finał z Francją (0:2). Z kolei w 1986 roku na Mundialu w Meksyku zagrał w 4 spotkaniach: z Brazylią (0:1), z Irlandią Północną (2:1), z Algierią (3:0) i ćwierćfinale z Belgią (1:1, karne 4:5 i gol w 85. minucie). W kadrze narodowej do 1988 roku rozegrał 41 spotkań i zdobył 6 goli.
Kariera trenerska.
Po zakończeniu kariery Señor został trenerem. W latach 1999–2000 prowadził zespół Mérida UD, a następnie trafił do UD Salamanca. W 2002 roku był trenerem Cartageny, a w latach 2003–2004 był szkoleniowcem CD Logroñés.

</doc>
<doc id="1789971" url="https://pl.wikipedia.org/wiki?curid=1789971" title="Juan Antonio Senor">
Juan Antonio Senor



</doc>
<doc id="1789972" url="https://pl.wikipedia.org/wiki?curid=1789972" title="Rybno (powiat aleksandrowski)">
Rybno (powiat aleksandrowski)

Rybno – wieś w Polsce, położona w województwie kujawsko-pomorskim, w powiecie aleksandrowskim, w gminie Koneck, przy drodze wojewódzkiej nr 238.
Podział administracyjny.
W latach 1975–1998 miejscowość administracyjnie należała do województwa włocławskiego.

</doc>
<doc id="1789975" url="https://pl.wikipedia.org/wiki?curid=1789975" title="Wincentowo (powiat aleksandrowski)">
Wincentowo (powiat aleksandrowski)

Wincentowo – wieś w Polsce położona w województwie kujawsko-pomorskim, w powiecie aleksandrowskim, w gminie Koneck.
W latach 1975–1998 miejscowość administracyjnie należała do województwa włocławskiego.
W wieku XIX wchodzi w skład dóbr Koneck (patrz → Koneck).

</doc>
<doc id="1789977" url="https://pl.wikipedia.org/wiki?curid=1789977" title="Pomorski Inspektorat Okręgowy Straży Granicznej">
Pomorski Inspektorat Okręgowy Straży Granicznej

Pomorski Inspektorat Okręgowy Straży Granicznej – Inspektorat Okręgowy Nr 2 Straży Granicznej, utworzony został w marcu 1928. Pierwszą siedzibą był Czersk (do 1931), która została później przeniesiona do Bydgoszczy (ul. Ossolińskich 7).
Formowanie i zmiany organizacyjne.
20 czerwca 1927 roku prezes Rady Ministrów Józef Piłsudski delegował na stanowisko naczelnego inspektora Straży Celnej płk. Stefana Pasławskiego z zadaniem gruntownej rekonstrukcji tego organu. Jesienią 1927 dokonano nowego podziału terytorialnego, a minister spraw wojskowych skierował do dyspozycji komendanta SC oficerów przewidzianych do obsadzenia nowo utworzonych stanowisk inspektorów okręgowych. Utworzono pięć nowych inspektoratów okręgowych, w tym między innymi Pomorski Inspektorat Okręgowy Straży Celnej, z którego w prostej linii wywodzi się Pomorski Inspektorat Okręgowy Straży Granicznej. Kierownikiem inspektoratu mianowano mjr. Józefa Jończyka, a siedzibą inspektoratu był Czersk. 
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 2 z 19 kwietnia 1928 roku "w sprawach organizacji Pomorskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu okręgowego.
W styczniu 1830 roku nastąpiła reorganizacja Pomorskiego Inspektoratu Okręgowego SG. Nie zmieniała ona liczebności jednostek granicznych. Pięciu inspektoratom granicznym podporządkowano 22 komisariaty, którym z kolei podlegało 114 placówek w tym 40 II linii, oraz 19 posterunków granicznych. Inspektorat ten liczył wówczas 951 oficerów i szeregowych.
Rozkazem nr 2 z 4 czerwca 1932 roku "w sprawach reorganizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski utworzył placówkę II linii „Toruń”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", dowódca Straży Granicznej płk Jan Gorzechowski nakazał zmienić nazwę Pomorskiego Inspektoratu Okręgowego Straży Granicznej na Pomorski Okręg Straży Granicznej, dotychczasowy inspektorat okręgowy przemianował na komendę okręgu i wprowadził tytuł komendanta okręgu w miejsce dotychczasowego kierownika .
Granice i obszar.
Pomorski Inspektorat Okręgowy Straży Granicznej obejmował odcinek granicy o długości 737 km:
Struktura organizacyjna.
Organizacja inspektoratu w 1928:
Organizacja inspektoratu w 1936:

</doc>
<doc id="1789979" url="https://pl.wikipedia.org/wiki?curid=1789979" title="Martina Strutz">
Martina Strutz

Martina Strutz (ur. 4 listopada 1981 w Schwerin) – niemiecka lekkoatletka specjalizująca się w skoku o tyczce.

</doc>
<doc id="1789981" url="https://pl.wikipedia.org/wiki?curid=1789981" title="Żłobiste Czuby">
Żłobiste Czuby

Żłobiste Czuby () – liczne i drobne skalne czuby w głównej grani Tatr Wysokich pomiędzy Rumanowym Szczytem (2429 m) a Żłobistym Szczytem (2427 m). Na odcinku tym grań przebiega w kierunku południowo-wschodnim i występują w niej kolejno:
Grań spod Żłobistych Czub opada z jednej strony do Doliny Kaczej, z drugiej do Dolinki Rumanowej. Liczne Żłobiste Czuby są mało wybitne i nie posiadają nazw własnych, również drobne przełączki i szczerbinki między nimi nie są nazwane. Minimalna deniwelacja względna najwybitniejszej kulminacji, wznoszącej się na wysokość 2391 m, wynosi 11 metrów. Słowo "czuba" często występuje w tatrzańskim nazewnictwie i oznacza tyle, co "szczyt", "wierzchołek", "kopa".
Grań Żłobistych Czub ma długość około 200 m. Najwyższy jej punkt znajduje się na południowo-wschodnim skraju grani. Północną ścianę (od strony Doliny Kaczej), około 100 m poniżej grani przecina Zachód Komarnickich, którym prowadzi droga wspinaczkowa nr 1. W północnej ścianie (Dolinka Rumanowa) pod granią znajduje się system półek z drogą nr. 2, a 50 m niżej Rumanowa Ławka.

</doc>
<doc id="1789984" url="https://pl.wikipedia.org/wiki?curid=1789984" title="Szczupakowce">
Szczupakowce



</doc>
<doc id="1789989" url="https://pl.wikipedia.org/wiki?curid=1789989" title="Francisco López Alfaro">
Francisco López Alfaro

Francisco, właśc. Francisco López Alfaro (ur. 1 listopada 1962 w Sewilli) - piłkarz hiszpański grający na pozycji pomocnika.
Kariera klubowa.
Francisco pochodzi z Sewilli. Karierę piłkarską rozpoczął w tamtejszej Sevilli FC. W 1981 roku awansował do kadry pierwszego zespołu i 13 grudnia 1981 zadebiutował w Primera División w wygranym 4:1 wyjazdowym spotkaniu z Realem Saragossa. Od czasu debiutu coraz częściej występował w pierwszym składzie Sevilli i w sezonie 1982/1983 był już jej podstawowym zawodnikiem. W Sevilli grał przez 9 sezonów i w tym okresie rozegrał 258 ligowych meczów, w których zdobył 20 goli.
Latem 1990 roku Francisco odszedł z Sevilli, co było następstwem utracenia miejsca w składzie w sezonie 1989/1990. Został zawodnikiem Espanyolu Barcelona, w którym zadebiutował 1 września 1990 w derbach Barcelony z FC Barcelona. W 1993 roku spadł z Espanyolem do Segunda División, jednak w drugiej lidze występował tylko przez rok. W 1997 roku jako gracz Espanyolu zakończył karierę piłkarską. Łącznie w tym klubie zagrał 207 razy i strzelił 27 goli.
Kariera reprezentacyjna.
W reprezentacji Hiszpanii Francisco zadebiutował 27 października 1982 roku w wygranym 1:0 spotkaniu eliminacji do Euro 84 z Islandią. W 1984 roku na Euro 84 wywalczył wicemistrzostwo Europy. Jego dorobek na tym turnieju to 2 mecze: z RFN (1:0) i finał z Francją (0:2). Z kolei w 1986 roku na Mundialu w Meksyku zagrał w 4 spotkaniach: z Brazylią (0:1), z Irlandią Północną (2:1), z Algierią (3:0) i 1/8 finału z Danią (5:1). W kadrze narodowej do 1986 roku rozegrał 20 spotkań i zdobył jednego gola.
Kariera trenerska.
Po zakończeniu kariery Francisco został trenerem. Pracował w takich klubach jak: Coria CF, Real Jaén, CF Extremadura, UE Figueres, CD Numancia, CF Badalona, SE Ibiza i Atlético Baleares.

</doc>
<doc id="1789990" url="https://pl.wikipedia.org/wiki?curid=1789990" title="Francisco Lopez Alfaro">
Francisco Lopez Alfaro



</doc>
<doc id="1789991" url="https://pl.wikipedia.org/wiki?curid=1789991" title="Jan Madey">
Jan Madey

Jan Ryszard Madey (ur. 5 czerwca 1942 w Warszawie) – polski informatyk, wykładowca akademicki, profesor nauk technicznych, działacz społeczny.
Życiorys.
Absolwent VI Liceum Ogólnokształcącego im. Tadeusza Reytana w Warszawie (1959). W 1964 ukończył studia magisterskie z zakresu matematyki na Wydziale Matematyki i Fizyki Uniwersytetu Warszawskiego. Na tej samej uczelni uzyskiwał stopnie naukowe doktora (1972) i doktora habilitowanego (1979). 20 sierpnia 2001 otrzymał tytuł profesora nauk technicznych. Specjalizuje się w zakresie informatyki i inżynierii oprogramowania.
Prawie dziesięć lat spędził jako wykładowca i badacz w ośrodkach naukowych Europy i Ameryki Północnej. Zawodowo od ukończenia studiów związany z Uniwersytetem Warszawskim, przeszedł całą karierę zawodową od asystenta do profesora zwyczajnego w Instytucie Informatyki i w Centrum Otwartej i Multimedialnej Edukacji. W 1988 został kierownikiem Zakładu Systemów Operacyjnych w Instytucie Informatyki. Był dyrektorem tegoż Instytutu (1984–1996), prodziekanem Wydziału Matematyki, Informatyki i Mechaniki UW (1993–1996) i prorektorem Uniwersytetu Warszawskiego (1996–2002). Był autorem podręczników do nauki języków programowania Algol 60 i Pascal oraz autorem metodyki ich nauczania. Swoje prace publikował w takich czasopismach jak m.in. „IEEE Transactions on Software”, „Bio-Algorithms and Med-Systems”, „Information Processing Letters” oraz „Software – Practice and Experience”.
Obejmował liczne funkcje naukowe, społeczne i doradcze, m.in.:
Odznaczenia i wyróżnienia.
Postanowieniem prezydenta Bronisława Komorowskiego z 29 września 2011, "za wybitne zasługi w pracy naukowo-badawczej, za osiągnięcia w działalności dydaktycznej i społecznej", został odznaczony Krzyżem Komandorskim Orderu Odrodzenia Polski. 19 czerwca 2001, "za wybitne zasługi w działalności na rzecz dzieci", Aleksander Kwaśniewski nadał mu Krzyż Oficerski tego orderu.
Został uhonorowany także Medalem Komisji Edukacji Narodowej. Jest laureatem m.in. Nagrody im. Marka Cara i nagrody Info Star. Otrzymał również Medal 70-lecia Polskiej Informatyki, przyznany przez kapitułę Polskiego Towarzystwa Informatycznego w 2018.

</doc>
<doc id="1789992" url="https://pl.wikipedia.org/wiki?curid=1789992" title="Kondycjonowanie">
Kondycjonowanie

Kondycjonowanie

</doc>
<doc id="1789994" url="https://pl.wikipedia.org/wiki?curid=1789994" title="Józef Wydra">
Józef Wydra

Józef Wydra (ur. 18 października 1904 w Ryglicach, zm. 1 stycznia 1979) – polski rzemieślnik i spółdzielca, poseł na Sejm PRL II kadencji (1957–1961), członek Ogólnopolskiego Komitetu Frontu Jedności Narodu w 1958.
Życiorys.
W dwudziestoleciu międzywojennym pracował w przemyśle poligraficznym, w latach 30. uruchomił prywatny warsztat zniszczony w 1939. W czasie II wojny światowej zatrudniony jako współwłaściciel składu materiałów piśmiennych.
Po zakończeniu działań wojennych pracował jako introligator (posiadał własny warsztat). Aktywny w spółdzielczości, pełnił obowiązki przewodniczącego Pomocniczej Spółdzielni Rzemieślniczej Drukarzy i Introligatorów. Po upaństwowieniu zakładów rzemieślniczych w 1950 warsztat przeszedł pod zarząd Spółdzielni Pracy „Introdruk”, której Józef Wydra został przewodniczącym. 
Od 1947 pozostawał członkiem Stronnictwa Demokratycznego (na przełomie lat 50. i 60. zasiadał w prezydium CK). W 1957 uzyskał mandat posła na Sejm II kadencji w okręgu Nowy Dwór Mazowiecki. Pracował w Komisji Przemysłu Lekkiego, Rzemiosła i Spółdzielczości Pracy. 
Odznaczony Krzyżem Kawalerskim Orderu Odrodzenia Polski, Medalem 30-lecia Polski Ludowej oraz Złotym i Srebrnym Krzyżem Zasługi.

</doc>
<doc id="1789996" url="https://pl.wikipedia.org/wiki?curid=1789996" title="K. u. K.">
K. u. K.



</doc>
<doc id="1789997" url="https://pl.wikipedia.org/wiki?curid=1789997" title="Cairn Toul">
Cairn Toul

Cairn Toul (gael. "Càrn an t-Sabhail") – szczyt w paśmie Cairngorm, w Grampianach Wschodnich. Leży w Szkocji, w Aberdeenshire. Jest to czwarty co do wysokości szczyt w Szkocji. 

</doc>
<doc id="1789998" url="https://pl.wikipedia.org/wiki?curid=1789998" title="Wyścig (film 2001)">
Wyścig (film 2001)

Wyścig (ang. "Driven") – amerykańsko-kanadyjski sportowy film akcji z 2001 w reżyserii Renny’ego Harlina.
Fabuła.
Joe Tanto (Sylvester Stallone) bezskutecznie próbuje zapomnieć o tragicznych wydarzeniach sprzed lat, które zakończyły jego obiecująca karierę. Każdego dnia rozpamiętuje okoliczności potwornego wypadku, w którym omal nie zabił siebie i innego kierowcy. Wszystko zaczyna się zmieniać, gdy właściciel teamu kierowców (Burt Reynolds) proponuje mu powrót na tor. Joe dostaje drugą szansę pod warunkiem, że pomoże młodemu kierowcy Jimmy’emu (Kip Pardue) zdobyć mistrzostwo w ważnych zawodach. Jimmy ma wielki talent, lecz za kierownicą nie panuje nad emocjami, co niekorzystnie wpływa na wyniki wyścigu. Joe przyjmuje warunki umowy, zdając sobie jednocześnie sprawę, że będzie go to dużo kosztowało. Przede wszystkim wie, że spotka na wyścigach swoją byłą żonę (Gina Gershon), obecnie partnerkę innego kierowcy. Zresztą podczas pierwszej konfrontacji Cathy nie zostawia na nim suchej nitki. Poznaje też dziennikarkę sportową „Luc” Jones (Stacy Edwards) i rodzi się pomiędzy nimi nić porozumienia, chociaż Luc próbuje go powstrzymać od powrotu do sportu. Tymczasem jego niesforny uczeń – Jimmy zakochuje się w Sophii (Estella Warren), dziewczynie swego sportowego rywala – Beau Brandenburga (Til Schweiger).
Obsada.
i inni.

</doc>
<doc id="1789999" url="https://pl.wikipedia.org/wiki?curid=1789999" title="A100">
A100



</doc>
<doc id="1790000" url="https://pl.wikipedia.org/wiki?curid=1790000" title="Aleksander Wyrobek">
Aleksander Wyrobek

Aleksander Wyrobek (ur. 7 stycznia 1899 w Poniatowie w powiecie węgrowskim, zm. ?) – polski rzemieślnik, poseł na Sejm PRL II i III kadencji (1957–1965).
Życiorys.
Młodość spędził w Niżnym Nowogrodzie, gdzie został absolwentem szkoły zawodowej i rozpoczął praktykę w obuwnictwie, w 1916 został czeladnikiem. W 1922 wrócił do Polski, pracował w spółkach obuwniczych w charakterze czeladnika w Warszawie. W 1933 zamieszkał w Bydgoszczy, zakładając własny zakład obuwniczy. Walczył w wojnie obronnej Polski, następnie do 1945 przebywał w obozie jenieckim. W 1945 osiadł we Wrocławiu, kontynuował pracę w zawodzie rzemieślnika, uruchomił własny warsztat obuwniczy. Działał w spółdzielczości, pełnił m.in. obowiązki prezesa Spółdzielni Zaopatrzenia i Zbytu. Był członkiem Rady Wojewódzkiego Związku Spółdzielczości Pracy we Wrocławiu oraz Rady Centralnego Związku Spółdzielczości Pracy.
W 1948 związał się ze Stronnictwem Demokratycznym, w jej strukturach pełnił funkcję wiceprzewodniczącego Miejskiego Komitetu we Wrocławiu i członka Wojewódzkiego Komitetu we Wrocławiu. W latach 1948–1950 zasiadał w Miejskiej Radzie Narodowej Wrocławia. W 1957 i 1961 uzyskiwał mandat posła na Sejm PRL z okręgu Wrocław. Przez dwie kadencje zasiadał w Komisji Handlu Wewnętrznego, w III kadencji Sejmu był jej zastępcą przewodniczącego.
Został odznaczony Srebrnym i Złotym Krzyżem Zasługi.

</doc>
<doc id="1790001" url="https://pl.wikipedia.org/wiki?curid=1790001" title="Sgor an Lochain Uaine">
Sgor an Lochain Uaine

Sgor an Lochain Uaine (czasem też "The Angel's Peak") – szczyt w paśmie Cairngorm, w Grampianach Wschodnich. Leży w Szkocji, w regionie Aberdeenshire. Jest to piąty co do wysokości szczyt w Szkocji. 

</doc>
<doc id="1790005" url="https://pl.wikipedia.org/wiki?curid=1790005" title="Thunderpuss GHV2 Megamix">
Thunderpuss GHV2 Megamix



</doc>
<doc id="1790011" url="https://pl.wikipedia.org/wiki?curid=1790011" title="Hot Dance Club Play">
Hot Dance Club Play



</doc>
<doc id="1790012" url="https://pl.wikipedia.org/wiki?curid=1790012" title="Książę Kingston-upon-Hull">
Książę Kingston-upon-Hull

Książę Kingston-upon-Hull (en. "Duke of Kingston-upon-Hull") - brytyjski tytuł parowski kreowany w parostwie Wielkiej Brytanii.
Każdy książę Kingston-upon-Hull posiadał dodatkowo tytuły markiza Dorchester (kreowany w 1708 r. w parostwie Wielkiej Brytanii), hrabiego Kingston-upon-Hull (kreowany w 1628 r. w parostwie Anglii), wicehrabiego Newark (kreowanego w 1627 r. w parostwie Anglii) i barona Pierrepont (kreowanego w 1627 r. w parostwie Anglii).
Tytuł książęcy i tytuły dodatkowe wygasły w 1773 r.
Hrabiowie Kingston-upon-Hull 1. kreacji (parostwo Anglii)
Książęta Kingston-upon-Hull 1. kreacji (parostwo Wielkiej Brytanii)

</doc>
<doc id="1790015" url="https://pl.wikipedia.org/wiki?curid=1790015" title="Hala Pisana (Beskid Sądecki)">
Hala Pisana (Beskid Sądecki)

Hala Pisana lub Pisana Hala (1044 m) – niezbyt wybitny szczyt i zarastająca polana grzbietowa w Paśmie Jaworzyny Krynickiej w Beskidzie Sądeckim. Wierzchołek jest punktem widokowym na wschodnią i południową stronę.
Nazwa szczytu i hali (w sensie terenu wypasowego) pochodzi od „spisywania” – góralskiego określenia pomiarów geodezyjnych terenu. Niedaleko szczytu znajduje się pomnik na miejscu śmierci żołnierza AK, Adama Kondolewicza, ps. „Błysk”, który zginął tu podczas obławy, zorganizowanej przez gestapo. Wzdłuż szlaku biegnącego halą ciągnie się szpaler limb, zasadzonych tu z polecenia hrabiego Adama Stadnickiego z Nawojowej. Wielka polana, od dawna już nieużytkowana, zarasta stopniowo borówczyskami i lasem.

</doc>
<doc id="1790016" url="https://pl.wikipedia.org/wiki?curid=1790016" title="Cairn Gorm">
Cairn Gorm

Cairn Gorm (gael. "An Càrn Gorm") – szczyt w paśmie Cairngorm, w Grampianach Wschodnich. Leży w Szkocji, w regionie Highland. Jest to szósty co do wysokości szczyt w Szkocji. Od tego szczytu pochodzi nazwa pasma Cairngorm. Od 1960 r. znajduje się tu ośrodek narciarski "Cairngorm ski resort". Od 2001 funkcjonuje kolejka Cairngorm Mountain Railway.

</doc>
<doc id="1790018" url="https://pl.wikipedia.org/wiki?curid=1790018" title="Projekt racjonalizatorski">
Projekt racjonalizatorski

Projekt racjonalizatorski – zgodnie z prawem własności przemysłowej, jeden z projektów wynalazczych spełniający warunki regulaminu racjonalizacji wprowadzonego przez przedsiębiorcę.
Przedsiębiorca może uznać za projekt racjonalizatorski, w rozumieniu ustawy, każde rozwiązanie nadające się do wykorzystania, niebędące wynalazkiem podlegającym opatentowaniu, wzorem użytkowym, wzorem przemysłowym lub topografią układu scalonego.
W regulaminie, przedsiębiorca określa, co najmniej, jakie rozwiązania i przez kogo dokonane uznaje się w przedsiębiorstwie za projekty racjonalizatorskie, a także sposób załatwiania zgłoszonych projektów i zasady wynagradzania twórców tych projektów.

</doc>
<doc id="1790023" url="https://pl.wikipedia.org/wiki?curid=1790023" title="Skarb ze Staffordshire">
Skarb ze Staffordshire

Skarb ze Staffordshire – skarb złotych przedmiotów z VII-VIII wieku odnaleziony 5 lipca 2009 roku na polu w hrabstwie Staffordshire. Jest to największe dotąd znalezisko archeologiczne tego typu z okresu anglosaskiego.
Ponad siedmiokilogramowy skarb znalazł za pomocą wykrywacza metalu 55-letni bezrobotny mieszkaniec hrabstwa i amator poszukiwania skarbów – Terry Herbert. Skarb zawiera około 1500 części uzbrojenia, łęki, przedmioty religijne i ozdoby, w tym minimum 84 głowice i 71 rękojeści mieczy, z których wiele jest wykonanych ze złota. Znaleziono też złoty pasek z łacińską inskrypcją biblijną z Księgi Liczb (Lb 10,35): "Powstań Panie, a niech będą rozproszeni nieprzyjaciele twoi, a niech uciekają, którzy cię nienawidzą, przed obliczem twojem". Przedmioty zostały wstępnie datowane na VII-VIII wiek, powstały zapewne w królestwie Mercji. Wartość przedmiotów oszacowano na 3,285 miliona funtów, wstępnie oceniano je na jedynie milion funtów.
Do 13 października 2009 roku artefakty można było oglądać w Birmingham Museum &amp; Art Gallery.

</doc>
<doc id="1790024" url="https://pl.wikipedia.org/wiki?curid=1790024" title="Ulica Juliusza Słowackiego w Katowicach">
Ulica Juliusza Słowackiego w Katowicach

Ulica Juliusza Słowackiego w Katowicach – jedna z ważniejszych ulic w katowickiej dzielnicy Śródmieście.
Przebieg.
Rozpoczyna swój bieg od skrzyżowania z ul. ks. Piotra Skargi, niedaleko katowickiego Dworca PKS. Biegnie następnie obok III LO im. Adama Mickiewicza, krzyżuje się z ul. Adama Mickiewicza, ul. Fryderyka Chopina, ul. Opolską i ul. 3 Maja (jedna z najbardziej znanych katowickich ulic). Na rogu ul. J. Słowackiego i ul. 3 Maja znajduje się zabytkowy budynek VIII LO (tzw. "PIK"), który został ukończony 22 marca 1875 roku. Za placem Wilhelma Szewczyka ulica kończy swój bieg skrzyżowaniem z ulicami: Sądową, Jana Matejki i Mikołowską. Na całej długości jest równoległa do ul. Sokolskiej.
Historia.
W okresie Rzeszy Niemieckiej (do 1922) i w latach niemieckiej okupacji Polski (1939–1945) ulica nosiła nazwę "Schillerstraße".
W latach 1861/62 na rogu ulic "Grundmannstraße" i "Schillerstraße" (ul. J. Słowackiego) wybudowano pierwszą katowicką synagogę według projektu Ignatza Grünfelda. Przed 1909 pod numerem "37" istniał hotel Richard. Na początku 1921 zaczęło ukazywać się czasopismo "Die Gäste" z podtytułem "Eine Halbmonatsschrift für die Künste" (pol. "Dwutygodnik poświęcony sztuce"). Jego wydawaniem zajął się m.in. Richard Lamza, nauczyciel muzyki. Mieszkanie nauczyciela przy "Schillerstraße" 9 było oficjalną siedzibą redakcji. Od 1922 pod numerem "Juliusza Słowackiego 22" działała Komisja Mieszana dla Górnego Śląska, kontrolująca przestrzeganie postanowień Konwencji Genewskiej z 15 maja 1922. Jej przewodniczącym był prezydent Związku Szwajcarskiego Feliks Calonder. Od 1927 komisja działała w nowej siedzibie przy ul. Warszawskiej 7. W latach trzydziestych XX wieku przy ulicy pod numerem "37" zlokalizowany był I Komisariat Policji, pod numerem "20" – restauracja i hotel o nazwie "Pissarek", a w podwórzu kamienicy przy ul. J. Słowckiego 14 drukarnię prowadził Lajb Izrael Blumenfrucht. Pod numerem "11" swoją siedzibę posiadała Dyrekcja Okręgu Poczt i Telegrafów, pod numerem "14" – oddział towarzystwa ubezpieczeniowego "Polonia", pod numerem "27" – restauracja "Pod Rogiem Klasycznym" Amanda Brüera, pod numerem "20" – Zjednoczenie Polskich Emalierni. W dwudziestoleciu międzywojennym pod numerem "10" funkcjonował oddział Banku Handlowo-Spółdzielczego. W 1945 pod numerem "27" otwarto kawiarnię i bar "Gdański" z kręgielnią. Od 1959 pod numerem "12" działa Związek Śląskich Kół Śpiewaczych.
W 2009 na odcinku od ul. J. Matejki do ul. Dworcowej ulica J. Słowackiego została poszerzona. Przebudowano chodniki i miejsca parkingowe. Inwestycja wyniosła około miliona złotych.
W ramach przebudowy katowickiego dworca 24 stycznia 2011 rozpoczęła się modernizacja ulicy Juliusza Słowackiego na odcinku od skrzyżowania z ul. Mikołowską do skrzyżowania z ul. 3 Maja.
Obiekty i instytucje.
Przy ulicy Juliusza Słowackiego znajdują się następujące historyczne obiekty:
Przy ul. Juliusza Słowackiego swoją siedzibę mają: Galeria Sztuki "Kowadło", biura podróży, przedsiębiorstwa handlowo-usługowe, kancelarie adwokackie, Biuro Rozwoju Miasta "Katowice" sp. z o.o., Instytut Gospodarki Nieruchomościami, Fundacja Homini, Komunalny Zakład Gospodarki Mieszkaniowej (oddział nr 8), niepubliczne zakłady opieki zdrowotnej, Miejska Biblioteka Publiczna – Filia nr 35, Śląska Liga Darta, Terenowy Komitet Ochrony Praw Dziecka.
Ulicą Słowackiego kursują linie autobusowe KZK GOP, lecz na samej ulicy nie ma przystanku.

</doc>
<doc id="1790037" url="https://pl.wikipedia.org/wiki?curid=1790037" title="Quique Setién">
Quique Setién

Quique Setién, właśc. Enrique Setién Solar (ur. 27 września 1958 w Santanderze) – hiszpański trener i piłkarz, który grał na pozycji pomocnika. Piłkarz plażowy, reprezentant Hiszpanii. Obecnie pełni funkcję trenera w klubie Villarreal CF.
Kariera klubowa.
Pierwszym klubem Setiéna w karierze był Racing Santander. W 1977 roku trafił do kadry pierwszej drużyny i 2 października tamtego roku zadebiutował w Primera División w zremisowanym 1:1 meczu z Realem Betis. W 1979 roku spadł z Racingiem do Segunda División i w drugiej lidze Hiszpanii grał przez dwa lata. Do 1983 roku występował w Primera División, a sezon 1983/1984 ponownie spędził w Segunda División. W sezonie 1984/1985 znów grał w barwach Racingu w pierwszej lidze.
Latem 1985 Setién odszedł do Atlético Madryt. 1 września 1985 zaliczył w nim debiut, a Atlético pokonało wówczas 3:0 Sevillę. W 1986 roku wystąpił w przegranym 0:3 finale Pucharu Zdobywców Pucharów z Dynamem Kijów. Przez pierwsze dwa sezony grał w pierwszym składzie Atlético, ale w sezonie 1987/1988 pełnił rolę rezerwowego.
W 1988 roku Setién przeszedł do CD Logroñés. 12 marca 1989 zadebiutował w nim w meczu z Valencią (0:1). W Logroñés grał przez 4 lata i w tym okresie pomagał zespołowi w utrzymaniu się w lidze. W 1992 roku wrócił do Racingu Santander i w 1993 roku awansował z nim do Primera División. W 1996 roku odszedł z niego do Levante UD z Segunda División B. Po pół roku gry w tym klubie zakończył karierę piłkarską.
Kariera reprezentacyjna.
W reprezentacji Hiszpanii Setién zadebiutował 20 listopada 1985 roku w zremisowanym 0:0 towarzyskim spotkaniu z Austrią. W 1986 roku został powołany przez selekcjonera Miguela Muñoza do kadry na Mundialu w Meksyku, na których nie rozegrał żadnego spotkania. W kadrze narodowej w latach 1985–1986 rozegrał 3 spotkania.
Kariera trenerska.
Po zakończeniu kariery Setién został trenerem. Pracował w takich zespołach jak: Racing Santander, Polideportivo Ejido, reprezentacja Gwinei Równikowej i CD Logroñés. W latach 2009–2015 był szkoleniowcem klubu CD Lugo. W latach 2015–2017 był trenerem UD Las Palmas. W maju 2017 roku został trenerem Realu Betis, zrezygnował z prowadzenia zespołu 19 maja 2019. 13 stycznia 2020 został trenerem FC Barcelony zastępując Ernesto Valverde. W swoim debiucie jako trener Barcelony 19 stycznia 2020 roku pokonał Granadę 1:0 na Camp Nou.
17 sierpnia 2020 na zebraniu zarządu zapadła decyzja że Quique Setién zostanie zwolniony z posady trenera, z powodu słabych wyników zespołu w sezonie, który zakończył się bez ani jednego oficjalnego trofeum po raz pierwszy od sezonu 2007/08.
Statystyki.
Trener.
"Aktualne na 4 lutego 2023."

</doc>
<doc id="1790038" url="https://pl.wikipedia.org/wiki?curid=1790038" title="Quique Setien">
Quique Setien



</doc>
<doc id="1790039" url="https://pl.wikipedia.org/wiki?curid=1790039" title="Okręg wyborczy East Retford">
Okręg wyborczy East Retford

Okręg wyborczy East Retford powstał w 1572 r. i wysyłał do angielskiej, a następnie brytyjskiej, Izby Gmin dwóch deputowanych. Okręg obejmował miasto Retford w hrabstwie Nottinghamshire. Został zlikwidowany w 1885 r.

</doc>
<doc id="1790040" url="https://pl.wikipedia.org/wiki?curid=1790040" title="Park Zdrojowy im. hrabiego Witolda Skórzewskiego w Konstancinie-Jeziornie">
Park Zdrojowy im. hrabiego Witolda Skórzewskiego w Konstancinie-Jeziornie

Park Zdrojowy im. hr. Witolda Skórzewskiego w Konstancinie-Jeziornie - park zlokalizowany w Konstancinie-Jeziornie, w powiecie piaseczyńskim, w woj. mazowieckim.
Historia.
Park powstał na przełomie XIX i XX wieku, urządzono go w stylu angielskim i należał do pierwotnego planu zagospodarowania letniska Konstancin jako "park zakładowy" wraz z drugim parkiem na terenie obecnego osiedla Grapa.
W 2009 roku uchwałą Rady Miejskiej Konstancina-Jeziorny nadano mu imię hr. Witolda Skórzewskiego, na cześć założyciela letniska Konstancin.
W latach 2010-2012 miała miejsce rewitalizacja parku. Dokonano regulacji drzewostanu, oczyszczenia brzegów rzek Jeziorki i Małej, wymiany ciągów pieszych oraz wybudowano system pomostów na podmokłym terenie na wschodnim skraju parku.
W ramach rewitalizacji przebudowano nie tylko Aleję Główną w parku, ale także ul. Sienkiewicza, tworząc Trakt Spacerowy im. H. Sienkiewicza, biegnący w osi Alei Głównej aż do ul. Sobieskiego.
Wybudowano także dwa nowe place zabaw (przy ul. Matejki i przy ul. Sienkiewicza), oraz wybudowano od nowa plac zabaw przy restauracji Zdrojowa.
Infrastruktura.
Od 1900 do 1952 roku do parku dojeżdżały pociągi kolejki wilanowskiej kursujące z Placu Unii Lubelskiej w Warszawie. Przystanek kolejowy Konstancin znajdował się w miejscu obecnego Centrum Hydroterapii "Eva Park&amp;Spa". Należący do niego budynek dworca zaprojektował Józef Pius Dziekoński.
Przy głównej alei znajduje się tężnia solankowa wzniesiona w latach 1974-1979 (40 m długości i 6 m wysokości). Na jej wewnętrznym placu zlokalizowany jest grzybek inhalatora, z którego wydobywa się mgła solankowa. Wstęp do tężni jest płatny, czynna jest od kwietnia do października, zimą jest nieczynna.
Pod koniec 2014 roku wyburzono stojące naprzeciw tężni budynki uzdrowiska "Przy Źródle" i wybudowano w tym miejscu nowoczesne Centrum Hydroterapii którego otwarcie odbyło się w połowie 2016 roku. 
Przy głównej alei parku przed wojną postawiono w parku głaz z ku czci założyciela Konstancina - Witolda hr. Skórzewskiego (1937 r.), zaś w 1997 - kolumnę na pamiątkę 100-lecia założenia letniska.
Na skrzyżowaniu ulic Piotra Skargi i Źródlanej zlokalizowana jest Kawiarnia Beza. Przy ul. Źródlanej znajduje się budynek Hotelu Konstancja.
Między aleją główną, a ul. Matejki, w pierwszej dekadzie XXI wieku wybudowany został amfiteatr. Na jego tyłach do lat 60. XX wieku znajdowało się drewniane kasyno. Powstało w 1899 r. według projektu Józefa Piusa Dziekońskiego.
Na terenie Parku znajduje się stacja Konstancińskiego Roweru Miejskiego, przy skrzyżowaniu alei Sienkiewicza z ulicą Sobieskiego. Oprócz zwykłych rowerów dla dorosłych są tam również małe rowery dla dzieci.
W 2017 roku park powiększono o alejki biegnące wzdłuż Jeziorki do Grapy po wale przeciwpowodziowym oraz po dawnej grobli kolejki wilanowskiej, wzdłuż której posadzono sto dębów na pamiątkę stulecia uzdrowiska, tworząc żywą "Aleję Pomnik". Utworzono również "Bulwar imienia prof. Jana Haftka" w miejscu części ulicy Mostowej.

</doc>
<doc id="1790042" url="https://pl.wikipedia.org/wiki?curid=1790042" title="Aonach Beag">
Aonach Beag

Aonach Beag (wymowa gaelicka: ) – szczyt w paśmie Ben Nevis, w Grampianach Zachodnich. Leży w Szkocji, w regionie Highland. Jest to siódmy co do wysokości szczyt w Szkocji. 

</doc>
<doc id="1790043" url="https://pl.wikipedia.org/wiki?curid=1790043" title="Chu-Hi">
Chu-Hi



</doc>
<doc id="1790044" url="https://pl.wikipedia.org/wiki?curid=1790044" title="Sawa Czały">
Sawa Czały

Sawa Czały (Sawa Czałyj) (ur. ? zm. 1741 w Stepaszkach) – zamieszkały w Stepaszkach nad Bohem, pułkownik kozacki i dowódca nadwornych kozaków hetmana wielkiego koronnego Józefa Potockiego w Niemirowie (Sawa był pułkownikiem "„kozaków horodowych, w służbie nadwornej Potockiego, hetmana wielkiego koronnego”"), nobilitowany za panowania Augusta II Mocnego za udział w tłumieniu powstań hajdamaków, zamordowany we własnym domu w 1741 przez bandę kozaków zaporoskich Ihnatki. 
Ojciec Józefa Sawy Calińskiego, marszałka wyszogrodzkiego konfederacji barskiej. Bohater "„Dumy o Sawie"” zanotowanej przez Oskara Kolberga.

</doc>
<doc id="1790045" url="https://pl.wikipedia.org/wiki?curid=1790045" title="Centralna Baza Orzeczeń Sądów Administracyjnych">
Centralna Baza Orzeczeń Sądów Administracyjnych

Centralna Baza Orzeczeń Sądów Administracyjnych (CBOSA)– baza danych z orzeczeniami Naczelnego Sądu Administracyjnego i wojewódzkich sądów administracyjnych, udostępniana do powszechnego wglądu na stronie Naczelnego Sądu Administracyjnego.
Baza powstaje na podstawie zarządzenia Nr 9 Prezesa Naczelnego Sądu Administracyjnego z dnia 11 lipca 2007 r. w sprawie utworzenia Centralnej Bazy Orzeczeń i Informacji o Sprawach sądów administracyjnych i udostępniania orzeczeń przez Internet. Na mocy tego zarządzenia poszczególne sądy administracyjne są odpowiedzialne za wprowadzanie do Bazy orzeczeń przez nie wydanych. Do 1 października 2010 r. Baza miała zostać uzupełniona tak, by posiadać i udostępniać wszystkie orzeczenia sądów administracyjnych wydane po 1 stycznia 2004 r., a z lat wcześniejszych – wszystkie te orzeczenia, które kończyły postępowanie i podlegały uzasadnieniu (§ 14 przywołanego zarządzenia).
Baza jest udostępniana w pełnym zakresie wszystkim sędziom i wybranym pracownikom sądów administracyjnych, natomiast publicznie w Internecie udostępniane są jedynie te orzeczenia, z których usunięto dane osobowe (§ 5 przywołanego zarządzenia).

</doc>
<doc id="1790046" url="https://pl.wikipedia.org/wiki?curid=1790046" title="Bank Emisyjny">
Bank Emisyjny



</doc>
<doc id="1790047" url="https://pl.wikipedia.org/wiki?curid=1790047" title="Roman Klewin">
Roman Klewin

Roman Klewin (ur. 1917, zm. 2004 w Warszawie) – twórca teatru eksperymentalnego, artysta, tłumacz.
Studiował anglistykę w Warszawie. Tłumaczył m.in. Williama Blake’a i wiersze Edgara Allana Poego. Przez lata był przyjacielem Mirona Białoszewskiego. Razem tworzyli tzw. filmiki, które można zobaczyć w filmie "Parę osób, mały czas" w reż. Andrzeja Barańskiego. Pochowany na warszawskich Powązkach (kwatera 31 wprost-5-25).

</doc>
<doc id="1790048" url="https://pl.wikipedia.org/wiki?curid=1790048" title="Maksymilian Wołoszyn">
Maksymilian Wołoszyn



</doc>
<doc id="1790051" url="https://pl.wikipedia.org/wiki?curid=1790051" title="Aonach Mòr">
Aonach Mòr

Aonach Mòr (wymowa gaelicka: ) – szczyt w paśmie Ben Nevis, w Grampianach Zachodnich. Leży w Szkocji, w regionie Highland. Jest to ósmy co do wysokości szczyt w Szkocji. 

</doc>
<doc id="1790052" url="https://pl.wikipedia.org/wiki?curid=1790052" title="Escyna">
Escyna

Escyna – mieszanina saponin z nasion kasztanowca zwyczajnego ("Aesculus hippocastanum" L.). Lek działający przeciwzapalnie, łagodzi ból, zmniejsza obrzęki. Poprawia przepływ krwi, zmniejsza kruchość, przywraca elastyczność oraz właściwe napięcie naczyń krwionośnych. Zwiększa dotlenienie tkanek, przyspiesza rozpuszczanie zakrzepów krwi w podskórnych warstwach tkanek.
Dawkowanie.
Zwykle osoby dorosłe 40 mg 3 razy na dobę, doustnie 2 godziny przed posiłkiem albo 3 godziny po posiłku. Przy stosowaniu miejscowym 3 razy na dobę.
Uwagi.
Preparatów działających ogólnie nie zaleca się stosować u kobiet w I trymestrze ciąży.

</doc>
<doc id="1790053" url="https://pl.wikipedia.org/wiki?curid=1790053" title="Robert Plelo">
Robert Plelo



</doc>
<doc id="1790055" url="https://pl.wikipedia.org/wiki?curid=1790055" title="Càrn Mòr Dearg">
Càrn Mòr Dearg

Càrn Mòr Dearg (wymowa gaelicka: ) – szczyt w paśmie Ben Nevis, w Grampianach Zachodnich. Leży w Szkocji, w regionie Highland. Jest to dziewiąty co do wysokości szczyt w Szkocji. 

</doc>
<doc id="1790058" url="https://pl.wikipedia.org/wiki?curid=1790058" title="Lacerta goliath">
Lacerta goliath

 Lacerta goliath (syn. "Gallotia goliath") – wymarły gatunek dużej jaszczurki opisanej na podstawie skamieniałości odnalezionych w dwóch stanowiskach na Teneryfie i Gomerze w archipelagu Wysp Kanaryjskich. Przez niektórych autorów "Lacerta goliath" uznawana jest za przedstawiciela rodzaju "Gallotia", a pełna nazwa gatunkowa brzmi: " Gallotia goliath".
"Lacerta goliath" prawdopodobnie była dwukrotnie większa od największej jaszczurki z rodzaju "Lacerta" – jaszczurki perłowej i osiągała od 1 do 1,5 metra długości.
Gatunek ten żył na wyspach w okresie Plejstocenu i Holocenu. Jest bardzo prawdopodobne, że przyczyną wymarcia "Lacerta goliath" było pojawienie się pierwszych ludzi na wyspach tj. Guanczów oraz drapieżników sprowadzonych przez nich.
W jaskini na Teneryfie odnaleziono zmumifikowane szczątki tego gatunku jaszczurki, co umożliwiło dokładne poznanie morfologii, anatomii. Ponadto analiza DNA umożliwiła zbadanie pokrewieństwa "Lacerta goliath" z innymi gatunkami tego rodzaju żyjącymi do dziś na Wyspach Kanaryjskich, przede wszystkim z " Gallotia simonyi simonyi".

</doc>
<doc id="1790059" url="https://pl.wikipedia.org/wiki?curid=1790059" title="Kurs magnetyczny">
Kurs magnetyczny

Kurs magnetyczny – kąt zawarty między północną częścią linii magnetycznej N-S a dziobową częścią diametralnej statku. Z algebraicznego punktu widzenia kurs magnetyczny jest sumą kursu kompasowego i dewiacji. Zatem różnica między kursem kompasowym a magnetycznym związana jest z rodzajem materiałów, z których wykonany jest statek oraz z danym kursem, którym statek płynie.

</doc>
<doc id="1790060" url="https://pl.wikipedia.org/wiki?curid=1790060" title="Mastyf">
Mastyf



</doc>
<doc id="1790061" url="https://pl.wikipedia.org/wiki?curid=1790061" title="Jaskinie Mulu">
Jaskinie Mulu

Jaskinie Mulu – zespół jednych z największych jaskiń na świecie znajdujący się na terenie Parku Narodowego Gunung Mulu w Malezji na wyspie Borneo. Znajdują się w Górach Crockera na zboczu góry Mulu (2377 m n.p.m.). Cały system jaskiń znajduje się na odcinku ok. 200 km.
Po przekształceniu części stanu Sarawak na wyspie Borneo w park narodowy w roku 1978 zespół brytyjskich grotołazów na prośbę władz malezyjskich zbadał wnętrza jaskiń. Przez 15 miesięcy grupa ok. 100 naukowców przebywała w trudno dostępnym rejonie, który zamieszkiwany jest przez plemię .
W ukrytej dolinie znalezione zostało przejście, które zostało nazwane "Jaskinią Przepowiedni". Jest długa na 1,6 km i została w całości przebyta przez grotołazów dopiero w roku 1981. Podziemny kanał prowadzi do największej z nich nazwanej "Salą Sarawaku" (ang. "Sarawak Chamber"). Jest o wymiarach: długość – 701 m, szerokość – 396 m i wysokość – minimum 70 m.
Inne bardziej znane jaskinie to: "Jaskinia Jelenia", "Jaskinia Wiatrów", "Jaskinia Pomyślności".
Na terenie jaskiń spotkać można różnorakie zwierzęta: ślepe pająki, półprzezroczyste kraby, białe węże. Po zmroku wnętrze wypełnia się nietoperzami i jerzykami.
Cały system jaskiń i obszar parku narodowego został wpisany na listę organizacji ONZ UNESCO.

</doc>
<doc id="1790066" url="https://pl.wikipedia.org/wiki?curid=1790066" title="Bank (ujednoznacznienie)">
Bank (ujednoznacznienie)

Inne.
W Wielkiej Brytanii:

</doc>
<doc id="1790074" url="https://pl.wikipedia.org/wiki?curid=1790074" title="Kozia broda">
Kozia broda



</doc>
<doc id="1790083" url="https://pl.wikipedia.org/wiki?curid=1790083" title="Valdir Benedito">
Valdir Benedito

Valdir Benedito (ur. 25 października 1965 w Araraquara) – brazylijski piłkarz, występujący na pozycji defensywnego pomocnika.
Kariera klubowa.
Karierę piłkarską Valdir Benedito zaczął w klubie Ferroviária w 1987roku. W 1988 przeszedł na krótko do SC Internacional. W 1990 przeszedł do Atletico Paranaense Kurytyba, w którym grał do 1992. Z klubem z Kurytyby zdobył mistrzostwo stanu Parana - Campeonato Paranaense w 1990. Lata 1992–1995 spędził w Clube Atlético Mineiro, z którym zdobył Copa CONMEBOL 1992 oraz mistrzostwo stanu Minas Gerais – Campeonato Mineiro 1995.
W latach 1995–1997 grał w japońskiej Kashiwie Reysol. Po powrocie do Brazylii grał w Cruzeiro EC i Clube Atlético Mineiro, z którymi zdobył kolejne mistrzostwa stanu Minas Gerais – Campeonato Mineiro w 1998, 1999 i 2000 roku. W 2001 roku grał ponownie w Atletico Paranaense Kurytyba, z którym zdobył mistrzostwo stanu Parana - Campeonato Paranaense 2001. w późniejszych latach grał kolejno w Avaí FC, Américe Belo Horizonte, São Raimundo i Internacional Limeira, gdzie zakończył karierę w 2003 roku.
Kariera reprezentacyjna.
W reprezentacji Brazylii Valdir Benedito zadebiutował 28 maja 1991 w meczu z reprezentacją Bułgarii. Miesiąc później uczestniczył w Copa América 1991, na których Brazylia zajęła drugie miejsce. Podczas tych mistrzostw zagrał w dwóch spotkaniach: 19 lipca 1991 w meczu z reprezentacją Kolumbii oraz dwa dni później w meczu z reprezentacją Chile. Ostatni, czwarty raz w reprezentacji zagrał 21 lipca 1991 w meczu z reprezentacją Chile.

</doc>
<doc id="1790087" url="https://pl.wikipedia.org/wiki?curid=1790087" title="Pregoreksja">
Pregoreksja

Pregoreksja, anoreksja ciążowa – pojęcie z zakresu psychologii popularnej; wyróżniana przez niektórych odmiana anoreksji, występująca u kobiet w ciąży. Kobiety cierpiące na pregoreksję głodzą się, chcąc wyglądać atrakcyjnie podczas ciąży i jak najszybciej po porodzie. Pregoreksja nie jest uwzględniona w kryteriach ICD-10 (F50.0) ani DSM-IV (307.1); w przypadku spełnienia kryteriów anoreksji u ciężarnej rozpoznaje się anoreksję (jadłowstręt psychiczny) lub inne zaburzenia odżywiania.
Objawy są identyczne jak w przypadku anoreksji. Kobiety kontrolują wagę ciała, starając się ograniczyć konsekwencje bycia w ciąży na wygląd zewnętrzny. W tym celu spożywają dużo mniej pokarmu niż powinny lub intensywnie uprawiają sport. Istnieje ryzyko, że ilość spożywanego pokarmu nie pokryje zapotrzebowania na białka, witaminy i mikroelementy potrzebne dla dziecka do prawidłowego rozwoju oraz dla matki, aby przygotować się na poród, połóg i okres karmienia piersią. Także intensywne uprawianie sportu przez kobiety w ciąży, szczególnie podczas ostatniego trymestru, nie jest wskazane ze względu na możliwość pojawienia się m.in. zawrotów głowy i przyśpieszonego bicia serca.
Pregoreksja często dotyczy kobiet, których wygląd zewnętrzny jest związany z wykonywanym zawodem lub będących w centrum zainteresowania środków masowego przekazu, np. aktorek, modelek, kobiet udzielających się w polityce. Określenie to pojawiło się w mediach podczas doniesień prasowych o ciąży Nicole Kidman i Rachidy Dati. Pregorektyczkami nie zawsze zostają kobiety, które wcześniej były anorektyczkami. Anoreksja może rozwinąć się u kobiety dopiero po zajściu w ciążę, aczkolwiek kobiety, które wcześniej miały problemy z anoreksją są na nią bardziej narażone podczas ciąży, gdyż stres związany z zostaniem matką może prowadzić do nawrotu anoreksji. Najczęściej jednak zaburzone odżywianie występowało u danej kobiety już wcześniej, a ponieważ objawy anoreksji nie znikają po zajściu w ciążę, to dochodzi do pregoreksji.
Pierwsze przypadki pregoreksji zanotowano w Stanach Zjednoczonych, jednak obecnie obserwuje się je również w Wielkiej Brytanii i Nowej Zelandii.
Nazwa pochodzi od połączenia dwóch angielskich słów: "pregnancy" – ciąża oraz "anorexia" – anoreksja. Nie wiadomo, kto wymyślił ten termin. Pregoreksja nie jest (jeszcze) oficjalnie uznanym terminem medycznym. Kobieta z tego typu zaburzeniami zostałaby zakwalifikowana przez lekarza do grupy pacjentów z zaburzeniami odżywiania.
Stosowane przez kobietę w ciąży leki na odchudzanie lub zmniejszenie apetytu (diuretyki, środki przeczyszczające i inne) mogą wywierać działanie teratogenne lub embriotoksyczne na rozwijający się zarodek lub płód.

</doc>
<doc id="1790092" url="https://pl.wikipedia.org/wiki?curid=1790092" title="Śniardwy Orzysz">
Śniardwy Orzysz

Klub Sportowy Śniardwy – polski klub sportowy założony w 1951 roku w Orzyszu w województwie warmińsko-mazurskiem.
Protoplastą Śniardw był Wojskowy Klub Sportowy Legia Orzysz, występujący przez krótki okres w rozgrywkach okręgu białostockiego.
W roku 1951 powstał klub sportowy "Start Orzysz", który przystąpił do rozgrywek okręgu olsztyńskiego. W roku 1967 nastąpiła fuzja z drugim klubem z Orzysza "Metalowcem", powołano wówczas Wojskowe Koło Sportowe Śniardwy Orzysz. Z racji wojskowego opiekuna zespołu w szeregach Śniardw występowali głównie piłkarze odbywający służbę wojskową. Po reformie administracyjnej Śniardwy zostały przeniesione do okręgu suwalskiego, później białostockiego. W roku 1989 klub został rozwiązany wraz z likwidacją jednej z jednostek wojskowych w Orzyszu.
W roku 2007 drużyna MKS-u Orzysz (wsześniej Meprozet) zmieniła nazwę na Śniardwy, przejmując historię i tradycję wszystkich klubów z Orzysza. W statucie stowarzyszenia pojawił się zapis, że klub jest spadkobiercą tradycji seniorskiej piłki nożnej w Orzyszu. Uznaje się, że dotyczy to wszystkich klubów sportowych w Orzyszu, czyli Startu (1951-1967), Metalowca (1952-1967), Meprozetu - MKS-u (1978-2008) i Śniardw (1967-1989).
Stadion.
Klub rozgrywa mecze na Stadionie Miejskim w Orzyszu.
Meprozet / MKS Orzysz.
Meprozet Orzysz powstał w 1978 roku jako klub cywilny, był to drugi klub w Orzyszu obok wojskowych Śniardw. Nazwa Meprozet nawiązywała do zakładu produkcji rolnej, który sponsorował drużynę. W 1991 zakład Meprozet wycofał się ze wspierania drużyny, powołano wówczas MKS (Miejski Klub Sportowy). Następna zmiana nastąpiła po fuzji z Jurandem Bemowo Piskie i przez jeden sezon drużyna nosiła nazwę Jurand Orzysz. W 2002 roku ponownie zmieniono nazwę klubu na MLKS (Miejski Ludowy Klub Sportowy).
W roku 2008 drużyna zmieniła nazwę na Śniardwy Orzysz.

</doc>
<doc id="1790093" url="https://pl.wikipedia.org/wiki?curid=1790093" title="MBKS Victoria Bartoszyce">
MBKS Victoria Bartoszyce



</doc>
<doc id="1790094" url="https://pl.wikipedia.org/wiki?curid=1790094" title="BKS Tęcza Biskupiec">
BKS Tęcza Biskupiec



</doc>
<doc id="1790095" url="https://pl.wikipedia.org/wiki?curid=1790095" title="Jazz w Ruinach">
Jazz w Ruinach

Międzynarodowy Festiwal Jazz w Ruinach jest organizowany od roku 2004 zawsze na początku sierpnia w miejscach o charakterze historycznym i postindustrialnym w Gliwicach. Organizatorem festiwalu jest Stowarzyszenie Muzyczne Śląski Jazz Club, a pomysłodawcą Mirosław Rakowski. Od 2016 realizatorem festiwalu jest Daniel Ryciak. 
Informacje ogólne.
Od roku 2004 do roku 2018 festiwalu odbywał się w przestrzeniach Ruin Teatru Victoria w Gliwicach. Od roku 2019 odbywa się w Hali Modeli GZUT. 
Jazz w Ruinach to festiwal młodych wschodzących gwiazd muzyki jazzowej, około jazzowej i improwizowanej, ale także młodych adeptów sztuki graficznej z całego świata. Idea festiwalu to łączenie sztuk, czyli propagowanie nowych twarzy i zjawisk w muzyce improwizowanej, około jazzowej, oraz w sztuce graficznej i sztukach wizualnych. Festiwal ma za zadanie tworzyć platformę porozumienia pomiędzy tymi dziedzinami sztuki, ale także promującą nowe zespoły, zjawiska i brzmienia, a tym samym przedstawiać jak zjawisko pod tytułem "jazz" rozwija się w różnych częściach świata, jak młodzi twórcy rozumieją dzisiaj muzykę improwizowaną i jak hasło "jazz" oddziałuje na młodych twórców sztuk plastycznych i wizualnych. 
Geneza nazwy.
Pierwotnie nazwa nawiązywała do pierwszej lokalizacji festiwalu, czyli Ruin Teatru Victoria w Gliwicach. W miarę rozwoju i rozszerzania programu festiwalu, a także po zmianie lokalizacji nazwa "Jazz w Ruinach" odnosi się do samej idei festiwalu, czyli prezentacji nowych zjawisk w muzyce i grafice. W przypadku każdej formy sztuki często nowe zjawiska były uznawane za koniec danej formy sztuki, a artyści propagujący nowe trendy często byli ignorowani lub wyśmiewani. Historia pokazuje, że ten koniec był początkiem czegoś nowego, co z czasem weszło do kanonu. Stąd tzw. ruiny (dawnych epok, stylistyk i gatunków) wydają się idealnym miejsce dla festiwalu nowych zjawisk i młodych twórców. 
Druga kwestia była aktualna od samego początku festiwalu, czyli restauracja historycznych i postindustrialnych obiektów na Śląsku, ich rewitalizacja i ocalenie dla następnych pokoleń. Stąd idea by pojawiać się w takich przysłowiowych „ruinach” by zaszczepiać je młodzieńczą energią i mieć nadzieję na ich odrodzenie w nowych czasach i realiach, bardzo często w zupełnie nowej funkcji użytkowej.
Festiwal.
Na festiwal składają się:

</doc>
<doc id="1790096" url="https://pl.wikipedia.org/wiki?curid=1790096" title="Włókniarz Białystok">
Włókniarz Białystok

Włókniarz Białystok – polski klub piłkarski, z siedzibą w Białymstoku, założony w 1947.
Historia.
Międzyzakładowy Klub Sportowy „Włókniarz” powstał w 1947 roku z połączenia 4 białostockich klubów: PKS – Włókniarz Fasty, WKS Orzeł, KS – Włókniarz Sierżana, KS – Pogoń Wasilków. Posiadał silne wsparcie licznych zakładów włókienniczych m.in. Kombinatu Fasty. Największą sekcją była piłka nożna i koszykówka kobiet, w najlepszym okresie swojej działalności funkcjonowały: koszykówka mężczyzn, siatkówka mężczyzn, sekcja kolarstwa, sekcja łucznicza, brydża sportowego, trójboju siłowego.
Klub swoją siedzibę miał przy ulicy Antoniukowskiej 60, znajdowały się tam boiska piłkarskie, tory łucznicze oraz wybudowana w 1990 roku hala sportowa. Był to największy tego typu obiekt w Białymstoku, posiadał trybuny oraz duże zaplecze socjalne. W 2007 roku w wyniku złej sytuacji finansowej zarząd klubu sprzedał ziemię oraz halę firmie developerskiej. W roku 2011 hala została zburzona a w jej miejscu powstało osiedle mieszkaniowe.
W sezonie 2013/14 sekcja męska piłki nożnej klubu występowała w klasie okręgowej (grupa: podlaska), z której wycofała się po rundzie jesiennej. Sekcja została reaktywowana i w sezonie 2021/22 seniorzy brali udział w rozgrywkach klasy A.
Klub posiada również seniorską sekcję piłki nożnej kobiet grającą w II lidze (grupa północna).
Stadion.
Klub rozgrywał mecze na Stadionie Włókniarza w Białymstoku (obiekt nieistniejący).
Obecnie drużyna seniorek klubu rozgrywa swoje mecze na boisku bocznym przy Stadionie Miejskim w Białymstoku na ul. Słonecznej 1.

</doc>
<doc id="1790097" url="https://pl.wikipedia.org/wiki?curid=1790097" title="Ryszard Ostrowski (piłkarz)">
Ryszard Ostrowski (piłkarz)

Ryszard Ostrowski (ur. 19 kwietnia 1968 w Białymstoku) – polski piłkarz występujący na pozycji napastnika. Wychowanek Włókniarza Białystok.
W 1988 trafił do wojska, przez co przez ponad dwa sezony reprezentował barwy Mazura Ełk. Po obcyciu służby wojskowej przeszedł do Jagiellonii Białystok, której barwy reprezentował 12 sezonów. Następnie grał w Hetmanie Białystok. Karierę zakończył w klubie KS Wasilków.
W polskiej lidze zagrał 34 spotkań i strzelił 4 bramki w barwach Jagiellonii Białystok.
Łącznie w barwach Jagiellonii rozegrał 342 mecze ligowe na czterech poziomach rozgrywek, w których strzelił 36 bramek.
Aktualnie jest zasłużonym emerytem Państwowej Straży Pożarnej.

</doc>
<doc id="1790098" url="https://pl.wikipedia.org/wiki?curid=1790098" title="Pawołocz">
Pawołocz

Pawołocz (ukr. Пaволоч) – wieś na Ukrainie, w obwodzie żytomierskim, w rejonie żytomierskim. W 2001 roku liczyła 1437 mieszkańców.
Historia.
W Rzeczypospolitej miasteczko Pawołocz znajdowało się w powiecie skwirskim województwa kijowskiego, od II rozbioru w Imperium Rosyjskim.
20 sierpnia 1651 w obozie wojskowym pod Pawołoczą zmarł książę Jeremi Wiśniowiecki, wojewoda ruski. Traktat w Buczaczu z 1672 roku przyznał miasto Imperium Osmańskiemu, a dokładniej hetmanowi Piotrowi Doroszence, który faktycznie zagarnął je wiosną 1673 (dzięki zdradzie pułkownika Piwy). Do Korony powróciło w marcu 1675 roku, gdy z rąk kozacko-tatarskich zdobył ją hetman Michał Radziwiłł.
21 marca 1799 we dworze urodził się poeta Franciszek Kowalski, powstaniec listopadowy, znany jako autor tekstu pieśni "„Tam na błoniu błyszczy kwiecie”" ("„Ułan na wedecie”"). W Pawołoczy do pierwszej komunii świętej przystępował (ok. 1811-1812 r.) późniejszy poeta romantyczny, Józef Bohdan Zaleski. 
Siedziba dawnej w powiecie skwirskim guberni kijowskiej.

</doc>
<doc id="1790100" url="https://pl.wikipedia.org/wiki?curid=1790100" title="Zbigniew Szugzda">
Zbigniew Szugzda

Zbigniew Szugzda (ur. 29 marca 1970 w Białymstoku) – polski piłkarz występujący na pozycji napastnika, wychowanek Jagiellonii.
Grał w zespołach: Jagiellonia Białystok, MZKS Wasilków, Hetman Białystok, Wigry Suwałki, Mazur Ełk, ŁKS Łomża, Pogoń Łapy oraz Supraślanka Supraśl. Po rundzie jesiennej sezonu 2005/06 zakończył karierę.
W polskiej I lidze rozegrał 46 spotkań i strzelił 3 gole, wszystkie w barwach Jagiellonii.
Brat Janusza Szugzdy.

</doc>
<doc id="1790112" url="https://pl.wikipedia.org/wiki?curid=1790112" title="Rezerwat przyrody Torfowisko Borówki">
Rezerwat przyrody Torfowisko Borówki

Torfowisko Borówki (potocznie określany również mianem Torfowisko Borówki – Wierzbowa) – torfowiskowy rezerwat przyrody, utworzony w dniu 26 stycznia 1994 roku, położony w obrębie leśnym Wierzbowa, na bagnach Borów Dolnośląskich. Jest to rezerwat o dużej ilości gatunków roślin chronionych, przez co jest cennym stanowiskiem florystycznym.
Położenie.
Rezerwat położony jest na bagnach leżących pomiędzy wsiami Borówki (stąd nazwa rezerwatu) i Wierzbowa, w gminie Gromadka, w pow. bolesławieckim, w woj. dolnośląskim. Geodezyjnie obszar rezerwatu leży w większości w obrębie miejscowości Wierzbowa, i w mniejszej części w obrębie wsi Borówki.
Pod względem geograficznym, leży w mezoregionie Równinie Legnickiej, w V Śląskiej Krainie Przyrodniczo-leśnej, i w I Dzielnicy Równiny Dolnośląskiej. Obszar rezerwatu w całości znajduje się w zakresie Nadleśnictwa Chocianów – obręb Wierzbowa, Przemkowskiego Parku Krajobrazowego oraz obszaru Natura 2000 PLB020005 Bory Dolnośląskie OSO.
Obszar.
Całość powierzchni rezerwatu wynosi 37,42 ha, w tym 2,98 ha obejmują stawy po wyrobiskach torfowych. Przez wiele dziesięcioleci, przed urządzeniem w tych miejscach rezerwatu, obszar ten nazywany był "Siedmioma" lub "Sześcioma Stawami".
Przyroda.
Ze względu na różny stopień zawilgocenia, teren rezerwatu składa się z różnych zbiorowisk roślinnych, w tym chroniących rośliny rosnące tylko na kilku stanowiskach w obrębie Dolnego Śląska. Na zbiornikach dystroficznych rośnie grzybień północny (w płatach), pływacz średni oraz mchy wodne. Grzybień północny występuje też na torfiankach ("Sześć stawów", już poza terem rezerwatu). Przy brzegach rośnie rosiczka pośrednia, a na bezleśnych torfowiskach - przygiełka biała i wełnianka wąskolistna. Wyższe partie torfowisk porasta bór bagienny (sosna zwyczajna, świerk). W tym zbiorowisku występują: żurawina błotna, żurawina drobnoowocowa i wełnianka pochwowata. Między borem bagiennym, a bezleśnym torfowiskiem, jak również w podszycie boru, istnieją stanowiska bagna zwyczajnego. Poza borem bagiennym rosną lasy z brzozą omszoną, kruszyną i orlicą. W granicach rezerwatu występują też zbiorowiska bagiennego lasu olchowego z czermienią błotną. 

</doc>
<doc id="1790113" url="https://pl.wikipedia.org/wiki?curid=1790113" title="Actin Shady">
Actin Shady

'Actin Shady' – mixtape rapera Obie Trice. Na płycie gościnnie wystąpili między innymi D12, King Gordy.

</doc>
<doc id="1790118" url="https://pl.wikipedia.org/wiki?curid=1790118" title="Historia Rosjan w Toruniu">
Historia Rosjan w Toruniu

Rosjanie w Toruniu – grupa narodowa, wyznająca w większości religię prawosławną, na większą skalę obecna w Toruniu od dwudziestolecia międzywojennego. Osiedlający się wówczas w Toruniu Rosjanie byli w większości przeciwnikami rewolucji październikowej, należącymi do białej emigracji rosyjskiej, lub też walczącymi po stronie polskiej w wojnie z bolszewikami i internowanymi w II RP po podpisaniu traktatu ryskiego. Ich liczebność ustabilizowała się na poziomie ok. 100. osób. W okresie międzywojennym była to grupa silnie zintegrowana, prowadząca działalność kulturalną i czynnie uczestnicząca w życiu parafii prawosławnej w Toruniu. Jej aktywność zamarła po II wojnie światowej, kiedy środowisko Rosjan stało się obiektem represji ze strony Urzędu Bezpieczeństwa. 
Rosjanie na małą skalę byli najprawdopodobniej obecni w Toruniu już wcześniej, nie tworząc jednak widocznej w życiu miasta społeczności. Najstarszym śladem, mogącym świadczyć o ich obecności jest płyta nagrobna z napisem w cyrylicy, wykonana w 1668.
Jeńcy wojenni z okresu I wojny światowej.
Pierwsze większe grupy Rosjan pojawiły się na Pomorzu po klęskach poniesionych w Prusach Wschodnich przez armię rosyjską w 1914. Grupa ta liczyła co najmniej kilkadziesiąt tysięcy osób (tylu jeńców dostało się do niewoli niemieckiej jedynie po bitwie pod Tannenbergiem). Jeńcy zostali rozlokowani w pośpieszenie organizowanych obozach w Tucholi, Czersku i Gdańsku, w których przebywali do końca wojny. Możliwość legalnego powrotu do Rosji otrzymali w listopadzie 1918. Kilkaset osób nie skorzystało jednak z tej możliwości. Dokumenty Urzędu Wojewódzkiego Pomorskiego w Toruniu mówią o 240 byłych jeńcach rosyjskich, którzy pozostali na terenie tego województwa. Wiadomo również, że osoby te ubiegały się w warszawskim Konsulacie Rosji o paszporty, uzyskując odpowiedzi odmowne i stając się bezpaństwowcami. Statystyki nie precyzują jednak, ilu spośród byłych jeńców osiedliło się na terenie Torunia.
Internowani z wojny polsko-bolszewickiej.
Po zakończeniu działań wojennych konfliktu polsko-bolszewickiego w grudniu 1920 w Toruniu powstał Obóz Internowanych nr 15, zlokalizowany w wybranych obiektach Twierdzy Toruń: forcie XI, forcie XIII, forcie XV (obiekty mieszkalne), forcie XIV, forcie XII (miejsca stacjonowania kompanii wartowniczych) i forcie II (szpital). Internowani Rosjanie pochodzili z oddziałów gen. Stanisława Bułaka-Bałachowicza, dawnych oddziałów kozackich pod komendą esauła W. Jakowlewa oraz 3 Armii Rosyjskiej pod dowództwem gen. Borysa Peremykina, wchodzącej w skład sił zbrojnych pod komendą gen. Wrangla. Pierwszy transport internowanych dotarł do Torunia 25 grudnia 1920, następny – w pięć dni później. W pierwszej grupie do Torunia dotarł tysiąc żołnierzy i oficerów z oddziałów Bułaka-Bałachowicza, druga grupa liczyła dwa razy więcej ludzi. W obozie w Toruniu przebywało 591 oficerów i 857 szeregowców z armii Peremykina, ponadto zaś 130 związanych z nią cywilów. Mniejsza liczba internowanych pochodziła z oddziałów kozackich; składało się na nią 24 cywilów, 570 szeregowców i 126 oficerów. Doraźnie, do czasowej pracy, do Torunia trafiali również osadzeni w innych obozach. W 18. Pułku Ułanów Pomorskich pracowała grupa 200 byłych żołnierzy gen. Denikina, przysłanych do tej pracy z obozu w Tucholi. 
Obóz w Toruniu istniał do jesieni 1921. W czasie jego istnienia co najmniej 300 osób dokonało udanej ucieczki, czego przyczyną mogły być trudne warunki lokalowe i sanitarne panujące w obozie. Uciekinierzy ci najczęściej opuszczali Toruń, kierując się na wschodnie ziemie Polski lub do większych miast. Do Torunia docierali natomiast inni zbiegowie – z Obozu Internowanych nr 7 w Tucholi. Już po zamknięciu obozu w Toruniu część przebywających w nim żołnierzy i oficerów otrzymała możliwość legalnego pozostania w mieście. Warunkiem było znalezienie stałego zatrudnienia – wówczas wydawana była karta zwolnienia z obozu i karta pobytu. W celu zdobycia karty Rosjanie często podejmowali czasowo nielegalną pracę. Wśród osób, które pozostały w Toruniu, przeważali oficerowie i ich rodziny, zatrudniani najczęściej w prywatnych przedsiębiorstwach lub przy pomocniczych pracach w jednostkach Wojska Polskiego. Liczebność tej grupy szacuje się na ok. 220 osób. 
W Toruniu osiedliła się również część czterystosobowej grupy jeńców bolszewickich z obozu w Tucholi, którzy po jego zamknięciu w listopadzie 1922 pozostali na terytorium województwa pomorskiego. Toruń, obok Grudziądza i Bydgoszczy, uważany był przez nich za jedno z najatrakcyjniejszych miejsc osiedlenia ze względu na szanse na zdobycie stałej pracy.
Mniejszość rosyjska w dwudziestoleciu międzywojennym.
W 1923 liczba osób narodowości rosyjskiej zamieszkujących na stałe w Toruniu ustabilizowała się na poziomie około stu. 22 lipca 1924 na terenie miasta rozpoczęta została rejestracja obcokrajowców narodowości rosyjskiej oraz ukraińskiej, którzy musieli zadeklarować chęć pozostania w Polsce lub wyjazdu. Świadome zignorowanie nakazu rejestracji wiązało się z wydaleniem z obszaru II RP. Rosjanie, którzy pozostali w mieście, według spisu z 1923 w większości pracowali jako rzemieślnicy różnych specjalności, rzadziej robotnicy, technicy, lekarze, handlowcy oraz urzędnicy. W większości byli to dawni oficerowie, podczas gdy szeregowcy stanowili najmniej liczną grupę spośród pozostających w Toruniu. Według danych z lutego 1922 większość społeczności rosyjskiej stanowili samotni mężczyźni (156 osób przy 23. mężczyznach posiadających rodziny). W 1923 Rosjanin nazwiskiem Popow razem z Żydem Alterem i Niemcem Szulcem założył placówkę handlową "Poppow i Ska". 
Rosjanie zamieszkali w Toruniu szybko zaczęli organizować życie kulturalne w swoim środowisku. Jeszcze w Obozie Internowanych nr 15 metodą powielaczową były drukowane czasopisma "Nasza Gazeta", "Donskij Kozak" oraz "Otzwuki". Rosjanie organizowali kursy czytania i pisania dla analfabetów oraz powoływali do życia zespoły muzyczne, grupy teatralne i chóry. Ich występy miały charakter otwarty. Zespół złożony z Rosjan wystawił nawet w Toruniu opery Giuseppe Verdiego "La Traviata" i "Rigoletto", zyskując pozytywne oceny w lokalnej prasie. W organizacji życia kulturalnej w obozie oraz późniejszego życia społeczności rosyjskiej w Toruniu uczestniczył oddział Chrześcijańskiego Związku Młodzieży Męskiej. Rosjanie powołali również do życia drużynę piłkarską, która rozgrywała mecze z działającymi w Toruniu klubami "Czarni" i Gryf". 
Oprócz cywilnych Rosjan osiadłych na stałe, w Toruniu obecni byli również żołnierze Wojska Polskiego narodowości rosyjskiej. Zgodnie z systemem kierowania rekrutów do jednostek odległych od ich miejsca urodzenia i dotychczasowego zamieszkania, w poborze na przełomie lat 1922/1923 do Torunia trafiły liczne grupy Ukraińców, Białorusinów oraz Żydów ze wschodnich województw kraju. Wśród rekrutów byli również obywatele polscy narodowości rosyjskiej, którzy w lutym 1923 stanowili 0,97% wszystkich żołnierzy. 
Aktywność polityczna.
Rosjanie wcześnie zaczęli również tworzyć organizacje o charakterze politycznym. Wiosną 1921 złożyli prośbę do władz miejskich o rejestrację Komitetu Obywateli Wschodniej Syberii i Dalekiego Wschodu, na którą otrzymali odpowiedź odmowną. Siedziba zarządu Komitetu miała się mieścić przy ul. Głównej 32 w Podgórzu. Rok później, w czerwcu 1922, wpłynęła kolejna prośba o rejestrację stowarzyszenia nazwanego Komitetem Rosyjskim. W przedłożonym projekcie jego statutu zawarto informację, iż celem Komitetu ma być udzielanie Rosjanom wszelkiej pomocy prawnej i materialnej, jak również dbanie o zaspokajanie ich potrzeb kulturalnych i religijnych. Stowarzyszenie miało mieć charakter otwarty także dla Polaków płci obojga, pod warunkiem opłacania rocznej składki członkowskiej w wysokości 600 marek polskich. Władze miasta odmówiły jednak również tym razem, gdyż ugrupowanie to miało zrzeszać zwolenników odbudowy Imperium Rosyjskiego w granicach sprzed 1914, przeciwnych niepodległości Polski. Główni inicjatorzy powstania Komitetu, podpułkownik Sergiusz Głuszkow i pułkownik Borys Tymoszczenko zostali internowani w obozie pod Strzałkowem. Na decyzję wojewody pomorskiego wpływ miał fakt, iż płk Tymoszczenko był już znanym działaczem monarchistycznym, udzielającym się w stowarzyszeniach o tym profilu politycznym działających w Gdańsku, a utrzymującym kontakty z podobnymi organizacjami z Paryża i Berlina, co potwierdziła rewizja w jego mieszkaniu. Ostatecznie rosyjska organizacja o charakterze monarchistycznym nigdy nie powstała w Toruniu, jednak idee te pozostawały silne wśród przedstawicieli mniejszości rosyjskiej w mieście. Ich wyrazem były np. panichidy odprawiane w rocznicę śmierci gen. Wrangla czy ostatniej rosyjskiej carycy-matki Marii Fiodorowny. 
Na niewielką skalę rosyjscy emigranci wykazywali sympatie komunistyczne. Szewc Włodzimierz Iwanow organizował w mieście zebrania o takim charakterze, zakończone po interwencji policji w grudniu 1921. Uczestnicy rozpędzonego wówczas zebrania trafili do obozów w Tucholi i pod Strzałkowem.
Mimo faktu, iż duża ilość rosyjskich mieszkańców Torunia reprezentowała poglądy monarchistyczne, nie prowadzili oni na terenie miasta działalności antypolskiej, a nawet podkreślali swoją lojalność wobec II Rzeczypospolitej. W 1928 w cerkwi prawosławnej w Toruniu odbyło się nabożeństwo w intencji Polski, podczas którego świątynia została przystrojona biało-czerwonymi flagami. Podobne symbole pojawiły się na domach Rosjan. W roku następnym wzięli oni również udział w uroczystościach imienin marszałka Józefa Piłsudskiego.
Organizacje społeczne.
W styczniu 1923 Rosjanami w Toruniu zainteresował się Rosyjski Komitet Opiekuńczy, zarejestrowany w sierpniu 1921, z siedzibą w Warszawie. Jego pierwszym przedsięwzięciem była organizacja biblioteki rosyjskojęzycznej, czym miał zająć się oddelegowany do Torunia pracownik Komitetu Wasilij Gulcew. Władze Torunia wyraziły zgodę na urządzenie biblioteki, którą zlokalizowano w wynajętym pomieszczeniu w kamienicy przy ul. Mickiewicza 116. W pierwszej fazie swojego istnienia biblioteka posiadała jedynie ok. 80-90 pozycji, nie dysponowała również czytelnią. Korzystanie z niej było nieodpłatne. Mimo wyrażenia zgody na jej urządzenie władze miejskie traktowały lokal biblioteczny jako ewentualne miejsce spotkań emigrantów i starały się utrzymywać go pod obserwacją.
15 sierpnia 1926 odbyło się pierwsze zebranie Toruńskiego Oddziału Rosyjskiego Komitetu Opiekuńczego nad Emigrantami w Polsce, w lokalu przy ul. Mostowej 6. Oddział postawił sobie za zadanie realizację w Toruniu zadań statutowych Komitetu, jakimi było udzielanie wszelkiej pomocy rosyjskim emigrantom, uchodźcom i byłym jeńcom wojennym w Polsce, reprezentowanie ich w urzędach i wobec władz oraz prowadzenie w ich środowisku aktywności oświatowej i kulturalnej. Szczególnymi zadaniami oddziału toruńskiego miała być opieka nad biblioteką rosyjską, wspieranie materialne najuboższych Rosjan żyjących w Toruniu, także poprzez doradztwo prawne. Pierwszym prezesem oddziału był W. Gulcew, od 9 września 1928 – S. Isajewicz, zaś od 1 grudnia 1929 – ponownie Gulcew. Według zachowanych dokumentów z walnego zebrania we wrześniu 1928, organizacja zwracała się z prośbą do władz miasta o wsparcie finansowe Komitetu oraz wydanie pozwolenia na dodatkową zbiórkę pieniędzy na potrzeby najuboższych emigrantów rosyjskich. Szczególnie widoczną w życiu miasta sferą działalności Komitetu była jednak aktywność kulturalna: organizacja koncertów muzyki rosyjskiej oraz odczytów. Szczególnie często poruszanym w ich trakcie tematem była bieżąca sytuacja w Związku Radzieckim. Wiadomo, że 31 marca 1928 mec. K. Nikołajew przedstawił publiczny referat zatytułowany "Drogi Rosji po rewolucji", zaś 5 kwietnia 1930 dziennikarz M. Donarski mówił o prześladowaniach religijnych w ZSRR. W tym drugim spotkaniu wzięło udział ok. 100. słuchaczy.
Mniejszość rosyjska, jak również mniej od niej liczebna mniejszość ukraińska w Toruniu, były traktowane przez polską większość mieszkańców pozytywnie. Wyrazem przekonania o lojalności Rosjan wobec Polski i wygaśnięciu wcześniejszych podejrzeń wobec nich jest fakt, że po 1932 władze faktycznie zaprzestały wcześniejszych działań obserwacyjnych względem tej grupy, skupiając się na znacznie liczniejszej mniejszości niemieckiej w mieście.
Religia.
Rosjanie, zamieszkali na stałe na Pomorzu, byli wyznawcami prawosławia, chociaż zdarzały się wśród nich przypadki konwersji na katolicyzm. Tymczasowa kaplica prawosławna pod wezwaniem św. Mikołaja działała już w Obozie Internowanych. Parafia ta pozostawała czynna także po formalnej likwidacji obozu, do uregulowania statusu emigrantów rosyjskich i ukraińskich w 1924. Ze względu na brak cerkwi lub przynajmniej kaplicy domowej, prawosławni wynajmowali różne obiekty: kaplicę ewangelicko-augsburską przy ul. Strumykowej (marzec-październik 1922) oraz kaplicę ewangelicko-reformowaną przy ul. Dominikańskiej. 6 stycznia 1924 prawosławni przejęli kaplicę wojskową na terenie Baonu Sanitarnego nr 8, która stała się świątynią parafii wojskowej. Opiekowała się ona żołnierzami wyznania prawosławnego odbywającymi w Toruniu służbę wojskową oraz emigrantami rosyjskimi i ukraińskimi. W 1927 parafia uzyskała prawo do użytkowania dawnego ewangelickiego kościoła Trójcy Świętej na Rynku Nowomiejskim, który został wyświęcony na cerkiew pod wezwaniem św. Mikołaja. Funkcję tę budynek spełniał do 1939, kiedy hitlerowskie władze okupacyjne zamknęły cerkiew. Pozwoliły jednak na urządzenie nowej, czynnej do dziś świątyni prawosławnej w budynku dawnego kościoła staroluterańskiego przy ul. Podgórnej 69, która nosi to samo wezwanie. 
Istnienie parafii prawosławnej odgrywało istotną rolę w integracji mniejszości rosyjskiej i rozwoju jej życia kulturalnego. Szczególną rolę dla niej odegrał pierwszy duchowny parafii, ks. kapelan Stefan (Rudyk), którego aktywność na rzecz Rosjan wzbudziła zastrzeżenia władz wojskowych i doprowadziła do jego przeniesienia do pracy w Grudziądzu, a następnie w Katowicach. 
Z inicjatywy rosyjskiej społeczności w Toruniu 29 grudnia 1925 został złożony wniosek o rejestrację Bractwa Prawosławnego w Toruniu. Wniosek zawierał projekt statutu, który przewidywał, iż Bractwo będzie stowarzyszeniem otwartym dla wszystkich wyznawców prawosławia niezależnie od narodowości. Uzależniał również jego ostateczne powstanie od zgody metropolity warszawskiego i całej Polski. Władze miejskie zarejestrowały Bractwo 26 stycznia 1926, natomiast pozytywna decyzja ze strony metropolii warszawskiej wpłynęła 12 maja tego samego roku. W momencie swojego zebrania konstytucyjnego, jakie miało miejsce w lokalu przy ul. Mostowej 6 – 14 lipca 1926, liczyło 104. członków (nie wszyscy byli Rosjanami). 
Bractwo zajmowało się nie tylko działalnością związaną bezpośrednio z religią, ale i organizowało przedstawienia amatorskie, koncerty, odczyty i spotkania różnego rodzaju. Składka członkowska wynosiła 1 złoty na miesiąc. Bractwo było głównym organizatorem chóru śpiewającego w toruńskiej cerkwi, przygotowywało również coroczne obchody Bożego Narodzenia otwarte dla wszystkich Rosjan. Prowadziło również działalność kulturalną – z jego inicjatywy odbywały się koncerty muzyki cerkiewnej oraz odczyty o podobnej tematyce. Działalność Bractwa uzupełniała się tematycznie z działalnością Toruńskiego Oddziału Rosyjskiego Komitetu Opiekuńczego, członkostwo w obydwu organizacjach było częstym przypadkiem. Sytuacja ta zmieniła się po 1930. Wówczas konflikty personalne między działaczami rosyjskimi w Toruniu doprowadziły do zakończenia współpracy między obydwoma organizacjami. Do tej pory dzieliły one lokal przy ul. Bydgoskiej 66 i wspólną bibliotekę. W momencie podziału Oddział Toruński Rosyjskiego Komitetu Opiekuńczego razem ze swoim księgozbiorem przeniósł się do wynajętych pomieszczeń przy ul. Bydgoskiej 26 A. 
Kwestia postawy Rosjan mieszkających w Toruniu wobec wybuchu II wojny światowej i hitlerowskiej okupacji Torunia nie została dotąd zbadana i opisana.
Mniejszość rosyjska po 1945.
W 1941 istniejący już wcześniej w Toruniu obóz jeniecki został poszerzony o oddział przeznaczony dla wziętych do niewoli żołnierzy Armii Czerwonej. Byli oni przetrzymywani na wyznaczonym dla nich obszarze w pobliżu linii kolejowej z Torunia do Bydgoszczy, w dzielnicy Glinki, w barakach lub samodzielnie wykopanych jamach ziemnych. Jeńcy radzieccy byli wykorzystywani do prac przymusowych na terenie Torunia i pobliskich miejscowości w wymiarze 10-12 godzin dziennie, co w połączeniu z fatalnymi warunkami sanitarnymi panującymi w obozie przyczyniło się do wyjątkowo wysokiej śmiertelności wśród osadzonych. Łącznie w działającym do stycznia 1945 obozie zmarło 14219 osadzonych, pochowanych w zbiorowych grobach w lesie przy drodze wyjazdowej do miejscowości Cierpice. Dziś teren cmentarza czerwonoarmistów jest uporządkowany, zaś w 1969 przed bramą cmentarza wzniesiono pomnik ku ich czci. 
W czasie II wojny światowej na terytorium Pomorza, a w tym Torunia, znalazła się również grupa uciekinierów z ZSRR. Władze tego kraju prowadziły po wojnie zdecydowane działania na rzecz ich powrotu. Na przełomie 1945 i 1946 w Toruniu przebywało 49 takich osób (bez wskazania konkretnej narodowości). Większość z nich została przymusowo repatriowana. Jednak dane z 1951 wskazują na 18. Rosjan, którzy przybyli do Torunia w czasie II wojny światowej, i pozostali w mieście po przejściu pełnej procedury uzyskiwania obywatelstwa polskiego. 
Po wejściu Armii Czerwonej do Torunia Rosjanie związani z białą emigracją stali się grupą szczególnie narażoną na prześladowania. Według M. Golona z Torunia wywieziono ok. 30 Rosjan i Ukraińców, co stanowiło blisko 1/3 wszystkich wywózek Rosjan z Pomorza. Ten sam autor stwierdza, że jest prawdopodobnym powrót części wywiezionych z łagrów, jednak brak danych statystycznych uniemożliwia ustalenie dalszych losów deportowanych. Wśród wywiezionych, którzy zostali wywiezieni do obozu i nie wrócili do Torunia, był proboszcz parafii prawosławnej ks. Wiaczesław Rafalski (służący następnie w Warszawie) oraz jego córka Natalia. W dokumencie toruńskiego Urzędu Bezpieczeństwa zawarto 11 nazwisk Rosjan z Torunia, których uznano za nielojalnych wobec władzy radzieckiej oraz nowych władz Polski, oficjalnie na podstawie analizy ich zachowania w czasie II wojny światowej. Zdaniem M. Golona podstawą do takiej oceny niektórych osób mógł być jednak fakt ich pozostania na emigracji w Polsce w okresie międzywojennym oraz prowadzona w tym czasie działalność. Dokumenty UB potwierdzają również, że także po wojnie mniejszość rosyjska pozostawała w pozytywnych stosunkach z Polakami. 
W latach powojennych nie były prowadzone szczegółowe statystyki ilości osób poszczególnych narodowości w Toruniu. W sierpniu 1945 odnotowano jedynie liczbę mieszkańców Torunia narodowości innej niż polska i niemiecka, którą ustalono na 121 osób. Mieszczą się w niej zarówno Rosjanie, jak i mniej liczni Ukraińcy i Białorusini. Z kolei w 1948 liczbę Rosjan w ówczesnym województwie pomorskim oszacowano na 301 osób. Wiadomo przy tym, że byli oni skoncentrowani w dużych miastach – obok Torunia były to Włocławek, Bydgoszcz i Gdańsk, co odpowiadało tendencjom sprzed wojny. Jedyne bardziej szczegółowe zestawienie dla Torunia zostało wykonane dopiero w 1960 przez Powiatową Radę Narodową. W powiecie toruńskim mieszkało według niego 28 Rosjan. 
Wywózki i aresztowania, jak również próby ukrywania się sprawiły, że życie mniejszości rosyjskiej nie mogło toczyć się dotychczasowym trybem. M. Golon uważa jednak, że w porównaniu z innymi miejscowościami na Pomorzu (poza Gdańskiem), gdzie pozostali przedstawiciele słowiańskich mniejszości narodowych, społeczność toruńska była i tak dobrze zorganizowana, w czym pomagał fakt przetrwania parafii prawosławnej. Działające przed wojną stowarzyszenia nie wznowiły jednak działalności. 
Śladem obecności rosyjskich emigrantów w Toruniu są kwatery prawosławne na cmentarzach garnizonowym (obecnie Cmentarz Komunalny nr 1) oraz św. Jerzego. Na Cmentarzu Garnizonowym i Cmentarzu Komunalnym nr 2 znajdują się ponadto groby żołnierzy Armii Czerwonej poległych w rejonie Torunia w 1945 lub wziętych do niewoli i w niej zmarłych.

</doc>
<doc id="1790120" url="https://pl.wikipedia.org/wiki?curid=1790120" title="Rywociny">
Rywociny



</doc>
<doc id="1790121" url="https://pl.wikipedia.org/wiki?curid=1790121" title="Ben Lawers">
Ben Lawers

Ben Lawers (gael. "Beinn Labhair", wym. []) – szczyt w paśmie Lawers, w Grampianach Zachodnich. Leży w Szkocji, w regionie Perth and Kinross. Jest to dziesiąty co do wysokości szczyt w Szkocji. 

</doc>
<doc id="1790123" url="https://pl.wikipedia.org/wiki?curid=1790123" title="Gallotia goliath">
Gallotia goliath



</doc>
<doc id="1790127" url="https://pl.wikipedia.org/wiki?curid=1790127" title="Neurokinina B">
Neurokinina B

Neurokinina B – neuroprzekaźnik peptydowy z grupy tachykinin.
Występuje w wysokim stężeniu u ciężarnych kobiet, u których dochodzi do rozwoju stanu przedrzucawkowego. Jest wykrywalna od 9 tygodnia ciąży, może więc służyć do monitorowania kobiet z grupy ryzyka.
Zawiera fosfocholinę, która stanowi jedną z substancji maskujących komórki łożyska przed układem odpornościowym matki.
W grudniu 2008 odkryto, że neurokinina B i jej receptor neurokininowy typu 3 stanowią elementy krytyczne systemu, który uruchamia w mózgu uwalnianie gonadoliberyny, co wyzwala kaskadę biochemicznych i neurologicznych procesów prowadzących do osiągnięcia dojrzałości płciowej.

</doc>
<doc id="1790128" url="https://pl.wikipedia.org/wiki?curid=1790128" title="Nürnberger Versicherungsgruppe">
Nürnberger Versicherungsgruppe

Nürnberger Versicherung (NÜRNBERGER Versicherung) – niemieckie przedsiębiorstwo działające w sektorze usług ubezpieczeniowych, z siedzibą w Norymberdze. Na rynku niemieckim znane jest przede wszystkim ze sprzedaży ubezpieczeń na życie.
Historia.
Założycielami firmy w roku 1884 byli Lothar Freiherr von Faber, Friedrich von Grundherr, Johannes Falk, Johan Georg Kugler, Moritz Poehlmann, Samuel Bloch oraz Karl Wunder.
Przedsiębiorstwo początkowo działało tylko w Niemczech, lecz już od roku 1888 tworzyło liczne przedsiębiorstwa na terenie Austro-Węgier, Danii i Norwegii.
Oferta z biegiem lat została stopniowo poszerzona o ubezpieczenia na wypadek inwalidztwa, ubezpieczenia wojskowych (od 1887) i inne.
W 1938 r. przedsiębiorstwo zmieniło nazwę na Nürnberger Lebensversicherung AG.
W 1952 roku dokonano pierwszej reorganizacji przedsiębiorstwa tworząc spółkę zajmującą się ubezpieczeniami od nieszczęśliwych wypadków, ubezpieczeniami pojazdów silnikowych, ubezpieczeniami transportowymi pod wspólną nazwą Nürnberger Allgemeine Versicherungs-AG.
W roku 1990 utworzono spółkę Nürnberger Lebensversicherung AG zajmującą się tylko i wyłącznie sprzedażą ubezpieczeń na życie.
W roku finansowym 2018 przedsiębiorstwo zatrudniało około 20.500 pracowników, przy obrotach ze sprzedaży na poziomie 4,404 miliarda euro. Ten wynik finansowy możliwy był do osiągnięcia głównie poprzez sprzedaż ubezpieczeń na życie, które stanowiły ok. 2,3 miliarda euro dochodu ze składek.

</doc>
<doc id="1790129" url="https://pl.wikipedia.org/wiki?curid=1790129" title="Chrzanów Kąty">
Chrzanów Kąty

Chrzanów Kąty – nieczynny przystanek kolejowy w Chrzanowie, w województwie małopolskim, w Polsce, na dawnej linii Jaworzno Szczakowa – Bolęcin. Znajduje się tu 1 peron.

</doc>
<doc id="1790135" url="https://pl.wikipedia.org/wiki?curid=1790135" title="Mieczysław Adamek">
Mieczysław Adamek

Mieczysław Adamek (ur. 18 września 1918 w Taszkencie, zm. 18 maja 1944) – porucznik pilot Polskich Sił Powietrznych w Wielkiej Brytanii, kawaler Orderu Virtuti Militari, as myśliwski.
Życiorys.
Po zakończeniu I wojny światowej i odrodzeniu się państwa polskiego razem z rodziną powrócił do Rzeczypospolitej. Uczęszczał do Szkoły Rzemieślniczo-Przemysłowej w Przemyślu. Jednak w 1936 przerwał naukę i wstąpił do Szkoły Podoficerów Lotnictwa dla Małoletnich w Bydgoszczy (od 1938 w Krośnie). Szkołę ukończył w 1939 roku, w stopniu starszego szeregowca i specjalnością pilota myśliwskiego. Został wcielony do 1 pułku lotniczego w Warszawie i przydzielony do 113 eskadry myśliwskiej.
W walkach powietrznych nad Polską brał udział od 1 września. Tego dnia poważnie uszkodził niemiecki bombowiec He 111.
Po 18 września przedostał się drogą lądową do Rumunii, a następnie drogą morską do Francji. We Francji po przeszkoleniu na samolotach Bloch MB.152 brał udział w walkach w Podwójnym Kluczu Frontowym Nr 7 „Wy” majora Eugeniusza Wyrwickiego. 22 czerwca razem z innymi został ewakuowany do Algieru i przez Casablankę dotarł do Gibraltaru. Do Anglii przybył w połowie lipca 1940 roku. Po przejściu kolejnych szkoleń oraz pracy jako pilot w szkołach angielskich 28 czerwca 1941 roku został przydzielony do dywizjonu 303 (service number P2095). Adamek latał na samolocie Supermarine Spitfire II, odnosząc pierwsze zwycięstwo w bitwie o Anglię 23 czerwca 1941 roku nad niemieckim Messerschmittem Bf 109. W dywizjonie 303 latał do końca kwietnia 1942 odnosząc pięć potwierdzonych zwycięstw. W kwietniu 1942 został przeniesiony do jednostki 58 OTU w Grangemouth, gdzie służył jako instruktor pilotażu oraz ukończył kurs oficerski. W listopadzie 1943 został ponownie skierowany do służby frontowej. Został przydzielony do dywizjonu 317 wyposażonego w Supermarine Spitfire IX. W czasie powrotu z kolejne operacji Ranger (18 maja 1944) przeprowadzanej nad terytorium Francji, Spitfire Adamka (EX, Nr M-275) został pomyłkowo ostrzelany i zestrzelony przez angielską obronę przeciwlotniczą. Wodował na kanale La Manche 8 mil od brzegu, jego ciało wyłowiono w rejonie Beachy Head. Mieczysław Adamek został pochowany na cmentarzu w Northwood, w północno-zachodnim Londynie (grób H 444).
Zwycięstwa powietrzne.
Na liście Bajana zajmuje 36 pozycję z 5 9/20 zestrzeleń pewnych i 1 prawdopodobnie.
Zestrzelenia pewne:
Zestrzelenia prawdopodobne:

</doc>
<doc id="1790138" url="https://pl.wikipedia.org/wiki?curid=1790138" title="Port lotniczy Sandakan">
Port lotniczy Sandakan

Port lotniczy Sandakan (IATA: SDK, ICAO: WBKS) – krajowy port lotniczy położony 13 km od Sandakan, w stanie Sabah, w Malezji. 
Historia.
Obiekt został wybudowany jako lotnisko wojskowe przez alianckich jeńców pod nadzorem żołnierzy japońskich w latach 1942–43. Zniszczone wskutek alianckich bombardowań, lotnisko zostało po wojnie naprawione i oddane na potrzeby cywilne. Niemal wszyscy więźniowie uczestniczący w budowie lotniska zostali wymordowani w czasie sandakańskich marszów śmierci w 1945 roku.

</doc>
<doc id="1790139" url="https://pl.wikipedia.org/wiki?curid=1790139" title="Kocioł pod Zasłonistą Turnią">
Kocioł pod Zasłonistą Turnią

Kocioł pod Zasłonistą Turnią () – kocioł lodowcowy w Dolinie Kaczej w słowackich Tatrach Wysokich znajdujący się poniżej Snieżnej Galerii. Orograficznie lewe jego ograniczenie tworzy grzęda będąca przedłużeniem północnego żebra Pośredniej Śnieżnej Kopy. Oddziela ona kocioł od Kaczego Żlebu. Ograniczenie prawe ograniczenie tworzy zachodnia ściana Zasłonistej Turni i jej północno-zachodnie żebro. Oddzielają one kocioł od Kaczego Bańdziocha i Depresji Sawickiego. Dolna część tej ściany to wypolereowane przez długo zalegające śniegi wielkie płyty skalne. Na północną stronę, na Kaczy Taras, kocioł opada stromym progiem skalnym. Z racji wysokiego położenia i zacienienia śnieg zalega w kotle zwykle do późnego lata, a często przez cały rok. Gdy podczas wyjątkowo ciepłego lata stopnieje, wówczas w jego górnej części odsłaniają się wypolerowane płyty o deniwelacji około 50 m. Nad nimi wznosi się szara, potrzaskana ściana, powyżej której jest Śnieżna Galeria. Dolna część kotła to typowe dla kotłów lodowcowych piarżysko.
Autorzy słowackich przewodników taternickich podają różne nazwy dla Kotła pod Zasłonistą Turnią. Arno Puškáš podaje nazwę "Kotol pod Vežou Železnej brány", Ivan Bohuš zaś "Železna kotliná". Ta druga nazwa jest myląca, taką samą bowiem nazwę w języku słowackim nosi Żelazna Kotlina.

</doc>
<doc id="1790140" url="https://pl.wikipedia.org/wiki?curid=1790140" title="Gott ist mein König">
Gott ist mein König

Gott ist mein König ("Bóg jest moim królem", BWV 71) − kantata religijna Johanna Sebastiana Bacha, przeznaczona na inaugurację Rady Miasta w Mühlhausen/Thüringen.
Utwór powstał w 1708 r. w Mühlhausen/Thüringen, a jego pierwsze wykonanie miało miejsce 4 kwietnia tego samego roku.
Autor słów do części 5 i 7 jest nieznany. Pozostałe fragmenty mają głównie pochodzenie starotestamentowe. Tekst części 1 oraz 4 i 6 został zaczerpnięty z Psalmu 74, część 2 pochodzi z 2 Księgi Samuela oraz z tekstu Johanna Heermanna z 1630 r., natomiast część 3 − z Księgi Powtórzonego Prawa oraz Księgi Rodzaju.
Autograf utworu (faksymile) znajduje się w archiwach Staatsbibliothek w Berlinie.

</doc>
<doc id="1790142" url="https://pl.wikipedia.org/wiki?curid=1790142" title="Region Dalekowschodni">
Region Dalekowschodni

 Dalekowschodni region ekonomiczny – (ros. Дальневосточный экономический район wymawia się: [dalniewostocznyj ekonomiczieskij rajon]). – Jeden z dwunastu regionów ekonomicznych Rosji.
Terytorium regionu w pełni pokrywa się z granicami Dalekowschodniego Okręgu Federalnego, który zajmuje całą wschodnioazjatycką część Rosji. Z powierzchnią ponad 6,2 miliona km kwadratowych (dorównującą kilku państwom z listy największych krajów świata razem wziętym), jest największym spośród rosyjskich regionów ekonomicznych. Tak wielki obszar zamieszkuje jedynie 7,5 mln osób, przy gęstości zaludnienia 1,2 osoby / km². 76% populacji mieszka w miastach.
Głównymi miastami obszaru są Władywostok, Chabarowsk, Komsomolsk nad Amurem, Błagowieszczeńsk i Jakuck.
Gospodarka.
Podstawą gospodarki w regionie jest górnictwo naftowe, przemysł wydobywczy i hutnictwo żelazne i nieżelazne, wydobywa się tu metale kolorowe, złoto, diamenty i węgiel, cynk i srebro. W dużych miastach dominuje przemysł maszynowy, produkcja dóbr konsumpcyjnych i przemysł spożywczy. Oprócz nich ważną gałęzią miejscowej gospodarki, są przemysł rybny, i przemysł leśny (łowiectwo, handel futrami i wycinka drzew). Uprawia się tu głównie pszenicę, owies, soję i buraki cukrowe. Przez południową część regionu przebiegają dwie linie Kolei transsyberyjskiej.
Wskaźniki społeczno - ekonomiczne.
Płace na dalekim wschodzie w stosunku do siły rubla wydają się relatywnie wysokie, ale płaca nie odzwierciedla ciężkich i mało bezpiecznych zajęć w regionie. Ponadto mało prawdopodobnym jest otrzymywanie tu wypłat w pełnej, należnej wysokości. Sytuacja życiowa jest na tyle ciężka, że migracja populacji regionu utrzymuje się na bardzo wysokim poziomie, co odzwierciedla brak zaufania w możliwość poprawy poziomu życia w regionie. Poziom oczekiwanej długości życia jest nieco mniejszy niż przeciętna długość życia w Rosji.

</doc>
<doc id="1790143" url="https://pl.wikipedia.org/wiki?curid=1790143" title="Palermo (stacja metra)">
Palermo (stacja metra)

Palermo – stacja metra w Buenos Aires, na linii D. Znajduje się pomiędzy stacjami Plaza Italia, a Ministro Carranza. Stacja została otwarta 23 lutego 1940.

</doc>
<doc id="1790145" url="https://pl.wikipedia.org/wiki?curid=1790145" title="Ministro Carranza">
Ministro Carranza

Ministro Carranza – stacja metra w Buenos Aires, na linii D. Znajduje się pomiędzy stacjami Palermo, a Olleros. Stacja została otwarta 29 grudnia 1987.

</doc>
<doc id="1790149" url="https://pl.wikipedia.org/wiki?curid=1790149" title="Sensual planning">
Sensual planning



</doc>
<doc id="1790156" url="https://pl.wikipedia.org/wiki?curid=1790156" title="Adolf Wittelsbach">
Adolf Wittelsbach

Adolf Wittelsbach (ur. 27 września 1300 w Wolfratshausen, zm. 29 stycznia 1327 w Neustadt an der Weinstraße) – tytularny hrabia Palatynatu Reńskiego.
Syn księcia Górnej Bawarii i Palatynatu Rudolfa I Wittelsbacha i Matyldy Nassau. Jego dziadkami byli: książę Górnej Bawarii Ludwik II Wittelsbach i Matylda Habsburg oraz król niemiecki Adolf i Imagina von Isenburg-Limburg.
W 1313 roku ojciec Adolfa podpisał wraz z bratem Ludwikiem porozumienie mające zakończyć wojnę domową. Rudolf otrzymał Palatynat, zaś Ludwik Górną Bawarię. Po wyborze Ludwika na cesarza rzymskiego i dalszych konfliktach między braćmi, cesarz zajął Palatynat, a Rudolf wraz z synami udał się na emigrację. Rudolf umarł w 1319 roku. Adolf został tytularnym hrabią Palatynatu Reńskiego. Tytuł ten uprawniał go do udziału w elekcji cesarskiej. Adolf nie mogąc porozumieć się z wujem, nadal przebywał na emigracji.
W 1320 roku ożenił się z Irmengard von Öttingen, córką hrabiego Ludwika VI von Öttingen. Para miała czwórkę dzieci:
Adolf zmarł w 1327 roku, jego następcą został brat Rudolf II Wittelsbach. Bracia Adolfa podpisali z wujem porozumienie w 1329, na mocy którego Ludwik wycofał się z Palatynatu przekazując władzę Rudolfowi.

</doc>
<doc id="1790157" url="https://pl.wikipedia.org/wiki?curid=1790157" title="Rudolf II Wittelsbach">
Rudolf II Wittelsbach

Rudolf II Wittelsbach (ur. 8 sierpnia 1306 w Wolfratshausen, zm. 4 października 1353 w Neustadt an der Weinstraße) – hrabia Palatynatu Reńskiego.
Syn księcia Górnej Bawarii i Palatynatu Rudolfa I Wittelsbacha i Matyldy Nassau. Jego dziadkami byli: książę Górnej Bawarii Ludwik II Wittelsbach i Matylda Habsburg oraz król niemiecki Adolf i Imagina von Isenburg-Limburg.
W 1313 roku ojciec Rudolfa podpisał wraz z bratem Ludwikiem porozumienie mające zakończyć wojnę domową. Rudolf otrzymał Palatynat, zaś Ludwik Górną Bawarię. Po wyborze Ludwika na cesarza rzymskiego i dalszych konfliktach między braćmi, cesarz zajął Palatynat, a Rudolf wraz z synami udał się na emigrację. Rudolf umierł w 1319 roku. Jego następcą został najstarszy syn Adolf Wittelsbach. Po śmierci Adolfa w 1327 Rudolf został jego następcą, pomimo faktu iż Adolf posiadał 2-letniego syna. Rudolfowi wraz z bratem Ruprechtem udało się podpisać w 1329 roku porozumienie z wujem. Ludwik wycofał się z Palatynatu, przekazując władzę Rudolfowi. 
W 1328 roku ożenił się z Anną Karyncką (1300-1331), córką księcia Karyntii i Tyrolu Otto II Karynckiego i Eufemii legnickiej. Para miała jedną córkę Annę, która wyszła za mąż za króla Czech i Niemiec Karola IV Luksemburskiego.
W 1348 roku ożenił się z Małgorzatą Sycylijską (1331-1377), córką króla Sycylii Fryderyka II i Eleonory Andegaweńskiej. 
Po śmierci Rudolfa hrabią Palatynatu Reńskiego został jego młodszy brat Ruprecht I Wittelsbach.

</doc>
<doc id="1790162" url="https://pl.wikipedia.org/wiki?curid=1790162" title="Etofenamat">
Etofenamat

Etofenamat () – organiczny związek chemiczny, niesteroidowy lek o działaniu przeciwzapalnym i przeciwbólowym.
Przeciwwskazania.
Nie stosować na zmienioną zapalnie skórę.
Dawkowanie.
Stosować miejscowo na bolące miejsca, zwykle 3-4 razy w ciągu doby.
Uwagi.
Leku nie wolno stosować u kobiet w ciąży oraz karmiących piersią.

</doc>
<doc id="1790164" url="https://pl.wikipedia.org/wiki?curid=1790164" title="Seattle King Street">
Seattle King Street

Seattle King Street – stacja kolejowa w Seattle, w stanie Waszyngton, w Stanach Zjednoczonych. Położona jest pomiędzy ulicami S. King i S. Jackson Street i 2 i 4 aleją w sąsiedztwie Pioneer Square, na południe od centrum. King Street Station został dodany do Krajowego Rejestru Miejsc Historycznych w 1973 roku.
Stacja jest obsługiwana przez Amtrak Cascades, Empire Builder oraz Coast Starlight i pociągi podmiejskie Sounder. W 2008 liczba pasażerów pociągów Amtrak wyniosła 774 421. Przez pierwsze 9 miesięcy 2006 r., z usług Sounder skorzystało 1,2 mln pasażerów na King Street Station.

</doc>
<doc id="1790170" url="https://pl.wikipedia.org/wiki?curid=1790170" title="Flaga Devonu">
Flaga Devonu

Flaga Devonu – flaga stosowana w angielskim hrabstwie Devon, która została utworzona i uznana w wyniku dwóch ankiet internetowych. Dedykowana jest św. Petrocowi, lokalnemu świętemu czczonemu w Kornwalii, Devonie i południowo-zachodniej Anglii.
Historia.
Flaga utworzona została w 2003 r. i jest efektem dwóch ankiet przeprowadzonych w Internecie przez lokalny ośrodek BBC. Zwycięski projekt uzyskał 49 procent głosów, a jego autorem był student Ryan Sealey. Choć w użyciu była od 2004 r., oficjalnie uznana została w październiku 2006 r.
Symbolika i interpretacja.
Flagę Devonu stanowi biały krzyż świętego Jerzego w czarnej obwódce na zielonym tle (Pantone 348). Zieleń symbolizuje wyżyny hrabstwa, czerń – wrzosowiska Dartmoor i Exmoor, biel – dwa niezależne wybrzeża hrabstwa (atlantyckie i kanału La Manche), jak również kluczowy dla hrabstwa przemysł ceramiczny.

</doc>
<doc id="1790185" url="https://pl.wikipedia.org/wiki?curid=1790185" title="Trójskrzyn">
Trójskrzyn

Trójskrzyn, kodieum, kroton ("Codiaeum") – rodzaj roślin z rodziny wilczomleczowatych. Należy do niego 17 gatunków krzewów występujących na wyspach Pacyfiku i w Azji południowo-wschodniej. Niektóre gatunki, zwłaszcza trójskrzyn pstry "Codiaeum variegatum" należą do najpopularniejszych roślin doniczkowych. Nazwa handlowa „kroton” stosowana w odniesieniu do trójskrzyna pstrego jest niefortunna, bowiem myli się z rodzajem krocień "Croton", też z rodziny wilczomleczowatych, którego przedstawiciele spotykani są w całej strefie równikowej.
Systematyka.
Rodzaj trójskrzyn należy do plemienia "Codiaeae", podrodziny "Crotonoideae", rodziny wilczomleczowatych.
Uprawa.
Uprawiany w klimacie umiarkowanym jako roślina pokojowa jest jeden gatunek – trójskrzyn pstry znany w wielu odmianach. Odpowiednio pielęgnowany może osiągnąć wysokość nawet do 2 metrów. Rocznie pędy przyrastają około 20–25 cm. Potrzebuje dużo światła. Ubarwienie liści zależne jest od odmiany i warunków świetlnych – im więcej światła tym ubarwienie liści ma intensywniejszą barwę. Kroton dobrze znosi również bezpośrednie słoneczne światło (do 27 °C). Nie należy jednak wtedy zraszać rośliny wodą. Jeżeli zapewniona mu zostanie stała temperatura podczas zimy, roślina nie zgubi liści, przy czym należy pamiętać, że optymalna temperatura w tym okresie to 15 °C. Rośliny można podciąć na wiosnę, by wypuściły nowe pędy (by zatrzymać wycieki soków, miejsca ścięć zasypać należy sproszkowanym drzewnym węglem).
W okresie letnim roślinę podlewa się około 2, 3 razy w tygodniu używając letniej wody.

</doc>
<doc id="1790187" url="https://pl.wikipedia.org/wiki?curid=1790187" title="1. deild Wysp Owczych (2001)">
1. deild Wysp Owczych (2001)

W roku 2001 odbyła się 59. edycja 1. deild (obecnie "Effodeildin"), czyli pierwszej ligi archipelagu Wysp Owczych w piłce nożnej mężczyzn. Tytułu mistrzowskiego bronił VB Vágur, jednak tamtoroczne trofeum trafiło do B36 Tórshavn. Klub ten sięgnął po nie siódmy raz w swojej historii.
Przebieg.
W roku 2001, podobnie, jak obecnie, mecze w ramach pierwszej ligi piłkarskiej na Wyspach Owczych rozgrywało dziesięć drużyn. Sytuacja ta w przeszłości ulegała wielu zmianom, stabilizując się dopiero w sezonie 1988, kiedy liczbę drużyn zwiększono z ośmiu. Od roku 1976 drużyny są relegowane do niższej ligi, jednak w roku 2001 sytuacja wyglądała nieco inaczej niż obecnie, gdyż przedostatni klub zamiast ulegać spadkowi od razu, dostawał szansę obrony swojego miejsca poprzez mecze barażowe z drugą najlepszą drużyną ówczesnego 2. deild. Wtedy dziewiątą drużyną został klub B71 Sandoy, który uległ Skála ÍF 2:4 (1:0, 1:4).
Mistrzem archipelagu został B36 Tórshavn, który odnotował wzrost aż o pięć pozycji względem poprzedniego sezonu. Drugie miejsce, z siódmego, zajął GÍ Gøta, a trzecie, podobnie jak poprzednio, B68 Toftir. Poprzedni mistrz, VB Vágur, musiał się zadowolić dopiero czwartą lokatą. Piąte miejsce zajął, spadłszy o jedną pozycję, NSÍ Runavík, a szóste, z piątej, KÍ Klaksvík. Największy spadek odnotował HB Tórshavn, który, z drugiej, znalazł się na siódmej pozycji, a ostatnią, bezpieczną lokatę zajął nowo promowany do pierwszej ligi EB/Streymur. Na dwóch ostatnich lokatach znalazły się kolejno: B71 Sandoy i FS Vágar.
Królem strzelców został gracz GÍ Gøta, Helgi Petersen z dziewiętnastoma bramkami na swoim koncie.
W roku 2001 przyznawano trzy punkty za zwycięstwo. Zasadę tę wprowadzono w sezonie 1995.
Za swoje osiągnięcia ligowe kluby z Wysp Owczych awansują do rozgrywek europejskich. Mistrz archipelagu z roku 2001, B36 Tórshavn dostał możliwość zagrania w Lidze Mistrzów (2002/03), gdzie uległ w dwumeczu z gruzińskim Torpedo Kutaisi 2:6 (2:5, 0:1). Bramki dla Farerczyków zdobyli: Heðin á Lakjuni oraz Barður Mortansson. Drugi klub, GÍ Gøta, uzyskał prawo gry w Pucharze UEFA (2002/03), gdzie uległ chorwackiemu Hajduk Split 0:11 (0:3, 0:8). Drugim klubem z Wysp Owczych, który grał w Pucharze UEFA (2002/03), był finalista Pucharu Wysp Owczych (2001), KÍ Klaksvík, który przegrał w dwumeczu z węgierskim Újpest FC 2:3 (2:2, 0:1). Bramki dla wyspiarzy zdobył Kurt Mørkøre. B68 Toftir, jako zdobywca trzeciego miejsca, uzyskał prawo do gry w Pucharze Intertoto (2002), gdzie uległ w dwumeczu szwajcarskiemu FC Sankt Gallen 1:11 (1:5, 0:6).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże o 1. deild.
W wyniku meczów barażowych B71 Sandoy spadł do niższej ligi, a zespół Skála ÍF w następnym sezonie dostał prawo gry w pierwszej lidze.

</doc>
<doc id="1790196" url="https://pl.wikipedia.org/wiki?curid=1790196" title="Gian Lorenzo Pappacoda">
Gian Lorenzo Pappacoda

Gian (Giovanni) Lorenzo Pappacoda (pl. "Jan Wawrzyniec Pappacoda") (zm. 8 lipca 1576) – starosta Bari, dworzanin i morderca królowej Polski i księżnej Bari Bony Sforzy, syn barona Massafry Francesca Pappacody i jego żony Isabelli Siscary.
Życiorys.
Pobyt w Polsce.
Pappacoda przybył do Polski po śmierci króla Zygmunta I Starego, małżonka królowej Bony. Był zaufanym współpracownikiem królowej, nieustannie rywalizującym z innymi dworzanami. W okresie pobytu królowej na Mazowszu był odpowiedzialny za jej skarbiec.
Nieustannie namawiał Bonę do powrotu w rodzinne strony. Okazja taka nadarzyła się w 1556 roku, kiedy to królowa zniechęcona postępowaniem syna, Zygmunta Augusta, i jego nieudanym małżeństwem z Katarzyną Habsburżanką, wyjechała – jak się później okazało – na zawsze do Italii.
Otrucie królowej Bony.
Rok później, w listopadzie 1557, za namową Habsburgów, Pappacoda sfałszował testament królowej, a następnie (18 listopada tegoż roku) otruł ją. Królowa zmarła następnego dnia, 19 listopada 1557 na zamku w Bari. Pappacoda nie zadbał o godny pochówek Bony. Dopiero jej córka Anna Jagiellonka wystawiła królowej barokowe mauzoleum w bazylice św. Mikołaja w Bari.
Po otruciu królowej Bony został wytoczony proces sądowy przeciwko Pappacodzie. Został on jednak przerwany z inicjatywy króla hiszpańskiego Filipa II Habsburga, który nadał Gianowi Lorenzowi tytuł margrabiego Capurso i starostwo zamku Bari z roczną pensją.
Małżeństwa i potomstwo.
Był dwukrotnie żonaty. Z pierwszego małżeństwa, zawartego 23 czerwca 1560 w Toledo z Cateriną de Alarcon y Mendoza, nie doczekał się potomstwa. 5 marca 1566 w Neapolu poślubił Giovannę de Lannoy. Z tego małżeństwa miał pięcioro dzieci: Ippolitę (księżną Cancellara), Isabellę, Gisulfa (pana Triggiano), Francescę i Ercole.

</doc>
<doc id="1790210" url="https://pl.wikipedia.org/wiki?curid=1790210" title="Ryszard (książę Sayn-Wittgenstein-Berleburg)">
Ryszard (książę Sayn-Wittgenstein-Berleburg)

Ryszard Sayn-Wittgenstein-Berleburg (niem. Richard Casimir Karl August Robert Konstantin; ur. 29 października 1934 w Gießen, zm. 13 marca 2017 w Bad Berleburg) – książę Sayn-Wittgenstein-Berleburg. Poprzez swoje małżeństwo z Benedyktą Glücksburg był szwagrem królowej Danii, Małgorzaty II.
Urodził się jako najstarsze z pięciorga dzieci tytularnego księcia Sayn-Wittgenstein-Berleburg Gustawa Albrechta i jego żony Margarety Fouché d'Otrante (potomkini francuskiego polityka Josepha Fouché).
W 1966 roku w Holandii poznał drugą córkę króla Danii, Fryderyka IX, oraz Ingrid Bernadotte – Benedyktę Glücksburg, którą poślubił 3 lutego 1968 w Fredensborgu.
Wraz z żoną doczekał się trojga dzieci:
Ryszard zmarł 13 marca 2017 roku w Bad Berleburgu.

</doc>
<doc id="1790211" url="https://pl.wikipedia.org/wiki?curid=1790211" title="Plac Bolesława Chrobrego w Katowicach">
Plac Bolesława Chrobrego w Katowicach

Plac Bolesława Chrobrego w Katowicach (w latach 1939−1945 "Barbarossaplatz") – plac usytuowany w Śródmieściu Katowic, po południowej stronie torów kolejowych. Położony jest na styku ulic: Jagiellońskiej (od południa), Józefa Lompy (od zachodu), Władysława Reymonta (od wschodu). W północnej części placu stoi budynek Urzędu Marszałkowskiego Województwa Śląskiego (wejście od ul. Henryka Dąbrowskiego).
W okresie międzywojennym w zachodniej części placu wzniesiono nowoczesny budynek Muzeum Śląskiego według projektu lwowskiego architekta Karola Schayera. Był jednym z najnowocześniejszych tego typu obiektów w Europie przed II wojną światową. Niemcy zburzyli muzeum w 1941, stanowiło bowiem symbol polskości w Katowicach – symbol powrotu Śląska do Macierzy. W miejscu, w którym istniało muzeum odsłonięto pomnik przedstawiający dwa orły piastowskie zrywające się do lotu.
Po II wojnie światowej wybudowano na placu, od strony ulicy Henryka Dąbrowskiego, budynek Wojewódzkiej Rady Związków Zawodowych (lata 1953−1955). Autorami projektu byli Henryk Buszko i Aleksander Franta. Obecnie w budynku znajduje się siedziba Urzędu Marszałkowskiego Województwa Śląskiego. Przed budynkiem, od strony ul. Jagiellońskiej i gmachu Urzędu Wojewódzkiego znajdowała się do lat 90. XX w. podświetlana fontanna w kształcie "vesica piscis".
Obecnie, w miejscu zasypanej fontanny znajduje się pomnik Józefa Piłsudskiego, odsłonięty w 1993. Autorem pomnika jest chorwacki rzeźbiarz Antun Augustinčić.
Z placem sąsiaduje siedziba Śląskiego Urzędu Wojewódzkiego (po drugiej stronie ul. Jagiellońskiej), Wydział Biologii Uniwersytetu Śląskiego (po drugiej stronie ul. J. Lompy) oraz szpital miejski (po drugiej stronie ul. W. Reymonta).

</doc>
<doc id="1790214" url="https://pl.wikipedia.org/wiki?curid=1790214" title="I Miss the Hip Hop Shop">
I Miss the Hip Hop Shop

I Miss The Hip Hop Shop – trzeci album rapera Proofa. Został wydany w 2004 roku przez wytwórnię Iron Fist.

</doc>
<doc id="1790215" url="https://pl.wikipedia.org/wiki?curid=1790215" title="Felix, Net i Nika oraz Trzecia Kuzynka">
Felix, Net i Nika oraz Trzecia Kuzynka

Felix, Net i Nika oraz Trzecia Kuzynka – siódma część cyklu książek Felix, Net i Nika napisanego przez Rafała Kosika. Premiera odbyła się 25 listopada 2009 roku. Książka opowiada o przygodach trójki przyjaciół na feriach zimowych w górach w tajemniczym, odludnym pensjonacie „Trzy kuzynki”, prowadzonym przez dziwne starsze panie. Przyjaciele powoli odkrywają mroczne tajemnice. Książka liczy 464 strony. W ciągu dwóch tygodni od premiery stała się bestsellerem. W roku 2014 zapowiedziano ekranizację książki. Scenarzystą został Rafał Kosik.

</doc>
<doc id="1790218" url="https://pl.wikipedia.org/wiki?curid=1790218" title="B+R">
B+R



</doc>
<doc id="1790219" url="https://pl.wikipedia.org/wiki?curid=1790219" title="Prace badawczo-rozwojowe">
Prace badawczo-rozwojowe

Prace badawczo-rozwojowe, B+R, B&amp;R, R&amp;D (od ang. "research and development") – pozyskiwanie know-how dotyczącego produktów, technologii lub procesów oraz prowadzenie analiz teoretycznych, systematycznych studiów lub doświadczeń, w tym produkcji eksperymentalnej, techniczne testowanie produktów lub procesów, zapewnianie koniecznego wyposażenia oraz uzyskiwanie praw własności intelektualnej w odniesieniu do wyników prac.
Praktyczny aspekt takich prac to najczęściej odkrywanie nowych zależności i związków elementów danej dziedziny rzeczywistości w procesie usprawniania, ulepszania, doskonalenia techniki, technologii, metodyki. Wynikiem tych prac mogą być dalsze odkrycia, wynalazki, nowe hipotezy, koncepcje i teorie.
W programach rządowych dotyczących naukowego i naukowo-technicznego rozwoju państwa oraz w badaniach marketingowych, rozwojowych i strategicznych przedsiębiorstw działalność ta jest zwykle określana skrótem B+R (od „badania i rozwój”).
Przedsiębiorcy, którzy prowadzą działalność badawczo-rozwojową mogą skorzystać z podatkowej Ulgi B+R niezależnie od wielkości prowadzonej firmy. Rozwiązanie to zostało wprowadzone w ramach tzw. Ustawy o innowacyjności, która ma na celu przebudowę polskiej przedsiębiorczości na bardziej innowacyjną, korzystającą z nowoczesnych technologii. 
Z ulgi B+R mogą skorzystać przedsiębiorcy opodatkowani:
Ulga B+R daje możliwość z korzystania z dodatkowego odliczenia od podstawy opodatkowania 100% kosztów kwalifikowanych. 
Koszty kwalifikowane to m.in.:

</doc>
<doc id="1790221" url="https://pl.wikipedia.org/wiki?curid=1790221" title="Pieprz czerwony">
Pieprz czerwony

Pieprz czerwony – nazwa używana jako potoczne określenie wielu różnych przypraw, m.in.:

</doc>
<doc id="1790222" url="https://pl.wikipedia.org/wiki?curid=1790222" title="Maksymilian Centnerszwer">
Maksymilian Centnerszwer

Maksymilian Centnerszwer, też Centerszwer (ur. 24 marca 1889 w Warszawie, zm. 1943 w getcie białostockim) – polski kompozytor, skrzypek, pedagog, krytyk muzyczny i recenzent żydowskiego pochodzenia.
Życiorys.
W 1910 rozpoczął studia w Instytucie Muzycznym w Warszawie. Od 1912 kształcił się w konserwatorium w Lipsku, a następnie w Paryżu. Od 1914 uczył śpiewu w warszawskich gimnazjach. Był aktywnym uczestnikiem warszawskiego życia muzycznego i założycielem wielu żydowskich stowarzyszeń muzycznych. Współpracował z Źydowskim Towarzystwem Muzycznym, popierał Międzynarodowe Towarzystwo Muzyki Współczesnej; na zaproszenie prezydenta Ignacego Mościckiego był członkiem społecznego komitetu obchodów 30 rocznicy powstania Filharmonia Narodowa. Jako recenzent i krytyk muzyczny publikował w pismach „Nasz Kurier” i „Ilustrierte Woche” oraz w żydowskiej gazecie wydawanej po polsku „Nasz Przegląd”.
Twórczość.
Był autorem podręcznika śpiewu dla szkół. Skomponował m.in. poemat "Tristan" na tenor i orkiestrę kameralną oraz "Pięć pieśni" na baryton z towarzyszeniem 9 instrumentów.
Życie prywatne.
Syn Izydora i Salomei Rozalii z domu Muszkat. Jego żoną była malarka Stanisława Centnerszwerowa. Zginął w 1943 w getcie białostockim razem z żoną i córką Elżbietą.

</doc>
<doc id="1790223" url="https://pl.wikipedia.org/wiki?curid=1790223" title="S Club 7 w Los Angeles">
S Club 7 w Los Angeles

S Club 7 w Los Angeles (2000, "L.A. 7") – serial fabularny produkcji brytyjskiej.
Jest emitowany na kanale KidsCo. Jest to piąty serial fabularny na tym kanale. 
Fabuła.
Serial jest kontynuacją S Club 7 w Miami. Po wyjeździe Howarda i Marvin z Miami grupa przez przypadek natrafia na Joni, która mieszka w apartamencie. Razem z nią młody zespół wciąż ćwiczy by stać się sławnym.

</doc>
<doc id="1790224" url="https://pl.wikipedia.org/wiki?curid=1790224" title="Survival Skills">
Survival Skills

Survival Skills – wspólny album amerykańskich raperów o pseudonimach KRS-One i Buckshot. Ukazał się 15 września 2009 nakładem wytwórni Duck Down Records, której współwłaścicielem i współzałożycielem jest Buckshot. Gościnnie pojawili się m.in. Talib Kweli, K'naan czy Mary J. Blige. Do utworów "ROBOT" oraz "Survival Skills" zrealizowano teledyski.
Lista utworów.
Opracowano na podstawie źródła.

</doc>
<doc id="1790225" url="https://pl.wikipedia.org/wiki?curid=1790225" title="You Look So Fine">
You Look So Fine

„You Look So Fine” – singel rockowego zespołu Garbage z ich drugiego albumu studyjnego "Version 2.0", a także ostatni utwór promujący ten album. Wydany w 1999 roku, stał się jedną z ulubionych piosenek fanów grupy.
W roku 2007 utwór znalazł się także w odnowionej wersji na albumie zespołu typu „greatest hits” – "Absolute Garbage".
Do singla zrealizowano również wideoklip, którego reżyserii podjął się Stéphane Sednaoui.

</doc>
<doc id="1790227" url="https://pl.wikipedia.org/wiki?curid=1790227" title="Skupina 42">
Skupina 42



</doc>
<doc id="1790230" url="https://pl.wikipedia.org/wiki?curid=1790230" title="Aleksander Skarbek">
Aleksander Skarbek

Aleksander Wincenty Jan Skarbek, z Góry, hrabia herbu Abdank (ur. 18 stycznia 1874, zm. 31 maja 1922 we Lwowie) – doktor, polityk endecki, członek Ligi Narodowej, poseł na Sejm Krajowy Galicji (1906–1918), i w austriackiej Radzie Państwa (1909–1918), kierownik Departamentu Wojskowego sekcji wschodniej Naczelnego Komitetu Narodowego w 1914 roku.
Życiorys.
Krótko przed I wojną światową, na zjeździe Rady Głównej Ligi Narodowej, w maju 1914 w Wiedniu, opowiadał się za poparciem Rosji w przypadku wybuchu konfliktu zbrojnego. Wobec postępów armii rosyjskiej, w początkach sierpnia 1914, został organizatorem ewakuacji Legionu Wschodniego, utworzonego we Lwowie, pod auspicjami Naczelnego Komitetu Narodowego. Wraz z żoną Felicją byli członkami zwyczajnymi Towarzystwa Upiększania Miasta Sanoka. 6 września 1914 w Sanoku sprzeciwił się objęciu dowództwa nad legionem przez kapitana Dionizego Jasienickiego. W 1914 jako przedstawiciel narodowej demokracji był członkiem sekcji wschodniej Naczelnego Komitetu Narodowego. Od 1914 działacz Centralnego Komitetu Narodowego i przywódca Narodowej Demokracji, w latach 1918–1919 członek CKN, NCN, Polskiej Komisji Likwidacyjnej. W Krakowie w 1918 opanował sytuację i przejął władzę od zaborców w swoje ręce. Gdy działania jego w Krakowie całkowicie sparaliżowano, wyjechał do Przemyśla. W dniu 1 listopada 1918 zatrzymał się w Jarosławiu i jako członek Państwowej Komisji Likwidacyjnej, odebrał od PON przysięgę na wierność rządowi oraz nadał jej mandat sprawowania władzy w mieście. 
W trakcie trwającej wojny polsko-ukraińskiej był orędownikiem obrony Lwowa i organizatorem odsieczy dla miasta. W 1918 w czasie walki o Przemyśl, przybył do tego miasta z delegacją Polskiej Komisji Likwidacyjnej (z hr. Zygmuntem Lasockim oraz posłem Grzędzielewskim), która nie mogąc przedostać się do Lwowa, zatrzymała się w tym grodzie. W dniu 17 listopada 1918 podpułkownik Tokarzewski w Przemyślu otrzymał od gen. Roji z Krakowa rozkaz, w którym zawarty był m.in. punkt następujący: "Hrabia Skarbek jest reprezentantem Komisji Likwidacyjnej. Gdyby się w dalszym ciągu mieszał do spraw wojskowych, co jedynie chaos i szkodę wywołuje, internować, albo pod eskortą do Krakowa odesłać". (Legendy i fakty, str. 131). Ppłk Tokarzewski rozkazu tego nie wykonał. Skarbek korzystając z tego, że miał formalne stanowisko kierownika spraw wojskowych w Komisji Likwidacyjnej – na własną rękę wydawał do Komend Powiatowych telegraficzne rozkazy przysyłania wszystkich zbywających sił do Przemyśla. Rezultatem tej jego akcji było sformowanie pierwszej grupy odsieczy, która do Lwowa dotarła 20 listopada. Odsiecz ta, wraz z którą przybył przedstawiciel galicyjskiej Komisji Likwidacyjnej, dr. Skarbek, składała się z pociągu pancernego, 140 oficerów, 1228 żołnierzy, 8 armat, 79 wozów, 507 koni. W skład jej wchodzili w znacznej części ochotnicy, a zwłaszcza uczniowie ze szkół od Przemyśla aż po Żywiec i b. wojskowi austriaccy, jak Legia oficerska z Krakowa. Jednak mimo odpychania od militarnych działań, hr. Skarbek, odegrał naczelną rolę polityczną we Lwowie. Został członkiem powołanego 23 listopada 1918 Tymczasowego Komitetu Rządzącego we Lwowie.
W czasie wojny polsko-bolszewickiej został powołany do Rada Obrony Państwa jako przedstawiciel Związku Ludowo-Narodowego, po Romanie Dmowskim, (działającym od 1 do 19 lipca 1920), w dniach od 20 lipca do 1 października 1920.
W latach 1919–1921; poseł na Sejm Ustawodawczy RP. Był współfundatorem Teatru we Lwowie, a w 1920 założył tam biuro Orbis Travel.
Został pochowany został na Cmentarzu Obrońców Lwowa 3 czerwca 1922, przy bohaterach pól Zadwórzańskich.
Rodzina.
Jego ojcem był Henryk Stanisław Leon Skarbek (1839–1904) – ziemianin, kurator dziedziczny Fundacji Skarbkowskiej, a matką Aleksandra Okęcka, zaś dziadkiem był Fryderyk Florian Skarbek (1792–1866) – ekonomista, historyk, powieściopisarz i dramatopisarz, pamiętnikarz, działacz społeczny.
Żoną jego została 30 maja 1901, wdowa po Andrzeju Maksymilianie Fredrze (1859–1898) – literacie (synu Jana Aleksandra Fredry), Felicja Maria Fredro (Skarbkowa) (1872–1963), córka Aleksandra Eligiusza Szczepańskiego, działaczka społeczna.

</doc>
<doc id="1790235" url="https://pl.wikipedia.org/wiki?curid=1790235" title="Zatoka Phang Nga">
Zatoka Phang Nga

Zatoka Phang Nga – zatoka Morza Andamańskiego u wybrzeży Tajlandii pomiędzy wyspą Phuket, wyspami Phi Phi a lądem stałym na Półwyspie Malajskim.
Powierzchnia zatoki wynosi ok. 400 km². Od roku 1981 większa powierzchnia tej zatoki została objęta ochroną parkiem narodowym Phang Nga. Wyspy w zatoce zbudowane są z wapieni, tworząc krajobraz z ok. 40 wyspami o fantastycznych kształtach. Wysokość górzystych form wysepek sięga nawet 275 m n.p.m. Na większości z tych wysp znajdują się wyżłobione przez wodę jaskinie.
Jedna z takich jaskiń stała się słynna za sprawą filmu o agencie 007. Na niezamieszkanej wyspie Ko Tapu (Wyspa Gwóźdź) w filmie nakręconym w roku 1974 z udziałem Jamesa Bonda (w tej roli wystąpił Roger Moore) pt. "Człowiek ze złotym pistoletem" swą kryjówkę miał Francisco Scaramanga, czarny charakter. Od tego czasu wyspa zyskała swą drugą nazwę wyspy Jamesa Bonda.

</doc>
<doc id="1790237" url="https://pl.wikipedia.org/wiki?curid=1790237" title="Ryszard Krzyżanowski">
Ryszard Krzyżanowski

Ryszard Krzyżanowski (ur. 3 grudnia 1929 w Krakowie, zm. 29 października 2005 w Chicago) – polski aktor.
Życiorys.
Zadebiutował 10 października 1953 roku w Teatrze Juliusza Słowackiego w Krakowie.
Harcerz Szarych Szeregów brał udział w ratowaniu żydowskich dzieci z getta, w tym również Meira Laua.
Krzyżanowski zmarł tragicznie w Chicago i został pochowany na Cmentarzu Salwatorskim.

</doc>
<doc id="1790239" url="https://pl.wikipedia.org/wiki?curid=1790239" title="Czesław Byszewski">
Czesław Byszewski

Czesław Byszewski (ur. 27 lutego 1915 w Warszawie, zm. 29 grudnia 1997 tamże) – aktor, lektor Polskiego Radia, aktor dubbingu. Przed wojną ukończył SGH, w latach 1945-1947 był słuchaczem Miejskiej Szkoły Dramatycznej Janusza Strachockiego. Od 1948 był lektorem w audycji radiowej „Muzyka i Aktualności”. Wystąpił w 3000 programach tej audycji. Jego współpraca ze Studiem Opracowań Dialogowych w Łodzi rozpoczęła się w 1953. Aktor użyczył swego głosu m.in. Henry’emu Fondzie w „12 gniewnych ludziach”. Aktor teatrów warszawskich: w latach 1948-1950 występował w Teatrze Dzieci Warszawy, w latach 1950-1968 w Teatrze Powszechnym. W latach 1969-1980 był aktorem Teatru Narodowego. Zmarł 29 grudnia 1997 i został pochowany na Starych Powązkach (kwatera 210-6-10).

</doc>
<doc id="1790240" url="https://pl.wikipedia.org/wiki?curid=1790240" title="Kościół Nawrócenia św. Pawła w Bełżycach">
Kościół Nawrócenia św. Pawła w Bełżycach

Kościół pw. Nawrócenia św. Pawła w Bełżycach – kościół parafialny wyznania rzymskokatolickiego powstały w Bełżycach na początku XV w. Znajduje się na trasie Szlaku Renesansu Lubelskiego. Należy do dekanatu Bełżyce archidiecezji lubelskiej.

</doc>
<doc id="1790242" url="https://pl.wikipedia.org/wiki?curid=1790242" title="Bernard Hanaoka">
Bernard Hanaoka

Bernard Ford Hanaoka (ur. 26 maja 1949 w Harbinie, zm. 9 lipca 2017 w Warszawie) – polski projektant i dyktator mody, reżyser teatralny, kostiumolog, aktor.
Życiorys.
Urodzony w 1949 r. w Mandżurii, jego ojciec był Japończykiem, a matka pochodziła z rodziny niemiecko-włoskiej. Wkrótce po narodzinach został porzucony przez ojca, który związał się z Japonką, by podtrzymać ciągłość rodu, która zgodnie z tradycją nie mogła być zachowana w przypadku związku z cudzoziemką. Wychowywał się początkowo w Harbinie, który był skupiskiem Polonii.
Do Polski trafił wraz z matką i ojczymem, Polakiem. Rodzina osiadła w Szczecinie, ale wkrótce ojczym otrzymał informację, że wieści o śmierci jego poprzedniej żony i ich dzieci w czasie wojny były błędne. W związku z czym ojczym odszedł do dawnej rodziny, a Hanaokę wychowywała matka, która pracowała jako tłumaczka i anglistka. Z czasem wraz z matką przeniósł się do Krakowa, a potem do Warszawy.
W 1964 r. zadebiutował w Teatrze Żydowskim w spektaklu Idy Kamińskiej „Zasypać bunkry”. Na scenie TŻ występował do 1973 r. pod pseudonimem Bernard Ford. W 1976 ukończył studia na Wydziale Reżyserii Państwowej Wyższej Szkoły Teatralnej w Warszawie, ale pierwszy spektakl "Fircyk w zalotach" wystawił już w 1974 roku w Teatrze im. Aleksandra Fredry w Gnieźnie. W latach 1970. i 1980. pracował m.in. w Teatrze Dramatycznym im. Jana Kochanowskiego w Opolu, Teatrze Dramatycznym w Wałbrzychu i Teatrze im. Ludwika Solskiego w Tarnowie.
W latach 90. zajmował się projektowaniem kostiumów do sztuk teatralnych.
W 1987 r. został projektantem mody, wypuszczając pierwszą własną kolekcję. W Warszawie otworzył Galerię Hanaoka, w której sprzedawał kolekcje własne oraz młodych projektantów i organizował pokazy mody, jednak specjalizacja w modzie męskiej nie była sukcesem rynkowym. W latach 1990. projektował kostiumy do spektakli teatralnych, m.in. Teatru Dramatycznego w Białymstoku i teatrów warszawskich. Był konsultantem policji ds. nowych wzorów mundurów, które wprowadzono w 2009 roku. Projektował także ubrania dla reprezentacji Polski na igrzyska olimpijskie.

</doc>
<doc id="1790243" url="https://pl.wikipedia.org/wiki?curid=1790243" title="Serhij Jefremow">
Serhij Jefremow

Serhij Ołeksandrowycz Jefremow, ukr. Сергій Олександрович Єфремов, właściwie Serhij Ochrimenko, ukr. Сергій Олександрович Охріменко (ur. we wsi Palczyk (gubernia kijowska), zm. 31 marca 1939 w więzieniu w Jarosławlu) – ukraiński dziennikarz, historyk literatury i krytyk literacki, aktywista polityczny, urzędnik i członek akademii naukowych. Wiceprezes Wszechukraińskiej Akademii Nauk (WUAN) (1921-28), członek rzeczywisty Towarzystwa Naukowego im. Szewczenki we Lwowie.
Życiorys.
Urodził się w wiosce Palczyk pod Katerynopolem w guberni kijowskiej w Imperium Rosyjskiego. Pochodził z rodziny prawosławnego duchownego. W latach 1891–1896 studiował w Kijowskim Seminarium Teologicznym, po czym ukończył studia na wydziale prawa Uniwersytetu Kijowskiego.
Jego związek z polityką rozpoczął się w trakcie studiów. Zapisał się wówczas do Ogólnoukraińskiej Bezpartyjnej Organizacji Demokratycznej. W roku 1904 współtworzył Ukraińską Partię Radykalną, która w roku 1905 z jego inicjatywy zjednoczyła się z Ukraińską Partią Demokratyczną, przekształcając się w Ukraińską Partię Demokratyczno-Radykalną. W roku 1905 stanął na czele Ukraińskiego Związku Społecznego – Związku Chłopskiego. W roku 1908 współtworzył Towarzystwo Ukraińskich Postępowców. W tym okresie publikował swoje artykuły w licznych ukraińskich czasopismach, takich jak: "Zorza", "Prawda", "Kijowska Przeszłość", "Ukraina" i innych. W latach 1895–1918 zajmował posadę prezesa wydawnictwa "Vik".
Był wielokrotnie aresztowany przez władze rosyjskie za wygłaszanie publicznych przemówień w obronie narodowej kultury i swobód politycznych w okresie przed rewolucją lutową i obaleniem caratu. W marcu 1917 roku wszedł w skład Ukraińskiej Centralnej Rady. W kwietniu 1917 roku, podczas Ukraińskiego Kongresu Narodowego, wybrano go na przewodniczącego Rady oraz członka Małej Rady. 15 czerwca 1917 roku objął stanowisko sekretarza generalnego spraw międzynarodowych w nowo utworzonym rządzie ukraińskim – Generalnym Sekretariacie Centralnej Rady. W dniu 17 lipca 1917 roku na tym stanowisku zastąpił go Ołeksandr Szulhyn z tego samego ugrupowania. Począwszy od września 1917 roku przewodniczył Ukraińskiej Partii Socjalistów-Federalistów. W okresie od kwietnia 1918 roku aż do roku 1920 nie piastował żadnych funkcji urzędniczych.
Po zajęciu Kijowa przez Armię Czerwoną musiał się ukrywać przed Czeka. W 1921 roku na prośbę Ukraińskiej Akademii Nauk uzyskał amnestię. Od roku 1922 do roku 1928 był wiceprezesem Wszechukraińskiej Akademii Nauk, praktycznie kierującym jej bieżącą działalnością. W 1928 zwolniony ze wszystkich funkcji w Akademii, 21 lipca 1929 aresztowany przez OGPU. W marcu-kwietniu 1930 w Charkowie był głównym oskarżonym podczas publicznego procesu pokazowego tzw. Związku Wyzwolenia Ukrainy (mistyfikacja OGPU). Skazany na dziesięć lat więzienia, które odbywał początkowo w izolatorze we Włodzimierzu nad Klaźmą, później w Jarosławlu, gdzie zmarł na trzy miesiące przed zakończeniem terminu odbywania kary.

</doc>
<doc id="1790244" url="https://pl.wikipedia.org/wiki?curid=1790244" title="Tadeusz Ambroży">
Tadeusz Ambroży

Tadeusz Ambroży (ur. 1964 w Myślenicach) – polski zawodnik karate, trener i sędzia. Wicemistrz świata w All Style Karate. Trener i sędzia ju-jitsu i judo, instruktor kulturystyki, fitness, narciarstwa. Profesor nadzwyczajny, doktor habilitowany nauk o kulturze fizycznej. Odznaczony przez Prezydenta Rzeczypospolitej Polskiej Brązowym oraz Srebrnym Krzyżem Zasługi za osiągnięcia sportowe. 
Życiorys.
Ukończył studia magisterskie na Akademii Wychowania Fizycznego im. Bronisława Czecha w Krakowie w 1989. W 1991 uzyskał uprawnienia trenera II klasy judo, w 1994 trenera I klasy judo, a w 1995 tytuł trenera gimnastyki sportowej. W 1997 został doktorem nauk o kulturze fizycznej, rok później założył firmę Dortex, zajmującą się kształceniem instruktorów. W 2001 uzyskał tytuł menadżera sportu, a w rok później trenera ju-jitsu, w 2006 został wicemistrzem świata w karate. W 2008 obronił pracę habilitacyjną. Od 2009 jest trenerem klasy mistrzowskiej. Od 2010 trener karate. 
Jest kierownikiem Katedry Teorii i Metodyki Gimnastyki AWF w Krakowie. Profesor Małopolskiej Wyższej Szkoły Zawodowej, Akademii Wychowywania Fizycznego w Krakowie oraz Akademii Sztuk Teatralnych im. Stanisława Wyspiańskiego w Krakowie, docent Uniwersytetu Komeńskiego w Bratysławie.
Wiceprezes towarzystwa naukowego i członek kolegium redakcyjnego "Securitologii" czasopisma European Association for Security. W latach 2006-2007 członek Rady ds. Kształcenia i Doskonalenia Kadr Kultury Fizycznej. Sędzia klasy międzynarodowej w ju-jitsu i karate. Instruktor kulturystyki, fitness, narciarstwa i żeglarstwa, jachtowy sternik morski.
Odznaczony przez Prezydenta Rzeczypospolitej Polskiej Brązowym Krzyżem Zasługi (2005) oraz Srebrnym Krzyżem Zasługi (2015).
Przypisy.
 

</doc>
<doc id="1790247" url="https://pl.wikipedia.org/wiki?curid=1790247" title="Arnold II">
Arnold II



</doc>
<doc id="1790253" url="https://pl.wikipedia.org/wiki?curid=1790253" title="Kościół Matki Bożej Nieustającej Pomocy w Łodzi">
Kościół Matki Bożej Nieustającej Pomocy w Łodzi

Kościół Matki Bożej Nieustającej Pomocy w Łodzi – neobarokowy kościół przy ul. Stefana Żeromskiego 56 w Łodzi.
Historia.
Kościół został zbudowany w latach 1911–1913 dla łódzkiej wspólnoty braci morawskich. Powstał w charakterystycznym dla tego wyznania kształcie dużej sali przykrytej mansardowym dachem, zwieńczonej niewielką sygnaturką. Po gminie herrnhutów kościół był własnością Kościoła Ewangelicko-Augsburskiego w RP.
Po II wojnie światowej przy kościele istniała parafia Polskiego Kościoła Starokatolickiego. W latach 1945–1948 budynek pełnił funkcję katedry biskupa starokatolickiego, Władysława Farona. Po parafii Polskiego Kościoła Starokatolickiego, od 1948 kościół użytkowała parafia Polskiego Narodowego Kościoła Katolickiego, a od 1951 parafia Kościoła Polskokatolickiego pod wezwaniem Matki Bożej Nieustającej Pomocy.
W 1990 Kościół Ewangelicko-Augsburski w RP wymówił dzierżawę polskokatolikom. Od lat 90. XX wieku kościół stał nieużytkowany. Na początku XXI wieku zakupiła go osoba prywatna. Urządzono w nim magazyn sprzętu AGD.
1 czerwca 2019 roku około 5:45 w byłej świątyni wybuchł pożar, prawdopodobnie zaprószony przez pomieszkujących tu dwóch bezdomnych mężczyzn, z których jeden zginął w pożarze.

</doc>
<doc id="1790255" url="https://pl.wikipedia.org/wiki?curid=1790255" title="The World Is Not Enough (singel)">
The World Is Not Enough (singel)

„The World Is Not Enough” (pl. „Świat to za mało”) – singel rockowego zespołu Garbage, promujący film o przygodach Jamesa Bonda o tym samym tytule. Utwór został wydany na płycie będącej ścieżką dźwiękową z filmu przez amerykańskie wytwórnie Radioactive Records i MCA podczas ostatnich miesięcy światowej trasy koncertowej grupy Garbage, promującej ich platynową płytę zatytułowaną "Version 2.0".
Utwór został skomponowany przez Davida Arnolda, zdobywcę nagród Ivor Novello Awards i BMI Film Music, słowa zaś napisał Don Black, laureat nagród Tony, Grammy i Oscara. Kompozycja ta istnieje w pięciu różnych aranżacjach, a jej tekst został napisany w tradycyjnej już dla serii Jamesa Bonda stylistyce, łączącej motywy żądzy krwi i podtekstów erotycznych. Słowa “"There’s no point in living if you can’t feel alive"” („"Życie nie ma sensu, jeśli nie czujesz, że żyjesz"”) stanowią podsumowanie jednego z najważniejszych wątków w filmie i także znalazły się na płycie.
Do singla zrealizowano również wideoklip, którego reżyserii podjął się Philipp Stölzl. Wokalistka grupy, Shirley Manson, występuje w nim w roli androida.
Film został bardzo dobrze przyjęty przez większość krytyków, chociaż piosenka Garbage początkowo nie cieszyła się uznaniem. W pierwszej dziesiątce list przebojów utwór znalazł się we Włoszech, Norwegii i Finlandii, zaś na listach przebojów w Niemczech, Austrii, Szwajcarii i Wielkiej Brytanii był dopiero w pierwszej czterdziestce. Na liście największych przebojów muzycznych filmów o Bondzie amerykański internetowy serwis informacyjny IGN umieścił utwór Garbage na 9. miejscu. Singel był promowany na kilku różnych albumach. W roku 2007 znalazł się także na albumie zespołu Garbage typu „greatest hits” – "Absolute Garbage".
Historia.
Utwór „The World Is Not Enough” został napisany przez Dona Blacka i Davida Arnolda pod koniec 1998 roku. Garbage nagrywało go w 1999 roku z Arnoldem w Londynie i Vancouver w przerwach europejskiej trasy koncertowej zespołu. Z niewiadomych do dziś powodów piosenka nie mogła zostać nagrana w żadnym z amerykańskich studiów nagraniowych.
Do 23 sierpnia 1999 roku ukończono prace nad oryginalną i zmiksowaną wersją utworu. Don Black miał już na koncie teksty do takich piosenek jak „Thunderball” Toma Jonesa, „Diamonds Are Forever” Shirley Bassey, „The Man With The Golden Gun” w wykonaniu Lulu. Poza tym był autorem tekstów do tematu końcowego „Surrender” k.d. lang z filmu "Tomorrow Never Dies", a także „Only Myself To Blame” Scotta Walkera z filmu "The World Is Not Enough". Arnold skomponował muzykę do filmów "Tomorrow Never Dies" i "The World Is Not Enough", a później pracował nad ścieżką dźwiękową do "Die Another Day" oraz "Casino Royale", do którego napisał wraz z Chrisem Cornellem piosenkę tytułową „You Know My Name”.
We wrześniu 1998 właściciele wytwórni EON Productions i producenci serii filmowej o Jamesie Bondzie, Michael Wilson i Barbara Broccoli, powierzyli stworzenie ścieżki dźwiękowej do dziewiętnastego filmu o Bondzie, którego premierę wyznaczono na kolejny rok, kompozytorowi Davidowi Arnoldowi.
W listopadzie i grudniu 1998 Black i Arnold kontaktowali się telefonicznie, mailowo i za pośrednictwem faksu, a także poświęcili kilka spotkań na omówienie tekstu do „The World Is Not Enough”. Arnold powiedział później „że złączył ze sobą kilka nutek i kiedy nagle wyłoniła się z tego piosenka pomyślał, że to musi być to”. Do końca roku powstał tekst i skomponowano większość muzyki, brakowało już tylko mostku – krótkiej sekcji w środku piosenki.
Zespołowi produkcyjnemu zależało na jak najszybszym ukończeniu piosenki, bowiem jej fragmenty miały być wykorzystane w przewodnim motywie muzycznym. Do wersji DVD dodano komentarz reżysera „The World Is Not Enough”, Michaela Apteda, który wypowiedział się na temat swojego zaangażowania w tworzenie motywu przewodniego: „Przedstawiłem mu [Arnoldowi] swoją wizję dotyczącą melodii. Chcieliśmy, żeby piosenka była romantyczna i zapadała w pamięć. Nalegałem na jak najszybsze wydanie wstępnej wersji, by można ją było wpleść w motyw przewodni. Pamiętałem, że taki zabieg sprawdził się w przypadku Szpiega, który mnie kochał”; piosenka „Nobody Does It Better” została przewodnim motywem miłosnym filmu.”
Arnold stwierdził, że tworzenie motywu przewodniego do Bonda to jak „czara z trucizną, ponieważ powstała piosenka może okazać się zbyt bondowska albo za mało bondowska”. Wspomniał, że potrzebowano orkiestry wraz z instrumentami elektronicznymi, ponieważ muzyka stanowi podstawę serii filmów o Jamesie Bondzie – „Jeśli James Bond porzuciłby smoking, gadżety i kobieciarstwo, poczulibyśmy się oszukani. Muzyka jest siatką bezpieczeństwa dla widzów. Bez niej nie byłoby filmu o Jamesie Bondzie, byłby zwyczajny film akcji.” Wyraził również potrzebę „klasycznego bondowskiego brzmienia”, jednak następnie stwierdził, że można je wyrazić również w innych piosenkach ścieżki dźwiękowej.
Jeszcze przed styczniem 1999 roku Arnold ukończył podstawowy zarys piosenki i nagrał jej demo we własnym studiu nagraniowym. Puścił ją Wilsonowi, Broccoli i Aptedowi, którzy powiedzieli, że są z piosenki „niezmiernie zadowoleni”. Jednak wytwórni MGM początkowo się ona nie spodobała, gdyż została uznana za balladę, a oczekiwano piosenki w innym tempie. Wytwórnia skontaktowała się z Arnoldem w marcu 1999 roku i stwierdziła, że „motyw składający się z trzech nut” w piosence „The world is not enough” jest zbyt podobny to motywu z wcześniejszych tematów muzycznych w filmach o Jamesie Bondzie. Arnold zgodził się na usunięcie sekwencji. Perkusista Butch Vig powiedział w rozmowie z Mr. Kiss Kiss Bang Bang „David wysłał nam robocze demo z partiami smyczkowymi zagranymi na syntezatorze oraz wstępnym tekstem Dona. Bardzo się nam to spodobało.”
Na początku Arnold spotkał się z wokalistką grupy Garbage Shirley Manson w Londynie w styczniu 1999 roku i zadzwonił do niej tydzień później, aby oficjalnie zaproponować jej występ na kolejnym singlu do filmu o Bondzie.
Arnold wysłał zespołowi demo piosenki „The World Is Not Enough” rano, przed ich wyprzedanym występem na londyńskiej Wembley Arena 20 stycznia 1999 roku.
Aby uniknąć problemów prawnych związanych z wytwórnią płytową Manson (piosenkarka jest powiązana sześciopłytowym kontraktem z 1993 roku z wytwórnią Radioactive Records należącą do UMG, a w 1999 zespół podpisał kontrakty z niezależnymi wytwórniami Mushroom Records UK oraz Almo Sounds), piosenkę wyprodukowano na licencji Radioactive Records.
Reakcja zespołu Garbage poproszonego o zagranie motywu bardzo spodobała się Arnoldowi: „Nigdy wcześniej nie słyszałem nikogo krzyczącego do słuchawki. Nigdy nikt nie odpowiedział na pytanie „czy chcesz to zrobić?” bardziej entuzjastycznie.”
Zespół Garbage był na europejskiej trasie koncertowej i nie mógł znaleźć czasu, aby nagrać i wyprodukować piosenkę. Koncert w Lizbonie 18 lipca 1999 roku zaplanowano w taki sposób, aby zespół skończył wcześniej i mógł udać się do Metropolis Studios w Londynie i nagrać kompozycję z sześćdziesięcioosobową orkiestrą Arnolda, a następnego dnia polecieć do Six-Fours-les-Plages we Francji, żeby kontynuować trasę koncertową. Wprowadzanie poprawek i produkcja piosenki odbyły się za pomocą telefonów i e-maili, ale większość piosenki nagrano w przeciągu tygodnia w sierpniu 1999 roku w Armoury Studios w Vancouver. Manson poprosiła o zmianę słów, ponieważ nie podobał się jej wers "„I know when to kiss and I know when to kill”". W finałowej wersji piosenki pojawiła się zmiana naniesiona przez Arnolda i Blacka, którzy użyli pierwszej osoby liczby mnogiej. Piosenkę zamykają więc słowa "„We know when to kiss and we know when to kill.”"
Vig przypomniał MKKBB „To była dla nas ogromna różnica, ponieważ po raz pierwszy pracowaliśmy z sześćdziesięcioosobową orkiestrą, więc chcieliśmy mieć pewność, że kiedy przesłuchamy piosenkę, tonacja i tempo okażą się dobre. Nie było to łatwe – byliśmy w trasie, więc kontaktowaliśmy się z Davidem przez telefon. Zdarzało nam się grać w pokoju hotelowym w Niemczech... Rozstawialiśmy przenośny sprzęt i graliśmy muzykę przez telefon, a potem on grał po tamtej stronie. Ciężka sprawa, ale zadziałało na tyle, że byliśmy w stanie skomponować podstawową aranżację; mieliśmy lecieć do Londynu, żeby nagrać podstawowe fragmenty, ale chcieliśmy mieć już gotowe partie smyczkowe, żeby Shirley mogła śpiewać do tego nagrania. To jest jeden z najmocniejszych elementów piosenki.” Stwierdził też: „David skomponował partie smyczkowe w jeden dzień, a my przylecieliśmy tylko na moment i nagraliśmy podstawowe elementy – dodaliśmy trochę basów, gitary i wokal. Kontynuowaliśmy trasę po Europie przez kolejne 3 i pół tygodnia. Następnie polecieliśmy do Vanocouver, gdzie podrasowaliśmy piosenkę tak, by bardziej przypominała typową muzykę naszego zespołu. Polegało to głównie na wycinaniu i wklejaniu fragmentów, dodawaniu i usuwaniu materiału oraz ostatecznym jego nagraniu i zmiksowaniu.”
W czasie rozmowy, która odbyła się w sierpniu 1999 roku w studiu nagraniowym, Shirley Manson powiedziała dziennikarzom, że skomponowanie piosenki do filmu o Jamesie Bondzie zawsze było wielkim marzeniem zespołu Garbage. Powiedziała wtedy: „Podeszliśmy do tego z podobnym nastawieniem, z jakim podchodzimy do tworzenia muzyki w ogóle. Przyjęłam tę szansę z entuzjazmem, ponieważ filmy o Jamesie Bondzie to coś, co zawsze podziwiałam i co od moich najmłodszych lat miało przemożny wpływ na moją wyobraźnię. Przez cały czas czułam się niegodna tego zaszczytu, ale śpiew z całą orkiestrą to niesamowite przeżycie!”
W wywiadzie dla magazynu "Kerrang!" z września 1999 r. Manson stwierdziła również, że „jedną z największych atrakcji przy tworzeniu piosenki do filmu o Bondzie stanowi świadomość, iż zapisze się ona w historii światowego kina”.
Vig powiedział telewizji CNN: „Staraliśmy się upewnić, że wybrana aranżacja była dobra, zwłaszcza że utwór jest niezwykle dynamiczny i charakteryzuje się porywającą linią melodyczną. Jesteśmy całkiem zadowoleni z tego, co udało nam się osiągnąć. Fani zespołu będą usatysfakcjonowani, bo piosenka niewątpliwie wpisuje się w stylistykę Garbage. Z kolei dla wielbicieli Bonda utwór stanowi kolejny przebój z ich ulubionej filmowej serii”.
W rozmowie dla MKKBB wyznał też: „Orkiestra odegrała tu ogromną rolę i to właśnie ona wyznaczała momenty, w których wykonanie utworu musiało przebiegać bardzo dynamicznie. Dynamika tego kawałka jest rzeczywiście niezwykła, więc naturalnie ułatwiło to nam jego nagrywanie. Oprócz perkusji, gitary basowej oraz kilku pętli perkusyjnych, Duke i Steve dołączyli też odrobinę klasycznego gitarowego brzmienia. Próżno tu jednak szukać jakichś różnorodnych motywów muzycznych. Dodaliśmy co prawda parę miłych dla ucha popowych nut, ale całość ma za zadanie stanowić jedynie tło dla śpiewu Shirley”. Gitarzysta Steve Marker przyznał również w rozmowie dla "Kerrang!": „We wszystkich filmach o agencie 007 muzyka odgrywała niezwykle ważną rolę. Mieliśmy więc przed sobą nie lada zadanie: zbytnio tego nie sknocić!”. Arnold postrzegał utwór jako „połączenie mocno teatralnego materiału z równie wyrazistym tekstem i idealnie dobranym zespołem”, które zostało stworzone w „sprawnym procesie nagrywania”. Stwierdził: „Wszyscy czuli, że grają w jednej drużynie – dlatego całość ukończyliśmy tak szybko”.
Zespół Garbage nie pojawił się na premierze filmu, ponieważ występował wtedy w Tucson w Arizonie, podczas przerwy w trasie koncertowej. „Nie byliśmy w stanie przyjechać, ponieważ byliśmy wtedy w trasie koncertowej” – powiedział Butch Vig w wywiadzie dla CNN – “ale obejrzeliśmy film w Tucson w pierwszym tygodniu wyświetlania, w kinie ze zwyczajną widownią. Po seansie około pięćset dzieciaków czekało na nas przed kinem i prosiło o autografy, więc mieliśmy własną małą premierę”.
Teledysk.
Fabuła teledysku towarzyszącego piosence rozgrywa się w roku 1964 na nieznanej wyspie na Pacyfiku i przedstawia naukowców klonujących wokalistkę zespołu, Shirley Manson. Klon piosenkarki ma postać androida, który potrafi zabić wroga pocałunkiem. Przed wyruszeniem na misję Manson-android zostaje wyposażona w ładunek wybuchowy z ustawionym czasem eksplozji. W dalszej części wideoklipu postać zabija śmiertelnym pocałunkiem jednego z uczestników eksperymentu, a następnie jedzie samochodem do New Globe Theater, fikcyjnego teatru w Chicago, gdzie zabija pocałunkiem prawdziwą Shirley Manson. Później, podszywając się pod piosenkarkę, kobieta-android występuje na scenie wraz z muzykami z Garbage. W trakcie koncertu czas ustawiony wcześniej na zapalniku dobiega końca.
W teledysku wokalistka zespołu zagrała zarówno siebie, jak i kobietę-androida. W jednej ze scen Shirley Manson w rzeczywistości pocałowała bardzo podobną do siebie modelkę, która była jej dublerką.
Produkcji wideoklipu podjęło się Oil Factory Films, reżyserem był Philipp Stölzl, natomiast zdjęcia zrealizowano w Black Island Studios w Londynie podczas dwudniowej sesji, 23 i 24 września 1999 roku. W pierwszej kolejności nakręcono większość scen, w których Manson wciela się w androida (scenę w laboratorium, w samochodzie i oba pocałunki). W drugim dniu zdjęć, w scenie rozgrywającej się na deskach teatru, Manson towarzyszyli już pozostali członkowie zespołu. W scenie wykorzystano materiały pirotechniczne. Postprodukcję i montaż zakończono w dwa tygodnie po ukończeniu zdjęć.
Na pomysł, aby Manson zagrała klona samej siebie, wpadł reżyser teledysku Philipp Stölzl.
Vig opisał proces kręcenia teledysku jako „dużo bardziej upierdliwy od samego nagrywania piosenki. To było jak robienie mini-filmu o Bondzie”. John Pennicott, którego firma zajęła się skonstruowaniem modelu androida, powiedział MTV: „Przy wyglądzie androida inspirowaliśmy się scenopisem obrazkowym Philippa. Użyliśmy części samolotów, odłamków pocisków odrzutowych, kawałków rur, metalu i plastiku. Te poszczególne elementy złożymy w taki sposób, że będą idealnie pasowały do rysunków Philippa. W postprodukcji części wewnątrz androida zostaną komputerowo umieszczone w ciele Manson tak, aby wyglądała ona, jakby była maszyną w środku”.
Vig powiedział MKKBB: „[Philipp] sporządził wstępną wersję scenariusza, która bardzo nam się spodobała, ale z jakiegoś tam powodu, dlatego że za to płacili, MGM i EON uznały, że nie była wystarczająco w klimacie Bonda. Więc rozmyślaliśmy, co tu zrobić, bo zależało nam, aby nakręcić teledysk, który byłby też w stylu Garbage.”
Wtedy Philipp zaproponował drugą wersję, który była niesamowita. Przypomina mi ten film Alfreda Hitchcocka Człowiek, który wiedział za dużo (1956). Niektóre ujęcia są jak u Stanleya Kubricka. Wizualnie to naprawdę wspaniały, niesamowity teledysk. „Dla nas było też ważne, aby to był teledysk Garbage. To jest piosenka do filmu i wszystkie jej elementy wpisują się w klimat filmów o Bondzie, łącznie z samym tekstem piosenki. Piosenka stanowi też pewnego rodzaju hołd dla klasycznych scenariuszów do filmu o Bondzie.
Manson powiedziała Melody Maker: „Nasz teledysk przypomina mini-film akcji o Bondzie, w którym android pozbywa się zła ze świata, poświęcając się przy tym jak wojownik kamikaze. Nie mogliśmy już chyba bardziej oddać klimatu filmów o Bondzie.” Vig dodał, że ‘Bardzo nam się podoba pomysł na to, żeby Shirley była bombą. Że jest zła Shirley i dobra Shirley, a ty sam nie wiesz która jest która. Chyba można się tego domyślić pod koniec. To jest w sumie też bardzo kampowe. W niektórych filmach z Bondem zawsze jest element campu. Sądzimy, że w samym teledysku jest dużo takich bondowskich momentów, które wyszły naprawdę dobrze. Jesteśmy zadowoleni z końcowej wersji.
Kręcenie teledysku do piosenki „The World Is Not Enough” zostało udokumentowane przez amerykański program 'Making the Video' oraz przez dziennikarzy z brytyjskiego magazynu muzycznego "Kerrang!". Premiera teledysku odbyła się po emisji specjalnego odcinka ‘Making the Video’ na MTV, dnia 20 października 1999 roku, a następnego dnia teledysk zadebiutował na TRLu. Teledysk miał swoją premierę na Wyspach Brytyjskich dn. 21 października na tamtejszym MTV (MTV UK and Ireland). Został on wyemitowany w telewizji naziemnej dn. 25 października, 1999 roku, na Channel 4, w tzw. T4.
Istnieją dwie wersje teledysku, jedna z nich zawiera materiał filmowy. Standardowa wersja, pokazywana najczęściej w stacjach telewizyjnych, jest dostępna na płytach wydanych przez wytwórnię zespołu Garbage. Wersja z fragmentami filmu była emitowana głównie przez amerykańskie kanały muzyczne.
Teledysk ten jest jednym z dodatków na DVD 'Świat to za mało', wydanej na skalę światową w 2002, oraz w 2006, w rozszerzonej wersji pod nazwą ‘Ultimate Edition’.
Vig powiedział MKKBB, że ‘W tym przypadku, bo ten teledysk jest bardzo narracyjny, mam na myśli, że niektóre teledyski są w pewnym sensie abstrakcyjne i raczej nie mają fabuły. Tutaj było bardzo ważne, żeby jakoś utrzymać fabułę. Jest jedna wersja teledysku bez fragmentów z filmu. W drugiej znajduje się 15-20 sekund ujęć z filmu, które zostały wstawione do teledysku w drugiej zwrotce poprzez podzielenie ekranu na dwie części. W ten sposób narracja jest kontynuowana w lewej części ekranu, podczas gdy po prawej można zobaczyć zdjęcia z filmu.
Oficjalne remiksy.
Członek zespołu Garbage, Steve Marker, twierdził, że zespół przearanżował piosenkę wiele razy, włączając w to przeróbkę „Chilled Out Remix”, wydaną jako materiał promocyjny. Niemniej jednak wersja „Hawaiian Luau Trance remix”, o której wspomniał raz na stronie internetowej zespołu, mogła być tylko żartem. Istnieje pięć oficjalnych remiksów tej piosenki: wersja filmowa, wersja studyjna, „Chilled Out remix”, UNKLE remix oraz UNKLE remix beats.
Aranżacja filmowa piosenki „The World Is Not Enough” jest remiksem oryginału, gdzie większy nacisk położony został na partie orkiestry. Nigdy nie została ona wydana w formacie audio. „Chilled Out Remix” miał być dodany jako b-side do brytyjskiego wydania singla, ale jako a-side do wydania amerykańskiego. Remiks ten pozbywa się klimatu piosenek z filmów o Jamesie Bondzie na rzecz bardziej rozpoznawalnego charakteru muzyki Garbage. Zespół skończł pracę nad tą wersją utworu we wrześniu 1999 roku w prywatnym studio. Wersja UNKLE Remix Beats jest dostępna jedynie na wydanym przez UNKLESounds „Do Androids Dream of Electric Beats?” (2003).
Występy na żywo.
“The World Is Not Enough” miało swoją premierę na żywo na Uniwersytecie w Denver (w Kolorado) 20 października 1999 roku. Potem było regularnie grane jako bis podczas każdego występu na trasie zespołu MTV Campus Invasion Tour.
Garbage wykonywali uboższą o partię smyczkową wersję piosenki za każdym razem, aż do finałowego występu na Uniwersytecie Kalifornia w Irvine 24 listopada 1999 roku, który był też ostatnim dniem światowej trasy koncertowej „Version 2.0”. Vig powiedział MKKBB: „Nie sądzę, żeby w Denver ktokolwiek wiedział, co to było za nagranie, potem graliśmy utwór na Uniwersytecie Western Illinois w Macomb i Uniwersytecie w Chicago, a tłum szalał, gdy graliśmy tę piosenkę.” Singiel był też zagrany na żywo w programie „Late Show with David Letterman” 1 listopada 1999 roku. Była to jedna promocja telewizyjna nagrania.
Wydania.
“The World Is Not Enough” wyciekło do sieci 1 października 1999 roku. Niskiej jakości nagranie w formacie MP3 dostępne było na stronach umożliwiających ściąganie plików po tym, jak bezprawnie zgrano ją z programu radiowego stacji Los Angeles. Dość szybko okazało się, że do Internetu wyciekł nagrany przez Garbage remiks, a nie motyw przewodni filmu. Autentyczna wersja została wysłana 4 października 1999 r. do amerykańskich stacji radiowych takich, jak: AAA, Alternative, Modern Adult, czy Modern Rock. Na antenie zadebiutowała jednak dopiero tydzień później, 11 października 1999 r. Piosenka nie dostała się na zestawienie Hot 100 Airplay magazynu Billboard, ale uplasowała się na amerykańskiej liście ARC Weekly Top 40, niezwiązanej z czasopismem. Najwyższe, trzydzieste pierwsze miejsce osiągnęła pod koniec trzeciego tygodnia w zestawieniu.
W Wielkiej Brytanii piosenka „The World Is Not Enough” została wydana 15 listopada 1999 r. Ukazała się zarówno jako maxi-singiel w srebrnym digipaku, jak i na kasecie magnetofonowej. Zarówno na płycie, jak i kasecie znaleźć można motyw przewodni filmu oraz jeden z utworów z muzyki filmowej, „Ice Bandits” Davida Arnolda, który, przez niejasną notę z tyłu opakowania, został mylnie uznany za nową piosenkę grupy Garbage. Płyta CD zawierała także remiks utworu tytułowego, wykonany przez trip hopową grupę UNKLE. Singiel dotarł do miejsca jedenastego, nie stając się tym samym szóstym hitem w historii Garbage, który dostałby się do pierwszej dziesiątki. Niemniej jednak pozostał na liście aż dziewięć tygodni, co nie udało się dotąd żadnej z ich piosenek ani wtedy, ani nigdy więcej po roku 2007. W Irlandii dotarł najwyżej do miejsca trzydziestego.
Universal Music Group rozpowszechniało singiel na terenie Europy od 15 listopada do 7 grudnia 1999 r. Zamiast kasety magnetofonowej w Europie wydano jedynie singiel CD zawierający dwa utwory. Singiel odniósł sukces w wielu europejskich krajach, w których zespół Garbage nie cieszył się wcześniej uznaniem; ich piosenka uplasowała się w pierwszej dziesiątce na listach przebojów we Włoszech, na Łotwie, Litwie, Norwegii i Finlandii (płyta była pierwszym sukcesem zespołu we Włoszech) oraz w pierwszej czterdziestce w Izraelu, Niemczech, Austrii i Szwajcarii (gdzie gościła całe trzy miesiące).
Wysoka sprzedaż singla zachęciła wytwórnię BMG, czyli europejskiego dystrybutora Garbage, do reedycji w lutym 2000 r. ich singla z 1999 r. „When I Grow Up”. Album z soundtrackiem „The World is Not Enough” został wydany w Stanach przez Radioactive Records / MCA 9 listopada 1999 r. przed premierą filmu, która miała miejsce 19 listopada 1999 r. Brytyjska premiera soundtracku odbyła się 7 grudnia 1999 r.
Stacja MTV Europe zaprezentowała singiel podczas gali MTV Europe Music Awards w ramach promocji filmu „Świat to za mało” – kanał wyemitował nawet wideoklip na kilka minut przed rozpoczęciem relacji na żywo z rozdania nagród. Zaproszeni goście Pierce Brosnan i Denise Richards oddali tamtego wieczoru BMW Z8, samochód który pojawił się w teledysku.
Reakcja mediów.
„Music Week” jako pierwszy 24 czerwca 1999 roku ogłosił zespół Garbage potencjalnym wykonawcą piosenki do filmu. Magazyn podał również informację, że powstało „demo utworu, które zyskało uznanie” i że pomysł, aby to Garbage wykonał piosenkę przypadł producentom do gustu po tym jak odrzucili oni propozycje wokali Jamiroquai, Robbiego Williamsa, Sharleen Spiteri z zespołu Texas, Björk i Melanie C.
The Hollywood Reporter podał 9 lipca 1999 roku, że „osoba dobrze poinformowana” powiedziała im, że „Fakt, iż [Garbage], mimo że jest grupą amerykańską, ma lidera z Wielkiej Brytanii działa na ich korzyść”.
David Arnold rozmawiał później z The Sunday Times i zaprzeczył doniesieniom „Music Week” jakoby Williams, Jamiroquai i Björk zgłosili swoje wokale. Powiedział również, że singiel powstał do filmu, a nie dla określonego artysty lub z jakimkolwiek artystą w zamyśle. Później w lipcu, Don Black powiedział Dotmusic, że „piosenka odzwierciedla film. Opowiada historię, która oczywiście jest o dominacji nad światem, ale jest przy tym znacznie bardziej osobista i poważna. Jest trochę balladą i ma w sobie nieco dramaturgii, ale ciągle jest nowoczesna”.
Dopiero 8 listopada 1999 zespołowi Garbage zostało oficjalnie przypisane autorstwo singla. Gary Kurfist, przewodniczący wytwórni Radioactive Records i producent tego projektu, powiedział wówczas w oświadczeniu dla prasy: „Znam Barbarę Broccoli od lat i jestem zachwycony, że mamy okazję razem pracować. Muzyka do tego filmu jest pierwszorzędna, piosenka zespołu Garbage świetna, a Shirley Manson, jak zwykle, znakomita.” Jay Boberg, prezydent MGMu, stwierdził: „Każdy film o Jamesie Bondzie jest ważną częścią kultury popularnej. Zawsze byłem fanem Bonda, dlatego jestem podekscytowany, że uczestniczę w wydaniu ścieżki dźwiękowej do filmu.” Dodał także, wbrew wcześniejszej negatywnej ocenie piosenki przez MGM: „Garbage jest jednym z najlepszych współczesnych zespołów. Tytułową piosenkę wykonali brawurowo.”
Paul Atkinson, producent wydanej przez EMI składanki "The Best of Bond...James Bond", powiedział w telewizji CNN: „Do każdego filmu o Jamesie Bondzie wybierany jest muzyk dobrze znany, o sławnym nazwisku. Pod względem marketingowym dobrze jest być kojarzonym z artystą, który jest modny, a jego twórczość dobrze się sprzedaje. O Garbage będzie się dużo mówiło w mediach, a ich piosenka będzie często grana w MTV.”
Odbiór przez krytyków.
Przez większość krytyków piosenka „The World Is Not Enough” została odebrana pozytywnie. Magazyn "Kerrang!" zauważył: „Nic nie daje zespołowi nieśmiertelności tak jak nagranie piosenki tytułowej do filmu o Bondzie. Rosnąca sława Garbage nie ucierpi przez nagranie orkiestralny piosenki, która w swojej wzniosłości przypomina hymn”.
Naruszenie praw autorskich.
MGM wniosło o wydanie przyspieszonego orzeczenia, twierdząc, że istnieją bezsporne fakty potwierdzające, że David Arnold stworzył utwór samodzielnie. Sąd w Tannessee przyjął wniosek. Fogerty i Crow ostatecznie przyznali, że Arnold nie miał dostępu do piosenki „This Game We Play”, dopóki Crow osobiście nie dostarczył jej nagrania do siedziby MGM w lutym 1999 roku. W sądzie na podstawie wpisów do dziennika, dostarczonych faktur, wykazu rozmów telefonicznych, danych komputerowych oraz „niezbitych dowodów” w postaci zeznań Arnolda, jego osobistego pomocnika Trisha Hillisa, Blacka i Manson udowodniono, że utwór „The World Is Not Enough” został napisany już wcześniej. Niedokonano w nim również żadnych znaczących zmian od momentu, w którym Fogerty i Crow doręczyli go wytwórni. Z tekstu usunięto jedynie jeden wers (mając na względzie zdanie Shirley Manson) a z partytury zniknął „akord trójdźwiękowy” (na życzenie MGM).
Wykorzystanie nagrania.
Wytwórnia Mushroom Records po raz pierwszy umieściła utwór „The World Is Not Enough” w swojej dyskografii Garbage w lipcu 2001 roku na promocyjnym albumie zatytułowanym "previousgarbage", który obejmował wszystkie single grupy w kolejności wydania.
Singiel pojawił się również jako utwór bonusowy na trzecim albumie grupy "Beautifulgarbage" wydanym w Japonii przez Sony Music International oraz w roku 2007 na albumie z największymi przebojami Garbage "Absolute Garbage". Znalazł się też na płycie "The Best of Bond...James Bond" oraz na składankach, takich jak "Let’s Go to the Movies: From the Street", "Top of the Pops 2000, Vol. 1" (2000) czy "Reloaded 2".
Wiele nargań zostało wydanych w hołdzie Jamesowi Bondowi od 1999 roku, jak na przykład: „James Bond Collection”(Kolekcja Jamesa Bonda) wydana przez Praską Orkiestrę Symfoniczną w 2002 roku, „007 Classics” (Klasyki agenta 007) z 2002 roku wydana przez Międzynarodową Filharmonię Las Vegas oraz „Shaken not Stirred: The essential James Bond Themes”(Wstrząśnięte, nie mieszane: Niezbędnik motywów z Jamesa Bonda) z 2006 roku wydane przez Orkiestrę Iana Richa. Wszystkie wymienione kompilacje zawierały utwór „The world is not enough”. Kanadyjska piosenkarka Diana Krall wykonała tę piosenkę jako singiel dla brytyjskiego programu telewizyjnego „The Songs of Bond” (Piosenki Bonda) w 2002 roku. Turecki muzyk folkowy Müslüm Gürses nagrał cover tej piosenki i umieścil go w swoim albumie Aşk Tesadüfleri Sever (Miłość kocha zbiegi okoliczności) z 2006 roku. Utwór został zmieniony i zaśpiewany po turecku pod nowym tytułem „Bir Ömür Yetmez” (Życie to za mało).
Reklama telewizyjna promująca grę wideo „The World Is Not Enough” firmy Electronic Arts stowrzoną dla konsoli PlayStation i Nintendo 64 otrzymała w 2000 roku licencję na wykorzystanie utworu. Ponadto podczas Amerykańskich Mistrzostw tańca na lodzie (Champions on Ice) w sezonie 1999/2000, łyżwiarka figurowa Michelle Kwan wykonała swój program, którego fragment choreografii ułożony został do tego singla.
Lista utworów.
Wydania promocyjne.
Wytwórnie płytowe na całym świecie wydały również dużą liczbę różnych promocyjnych płyt CD-R. Każda płyta zawiera albo jeden odrębny remiks albo trzy główne wersje singla w rozmaitych kombinacjach.
Lista wykonawców i twórców albumu.
Singiel.
Wersja albumowa
Wersja filmowa
Remiks Chilled Out
Remiksy grupy U.N.K.L.E.

</doc>
<doc id="1790262" url="https://pl.wikipedia.org/wiki?curid=1790262" title="Wieża widokowa Diana">
Wieża widokowa Diana

Wieża widokowa Diana (cz. "Rozhledna Diana") – wieża widokowa zlokalizowana na terenie miasta Karlowe Wary w Czechach na szczycie Výšina přátelství (556 m n.p.m.).
Historia.
Prace projektowe ogłoszono w 1909. Wieża (wysoka na 40 m) została postawiona w latach 1912–1914 przez budowniczego Fouska, jako element większego założenia, bezpośrednio związanego z zakończeniem budowy funikularu z centrum miasta i restauracji Diana. Wieża kosztowała 110 tysięcy ówczesnych koron. Zaraz po wybudowaniu stała się modnym i popularnym celem wycieczek kuracjuszy. W 1997 wieża przeszła głęboką modernizację, a od 1998 działa nowa winda (wcześniej były wyłącznie schody – 150 stopni, alternatywnie dostępne również dziś).
Panorama.
Z platformy widokowej rozciąga się rozległa panorama Karlowych Warów oraz dolin rzek Ochrzy i Ciepłej. Na północy dominuje pasmo Rudaw z Klinovcem. Na południu widać Las Sławskowski i Wierchy Doupovskie. Przy dobrej pogodzie widoczne są nawet, odległe o 70 km, wierzchołki bawarskiego Fichtelbergu (Smrčiny).
Nazwa.
Nazwa wieży pochodzi od rzymskiej Diany (łac. Diana, gr. Ἄρτεμις – Artemis) – bogini łowów, przyrody (świata roślinnego i zwierzęcego, gór, lasów, gajów, źródeł leczniczych) oraz płodności. Zagadnienia te bliskie były kuracjuszom oraz romantycznej architekturze początku XX w., jak również otoczeniu, w którym rozłożone są Karlowe Wary.
Przed II wojną wieża nosiła imię Hansa Kudlicha – austriackiego rewolucjonisty, który w 1848 wyemigrował do USA. Po 1945 nazwa zmieniła się – wtedy wieża miała za patrona Edwarda Benesza – prezydenta Czechosłowacji. 
Dostęp.
Do wieży można się dostać koleją linowo-terenową o tej samej nazwie – Diana: dolna stacja znajduje się przy ulicy Mariánské, a górna w pobliżu wieży. Długość kolei linowej to 453 metry, a przewyższenie wynosi 167 m. Alternatywą jest dojście piesze po sieci ścieżek parkowych, otaczających Výšinę přátelství. Obiekt jest udostępniony przez cały rok.

</doc>
<doc id="1790263" url="https://pl.wikipedia.org/wiki?curid=1790263" title="Mike Nattrass">
Mike Nattrass

Michael (Mike) Nattrass (ur. 14 grudnia 1945 w Leeds) – brytyjski polityk, poseł do Parlamentu Europejskiego VI i VII kadencji (2004–2014).
Życiorys.
Pracował ponad 25 lat w Birmingham w przedsiębiorczości, działa nadto w organizacji geodetów. Należał do różnych eurosceptycznych ugrupowań (w tym do Partii Referendum). Wstąpił później do Partii Niepodległości Zjednoczonego Królestwa (UKIP), pełnił funkcję wiceprzewodniczącego tego ugrupowania.
W 2004 z ramienia UKIP uzyskał mandat posła do Parlamentu Europejskiego. Zasiadał w grupie Niepodległość i Demokracja. W wyborach w 2009 uzyskał reelekcję. W VII kadencji przystąpił do nowo powołanej grupy pod nazwą Europa Wolności i Demokracji, został też członkiem Komisji Transportu i Turystyki. W 2010 został posłem niezrzeszonym, jednak później wrócił do poprzedniej frakcji.

</doc>
<doc id="1790265" url="https://pl.wikipedia.org/wiki?curid=1790265" title="Sabine Leutheusser-Schnarrenberger">
Sabine Leutheusser-Schnarrenberger

Sabine Leutheusser-Schnarrenberger (ur. 26 lipca 1951 w Minden) – niemiecka prawniczka i polityk, posłanka do Bundestagu, działaczka Wolnej Partii Demokratycznej (FDP) i jej przewodnicząca w Bawarii, w latach 1992–1996 oraz 2009–2013 minister sprawiedliwości.
Życiorys.
Pochodzi z rodziny zaangażowanej politycznie. Ojciec Horst Leutheusser był adwokatem i samorządowcem, pełnił w latach 1964–1969 obowiązki wiceburmistrza Minden z ramienia CDU. Wuj Wolfgang Stammberger był z kolei ministrem sprawiedliwości RFN (1961–1962).
Po uzyskaniu w 1970 matury odbyła studia prawnicze w Getyndze i Bielefeld. Do 1978 zdała państwowe egzaminy prawnicze I oraz II stopnia. W latach 1979–1990 była zatrudniona w Niemieckim Urzędzie Patentowym, dochodząc do stanowiska dyrektorskiego. W 1991 zasiadła po raz pierwszy w zarządzie federalnym FDP, a w 1993 w prezydium tego ugrupowania.
W 1990 po raz pierwszy została wybrana do Bundestagu. Reelekcję uzyskiwała w latach 1994, 1998, 2002, 2005 i 2009, sprawując mandat poselski do 2013.
18 maja 1992 została mianowana ministrem sprawiedliwości w czwartym gabinecie Helmuta Kohla, pozostała na tym stanowisku również w piątym rządzie tego kanclerza. Opowiadała się przeciw projektom rozszerzenia uprawnień władz państwowych w kwestii podsłuchów. Gdy w przeprowadzonej ankiecie działacze FDP wsparli jednak projekt CDU, 14 grudnia 1995 podała się do dymisji. Zakończyła urzędowanie 17 stycznia 1996, kiedy to zastąpił ją Edzard Schmidt-Jortzig.
Pozostała aktywną parlamentarzystką swojego ugrupowania. W kadencji 2005–2009 pełniła obowiązki wiceprzewodniczącej klubu poselskiego FDP oraz rzecznika ds. prawnych, była również przewodniczącą komisji prawa. Od 2003 do 2010 zasiadała w Zgromadzeniu Parlamentarnym Rady Europy. Publicznie krytykowała projekt ustaw wielkiej koalicji chadeków i socjaldemokratów z 2007 o gromadzeniu danych osobowych.
W 2000 objęła obowiązki przewodniczącej FDP w Bawarii, stawiając sobie za główny cel powrót FDP do landtagu w Monachium. W 2003 FDP pod jej przewodnictwem nie przekroczyła jednak progu 5% w wyborach regionalnych, natomiast w 2005 uzyskała niecałe 10% głosów w wyborach do Bundestagu, a liczba bawarskich posłów partii zwiększyła się z 4 do 9. W wyborach do landtagu w 2008 Wolna Partia Demokratyczna uzyskała po raz pierwszy od 14 lat reprezentację parlamentarną. Sabine Leutheusser-Schnarrenberger podpisała 24 października 2008 umowę o koalicji rządowej z CSU na szczeblu tego kraju związkowego.
28 października 2009, po wygranych przez CDU-CSU i FDP wyborach do Bundestagu, objęła ponownie resort sprawiedliwości w drugim gabinecie Angeli Merkel. Sprawowała go do 17 grudnia 2013. W tym samym roku w wyniku wyborczej porażki liberałów znalazła się poza parlamentem. Ustąpiła wówczas z kierowniczych funkcji partyjnych.
Pozostała aktywną działaczką społeczną i samorządową. Od 2002 wybierana do rady powiatu Starnberg. Powołana m.in. w skład rady doradczej fundacji Pro Justitia oraz rady doradczej Global Panel Foundation. Wspierała działania Alice Schwarzer na rzecz zakazu rozpowszechniania pornografii (w ramach tzw. PorNO-Kampagne).
Życie prywatne.
Jest wdową (jej mąż Ernst Schnarrenberger zmarł w 2006), zamieszkała w Feldafing. W 2013 wyróżniona honorowym obywatelstwem tej miejscowości.

</doc>
<doc id="1790267" url="https://pl.wikipedia.org/wiki?curid=1790267" title="Rubens Caribé">
Rubens Caribé

Rubens Caribé, właściwie Rubens Lima Caribé da Rocha (ur. 19 sierpnia 1965 w São Paulo, zm. 5 czerwca 2022) – brazylijski aktor teatralny, telewizyjny i filmowy, posiadający również wykształcenie wokalne i taneczne.
Życiorys.
Kariera.
Debiutował na scenie Teatro Jardel Filho w musical "Hair" (1987). W sezonie 1987/88 występował w Teatro Bandeirantes w przedstawieniu "Śpiąca królewna" ("A Bela Adormecida"). W Teatro Odeon grał w musicalu "Boy Meets Boy" (1988). W Teatro João Caetano brał udział w sztukach: "Anatrhon" (1989) i "Bracia Grimm" ("Irmão Grimm, i irmão Grimm", 1988/89). Następnie wystąpił w spektaklu "Kabaret" ("Cabaret", 1989) w Teatro Procópio Ferreira.
Wystąpił potem w inscenizacjach: "Chory z urojenia" ("O Doente Imaginário", 1990) Molière’a w Teatro Sergio Cardoso, komedii szekspirowskiej "Sen nocy letniej" ("Sonho de uma noite de verão", 1991/92), "O Rei Pasmado ea Rainha nua" (1993) w Teatro Centro Cultural Banco do Brasil, "Lamartine II - O Resgate" (1993) w Teatro Glauce Rocha, "Szklana menażeria" ("À Margem da Vida", 1994) Tennessee Williamsa w Teatro Glauce Rocha, "O melhor do homem" (1995/96), "Hamlet" (1997) w Teatro Sérgio Cardoso i "Shopping &amp; Fucking" (1999) w Teatro SESC Pompéia e MARS. W 2000 wziął udział w sesji zdjęciowej dla czasopisma „G Magazine”.

</doc>
<doc id="1790271" url="https://pl.wikipedia.org/wiki?curid=1790271" title="Crème chantilly">
Crème chantilly

Crème chantilly – bita śmietana z cukrem aromatyzowana wanilią, będąca rodzajem deseru lub dodatku do niego. Oryginalną recepturę wymyślił w XVII wieku François Vatel, piastujący stanowisko głównego kucharza i zarządcy dworu na zamku w Chantilly (stąd nazwa). Premiera kremu nastąpiła 18 czerwca 1784.
Przygotowanie i zastosowanie.
Krem przygotowuje się ze śmietanki, dodaje cukier i aromaty, a następnie podaje w zestawieniu z owocami i/lub lodami. Obecnie w sklepach i marketach (przede wszystkim we Francji) można kupić namiastkę crème chantilly w spreju lub proszku. 
Można go też stosować jako dodatek czy też urozmaicenie innych dań, zwłaszcza ciast, tortów, itp. Dodawany jest też do napojów, np. jako kożuszek do kawy (często w towarzystwie wiórków czekoladowych lub kakao).
Crème chantilly z czekoladą.
Wariantem kremu jest bardzo delikatna odmiana tego deseru z czekoladą (z użyciem masła kakaowego) – mająca formę musu.

</doc>
<doc id="1790275" url="https://pl.wikipedia.org/wiki?curid=1790275" title="Mistrzostwa świata juniorów w wioślarstwie">
Mistrzostwa świata juniorów w wioślarstwie

Mistrzostwa świata juniorów w wioślarstwie – coroczna międzynarodowa impreza wioślarska, organizowana pod egidą FISA. W zawodach startują zawodnicy w wieku juniorskim (urodzeni do 31 grudnia w roku ukończenia 18 lat). Następnie ci zawodnicy są klasyfikowani jako poniżej 23. roku życia. W latach olimpijskich zawody odbywają się w tym samym miejscu, co mistrzostwa świata seniorów.
Mistrzostwa odbywają się od 1967 roku (jako Młodzieżowe Regaty FISA). W 2020 roku się nie odbyły z powodu pandemii COVID-19. Od 1970 roku zawody były mistrzostwami juniorów FISA, a od 1985 roku mistrzostwami świata juniorów.
Wiele europejskich federacji wioślarskich wysyła na regaty Coupe de la Jeunesse zawodników nie spełniających standardów na mistrzostwa świata.

</doc>
<doc id="1790276" url="https://pl.wikipedia.org/wiki?curid=1790276" title="Oblężenie Syrakuz (214–211 p.n.e.)">
Oblężenie Syrakuz (214–211 p.n.e.)

Oblężenie Syrakuz – oblężenie sycylijskiego miasta Syrakuzy przez legiony rzymskie dowodzone przez Marka Klaudiusza Marcellusa, które miało miejsce w czasie II wojny punickiej i trwało od roku 214 do 211 p.n.e. Oblężenie zakończyło się zdobyciem miasta i rzezią jego mieszkańców.
Przyczyny konfliktu.
W roku 214 p.n.e., po śmierci wieloletniego władcy Syrakuz Hierona II, który pod koniec I wojny punickiej (248 p.n.e.) zawarł z Rzymem układ pokojowy ("foedus"), w mieście wzięło górę stronnictwo prokartagińskie, którego celem było wyparcie Rzymian z Sycylii. Rzym wysłał przeciwko Syrakuzom flotę i 4 legiony pod wodzą Marka Klaudiusza Marcellusa, którego wspomagał prokonsul Appiusz Klaudiusz. Syrakuzy posiadały mocne mury miejskie oparte o wzgórza i skalisty brzeg, co czyniło miasto trudnym do zdobycia. Dodatkowym atutem obrońców była obecność w mieście powszechnie znanego naukowca i wynalazcy Archimedesa.
Przebieg zmagań.
Po wzniesieniu obozu, Rzymianie przystąpili do wstępnych rokowań, a gdy te nic nie dały, do działań zbrojnych. Szturm rozpoczęła piechota, która próbowała rozbijać mury taranami. Równocześnie od morza rozpoczął się atak okrętów rzymskich, na których ustawiono machiny oblężnicze "sambuca". Były to szerokie pomosty, po których żołnierze próbowali wdzierać się na mury. Obrona Syrakuzan była jednak skuteczna, Archimedes opracował rozstawienie balist i katapult, które skutecznie raziły Rzymian kamieniami i innymi pociskami. Rzymskich żołnierzy ostrzeliwali także łucznicy zza wykonanych w murze otworów. Podobnie niepowodzeniem zakończyły się zarówno ataki od strony lądu, jak i od morza. Ostrzeliwani i obrzucani pociskami z murów Rzymianie ponosili znaczne straty.
Po tych porażkach Marcellus rozpoczął blokadę miasta, odsyłając część sił przeciwko innym miastom greckim sprzymierzonym z Syrakuzami. Tymczasem Kartagińczycy wysłali na Sycylię wojska w sile 25 000 piechoty, 3 000 jazdy i 12 słoni pod wodzą Himilkona. Pomimo usilnych prób Himilkonowi nie udało się jednak przerwać blokady rzymskiej wokół Syrakuz, wobec czego rozłożył się on obozem poza miastem na źle wybranym bagnistym obszarze. Okazało się to poważnym błędem: w obozie kartagińskim wybuchła zaraza, która pochłonęła niemal całą armię Himilkona. W tej sytuacji, w roku 211 p.n.e., pozbawione nadziei na kartagińską odsiecz, Syrakuzy poddały się Rzymianom. 
Przyczyną upadku Syrakuz była ponoć zdrada niektórych członków arystokracji, którzy wpuścili Rzymian do miasta. Syrakuzy zostały doszczętnie złupione, a mieszkańcy którzy nie padli ofiarą rzezi, zostali przez Rzymian sprzedani w niewolę. Śmierć poniósł też (mimo że Marcellus kazał go oszczędzić) Archimedes. 
Walki na Sycylii trwały do roku 210 p.n.e., kiedy to wyspa dostała się całkowicie pod panowanie Rzymu, stając się jego pierwszą zamorską prowincją.

</doc>
<doc id="1790277" url="https://pl.wikipedia.org/wiki?curid=1790277" title="Stuart Agnew">
Stuart Agnew

John Stuart Agnew (ur. 30 sierpnia 1949 w Norwich) – brytyjski polityk i rolnik, poseł do Parlamentu Europejskiego VII i VIII kadencji.
Życiorys.
Z zawodu rolnik, prowadzi wielkoobszarowe (400 hektarów gruntów ornych) gospodarstwo rolne, zajmując się też hodowlą kurcząt i owiec. Jest długoletnim reprezentantem hrabstwa Norfolk w radzie Narodowym Związku Farmerów (National Farmers Union). Działa w Partii Niepodległości Zjednoczonego Królestwa (UKIP), kandydował bez powodzenia z jej list w różnych wyborach.
W wyborach w 2009 z ramienia UKIP uzyskał mandat posła do Parlamentu Europejskiego. Przystąpił do nowo powołanej grupy pod nazwą Europa Wolności i Demokracji, a także do Komisji Rolnictwa i Rozwoju Wsi. W 2014 z powodzeniem ubiegał się o europarlamentarną reelekcję.

</doc>
<doc id="1790279" url="https://pl.wikipedia.org/wiki?curid=1790279" title="Ulica Mikołowska w Katowicach">
Ulica Mikołowska w Katowicach

Ulica Mikołowska w Katowicach (niem. "Nikolaistraße") − jedna z ważniejszych ulic w katowickiej dzielnicy Śródmieście, prowadząca na południe.
Przebieg.
Rozpoczyna swój bieg od skrzyżowania z ulicami Sądową, Jana Matejki i Juliusza Słowackiego. Dalej biegnie pod wiaduktem kolejowym (trasa Wrocław − Przemyśl) i krzyżuje się z ulicami Kamienną oraz Andrzeja. Następnie krzyżuje się ulicą Raciborską (na wprost budynku Pałacu Młodzieży) i ulicą Henryka Jordana (obok kościoła św. Piotra i Pawła i placu kardynała Augusta Hlonda). Za AWF-em znajduje się "Węzeł Mikołowska" (Rondo gen. Stanisława Maczka) z autostradą A4 (ul. Kochłowicka w kierunku osiedla Wincentego Witosa i aleja Górnośląska w kierunku CH 3 Stawy oraz Mysłowic). Od węzła ul. Mikołowska jest drogą krajową 81. Kończy swój bieg skrzyżowaniem z ul. Ligocką, dalej zmienia nazwę na ulicę Brynowską. Na wysokości ul. Kominka ulicą Mikołowską w godzinie popołudniowego szczytu przejeżdża średnio 2461 samochodów (z tego 92,5% to samochody osobowe, a 5,4% to autobusy).
Historia.
W połowie XIX wieku przy ul. Mikołowskiej zbudowano przyfabryczną kolonię Kamionka dla pracowników huty "Henrietta". W 1878 w rejonie dzisiejszych ulic Mikołowskiej i Raciborskiej uruchomiono hutę żelaza "Ludwik" (późniejsza odlewnia brązu "Münster"). Na posiedzeniu Rady Miasta Katowice z 13 października 1890 ulicy nadano nazwę "Nikolaistraße" (ta nazwa funkcjonowała do 1922). W końcu XIX wieku przy ulicy działał wyszynk Wróbla. W latach trzydziestych XX wieku pod numerem "123" zlokalizowany był posterunek brynowskiej policji.
Przed I wojną światową przy ulicy, w rejonie tzw. Kamionki w Katowickiej Hałdzie, istniała Kolonia Dwunastu Apostołów, złożona z dwunastu domów robotniczych.
W latach dwudziestych XX wieku przy ulicy wzniesiono domki jednorodzinne dla dozoru kopalni „Oheim”. Do 1924 w kamienicy na rogu ulic Mikołowskiej i J. Gallusa znajdowała się siedziba gminy Brynów. Przy ulicy Mikołowskiej w latach międzywojennych swoją siedzibę miały: warsztat samochodowy Adamczyka (pod numerem "50"), kwiaciarnia Malcherczyka "Flora" (ul. Mikołowska 15), kawiarnia "Orient" (pod numerem "10"), restauracja Jadwigi Jonczyk (ul. Mikołowska 5), kuchnia ludowa w Domu Związkowym (pod numerem "32"), piekarnia Jerzego Kubisa (pod numerem "26"), restauracja "Wzgórze Mikołowskie" Romana Popiołka (ul. Mikołowska 10), Prokuratura Sądu Okręgowego i Sąd Okręgowy (pod numerem "2"), restauracja Antoniego Rzychonia (ul. Mikołowska 109), Więzienie Karno-Śledcze (pod numerem "4"), apteka św. Jacka (pod numerem "15"), Kasa Chorych na powiat (pod numerem "17"). W 1937 ukończono budowę tzw. "burzowca mikołowskiego" − zbiornika na wodę z wiosennych roztopów, które regularnie zalewały ulicę pod wiaduktem kolejowym. Pod numerem "111" funkcjonowała Biblioteka TCL, a pod numerem "141" − koedukacyjna Szkoła Powszechna nr 5 im. Księcia Józefa Poniatowskiego i przedszkole.
W nocy z 3. na 4. września 1939 ulicą od strony Brynowa posuwała się niemiecka 239. Dywizja Piechoty, atakująca miasto od południa. Od 1940 w domu pod numerem "45" odbywały się konspiracyjne zebrania poddelegatury oddziału delegatury rządu emigracyjnego na kraj. 15 sierpnia 1942 w więzieniu przy ul. Mikołowskiej Niemcy zgilotynowali Józefa Pukowca, członka ruchu oporu podczas II wojny światowej, zaś 3 grudnia 1942 bł. ks. Jana Machę. W latach 1939−1945 ulica nosiła nazwę "Nikolaistraße".
3 listopada 2009 rozpoczęto remont ulicy Mikołowskiej, który miał potrwać do 15 grudnia. Jednak prace, wykonane w bardzo szybkim tempie, zakończono po tygodniu.
Dnia 3 sierpnia 2010 ulicą prowadziła trasa trzeciego etapu wyścigu kolarskiego Tour de Pologne 2010.
Obiekty i instytucje.
Przy ulicy Mikołowskiej znajdują się następujące historyczne obiekty:
Przy ulicy Mikołowskiej istnieją również: dwie stacje benzynowe, Galeria Akwarela, Galeria Marmurowa, Gościniec Franz Josef, laboratorium medyczne oraz budynek Akademii Wychowania Fizycznego.
W rejonie ul. Mikołowskiej i ul. Strzeleckiej planowano budowę luksusowych apartamentów ("Apartamenty Moderna"), które miały być oddane do użytku w 2010, jednak inwestor zrezygnował z budowy. Obecnie w tym miejscu istnieje parking samochodowy.
Ulicą Mikołowską kursują linie autobusowe ZTM.

</doc>
<doc id="1790280" url="https://pl.wikipedia.org/wiki?curid=1790280" title="Rzecznik Konsumentów">
Rzecznik Konsumentów



</doc>
<doc id="1790285" url="https://pl.wikipedia.org/wiki?curid=1790285" title="Rzecznik Praw">
Rzecznik Praw



</doc>
<doc id="1790290" url="https://pl.wikipedia.org/wiki?curid=1790290" title="Przełączka pod Czubatą Turnią">
Przełączka pod Czubatą Turnią

Przełączka pod Czubatą Turnią (słow. "Štrbina pod Strapatou vežou", niem. "Vordere Fünfseenscharte", węg. "Elülső Öttavi csorba") – przełęcz znajdująca się w długiej południowo-wschodniej grani Wyżniego Baraniego Zwornika w słowackich Tatrach Wysokich. Oddziela Czubatą Turnię od Sępiej Turni. Na jej siodło, podobnie jak na inne pobliskie obiekty, nie prowadzą żadne znakowane szlaki turystyczne. Dla taterników przełęcz jest osiągalna najdogodniej od strony Doliny Pięciu Stawów Spiskich, do której opada z niej piarżysty żleb. Z drugiej strony, z Doliny Dzikiej, wejście na siodło jest bardzo trudne.
Polska i słowacka nazwa Przełączki pod Czubatą Turnią pochodzi od Czubatej Turni, natomiast niemiecka i węgierska pochodzi od położonej poniżej Doliny Pięciu Stawów Spiskich.
Pierwsze wejścia:

</doc>
<doc id="1790291" url="https://pl.wikipedia.org/wiki?curid=1790291" title="Piotr Smirnow">
Piotr Smirnow

Piotr Aleksandrowicz Smirnow, ros. Пётр Александрович Смирнов (ur. w Biało-Chołuminskij Zawod, gubernia wiacka, zm. 23 lutego 1939 w Moskwie) – komandarm 1. rangi, pierwszy komisarz Marynarki Wojennej ZSRR, rosyjski działacz komunistyczny, politruk, ofiara wielkiego terroru.
Życiorys.
Urodził się w rodzinie robotniczej. Po ukończeniu w 1913 szkoły rzemieślniczej został uczniem ślusarza. Później pracował w fabryce. W marcu 1917 roku został członkiem SDPRR(b).
Od 1917 w Czerwonej Gwardii, potem służył w tworzonej Robotniczo-Chłopskiej Armii Czerwonej (RChACz). W okresie marzec – kwiecień 1918 komisarz Północnego Oddziału Lotniczego stworzonego dla zdławienia powstania w guberni permskiej. W czasie wojny domowej w latach 1918–1919 komisarz pułku, 1919–1920 komisarz brygady, potem w Oddziale Politycznym Armii na Froncie Wschodnim, Południowo-Wschodnim i Kaukaskim. w 1921 uczestniczył w zdławieniu powstania marynarzy w Kronsztadzie. W l. 1921 – 1924 komisarz dywizji, korpusu w Północno Kaukaskim, Moskiewskim i Nadwołżańskim Okręgach Wojskowych. W maju 1924 wyznaczony na zastępcę szefa Oddziału Organizacyjnego Zarządu Politycznego RChACz. Na tym stanowisku do 1926 z przerwą na ukończenie Wyższych Kursów Akademickich pracowników politycznych RChACz. Od 1926 członek Rady Wojskowej, szef Zarządu Politycznego Floty Bałtyckiej, Północnokaukaskiego, Nadwołżańskiego (1931-33), Białoruskiego (1933-35) i Leningradzkiego (1935-37) Okręgów Wojskowych. W czerwcu 1937 szef Głównego Zarządu Politycznego Armii Czerwonej, po zdjęciu J. Gamarnika, od października jednocześnie zastępca komisarza Obrony ZSRR. Pierwszy komisarz (minister) Floty Wojennej ZSRR po jej wydzieleniu z ministerstwa obrony od 30 grudnia 1937.
Jeden z głównych organizatorów represji w armii. Sankcjonował lub był inicjatorem aresztów dużej liczby oficerów dowódców i pracowników politycznych RChACz, potem Marynarki Wojennej.
Członek Centralnego Komitetu Wykonawczego (rząd) ZSRR 7. kadencji, deputowany Rady Najwyższej ZSRR 1. kadencji.
Aresztowany 30 czerwca 1938 (oficjalnie usunięcie ze stanowiska 8 września). Skazany 22 lutego 1939 „za udział w spisku wojskowo-faszystowskim” i 23 lutego 1939 rozstrzelany. Zrehabilitowany w 1956.
Odznaczenia: Order Lenina, Order Czerwonego Sztandaru.

</doc>
<doc id="1790296" url="https://pl.wikipedia.org/wiki?curid=1790296" title="Novumbra hubbisi">
Novumbra hubbisi



</doc>
<doc id="1790299" url="https://pl.wikipedia.org/wiki?curid=1790299" title="Creme Chantilly">
Creme Chantilly



</doc>
<doc id="1790300" url="https://pl.wikipedia.org/wiki?curid=1790300" title="Yangqi Fanghui">
Yangqi Fanghui

Yangqi Fanghui (chiń. 楊岐方會, pinyin "Yángqí Fānghuì"; kor. 양기방회 "Yanggi Panghoe"; jap. "Yōgi Hōe"; wiet. "Dương Kì Phương Hội"; ur. 992, zm. 1049) – chiński mistrz chan szkoły linji, założyciel linii przekazu czy też frakcji linji znanej jako yangqi.
Życiorys.
Yangqi pochodził z Yichun w Yuanzhou, obecnie w prow. Jiangxi.
Już jako dziecko był znany z inteligencji. Jako młody człowiek pracował w urzędzie podatkowym, w którym popadł w konflikt z przełożonymi. Po zwolnieniu z pracy i zainteresowaniu się buddyzmem, został mnichem w Jiufeng w Duanzhou (obecnie miasto Guangzhou).
Następnie udał się w podróż i dotarł do Tanzhou, gdzie został uczniem Ziminga Chuyuana, znanego także jako Shishuang Chuyuan. Gdy Chuyuan przeniósł się na górę Daowu, a potem do Shishuangu – Yangqi mu towarzyszył. Pełnił w klasztorach mistrza różne funkcje administracyjne. Przebywał ze swoim mistrzem bardzo długi czas, jednak nie osiągnął oświecenia. Za każdym razem, gdy przychodził do nauczyciela, ten odprawiał go mówiąc "Jest wiele administracyjnych spraw wymagających twojej uwagi. Idź i zajmij się nimi".
Pewnego dnia, gdy przyszedł po instrukcje w sprawie praktyki, nauczyciel powiedział "Kierowniku! Pewnego dnia twoi spadkobiercy pokryją ziemię. Gdzie się tak spieszysz?"
Po śmierci mistrza Yangqi odszedł z klasztoru i przebywał w Pingmai na szczycie Jiu. Stał się znany w okolicy i wielu mnichów i ludzi świeckich przybywało do niego z prośbą, by został opatem klasztoru Putong na górze Yanqi.
Po zaakceptowaniu zaproszenia mistrz spotkał się z klasztorną kongregacją, aby odpowiadać na pytania. Pod koniec spotkania powiedział
"Czy jest więcej pytań? Jeśli tak, zadawajcie je. Dzisiaj moje życie jest w rękach każdego z was i jest zależne od waszego wsparcia. Dlaczego tak jest? Autentyczność opata jest jasno osądzana przez kongregację. Nie może być ukryta i niejasna jak zanurzone wodne rośliny. Musi być sprawdzona teraz przez kongregacją. Czy ktoś jeszcze chce wystąpić i ją sprawdzić? Jeśli nie, wtedy to jest moja strata".
Po skończeniu mowy Yangqi wstał z miejsca. Wtedy złapał go markiz Qin i powiedział "Jestem szczęśliwy, że dzisiaj w końcu dostaliśmy praktykującego kolegę".
Yangqi powiedział "Co rozumiesz przez „praktykującego kolegę”?"
Markiz Qin powiedział "Yangqi prowadzi wołu. Markiz Qin pogania go".
Yanqi powiedział "W tej chwili czy to Yangqi jest z przodu, czy też Jiufeng jest z przodu?"
Markiz nie potrafił niczego powiedzieć.
Yangqi odepchnął go i powiedział "Przedtem myślałem, że jesteśmy praktykującymi kolegami, ale jednak nie jesteśmy!"
W 1046 r. Yangqi przeniósł się do klasztoru Haihui w Tanshou.
Znaczenie mistrza.
Mistrz pozostawił po sobie 13 spadkobierców Dharmy.
Z dwóch najważniejszych linii przekazu Dharmy szkoły linji – huanglong i yangqi – ta ostatnia okazała się ważniejsza. Jego prawnuk w Dharmie – Wuzu Fayan (1024–1104 – dzięki swoim znakomitym uczniom uczynił linię przekazu yangqi, główną tradycją chanu w okresie Song. Wydała on tak wybitnych mistrzów jak Dahui Zonggao (1089–1163, Kaifu Daoning (1053–1113), Wumen Huikai (1183–1260) czy Songyuan Chongyue (1139–1209).
Ta linia przekazu została przeniesiona za pośrednictwem kilku mistrzów do Korei i Japonii. Również jej mistrzowie zrewitalizowali tradycję linji w XVII w.
Szkoła yangqi jest także kojarzona z tzw. „literackim chanem”. Przyczynili się to tego m.in. tacy mistrzowie jak Juefan Huihong, Dahui Zonggao.
Także ta tradycja, dzięki działalności mistrza Dahui Zonggao, wytworzyła szczególny rodzaj gong’anowej praktyki chanistycznej kanhua chan, która zdominowała koreański sŏn.
Właściwie wszystkie linie przekazu współczesnego zenu pochodzą właśnie z tej tradycji linji. Dotyczy to nawet japońskiej szkoły sōtō, gdyż przekazicielem Dharmy szkoły caodong (jak. sōtō) był mistrz linji Fushan Fayuan (998–1067) (zobacz Dayang Jingxuan).
Linia przekazu Dharmy zen.
Pierwsza liczba oznacza liczbę pokoleń od Pierwszego Patriarchy chan w Indiach Mahakaśjapy.
Druga liczba oznacza liczbę pokoleń od Pierwszego Patriarchy chan w Chinach Bodhidharmy.
Trzecia liczba oznacza początek nowej linii przekazu w innym kraju.

</doc>
<doc id="1790304" url="https://pl.wikipedia.org/wiki?curid=1790304" title="Zgromadzenie Republiki (Portugalia)">
Zgromadzenie Republiki (Portugalia)

Zgromadzenie Republiki (port. "Assembleia da República") – jednoizbowy parlament Portugalii, w którego skład po reformie przeprowadzonej w 1989 wchodzi 230 deputowanych. Gmach parlamentu znajduje się w zabytkowym budynku benedyktyńskiego klasztoru Pałacu São Bento w stolicy kraju Lizbonie. W Pałacu São Bento za dyktatorskich rządów António de Oliveira Salazara w okresie II Republiki Portugalskiej obradowało Zgromadzenie Narodowe.
Struktura.
Zgromadzenie Republiki składało się początkowo z 250 deputowanych ale konstytucyjne reformy przeprowadzone w 1989 zredukowały jego liczbę, ustanawiając ją w przedziale 180–230. Deputowani są wybierani w głosowaniu powszechnym na okres czterech lat w dwudziestu dwóch okręgach wyborczych (osiemnaście znajduje się w Portugalii kontynentalnej, po jednym w autonomicznych regionach: Azorów i Madery, jeden dla Portugalczyków żyjących w Europie i ostatni dla tych żyjących w reszcie świata). Liczba mandatów w zgromadzeniu, która przyznawana jest z uwzględnieniem metody d'Hondta ustalana jest również poprzez liczbę zarejestrowanych wyborców w danym okręgu wyborczym. Okręgi wyborcze różnią się od siebie wielkością i tak region dystrykt Lizbona wysyła do Zgromadzenia Republiki aż 48 przedstawicieli, a dystrykt Portalegre jedynie 2.

</doc>
<doc id="1790305" url="https://pl.wikipedia.org/wiki?curid=1790305" title="Janine Whitlock">
Janine Whitlock

Janine Whitlock (ur. 11 sierpnia 1973 w Dewsbury) – angielska lekkoatletka specjalizująca się w skoku o tyczce.
Kontrola antydopingowa przeprowadzona 16 lipca 2002 podczas angielskich eliminacji do Igrzysk Wspólnoty Narodów wykazała u zawodniczki obecność metandienonu – środka zakazanego przez IAAF. Na Whitlock nałożono karę 2-letniej dyskwalifikacji (od 19 lipca 2002 do 18 lipca 2004).

</doc>
<doc id="1790308" url="https://pl.wikipedia.org/wiki?curid=1790308" title="11. ceremonia wręczenia Złotych Globów">
11. ceremonia wręczenia Złotych Globów

11. ceremonia wręczenia Złotych Globów odbyła się 22 lutego 1954 roku.

</doc>
<doc id="1790313" url="https://pl.wikipedia.org/wiki?curid=1790313" title="Puchar Świata w piłce siatkowej mężczyzn 2003">
Puchar Świata w piłce siatkowej mężczyzn 2003



</doc>
<doc id="1790314" url="https://pl.wikipedia.org/wiki?curid=1790314" title="Cathrine Larsåsen">
Cathrine Larsåsen

Cathrine Larsåsen (ur. 5 grudnia 1986 w Oslo) – norweska lekkoatletka specjalizująca się w skoku o tyczce.

</doc>
<doc id="1790317" url="https://pl.wikipedia.org/wiki?curid=1790317" title="Juhaska Przełączka">
Juhaska Przełączka

Juhaska Przełączka (słow. "Ovčiarska lávka", niem. "Obere Grünseescharte", węg. "Felső Zöldtavi csorba") – przełęcz położona na wysokości ok. 2450 m n.p.m. znajdująca się w długiej południowo-wschodniej grani Wyżniego Baraniego Zwornika w słowackich Tatrach Wysokich. Oddziela ona Spiską Grzędę (dokładniej Spiską Igłę) od Juhaskiej Turni. Podobnie jak inne sąsiednie obiekty nie jest dostępna dla ruchu turystycznego.
Północne stoki opadają z przełączki do Doliny Dzikiej. Z kolei na południe z Juhaskiej Przełączki do Doliny Pięciu Stawów Spiskich opada żleb, w którym wyróżnia się trzy kotły lodowcowe: Wyżni Spiski Kocioł, Pośredni Spiski Kocioł i Spiski Kocioł.
Pierwsze wejścia turystyczne:
Polska i słowacka nazwa przełęczy pochodzi od pobliskiej Juhaskiej Turni. Nazwy niemiecka i węgierska pochodzą od Zielonego Stawu Kieżmarskiego, który znajduje się w położonej poniżej Dolinie Zielonej Kieżmarskiej.

</doc>
<doc id="1790319" url="https://pl.wikipedia.org/wiki?curid=1790319" title="James Lilja">
James Lilja



</doc>
<doc id="1790321" url="https://pl.wikipedia.org/wiki?curid=1790321" title="Crocuta">
Crocuta



</doc>
<doc id="1790322" url="https://pl.wikipedia.org/wiki?curid=1790322" title="Konto teowe">
Konto teowe



</doc>
<doc id="1790325" url="https://pl.wikipedia.org/wiki?curid=1790325" title="1. deild Wysp Owczych (2002)">
1. deild Wysp Owczych (2002)

W roku 2002 odbyła się 60. edycja 1. deild (obecnie "Formuladeildin"), czyli pierwszej ligi archipelagu Wysp Owczych w piłce nożnej mężczyzn. Tytułu mistrzowskiego bronił klub B36 Tórshavn, jednak musiał ustąpić pierwszego miejsca drużynie z tego samego miasta – HB Tórshavn, która świętowała wtedy swój szesnasty tytuł.
Przebieg.
Podobnie, jak obecnie, w roku 2002 w rozgrywkach pierwszoligowych na Wyspach Owczych brało udział dziesięć klubów z całego archipelagu. Dawniej liczba zespołów w lidze ulegała częstym zmianom, jednak ustabilizowała się w sezonie 1988, kiedy ich liczbę zwiększono z ośmiu. Od sezonu 1976 zespoły są relegowane do niższej ligi. Obecnie spadają oba kluby z dwóch ostatnich miejsc, jednak w roku 2002 obowiązywała jeszcze zasada mówiąca, że przedostatni może obronić się przed spadkiem w meczach barażowych z zespołem z drugiego miejsca w 2. deild. W tym sezonie EB/Streymur wygrał dwumecz z B71 Sandoy 4:1 (1:0, 3:1) i pozostał w pierwszej lidze.
HB Tórshavn, który poprzednio zajął słabą, siódmą pozycję, został mistrzem archipelagu, a wicemistrzem, z pozycji piątej stał się NSÍ Runavík. Trzecie miejsce zajął KÍ Klaksvík, poprzednio obejmujący pozycję szóstą. Czwarte miejsce, z drugiego, przypadło GÍ Gøta, a piąte, z pierwszego B36 Tórshavn. Szóste miejsce przypadło B68 Toftir (poprzednio trzecie), siódme VB Vágur (poprzednio czwarte), a ósme nowemu w lidze, Skála ÍF. Dziewiąte miejsce zajął EB/Streymur (poprzednio ósmy), a ostatnie, spadkowe, TB Tvøroyri, który ostatnio grał w pierwszej lidze w roku 1996.
Królem strzelców tego turnieju został zawodnik HB Tórshavn, który do dziś rozgrywa mecze w reprezentacji Wysp Owczych, Andrew av Fløtum, z dorobkiem osiemnastu goli.
Za każde zwycięstwo w roku 2002 przyznawano trzy punkty. Zasadę tę wprowadzono w roku 1995.
Za osiągnięcia w sezonie 2002 kluby z Wysp Owczych uzyskały prawo gry w rozgrywkach europejskich. Mistrz archipelagu, HB Tórshavn, uzyskał prawo gry w Lidze Mistrzów 2003/2004, gdzie uległ w dwumeczu litewskiemu FBK Kowno 1:5 (0:1, 1:4). Gola dla HB strzelił Rógvi Jacobsen. Drugi klub NSÍ Runavík i trzeci KÍ Klaksvík zagrały w Pucharze UEFA 2003/2004. Pierwszy z nich uległ norweskiemu Lyn Fotball 1:9 (1:3, 0:6), a drugi Molde FK 0:6 (0:2, 0:4). Jedynego gola dla Farerczyków zdobył Debes Danielsen. Ostatnim klubem, który wziął udział w rozgrywkach europejskich był GÍ Gøta, który zagrał w Pucharze Intertoto 2003. Odpadł po dwumeczu z mołdawskim Dacia Kiszyniów przegranym 1:5 (1:4, 0:1).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże o 1. deild.
Drugi mecz miał się pierwotnie odbyć 15 października, jednak został on przerwany przy wyniku 1-0, z powodu ciemności, która uniemożliwiała dokończenie spotkania. Mecz 17 października zaczęto na nowo, nie uwzględniając bramki zdobytej przez B71 Sandoy. W wyniku meczów barażowych B71 Sandoy i EB/Streymur pozostały w swoich ligach.

</doc>
<doc id="1790326" url="https://pl.wikipedia.org/wiki?curid=1790326" title="Pucciniomycotina">
Pucciniomycotina

Pucciniomycotina R. Bauer, Begerow, J.P. Samp., M. Weiss &amp; Oberw. – podtyp podstawczaków ("Basidiomycota"). Dawniej takson miał nazwę Urediniomycetes i był w randze klasy.
Charakterystyka.
Grzyby w podtypie "Pucciniomycotina" wykazują dużą różnorodność, zarówno pod względem budowy, jak i znaczenia w przyrodzie. Charakterystyczne są jednak ich niewielkie rozmiary (rzędu milimetrów).
Z punktu widzenia gospodarczego, najbardziej istotną klasą należącą do "Pucciniomycotina" jest "Pucciniomycetes", do której należą rdze, pasożyty roślin, między innymi zbóż – w tym kukurydzy ("Zea") – i drzew – w tym sosen ("Pinus"), jabłoni ("Malus") i kawowców ("Coffea"). Inne klasy również zawierają grzyby porażające rośliny. Gatunki z rodzaju "Helicobasidium" należącego do "Helicobasidiales" porażają korzenie między innymi szparagów ("Asparagus"), buraków ("Beta"), morw ("Morus") i śliw ("Prunus"). "Microbotryum violaceum" poraża goździkowate ("Caryophyllaceae"), a "Sphacelotheca fagopyri" – grykę ("Fagopyrum") (obydwa patogeny należą do "Microbotryales" i były mylone z podobnymi, należącymi do podtypu "Ustilaginomycotina" przed rozpoczęciem badań molekularnych).
Systematyka.
Do podgromady "Pucciniomycotina" należy około 7400 opisanych gatunków (w około 215 rodzajach). Ponad 95% gatunków należy do klasy "Pucciniomycetes". Z powodu małych rozmiarów i specyficznej budowy trudne było ich usystematyzowanie filogenetyczne. Przełom w tej dziedzinie został dokonany w 1995, kiedy rozpoczęto sekwencjonowanie i inne badania z zakresu filogenetyki molekularnej.
Do podtypu "Pucciniomycotina" należy 9 klas:

</doc>
<doc id="1790332" url="https://pl.wikipedia.org/wiki?curid=1790332" title="Nikki Sinclaire">
Nikki Sinclaire

Nicole (Nikki) Sinclaire (ur. 26 lipca 1968 w Londynie) – brytyjska polityk, posłanka do Parlamentu Europejskiego VII kadencji.
Życiorys.
Od lat 90. zaangażowana w działalność eurosceptycznej Partii Niepodległości Zjednoczonego Królestwa. Obejmowała szereg kierowniczych funkcji w tym ugrupowaniu, m.in. jako sekretarz partii, szef biura i członkini narodowego komitetu wykonawczego. Od 2004 była doradcą politycznym europosła Mike’a Nattrassa.
Dwukrotnie (w 2001 i 2005) kandydowała do Izby Gmin. W trakcie drugiej kampanii wyborczej została zatrzymana przez funkcjonariuszy policji za odmowę opuszczenia debaty między kandydatami z jej okręgu. Tematem publicznego spotkania pod hasłem „Queer Question Time” były kwestie społeczności gejowskiej, zaś Nikki Sinclaire, sama będąca lesbijką (dokonała coming outu w 2004), jako jedyna spośród kandydatów nie otrzymała na nie zaproszenia. Po około dwóch godzinach i po niewielkim publicznym proteście została zwolniona.
W wyborach w 2009 z ramienia UKIP uzyskała mandat posłanki do Parlamentu Europejskiego. Przystąpiła do nowo powołanej grupy pod nazwą Europa Wolności i Demokracji (z której wkrótce wystąpiła), a także do Komisji Praw Kobiet i Równouprawnienia oraz Podkomisji Praw Człowieka. W 2012 po opuszczeniu UKIP założyła eurosceptyczną partię We Demand a Referendum.
Życie prywatne.
W 2013 Nikki Sinclaire ujawniła, że jest osobą transseksualną, a wiążący się z różnymi powikłaniami proces obejmujący operację korekty płci przeszła, mając dwadzieścia kilka lat. Podała również, że przed operacją utrzymywała stosunki seksualne z mężczyznami. Z kobietami zaczęła się spotykać po tym, gdy w 1999 została zgwałcona.

</doc>
<doc id="1790336" url="https://pl.wikipedia.org/wiki?curid=1790336" title="Tatiana Guderzo">
Tatiana Guderzo

Tatiana Guderzo (ur. 22 sierpnia 1984 w Marostica) – włoska kolarka szosowa i torowa, brązowa medalistka olimpijska oraz czterokrotna medalistka mistrzostw świata.
Kariera.
Pierwszy sukces w karierze Tatiana Guderzo osiągnęła w 2002 roku kiedy została wicemistrzynią świata juniorek w szosowej jeździe na czas. Dwa lata później zdobyła srebrny medal w wyścigu ze startu wspólnego na szosowych mistrzostwach świata w Weronie, ulegając jedynie Niemce Judith Arndt. W tym samym roku zdobyła mistrzostwo Europy w kategorii do lat 23. Swój największy sukces odniosła w 2009 roku, kiedy na mistrzostwach świata w Mendrisio zwyciężyła w wyścigu ze startu wspólnego. W międzyczasie wystąpiła na igrzyskach olimpijskich w Pekinie, gdzie była trzecia za Brytyjką Nicole Cooke i Szwedką Emmą Johansson. Włoszka startowała także na igrzyskach w Atenach w 2004 roku oraz rozegranych osiem lat później igrzyskach w Londynie, ale ani razu nie znalazła się w pierwszej dziesiątce. Ponadto w 2004 roku wygrała Eko Tour Dookoła Polski, a w latach 2008, 2010 i 2012 była mistrzynią Włoch w indywidualnej jeździe na czas. Startuje także w zawodach torowych, jest między innymi dwukrotną mistrzynią kraju (2007 - indywidualny wyścig na dochodzenie, 2011 - scratch).

</doc>
<doc id="1790344" url="https://pl.wikipedia.org/wiki?curid=1790344" title="Kroton (roślina)">
Kroton (roślina)



</doc>
<doc id="1790346" url="https://pl.wikipedia.org/wiki?curid=1790346" title="Wyciek ropy w południowym Queensland (2009)">
Wyciek ropy w południowym Queensland (2009)

Wyciek ropy w południowym Queensland - wystąpił dnia 11 marca 2009 roku u południowo-wschodniego wybrzeża stanu Queensland, Australia. Do wód morskich wyciekło 230 ton oleju napędowego, 30 ton innych paliw oraz 31 kontenerów wpadło do Morza Koralowego, na północ od Zatoki Moreton w trakcie trwania cyklonu Hamish. Wyciek nastąpił z kontenerowca "MV Pacific Adventurer". W ciągu następnych dni wyciek objął 60 km brzegu obejmując regiony: Sunshine Coast, Zatoki Moreton, Wyspy Bribie i Moreton.
Rząd stanu Queensland ogłosił stan wyjątkowy. Premier Anna Bligh opisała wyciek jako "najgorszą katastrofę ekologiczną w Queensland".
Przyczyna.
Kontenerowiec "MV Pacific Adventurer" płynął z Newcastle do portu w Brisbane położonego w Zatoce Moreton. Cyklon Hamish utworzył się nad wybrzeżem Queensland. Niewłaściwe składowanie przewożonego ładunku spowodowało jego przemieszenie i uszkodzenie innych kontenerów oraz wyciek różnych substancji do morza. Kadłub statku został uszkodzony poniżej linii wodnej.
Początkowo armator jednostki Swire Group podał, że do morza wyciekło tylko 20 ton substancji. Dane te szybko ulegały zmianom, najpierw wyciek oszacowano na 30 ton, następnie na 100 ton, a w końcu ilość substancji która wyciekła ze zbiorników kontenerowca była oszacowana na 230 ton. Najnowsze szacunki wskazują, że ze statku mogło wyciec aż 250 ton paliwa. Inspekcja przeprowadzona przez nurków na pokładzie statku, wykryła dwie dziury. Jedna znajdowała się tuż nad linią wodną (10 mm długości oraz 15 mm szerokości - z pewnością nie stanowiła dużego zagrożenia dla statku); druga dziura znajdowała się pod dnem statku (1 m długości oraz 0,3 m szerokości).
Obszary dotknięte.
W dniu po katastrofie, substancje osiadły na 60 km odcinku wybrzeża. Większość z dotkniętych obszarów została zamknięta dla mieszkańców. Uzyskane zdjęcia z satelity ukazują stopień wycieku substancji z kontenerowca.
Oczyszczanie.
Koszty oczyszczania regionów nabrzeżnych zostały początkowo wycenione na 100 tys. AUD, a akcja czyszczenia trwała dłużej niż jeden tydzień z powodu dalszego rozprzestrzeniania się substancji. Dnia 15 marca akcja czyszczenia plaż osiągnęła kwotę 6,6 mln USD, zaś do lipca 2009 całkowity koszt oczyszczania został wyceniony na 31.5 mln USD. 
Początkowo zespół 88 osób pracował na terenie katastrofy, w kolejnych dniach liczba pracowników zwiększyła się o 58 osób. Od 16 marca Australijska Marynarka Królewska prowadziła poszukiwana 31 kontenerów z zawartością azotanu amonu.
15 marca rząd Australijski poinformował, że 50% ropy zostało usunięte. Wyspa Bribie została wyczyszczona w 95%, wybrzeże Sunshine Coast w 85%, a Wyspa Moreton w 25%. Łącznie na Wyspie Moreton pracowało 290 osób.
Konsekwencje.
Krótko po wycieku rząd stanowy ogłosił stan wyjątkowy. W wyniku podjętych środków zamkniętych zostało kilka plaż, które zostały dotknięte przez katastrofę. Zamknięte regiony: 
Właściciel statku, przedsiębiorstwo żeglugi morskiej Swire Shipping, zostało ukarane grzywną w wysokości 1,3 mln USD. W wyniku katastrofy ekologicznej firma może zostać ukarana dodatkowo o kwotę 163,5 mln USD. Po długich negocjacjach z rządem australijskim, w sierpniu 2009 Swire Shipping zgodziło się zapłacić 23.2 mln USD ($25 mln AUD) na pokrycie kosztów oczyszczania.
Do 17 marca około 30 zwierząt (głównie ptaków morskich, a także węży i żółwi morskich) zostało oczyszczonych z oleju. Skutki tej katastrofy były odczuwane przez kilka miesięcy, naukowcy ostrzegali m.in. przed spadkiem populacji ryb oraz bieleniem roślin namorzynowych

</doc>
<doc id="1790347" url="https://pl.wikipedia.org/wiki?curid=1790347" title="Hyaena brunnea">
Hyaena brunnea



</doc>
<doc id="1790350" url="https://pl.wikipedia.org/wiki?curid=1790350" title="Gra przygodowo-zręcznościowa">
Gra przygodowo-zręcznościowa



</doc>
<doc id="1790353" url="https://pl.wikipedia.org/wiki?curid=1790353" title="Cepheus B">
Cepheus B

Cepheus B – obłok molekularny znajdujący się w konstelacji Cefeusza w odległości około 2400 lat świetlnych od Ziemi.
Głównym składnikiem obłoków molekularnych jest wodór cząsteczkowy. Zawierają pozostałości z czasu powstawania Galaktyki, chłodny gaz międzygwiezdny oraz pył. Dane uzyskane dzięki obserwacjom prowadzonym przez Teleskop kosmiczny Chandra umożliwiły rozpoznanie młodych gwiazd w obrębie obłoku (kolor fioletowy) a dzięki Kosmicznemu Teleskopowi Spitzera czy wokół tych gwiazd występują dyski protoplanetarne.
Formowanie się gwiazd w obrębie obłoku jest inicjowane głównie przez promieniowanie pozostającej poza obłokiem gwiazdy HD 217086. Wewnętrzna część obłoku zawiera młode gwiazdy w wieku około miliona lat, z których 70 do 80% ma dyski protoplanetarne. Obszar środkowy obłoku zawiera nieco starsze gwiazdy w wieku około 2 do 3 milionów lat, z których około 60% ma dyski. Natomiast zewnętrzna część obłoku zawiera najstarsze gwiazdy obłoku w wieku 3 do 5 milionów lat a dyski protoplanetarne ma 30% z nich.

</doc>
<doc id="1790357" url="https://pl.wikipedia.org/wiki?curid=1790357" title="Noemi Cantele">
Noemi Cantele

Noemi Cantele (ur. 17 lipca 1981 w Varese) – włoska kolarka szosowa, dwukrotna medalistka mistrzostw świata.
Kariera.
Na zawodowstwo przeszła w 2002 roku. Pierwszy sukces w karierze osiągnęła w 1999 roku, kiedy zdobyła brązowy medal w wyścigu ze startu wspólnego podczas mistrzostw świata juniorów. W tej samej konkurencji zajęła trzynaste miejsce na rozgrywanych w 2004 roku igrzyskach olimpijskich w Atenach. Cztery lata później, podczas igrzysk w Pekinie wyścigu ze startu wspólnego ukończyła na piętnastej pozycji. Mistrzostwa świata w Mendrisio w 2009 roku przyniosły jej dwa medale. W indywidualnej jeździe na czas była druga za Kristin Armstrong z USA, a w wyścigu ze startu wspólnego przegrała tylko ze swą rodaczką Tatianą Guderzo i Holenderką Marianne Vos. Wystąpiła także na igrzyskach olimpijskich w Londynie w 2012 roku, zajmując 34. miejsce ze startu wspólnego i 22. miejsce w indywidualnej jeździe na czas. Ponadto Cantele wygrała między innymi szwajcarski Tour de Berne w 2000 roku, francuski Grand Prix de Plouay w latach 2005 i 2007 oraz Trophée d'Or féminin w 2007 roku. Kilkakrotnie zdobywała medale mistrzostw kraju, w tym trzy złote.

</doc>
<doc id="1790359" url="https://pl.wikipedia.org/wiki?curid=1790359" title="Proteles cristata">
Proteles cristata



</doc>
<doc id="1790360" url="https://pl.wikipedia.org/wiki?curid=1790360" title="Proteles">
Proteles



</doc>
<doc id="1790361" url="https://pl.wikipedia.org/wiki?curid=1790361" title="Uzdrowisko Konstancin-Zdrój">
Uzdrowisko Konstancin-Zdrój

Uzdrowisko Konstancin-Zdrój S.A. (dawniej Przedsiębiorstwo Państwowe Uzdrowisko-Konstancin) - uzdrowisko założone w 1917 r. w Konstancinie-Jeziornie, w powiecie piaseczyńskim, w woj. mazowieckim. Jedyne uzdrowisko na terenie woj. mazowieckiego.
Na terenie uzdrowiska, w Parku Zdrojowym znajduje się tężnia solankowa. W uzdrowisku wykonywana jest diagnostyka, leczenie i rehabilitacja chorób układu krążenia, układu nerwowego, układu oddechowego i narządu ruchu. Stosowane są zabiegi takie jak m.in. kinezyterapia, magnetoterapia, krioterapia, kąpiele solankowe i perełkowe.
Historia.
Dawne Przedsiębiorstwo Państwowe Uzdrowisko-Konstancin składało się z kilku obiektów. Sanatorium Uzdrowiskowe Warszawianka powstało w 1965 r. W latach 90. XX wieku Szpital Warszawianka został przekwalifikowany na pensjonat. Następnie zmienił nazwę na Hotel Konstancja. W budynku dawnej restauracji Berentowicza urządzono Restaurację Konstancja.
W 1962 r. wybudowano Szpital Rehabilitacji Neurologicznej, który zmodernizowano i wyremontowano w 2007 r. Sanatorium Przy Źródle powstało w 1966 r. Kolejnym wybudowanym obiektem był w 1975 r. Szpital Rehabilitacji Kardiologicznej. W 1977 r. uzdrowisko powiększyło się o budynek po Medycznym Studium Zawodowym Fizjoterapii ("Biały Dom"). W latach 1974-1979 powstała tężnia solankowa. W 1982 r. w dawnej willi rodziny Wedlów utworzono Szpital Uzdrowiskowy Fraszka. Szpital Uzdrowiskowy Marysieńka powstał w willi rodziny Choromańskich - obecnie siedziba Zarządu Uzdrowiska Konstancin-Zdrój S.A.
Obiekty.
Obiekty należące do Uzdrowiska Konstancin-Zdrój S. A.. zlokalizowane są strefie uzdrowiskowej. Należą do nich:
W konstancińskim Parku Zdrojowym powstaje nowoczesne Centrum Hydroterapii i Medycyny Ekologicznej, w którym będą oferowane naturalne metody leczenia i profilaktyki zdrowotnej, odnowa biologiczna, rehabilitacja, a także różnorodne formy rekreacji. Integralną częścią Centrum będzie unikatowy basen z wodą solankową oraz solankowe jacuzzi. W Centrum znajdzie się także duża sala gimnastyczna i siłownia.

</doc>
<doc id="1790365" url="https://pl.wikipedia.org/wiki?curid=1790365" title="Brygada Kawalerii „Bydgoszcz”">
Brygada Kawalerii „Bydgoszcz”

Brygada Kawalerii „Bydgoszcz” (BK „Bydgoszcz”) – wielka jednostka kawalerii Wojska Polskiego II RP.
W marcu 1929 roku XV Brygada Kawalerii przeformowana została w Brygadę Kawalerii „Toruń” i usamodzielniona. Jej skład uzupełniony został o 2 pułk Szwoleżerów Rokitniańskich z rozformowanej 8 Samodzielnej Brygady Kawalerii i 16 pułk Ułanów Pomorskich ze zlikwidowanej XIV Brygady Kawalerii oraz 11 dywizjon artylerii konnej z rozformowanej 3 Dywizji Kawalerii. W 1930 został zorganizowany 10 szwadron pionierów.
W kwietniu 1934 Dowództwo BK „Toruń” przeniesione zostało do garnizonu Bydgoszcz, w związku z czym brygada przemianowana została na Brygadę Kawalerii „Bydgoszcz”.
1 kwietnia 1937 roku BK „Bydgoszcz” przemianowana została na Pomorską Brygadę Kawalerii.

</doc>
<doc id="1790371" url="https://pl.wikipedia.org/wiki?curid=1790371" title="Catherine Bearder">
Catherine Bearder

Catherine Zena Bearder (ur. 14 stycznia 1949 w Broxbourne) – brytyjska polityk, deputowana do Parlamentu Europejskiego VII, VIII i IX kadencji.
Życiorys.
Kształciła się m.in. w St Christopher School w Letchworth. Przez wiele lat angażowała się w działalność społeczną w ramach różnych organizacji, m.in. zajmujących się udzielaniem pomocy ofiarom przestępstw. Jako wolontariusz była też menedżerem w biurach doradczych. Wchodziła również w skład komitetu doradczego lokalnej policji.
Pełniła funkcję radnej różnych szczebli, m.in. hrabstwa Oxfordshire. Przystąpiła do Liberalnych Demokratów, organizowała kampanie wyborcze tego ugrupowania, kandydując też kilkakrotnie z jego ramienia, m.in. do Izby Gmin.
W wyborach w 2009 uzyskała z listy LD mandat posłanki do Parlamentu Europejskiego. Przystąpiła wraz z liberałami do grupy Porozumienia Liberałów i Demokratów na rzecz Europy, została też członkinią Komisji Rozwoju Regionalnego. W 2014 i 2019 była wybierana na eurodeputowaną VIII i IX kadencji.

</doc>
<doc id="1790372" url="https://pl.wikipedia.org/wiki?curid=1790372" title="BKS Unia Bełżyce">
BKS Unia Bełżyce



</doc>
<doc id="1790380" url="https://pl.wikipedia.org/wiki?curid=1790380" title="Nakiełek">
Nakiełek

Nakiełek – baza obróbkowa w postaci otworu nieprzelotowego z podcięciem stożkowym lub łukowym. Stosuje się je do mocowania obracającego się przedmiotu na kle. 
Wyróżnia się:
Występują ponadto nakiełki nieznormalizowane o zwiększonym kącie rozwarcia (75°, a nawet 90°) stosowane w przypadku wałów ciężkich i z otworem gwintowanym.
Nakiełki wykonuje się na nakiełczarkach za pomocą nawiertaków oraz na nakiełczarkofrezarkach. W produkcji małoseryjnej i jednostkowej, przy braku dostępu do wymienionych maszyn, nakiełki wykonuje się na tokarkach, wiertarkach i wiertarkofrezarkach przy pomocy specjalnego oprzyrządowania.

</doc>
<doc id="1790383" url="https://pl.wikipedia.org/wiki?curid=1790383" title="Annelie van Wyk">
Annelie van Wyk

Annelie van Wyk (ur. 28 maja 1984) - południowoafrykańska lekkoatletka, która specjalizowała się w skoku o tyczce.

</doc>
<doc id="1790385" url="https://pl.wikipedia.org/wiki?curid=1790385" title="Malowany człowiek">
Malowany człowiek

Malowany człowiek (, w Stanach Zjednoczonych ) – pierwszy z pięciu tomów cyklu demonicznego amerykańskiego pisarza Petera V. Bretta, wydany w Wielkiej Brytanii w 2008 roku przez HarperCollins. W Stanach Zjednoczonych został opublikowany w następnym roku pod tytułem "The Warded Man". W Polsce został wydany w dwóch częściach – pierwsza ukazała się pod koniec 2008 roku, druga zaś na początku 2009 — w wydawnictwie Fabryka Słów. Została także przetłumaczona i wydana w Niemczech, Grecji, Japonii, Rosji, Czechach, Francji, Hiszpanii, Danii, Portugalii, Indonezji, Tajwanie, Holandii, Korei Południowej, Chinach, Turcji, Włoszech, Bułgarii, Węgrzech, Rumunii, Serbii i Estonii.
Fabuła.
Akcja książki dzieje się w fantastycznym świecie wykreowanym przez autora. Jest to świat, w którym noc należy do otchłańców zwanych też demonami, które mordują każdego, kto po zmroku znajdzie się poza bezpiecznym kręgiem runicznym. Bohaterami powieści jest trójka ludzi: Arlen, Leesha i Rojer, którzy w wyniku przeżyć postanawiają rzucić wyzwanie porządkowi świata wyznaczonemu przez otchłańce. W czasie akcji książki czytelnik śledzi dorastanie i przemiany głównych bohaterów od czasów dzieciństwa do dorosłości oraz ich zmagania z przeciwnościami, jakie stoją im na drodze do celu.
Odbiór i nagrody.
Powieść została umieszczona na liście 10 najlepszych książek fantastycznonaukowych i fantasy 2008 roku według serwisu Amazon UK. Została też nominowana do pierwszej nagrody David Gemmell Legend Award.

</doc>
<doc id="1790388" url="https://pl.wikipedia.org/wiki?curid=1790388" title="Timberland">
Timberland

W Wielkiej Brytanii:

</doc>
<doc id="1790389" url="https://pl.wikipedia.org/wiki?curid=1790389" title="Cryptoprocta">
Cryptoprocta



</doc>
<doc id="1790390" url="https://pl.wikipedia.org/wiki?curid=1790390" title="Yana de Leeuw">
Yana de Leeuw

Yana de Leeuw (ur. 6 września 1990 w Antwerpii) – siatkarka i reprezentantka Belgii, rozgrywająca.
Jest związana z Matthijsem Verhannemanem, belgijskim siatkarzem.

</doc>
<doc id="1790391" url="https://pl.wikipedia.org/wiki?curid=1790391" title="AChRR">
AChRR



</doc>
<doc id="1790393" url="https://pl.wikipedia.org/wiki?curid=1790393" title="Nowe Państwo (Portugalia)">
Nowe Państwo (Portugalia)

Nowe Państwo (port. "Estado Novo") – nieoficjalna nazwa państwa portugalskiego w okresie zapoczątkowanym wprowadzeniem w życie nowej konstytucji w 1933 roku. W okresie tym Republika Portugalska (port. "República Portuguesa") – bo tak zgodnie z zapisami konstytucji oficjalnie nazywało się państwo, była krajem autorytarnym, korporacjonistycznym i monopartyjnym. Przez większą część czasu trwania Nowego Państwa dyktatorską władzę sprawował António de Oliveira Salazar, formalnie pełniący funkcję premiera. Okres istnienia Nowego Państwa dobiegł końca w 1974 roku, kiedy to doszło do rewolucji goździków, która obaliła dotychczasowe władze. Wydarzenia te utorowały drogę do uchwalenia w 1976 roku obecnej konstytucji, wprowadzającej Trzecią Republikę Portugalską.
Zgodnie z treścią niektórych publikacji okres istnienia Nowego Państwa jest określany mianem Drugiej Republiki Portugalskiej; inne z kolei rozszerzają tę nazwę także na lata 1926-1933, w których w państwie portugalskim funkcjonowała tzw. Narodowa Dyktatura (port. "Ditadura Nacional").
Historia.
Przed 1933 rokiem.
W 1926 roku w Pierwszej Republice Portugalskiej doszło do zamachu stanu, w wyniku którego władzę w państwie przejęła grupa wojskowych. Jednym z nich był generał António Óscar de Fragoso Carmona, który w 1928 roku objął urząd prezydenta. W tym samym roku z uwagi na zbliżający się kryzys finansowy powierzył on funkcję ministra finansów António de Oliveirze Salazarowi. Salazar przeprowadził reformy pozwalające ustabilizować portugalską gospodarkę i wyciągnąć ją z kłopotów finansowych, przez co zyskał popularność w społeczeństwie. Z uwagi na to Carmona w lipcu 1932 roku uczynił Salazara premierem.
Władza Salazara.
W 1933 roku rząd Antónia de Oliveiry Salazara przygotował projekt nowej konstytucji, który został zatwierdzony przez portugalskie społeczeństwo w zorganizowanym 19 marca tego roku referendum konstytucyjnym. Świeżo wprowadzona w życie ustawa zasadnicza zastąpiła wojskowe rządy cywilnym ustrojem autorytarnym opartym na katolickim konserwatyzmie i korporacjonizmie. Nowe władze utworzyły Zgromadzenie Narodowe do którego deputowani byli wybierani co cztery lata jako blok. W Zgromadzeniu wszystkie miejsca zawsze zajmowali zwolennicy rządu. Z kolei po założeniu syndykatów pracodawców i pracowników powołały do życia Izbę Korporacyjną, złożoną z przedstawicieli zawodów. Wprowadzono odgórną regulację stosunków pracy i zarządzania, zakazano strajków i lokautów oraz zaczęto prowadzić kontrolę planowania opieki społecznej. W 1935 roku rząd Salazara zakazał działalności wszystkich partii politycznych z wyjątkiem jednej - Unii Narodowej. Ponadto kładł nacisk na ograniczanie wolności i represjonowanie opozycji za pomocą założonej jeszcze w 1932 roku policji politycznej PVDE/PIDE/DGS. Próbował także „zneutralizować” społeczeństwo poprzez stosowanie cenzury, propagandy i osadzania w więzieniach przeciwników politycznych. Jednocześnie częściowo przywrócił przywileje Kościoła katolickiego sprzed 1910 roku w prawie, społeczeństwie i edukacji.
Podczas hiszpańskiej wojny domowej Salazar udzielił poparcia nacjonalistom dowodzonym przez generała Francisca Franco, który do wiosny 1939 roku przejął kontrolę nad całą Hiszpanią. W czasie II wojny światowej Portugalia oficjalnie zachowywała neutralność, chociaż w 1943 roku udostępniła zachodnim aliantom bazy na Azorach. W 1949 roku Portugalia została jednym z członków założycieli NATO, w 1955 roku została przyjęta do ONZ, z kolei w 1960 roku dołączyła do EFTA.
W 1958 roku generał Humberto Delgado wywołał polityczną burzę w kraju po tym, jak zdecydował się być konkurentem kandydata rządu, admirała América Tomása w wyborach prezydenckich. W kampanii wyborczej Delgado obiecywał „złamanie żelaznego uścisku Salazara”. Zyskał tym samym popularność w społeczeństwie. Podczas przeprowadzonej 8 czerwca 1958 roku elekcji Delgado przegrał z Tomásem w wątpliwych okolicznościach - rząd nie dopuścił przedstawicieli opozycji do udziału w liczeniu głosów. Wkrótce potem został zwolniony z wojska i stał się celem represji ze strony PIDE. Nie przestał jednak myśleć o zmianie władzy w Portugalii - pod koniec 1961 roku przeprowadził nieudany zamach stanu. W lutym 1965 roku przyjechał do hiszpańskiego miasta Badajoz, gdzie miał się spotkać z, jak mu się wydawało, „rewolucyjnymi oficerami portugalskimi”. Na miejscu wpadł w zasadzkę przygotowaną przez funkcjonariuszy PIDE i został zastrzelony przez jednego z nich. 
Portugalska polityka zagraniczna i kolonialna począwszy od lat 50. XX wieku napotykała na coraz większe trudności zarówno w kraju, jak i za granicą. Napięcia zimnej wojny nadały w dużej mierze słabo rozwiniętym portugalskim posiadłościom zamorskim nowe znaczenie. Decyzja indyjskiego rządu o aneksji Indii Portugalskich doprowadziła do zerwania stosunków dyplomatycznych w sierpniu 1955 roku. Przejęcie przez Indie enklaw Dadra i Nagarhaweli Portugalia zaskarżyła do Międzynarodowego Trybunału Sprawiedliwości i pomimo korzystnego dla niej orzeczenia Trybunału z kwietnia 1960 roku nie zdołała odzyskać przedmiotowych terytoriów. 19 grudnia 1961 roku Indie zaanektowały ponadto Goę, Diu i Daman.
Salazar wyjaśnił, że nie popiera dekolonizacji, a kiedy na początku 1961 roku w Angoli zaczęły się niepokoje wzmocnił wojska stacjonujące na terytoriach afrykańskich i przejął Ministerstwo Obrony Narodowej. Niemniej jednak w latach 1961-1964 wybuchły długotrwałe i rujnujące budżet wojny niepodległościowe w Angoli, w Mozambiku oraz w Gwinei Portugalskiej.
Pomimo zaniechania odmłodzenia rolnictwa i niechęci do uprzemysłowienia prawdopodobnie największym sukcesem Nowego Państwa był rozwój gospodarki. Plany rozwoju, ściśle kontrolowane przez wymagającego Salazara były konserwatywne, ale spójne. Rząd znacznie zredukował zadłużenie, zmniejszył ekonomiczną zależność od inwestycji brytyjskich oraz ściśle nadzorował inwestycje zagraniczne, do których prowadzenia nie zachęcał aż do połowy lat 60. XX wieku, gdy koszty związane z wojnami w Angoli, Mozambiku i Gwinei Portugalskiej skłoniły do rewizji kodeksu inwestycyjnego. Władza wspierała także przemysł (w ograniczonym stopniu) i kładła nacisk na rozwój infrastruktury w zakresie zdrowia, edukacji i opieki społecznej. Od około 1960 roku do zwiększenia inflacji i kryzysu energetycznego w 1973 roku Portugalia doświadczała wzrostu gospodarczego w tempie od 5 do 7% rocznie, co stanowiło boom dla najbiedniejszego ówcześnie kraju Europy Zachodniej.
Po ustąpieniu Salazara.
We wrześniu 1968 roku António de Oliveira Salazar doznał udaru mózgu, w związku z czym dalsze pełnienie przez niego urzędu premiera przestało być możliwe. Prezydent Américo Tomás powierzył misję utworzenia rządu Marcelo Caetano, jednemu z architektów Nowego Państwa. Salazar nigdy nie został poinformowany o tym fakcie. 27 lipca 1970 roku zmarł. Caetano okazał się niezdolny do odwrócenia losów wojen niepodległościowych w Afryce i złagodzenia trudności gospodarczych z lat 1973-1974. Nie był też w stanie zapobiec rewolucji. Ta, nazywana rewolucją goździków (port. "Revolução dos Cravos") została przeprowadzona 25 kwietnia 1974 roku przez kilkuset oficerów zrzeszonych w Ruchu Sił Zbrojnych (port. "Movimento das Forças Armadas"; "MFA"). Spowodowała ona upadek władz Nowego Państwa, które zastąpiła podgrupa MFA nazywająca siebie Komitetem Ocalenia Narodowego (port. "Junta de Salvação Nacional"). Komitet powołał rząd tymczasowy, który podjął działania zmierzające do demokratyzacji kraju. W kwietniu 1976 roku utworzone przez rząd Zgromadzenie Konstytucyjne zatwierdziło obecną konstytucję, wprowadzającą Trzecią Republikę Portugalską.

</doc>
<doc id="1790394" url="https://pl.wikipedia.org/wiki?curid=1790394" title="Grzyby głowniowe">
Grzyby głowniowe

Grzyby głowniowe ("Ustilaginomycotina" R. Bauer, Begerow, J.P. Samp., M. Weiss &amp; Oberw.) – wyróżniany w niektórych systemach klasyfikacyjnych podtyp podstawczaków ("Basidiomycota"). Są pasożytami głównie roślin okrytozalążkowych, zwłaszcza jednoliściennych.
Charakterystyka.
Grzyby tworzące dwie formy życiowe; haploidalną, podobną do drożdży i będącą saprotrofem, oraz dikariotyczną, będąca pasożytem bezwzględnym roślin. Formę haploidalną można hodować na sztucznych podłożach, grzybnia dikariotyczna rozwija się tylko wewnątrz żywych roślin. Jej strzępki rozwijają się zazwyczaj pomiędzy komórkami żywiciela, rzadko tylko wewnątrz komórek. Są cienkie, bezbarwne i podzielone różnego rodzaju przegrodami – od prostych bez otworów, poprzez proste z otworami aż po dolipory z kapturkami i bez kapturków. Rozmnażają się za pomocą ustilospor pełniących również funkcję przetrwalników. Kiełkujące ustilospory zazwyczaj tworzą przedgrzybnię, rozwojowo odpowiadająca podstawce. Z przedgrzybni wyrastają, w liczbie od kilku do nawet 50, haploidalne sporydia. Nie są one odpowiednikami bazydiospor, gdyż nie dokonują samodzielnie infekcji. Mogą się natomiast somatogamicznie łączyć i dopiero powstały po tym połączeniu dikarion może dokonać infekcji. U niektórych gatunków rozwój przebiega inaczej. Nie powstają sporydia, natomiast łączą się z sobą fizjologicznie zróżnicowane (+) i (-) komórki tej samej strzępki, lub komórki przedgrzybni wyrosłe z sąsiadujących z sobą ustiloospor. W wyniku tego powstaje dikariotyczna grzybnia.
57% gatunków pasożytuje na przedstawicielach rodziny wiechlinowatych ("Poaceae"), 12% na ciborowatych ("Cyperaceae"). Wywołują u nich grzybowe choroby roślin zwane głowniami i śnieciami. Mogą infekować tylko młode tkanki roślin. Ustilospory mogą zainfekować kiełki nasion tylko wtedy, gdy znajdą się na powierzchni nasion i kiełkują równocześnie z nimi. Niektóre gatunki mogą infekować młode, boczne pędy traw, inne wnikają do żywiciela przez znamię słupka (np. "Ustilago tritici").
Systematyka.
W klasyfikacji według Index Fungorum do podtypu "Ustilaginomycotina" należą 3 klasy:

</doc>
<doc id="1790396" url="https://pl.wikipedia.org/wiki?curid=1790396" title="Hamid Surijan">
Hamid Surijan

Hamid Surijan Rejhanpur (pers. حمید سوریان ریحانپور; ur. 24 sierpnia 1985 w Teheranie) – irański zapaśnik startujący w kategorii do 55 kg w stylu klasycznym, mistrz olimpijski, sześciokrotny mistrz świata, dwukrotny mistrz Azji.
Największym jego sukcesem jest złoty medal igrzysk olimpijskich w Londynie w wadze 55 kg. Na olimpiadzie w Pekinie 2008 zajął piąte miejsce, a w Rio de Janeiro 2016 ukończył rywalizację na jedenastej pozycji w kategorii 59 kg.
Zdobył sześć złotych medali mistrzostw świata w latach 2005-14. Piąty na igrzyskach azjatyckich w 2010. Mistrz Azji w 2007 i 2008. Pierwszy w Pucharze Świata w 2014 i drugi w 2012 roku.

</doc>
<doc id="1790407" url="https://pl.wikipedia.org/wiki?curid=1790407" title="Żółta Ławka">
Żółta Ławka

Żółta Ławka (słow. "Žltá lávka", niem. "Gelbe Bank", węg. "Sárga-pad") – głęboko wcięta przełęcz położona na wysokości 2281 m n.p.m. w słowackich Tatrach Wysokich. Znajduje się w grani, którą na południowy wschód wysyła Mały Lodowy Szczyt. Oddziela ona Żółty Szczyt (precyzyjniej Żółtą Basztę) od Drobnej Turni. Nie jest ona dostępna dla ruchu turystycznego, taternicy bardzo rzadko używają jej do przejścia między Dolinką Lodową a Doliną Staroleśną, gdyż wygodniejsze jest przejście przez pobliską Czerwoną Ławkę. Niemniej stanowi ona dla nich ważny dostęp do Żółtego Szczytu.
Polskie i zagraniczne nazewnictwo Żółtej Ławki pochodzi od sąsiadującego Żółtego Szczytu. Przed wykonaniem dokładnych pomiarów jej wysokość była szacowana na około 2310 m.
Historia.
Pierwsze wejścia turystyczne:

</doc>
<doc id="1790409" url="https://pl.wikipedia.org/wiki?curid=1790409" title="Hamid Soryan Reihanpour">
Hamid Soryan Reihanpour



</doc>
<doc id="1790412" url="https://pl.wikipedia.org/wiki?curid=1790412" title="Renārs Kaupers">
Renārs Kaupers

Renārs Kaupers, pseud. Reynard Cowper (ur. 1 września 1974 w Jełgawie) – łotewski piosenkarz pop i aktor, wokalista zespołu Brainstorm.
Życiorys.
W 1996 roku ukończył studia na Uniwersytecie Łotewskim, uzyskując dyplom z dziennikarstwa. Cztery lata później razem ze swoim zespołem reprezentował Łotwę podczas 45. Konkursu Piosenki Eurowizji z utworem „My Star”, z którym zajął ostatecznie trzecie miejsce w klasyfikacji finałowej. W 2003 roku został jednym z prowadzących 48. Konkurs Piosenki Eurowizji organizowany w łotewskim Skonto Olympic Hall. Kilka miesięcy wcześniej został jednym z jurorów podczas estońskich eliminacji do finału konkursu. W 2005 roku prowadził koncert "", który zorganizowany został w Kopenhadze z okazji 50-lecia Konkursu Piosenki Eurowizji.
Życie prywatne.
Ma żonę Agnese i trzech synów: Edgara, Emila i Arona.

</doc>
<doc id="1790414" url="https://pl.wikipedia.org/wiki?curid=1790414" title="Johnny's Entertainment">
Johnny's Entertainment



</doc>
<doc id="1790421" url="https://pl.wikipedia.org/wiki?curid=1790421" title="Czeki (herb szlachecki)">
Czeki (herb szlachecki)

Czeki ("Cecchi") – polski herb szlachecki z nobilitacji.
Opis herbu.
W słup, w polu błękitnym połuorzeł srebrny w koronie, w polu czerwonym, wyżeł srebrny, patrzący w lewo, w obroży złotej, stojący na murawie zielonej.
Klejnot: Dwa skrzydła sępie.
Labry z prawej błękitne, podbite srebrem, z lewej czerwone, podbite złotem.
Najwcześniejsze wzmianki.
Nadany 17 kwietnia 1590 Janowi Chrzcicielowi Cecchi z Florencji, mieszczaninowi z Krakowa.
Herbowni.
Czeki – Cecchi.

</doc>
<doc id="1790422" url="https://pl.wikipedia.org/wiki?curid=1790422" title="Stopklatka">
Stopklatka

Stopklatka – obraz filmowy zatrzymywany na ekranie w czasie projekcji.

</doc>
<doc id="1790423" url="https://pl.wikipedia.org/wiki?curid=1790423" title="269 Dywizja Piechoty (III Rzesza)">
269 Dywizja Piechoty (III Rzesza)

269 Dywizja Piechoty – niemiecka dywizja z czasów II wojny światowej, sformowana w Delmenhorst na mocy rozkazu z 26 sierpnia 1939 roku, w 4. fali mobilizacyjnej w X Okręgu Wojskowym.
Struktura organizacyjna.
469., 489. i 490. pułk piechoty, 269. pułk artylerii, 269. batalion pionierów, 269. oddział rozpoznawczy, 269. oddział przeciwpancerny, 269. oddział łączności;
469. i 489. pułk grenadierów, 269. pułk artylerii, 269. batalion pionierów, 269. oddział przeciwpancerny, 269. oddział łączności, 269. polowy batalion zapasowy;
469., 489. i 490. pułk grenadierów, 269. pułk artylerii, 269. batalion pionierów, 269. bataliom fizylierów, 269. oddział przeciwpancerny, 269. oddział łączności, 269. polowy batalion zapasowy;

</doc>
<doc id="1790428" url="https://pl.wikipedia.org/wiki?curid=1790428" title="Zbrodnia w Klamrach">
Zbrodnia w Klamrach

Zbrodnia w Klamrach – seria zbiorowych egzekucji przeprowadzanych przez niemiecki "Selbstschutz" w lesie Rybieniec, w pobliżu wsi Klamry. Oblicza się, że w okresie od 12 października do 11 listopada 1939 roku zamordowano tam od 2000 do 2500 mieszkańców ziemi chełmińskiej, głównie przedstawicieli polskiej inteligencji oraz czternastu Żydów.
Przejęcie władzy przez "Selbstschutz".
Chełmno zostało zajęte przez oddziały Wehrmachtu 6 września 1939 r. W mieście i jego okolicach natychmiast uaktywnili się członkowie miejscowego "Selbstschutzu" – paramilitarnej formacji złożonej z przedstawicieli niemieckiej mniejszości narodowej, zamieszkującej przedwojenne terytorium Rzeczypospolitej. Niezwłocznie rozpoczęły się aresztowania Polaków, których ofiarą padli przede wszystkim przedstawiciele lokalnych elit politycznych, gospodarczych i intelektualnych, lecz również osoby do których członkowie "Selbstschutzu" żywili po prostu osobiste urazy bądź pretensje. Szczególnie silna placówka "Selbstschutzu", na której czele stał volksdeutsch Wilhelm Papke, funkcjonowała we wsi Klamry. Papke i jego podwładni dopuścili się szeregu samowolnych morderstw na Polakach, załatwiając w ten sposób zadawnione spory sąsiedzkie.
Liczba aresztowanych stale rosła. Kierując się przygotowanymi jeszcze przed wojną listami proskrypcyjnymi, Niemcy uwięzili setki mieszkańców Ziemi chełmińskiej zaangażowanych w latach międzywojennych w działalność polityczną, gospodarczą, społeczną, oświatową, kulturalną bądź religijną. Wśród nich znalazło się wielu księży katolickich, nauczycieli, urzędników, jak również członków Polskiego Związku Zachodniego, Związku Weteranów Powstań Narodowych RP, Towarzystwa Powstańców i Wojaków czy Przysposobienia Wojskowego. Na celowniku okupanta znaleźli się również Żydzi. Internowanych przetrzymywano w gmachu więzienia sądowego w Chełmnie (osadzono tam m.in. 80 członków Polskiego Związku Zachodniego zatrzymanych w październiku), w areszcie "Selbstschutzu " założonym w budynku dawnej szkoły podstawowej lub w prowizorycznym obozie utworzonym w starym Forcie VIII w Klamrach (należącym do dawnej pruskiej Twierdzy Chełmno).
Egzekucje w lesie Rybieniec.
Masowe egzekucje w okolicach Chełmna rozpoczęły się 12 października 1939 r. i trwały do 11 listopada. Na miejsce kaźni Niemcy wybrali las Rybieniec pod Klamrami, położony 6 kilometrów na wschód od Chełmna i znajdujący się w niewielkiej odległości od obozu w Forcie VIII.
Ustalenie dokładnej ilości egzekucji, ich przebiegu oraz pełnej liczby ofiar zbrodni jest bardzo trudne, gdyż nie ocalał żaden bezpośredni świadek. Wiadomo tylko, iż aresztowanych przywożono na miejsce kaźni trzy razy dziennie, a największe nasilenie egzekucji nastąpiło na przełomie października i listopada. Na podstawie odgłosów dochodzących z lasu okoliczni Polacy mogli wywnioskować jedynie, że rozstrzeliwań dokonywano przy użyciu broni maszynowej. Mordów dokonywał miejscowy "Selbstschutz" – możliwe że przy wsparciu oddziałów "Einsatzgruppen".
Ocenia się, że w Klamrach zamordowano wówczas od 2000 do 2500 tysiąca mieszkańców ziemi chełmińskiej, którzy w pierwszych tygodniach okupacji trafili do prowizorycznych miejsc odosobnienia w Chełmnie i okolicy. W lesie Rybieniec rozstrzelano m.in. wielu nauczycieli z Bartlewa, Bieńkówki, Brzozowa, Czarży, Dorposza Szlacheckiego, Drzonowa, Unisławia, Trzebcza Królewskiego, Starogrodu, Różnowa, Pniewity, Watorowa, Kłodawy, Lisewa, Malankowa, Mozgowiny i Nowejwsi Chełmińskiej. Mordowano urzędników, inżynierów i rzemieślników z Chełmna, rolników z Nowejwsi Chełmińskiej i Klamer, jak również księży katolickich z Wielkiego Czystego, proboszcza Wabcza Maksymiliana Putynkowskiego Sarnowa i Chełmna. Największe straty poniosło nauczycielstwo powiatu chełmińskiego – w sumie zginęło tam bowiem co najmniej 21 pedagogów. W Klamrach zamordowano też kilkunastu księży katolickich i 14 osób narodowości żydowskiej. Wśród zamordowanych w lesie Rybieniec Polaków było też wielu działaczy politycznych i społecznych, takich jak: wicestarosta Jan Patuła, wiceburmistrzowie Chełmna – Leonard Luther i Feliks Lamparczyk, naczelnik poczty w Chełmnie – Wacław Świątkiewicz oraz Józef Bolt – komendant tamtejszego Przysposobienia Wojskowego.
W drugiej połowie 1944 r. w związku ze zbliżaniem się Armii Czerwonej Niemcy, podobnie zresztą jak w wielu innych miejscach kaźni na Pomorzu, przystąpili do zacierania śladów zbrodni. Do rozkopywania grobów i palenia ciał ofiar zmuszono grupę specjalnie sprowadzonych w tym celu żydowskich więźniów, których zamordowano zaraz po zakończeniu pracy.
Po wojnie.
Tuż po zakończeniu działań wojennych w lesie Rybieniec ekshumowano 111 ciał. W miejscu zbrodni został postawiony obelisk ku czci zamordowanych.
Wilhelm Papke, przywódca "Selbstschutzu" w Klamrach, został w 1965 r. skazany przez wschodnioniemiecki sąd na karę dożywotniego pozbawienia wolności.

</doc>
<doc id="1790430" url="https://pl.wikipedia.org/wiki?curid=1790430" title="Kostas Pupakis">
Kostas Pupakis

Konstandinos (Kostas) Pupakis, gr. Κωνσταντίνος Πουπάκης (ur. 18 stycznia 1951 w Iliupoli) – grecki polityk i działacz związkowy, poseł do Parlamentu Europejskiego VII kadencji.
Życiorys.
Kształcił się w zakresie ekonomii i zarządzania. Od lat 80. zajmuje kierownicze stanowiska w organizacjach pracowników. Objął funkcję przewodniczącego DAKE (związku zawodowego afiliowanego przy Nowej Demokracji). W drugiej połowie lat 90. wszedł w skład władz Powszechnej Konfederacji Pracowników Greckich (GSEE), został później sekretarzem generalnym tego zrzeszenia. Zasiadał także w Europejskim Komitecie Ekonomiczno-Społecznym. W wyborach w 2009 uzyskał mandat posła do Parlamentu Europejskiego (z ramienia ND). Przystąpił do grupy chadeckiej oraz do Komisji Zatrudnienia i Spraw Socjalnych. W PE zasiadał do 2014.

</doc>
<doc id="1790431" url="https://pl.wikipedia.org/wiki?curid=1790431" title="Balázs Kiss (zapaśnik)">
Balázs Kiss (zapaśnik)

Balázs Kiss (ur. 27 stycznia 1983 w Budapeszcie) – węgierski zapaśnik startujący w kategorii do 96 kg w stylu klasycznym, mistrz świata.
Zajął dziewiąte miejsce na igrzyskach w Rio de Janeiro 2016 w kategorii 98 kg.
Największym jego sukcesem jest złoty medal mistrzostw świata w 2009 roku w kategorii do 96 kg.
Srebrny medalista mistrzostw Europy w 2021 i brązowy w 2007, 2017 i 2018.
Pierwszy w Pucharze Świata 2010; drugi w 2006; czwarty w 2014; piąty w 2015; szósty w 2008 i siódmy w 2009. Czternasty na igrzyskach europejskich w 2019. Wicemistrz akademickich MŚ w 2004 i 2008. Mistrz Europy juniorów 2002 i wicemistrz świata w 2003 roku.
Mistrz Węgier w 2006, 2008, 2009, 2014, 2015, 2016 i 2018 roku.

</doc>
<doc id="1790435" url="https://pl.wikipedia.org/wiki?curid=1790435" title="Gonbodżab Cybikow">
Gonbodżab Cybikow

Gonbodżab Cybikow, , mong. Цэвэгийн Гомбожав (ur. 1873 w Urdo-Aga, zm. 20 września 1930 w Agińskoje) – rosyjski i buriacki podróżnik, etnograf, orientalista (specjalista w dziedzinie tybetologii i mongolistyki), buddolog, działacz społeczny i polityczny w Imperium Rosyjskim, Mongolskiej Republice Ludowej, Republice Dalekiego Wschodu i ZSRR, tłumacz, profesor kilku uniwersytetów.
Jako pierwszy wykonał zdjęcia Lhasy i Centralnego Tybetu. Sporządzony przez niego opis wyprawy do Tybetu (lata 1899–1902) został przetłumaczony na kilka języków, w tym na język polski.
Życiorys.
Młodość i lata studenckie.
Gonbodżab Cybikow urodził się w rodzinie buriackiego urzędnika Cebeka Montujewa. Początkowo ojciec chciał dać mu klasyczne buddyjskie wykształcenie (w wieku pięciu lat Gonbodżab znał już alfabet mongolski), ale zmienił zdanie i oddał syna do szkoły parafialnej. Po ukończeniu gimnazjum w Czycie (był jednym z czterech pierwszych uczniów-Buriatów) Cybikow dostał się na wydział medyczny Uniwersytetu w Tomsku, lecz nie rozpoczął studiów i zaczął się przygotowywać do egzaminów na Uniwersytet Petersburski. W 1895 roku rozpoczął studia na wydziale orientalistyki i w 1899 uzyskał wyższe wykształcenie wraz ze złotym medalem za wyniki w nauce.
Podróż do Tybetu.
Pod koniec XIX wieku Tybet stał się przedmiotem „Wielkiej gry” między Wielką Brytanią a Imperium Rosyjskim. Zorganizowano szereg wypraw, mających na celu spenetrowanie i zbadanie regionu, jednak podróżnikom, w tym Nikołajowi Przewalskiemu nie udało się dotrzeć do Lhasy i Centralnego Tybetu, ponieważ kraina była zamknięta dla cudzoziemców (z wyjątkiem Mongołów i Chińczyków). W tej sytuacji rząd carski zwrócił uwagę na pielgrzymki rosyjskich buddystów (Buriatów i Kałmuków) i postanowił wysłać z grupą pielgrzymów Cybikowa jako uczonego i buddystę jednocześnie. Wyprawa rozpoczęła się wkrótce po ukończeniu przez niego studiów i trwała do 1902 roku.
Cybikow spędził w Tybecie 888 dni (od 1900 do 1901 roku), z czego najdłużej przebywał w stolicy – Lhasie. Udało mu się odwiedzić najważniejsze klasztory i po kryjomu wykonać około 200 unikatowych zdjęć. Został przyjęty przez XIII Dalajlamę.

</doc>
<doc id="1790436" url="https://pl.wikipedia.org/wiki?curid=1790436" title="Republika Estońska (1918–1940)">
Republika Estońska (1918–1940)

Republika Estońska – pierwszy okres państwowości w historii państwa estońskiego (est. "Eesti Vabariik"), mający miejsce w latach 1918–1940, między ogłoszeniem niepodległości a okupacją przez Armię Czerwoną (17 czerwca 1940) i aneksją przez ZSRR (6 sierpnia 1940).
Pod koniec I wojny światowej została zajęta była przez wojska niemieckie. 24 lutego 1918 utworzono komitet, który proklamował niepodległość Estonii. Pierwszym premierem został Konstantin Päts. Rząd nie został uznany przez Niemców i formalnie rozpoczął pracę po kapitulacji Niemiec na Zachodzie. Pod koniec listopada Estonia została zaatakowana przez wojska bolszewickie, które próbowały ustanowić w niej prosowiecki rząd. Rozpoczęła się wojna estońsko-bolszewicka. W styczniu i lutym 1919 udana kontrofensywa wojsk estońskich pod dowództwem Johana Laidonera wyparła bolszewików z terytorium Estonii i udzieliła pomocy Łotwie. W maju i czerwcu tego samego roku odparła atak Niemców od południa. W tym samym miesiącu biali pod dowództwem Nikołaja Judenicza zaatakowali Estonię.
W traktacie pokojowym z Tartu 2 lutego 1920 Rosja Sowiecka uznała niepodległość Estonii, a 26 stycznia 1921 została uznana przez państwa Ententy. 22 września tego samego roku została przyjęta do Ligi Narodów.
Po przewrocie prawicowym w 1934 rządzona autorytarnie. Po pakcie Ribbentrop-Mołotow i agresji ZSRR na Polskę Estonia została zmuszona do zawarcia 28 września 1939 porozumienia z ZSRR, na którego podstawie na terytorium Estonii zostały utworzone sowieckie bazy wojskowe, zaś liczebność wprowadzonych tam sił Armii Czerwonej przewyższyła siły armii estońskiej. 17 czerwca 1940 po ultimatum skierowanym do rządu Estonii przez ZSRR kraj został okupowany przez Armię Czerwoną, zsowietyzowany i 6 sierpnia 1940 anektowany przez ZSRR w formie Estońskiej SRR – republiki związkowej ZSRR.

</doc>
<doc id="1790440" url="https://pl.wikipedia.org/wiki?curid=1790440" title="Melvin Pender">
Melvin Pender

Melvin „Mel” Pender, Jr. (ur. 31 października 1937 w Atlancie) – amerykański lekkoatleta, sprinter, mistrz olimpijski z 1968 z Meksyku.
Na igrzyskach olimpijskich w 1964 w Tokio był kandydatem do medalu w biegu na 100 metrów, ale naciągnął mięsień i ukończył bieg finałowy dopiero na 6. pozycji. W wieku blisko 31 lat zakwalifikował się do reprezentacji USA na igrzyska olimpijskie w 1968 w Meksyku, gdzie ponownie zajął 6. miejsce w finale biegu na 100 metrów. Wielki sukces odniósł natomiast w sztafecie 4 × 100 metrów, która zdobyła złoty medal poprawiając rekord świata na 38,24 s (biegła w składzie: Charles Greene, Melvin Pender, Ronnie Ray Smith i Jim Hines).
Przez 21 lat służył w Armii Stanów Zjednoczonych dochodząc do stopnia kapitana. Uczestniczył w wojnie wietnamskiej. Otrzymał za nią Brązową Gwiazdę. Po zakończeniu służby pracował m.in. jako trener lekkoatletyczny w West Point.

</doc>
<doc id="1790443" url="https://pl.wikipedia.org/wiki?curid=1790443" title="Jełowa (stacja kolejowa)">
Jełowa (stacja kolejowa)



</doc>
<doc id="1790448" url="https://pl.wikipedia.org/wiki?curid=1790448" title="Endgame (album Megadeth)">
Endgame (album Megadeth)

Endgame – dwunasty studyjny album thrashmetalowej grupy Megadeth. Ukazał się we wrześniu 2009 roku, nakładem Roadrunner Records. Album zadebiutował na 9. miejscu listy sprzedaży Billboard 200 w Stanach Zjednoczonych sprzedając się w przeciągu tygodnia w nakładzie 45 000 egzemplarzy.

</doc>
<doc id="1790451" url="https://pl.wikipedia.org/wiki?curid=1790451" title="Republika Łotewska (1918–1940)">
Republika Łotewska (1918–1940)

Republika Łotewska (1918–1940) – pierwszy okres państwowości w historii państwa łotewskiego (łot. "Latvijas Republika"), mający miejsce w latach 1918–1940, pomiędzy ogłoszeniem niepodległości a okupacją przez Armię Czerwoną (17 czerwca 1940) i aneksją przez ZSRR (5 sierpnia 1940).
Podczas I wojny światowej ziemie łotewskie dostały się pod okupację niemiecką, następnie ich część stała się podstawą utworzenia w 1918 roku przez Niemców bałtyckich efemerycznego Księstwa Kurlandii i Semigalii.
18 listopada 1918, już po kapitulacji Niemiec, proklamowano niepodległość. W latach od 1918 do 1919 trwały walki z oddziałami niemieckimi i radzieckimi, w 1920 pomocy Łotwie udzieliła Polska (patrz: Bitwa pod Dyneburgiem). W efekcie do republiki przyłączono tereny funkcjonującej w latach 1918–1920 marionetkowej Łotewskiej Socjalistycznej Republiki Radzieckiej.
W latach 1934–1940 kraj był rządzony autorytarnie przez Kārlisa Ulmanisa. W pakcie Ribbentrop-Mołotow znalazł się w sowieckiej strefie wpływów, w październiku 1939 utworzono sowieckie bazy wojskowe, 17 czerwca 1940 po ultimatum sowieckim kraj został okupowany przez Armię Czerwoną, 5 sierpnia 1940 został anektowany przez ZSRR w formie republiki sowieckiej (Łotewska Socjalistyczna Republika Radziecka).
Geografia i środowisko naturalne.
Obszar, podział administracyjny i granice.
Powierzchnia międzywojennej Republiki Łotewskiej wynosiła, od traktatu ryskiego (1920) z 11 sierpnia 1920 r., 65 798 km². Wielkość ta nie uległa zmianie do roku 1940, gdy Łotwa stała się kolejną republiką związkową ZSRR.
Długość granic nowo powstałego państwa wynosiła 1895 km z czego na poszczególnych sąsiadów przypadały następujące wielkości:
Granice Łotewskie przez cały okres międzywojenny nie były negowane przez sąsiadów. Jedynym wyjątkiem pozostawał, do roku 1929, odcinek graniczny z Polską. Spór polsko-łotewski, mający charakter dyplomatyczny nie przechodzący w stan wojenny, odnosił się do 6 gmin byłego powiatu iłłuksztańskiego położonych na południowym brzegu Dźwiny. Obszar ten o powierzchni ok. 1500 km² zamieszkany był przez ok. 18 tys. ludzi (w większości słowiańskiego pochodzenia), w tym Polacy mieli stanowić, w zależności od strony konfliktu, od 6 tys. (dane łotewskie) do 9 tys. (dane polskie).
Początkowo obszar ten (w sierpniu 1919 r.) został zajęty przez Wojsko Polskie. Nieoczekiwanie kwestia przynależności tego obszaru została rozstrzygnięta w chwili rozpoczęcia ofensywy przez Armię Czerwoną 4 lipca 1920 r. Opuszczone tereny zostały, do końca lipca, zajęte przez armię łotewską. Ostatecznie w marcu 1921 r. cały powiat iłłuksztański, decyzją Międzynarodowej Komisji, został przyznany Łotwie.
Ostatecznie sprawa roszczeń granicznych została rozstrzygnięta w układzie o granicach z 12 lutego 1929 r. W wyniku podpisania kilku traktatów między Łotwą, a Polską w tym czasie (m.in. o odszkodowaniach dla polskich właścicieli ziemskich którzy utracili majątki na Łotwie w wyniku reformy rolnej) strona polska zrzekała się swoich pretensji do wspomnianego obszaru administrowanego przez Łotyszów.
Klimat rzeźba terenu.
Klimat Łotwy międzywojennej był (i wciąż jest) łagodny, przejściowy między morskim, a kontynentalnym. Latem temperatury wynosiły przeciętnie trochę powyżej 20 °C by zimą spadać do -5/-10 °C.Przeważają wiatry północno-wschodnie. Opady są znaczne zwłaszcza w pobliżu Zatoki Ryskiej i na obszarach Kurlandii.
Łotwa była krajem nizinnym. 57% jej powierzchni leżało poniżej 100 m n.p.m., a tylko 2,5% powyżej 200 m n.p.m. Średnia wysokość kraju wynosiła 87 m n.p.m. Najwyższym punktem Łotwy było Gaiziņkalns wznoszące się na wysokość 311 m n.p.m.
Rzeki i jeziora.
Najważniejsze rzeki Łotwy:
Łotwa charakteryzuje się ogromną liczbą jezior (w przybliżeniu 3000) z których największe to Łubań o powierzchni 82,1 km² oraz Raźno (57,6 km²).
Lasy.
Międzywojenna Łotwa była krajem umiarkowanie lesistym. Lasy zajmowały 28% całej powierzchni kraju (ok. 1 820 000 hektarów). Wśród drzewostanu dominowała sosna(50%) następnie świerk(27%) i brzoza(15%).
Demografia.
Polacy.
Wielkość Polskiej populacji na Łotwie była szacowana różnie. Według danych polskich zamieszkiwało kraj ok. 80 tys. Polaków. Dane łotewskie mówiły o 52 tys. mniejszości polskiej. Gros polskiej populacji zamieszkiwał Łatgalię, czyli dawne Inflanty Polskie. Wśród Polaków łotewskich prezentowane były wszystkie zawody – ziemianie, drobni rolnicy, mieszczanie oraz robotnicy (zwłaszcza pracujący na kolej). Wśród tej populacji prym wiodło ziemiaństwo polskie posiadające przeszło 130 majątków ziemskich o powierzchni 350 tys. hektarów (była to druga grupa społeczna po Niemcach Bałtyckich skupiająca w swoich rękach tak dużą własność ziemską).
Ogólnie lepsza sytuacja Polaków łotewskich (w stosunku do rodaków na Litwie Kowieńskiej) nie może przysłaniać problemów z jakimi borykała się Polska mniejszość na Łotwie. Kontrowersje zaczęły się już w 1920 r. na skutek zwolnienia wielu kolejarzy Polaków przez władze łotewskie. W 1921 zaczęły się zatargi w kwestiach oświatowych. Spory te prowadziły do częstych interwencji władz polskich w obronie rodaków.
Najbardziej drażliwą kwestią stała się reforma rolna godząca w stan posiadania polskich ziemian. Zgodnie z łotewską reformą rolną wielkie majątki ziemskie podlegały parcelacji. Właścicielom pozostawiano tzw. resztówkę w wysokości 50 ha (rzadziej 100 ha). Od sposobu przeprowadzenia parcelacji zależało czy miał to być kawałek peryferyjnego pola dawnej posiadłości czy centrum z budynkami gospodarczymi. Działania ziemian polskich spowodowały interwencje dyplomatyczne władz w Warszawie które domagały się zwłaszcza odszkodowań dla byłych właścicieli. Normalizacja nastąpiła w wyniku pięciodniowej (13–17 marca 1922 r.) konferencji państw bałtyckich w Warszawie. Podczas jej trwania łotewski minister Meierovics przyrzekł wypłatę odszkodowań dla wywłaszczonych ziemian polskich. W następstwie rozmów podpisano układ polityczny między Łotwą, a Polską, w wyniku którego nastąpiła stabilizacja i normalizacja warunków życia i działalności społeczno-kulturalnej polskiej mniejszości na Łotwie.
Ostatecznie sprawę odszkodowań dla łotewskich polaków załatwiła tajna klauzula będąca załącznikiem do traktatu o handlu i żegludze podpisanego 12 lutego 1929 r. (załącznik utajniono na prośbę władz łotewskich obawiających się reperkusji społecznych w wypadku ujawnienia treści). Na mocy umowy Łotwa zobowiązała się do wypłaty odszkodowania w wysokości 5 mln łat (płatnych w dolarach) w 6 rocznych ratach przekazywanych na konta bankowe zainteresowanych. W wyniku kryzysu gospodarczego doszło w 1936 r. do dewaluacji łata (spłacono do tej pory 4/5 zobowiązań). Strona łotewska podjęła próbę zmniejszenia przekazywanej sumy ze 142 tys. dolarów do 85,7 tys. dolarów za ratę 450 tys. łatów. W następstwie sprzeciwu strony polskiej i długich negocjacji doszło do kompromisu, w wyniku którego przekazano 125 tys. dolarów za ratę 450 tys. łatów. W ten sposób uregulowano jedną z najistotniejszych kwestii dla polskiej mniejszości. Warto nadmienić, że reforma rolna, choć zlikwidowała wielką własność ziemską, nie zlikwidowała polskiej własności. Wśród polskich rolników przeważała drobna i średnia własność ziemska. Gospodarstw takich było 3395, które posiadały łącznie 65 tys. ha ziemi.
Kolejne lata przyniosły nowe zatargi na gruncie praw polskiej mniejszości. W roku 1931 na skutek nieprzychylnego stanowiska części działaczy Związku Polaków na Łotwie, zgrupowanych wokół Jarosława Wilpiszewskiego z jednej strony, a z drugiej z powodu kryzysu gospodarczego i chęci skanalizowania przez rząd w Rydze niezadowolenia społecznego w kierunku mniejszości narodowych doszło do rozwiązania Związku Polaków oraz zawieszenia działalności szkół polskich. Kryzys relacji polsko-łotewskich trwał kilka miesięcy. W kwietniu 1932 r. doszło do poprawy sytuacji i unormowania stosunków. W kolejnych latach cieniem na prawa łotewskich polaków kładła się dyktatorska władza Karlisa Ulmanisa (w 1934 dokonał się na Łotwie przewrót państwowy). Z jednej strony prowadzono łotyszyzację kraju kosztem mniejszości narodowych, w tym polskiej (w roku szkolnym 1930/31 na Łotwie działało 45 szkół podstawowych polskich z 5274 uczniami, natomiast w roku szkolnym 1936/37 tylko 18 z 2279 uczniami). Z drugiej ostentacyjnie wręcz podkreślano dobre stosunki z polskim sąsiadem.

</doc>
<doc id="1790456" url="https://pl.wikipedia.org/wiki?curid=1790456" title="Vitalic">
Vitalic

Vitalic, właśc. Pascal Arbez-Nicolas (ur. 1976) – francuski DJ, producent i remikser muzyki elektronicznej.
Twórczość.
Pascal Arbez-Nicolas inspiruje się utworami: The White Stripes, Giorgio Moroder, Daft Punk, Sparks, Fad Badget, Valerie Dore, Crash Course in Science i innych.
Francuz tworząc swoją muzykę korzysta z programu Brigitte, który służy do generowania wokali.
Początek twórczości francuskiego muzyka przypada na rok 1996 – wówczas wydał on pierwszego nieoficjalnego singla. Pierwsze wydawnictwa muzyczne ograniczały się do podziemnej sceny muzycznej. Współpracował wówczas z niezależną wytwórnią Citizen Records i występował m.in. jako Dima, Hustler Pornstar, czy po prostu Pascal Arbez (lub jeszcze krócej – Arbez).
Następnie poznał Hackera oraz DJ Hella. Około 2001 r. ostatecznie rozpoczął występować jako Vitalic i rozpoczął współpracę z wytwórnią International DeeJay Gigolo Records (pod kierownictwem Hella). Zaowocowała ona pierwszym minialbumem – "Poney EP", który okazał się pierwszym komercyjnym sukcesem Francuza. Utwory składające się na to wydawnictwo ("Poney Part 1" &amp; "2", "La Rock 01" oraz "You Prefer Cocaine") uznawane są przez wielu za jedno z największych osiągnięć artysty.
Debiutancki album francuskiego twórcy – "OK Cowboy" został wydany w 2005 przez wytwórnię Different. Z płyty tej pochodzą takie utwory jak: "My Friend Dario", "No Fun" (oba wydane jako single CD i 12"), czy "Woo" (wydany na winylu "Fanfares") oraz utwory z "Poney EP". Ponadto ukazał się ponad 12-minutowy mix albumu – "Mix From The Debut Album „OK Cowboy”".
W 2007 ukazał się album koncertowy – "V Live". Został on nagrany w październiku 2006 w brukselskim "Ancienne Belgique". Krążek ukazał się w formie digipaka w limitowanej ilości 5000 kopii.
Cztery lata po debiutanckim krążku ukazał się drugi album studyjny – "Flashmob". Krążek, którego premiera miała miejsce 28 września 2009, został wydany ponownie przez label Different/[PIAS], z którym Francuz współpracuje nieprzerwanie od 2004 (12": "Fanfares"). Jego zapowiedzią był utwór "Your Disco Song", który ukazał się w sierpniu 2009 na minialbumie "Disco Terminateur EP".

</doc>
<doc id="1790459" url="https://pl.wikipedia.org/wiki?curid=1790459" title="Ingi Højsted">
Ingi Højsted

Ingi Højsted (ur. 12 listopada 1985 w Thorshavn) to pochodzący z Wysp Owczych i występujący na pozycji pomocnika piłkarz.
Kariera klubowa.
Latem 2002 dołączył do Arsenalu, gdzie tylko trenował i nie zdążył zadebiutować, zaś później występował w B36 Tórshavn. 22 listopada 2005 Birmingham City podpisało z nim kontrakt do końca sezonu. Højsted w Birmingham City rozegrał tylko 45 minut w spotkaniu drużyny rezerw. Jego kariera potoczyła się tak, a nie inaczej głównie z powodu licznych kontuzji.
Międzynarodowa kariera.
Højsted zadebiutował w reprezentacji Wysp Owczych w kwietniu 2003 w towarzyskim meczu z reprezentacją Kazachstanu, gdy zastąpił Jákupa á Borga. Ogólnie rozegrał dotychczas 4 spotkania i ani razu nie pokonał bramkarza rywali.

</doc>
<doc id="1790461" url="https://pl.wikipedia.org/wiki?curid=1790461" title="Nisrine Dinar">
Nisrine Dinar

Nisrine Dinar (ur. 14 stycznia 1988) – marokańska lekkoatletka, która specjalizuje się w skoku o tyczce.

</doc>
<doc id="1790462" url="https://pl.wikipedia.org/wiki?curid=1790462" title="321 Dywizja Piechoty">
321 Dywizja Piechoty

321 Dywizja Piechoty – niemiecka dywizja z czasów II wojny światowej, sformowana w rejonie Brunszwiku na mocy rozkazu z 16 grudnia 1940 roku, w 13. fali mobilizacyjnej w XI Okręgu Wojskowym.
Struktura organizacyjna.
588., 589. i 590. pułk piechoty, 321. pułk artylerii, 321. batalion pionierów, 321. oddział przeciwpancerny, 321. oddział łączności;
588., 589. i 590. pułk grenadierów, 321. pułk artylerii, 321. batalion pionierów, 321. batalion fizylierów, 321. oddział przeciwpancerny, 321. oddział łączności, 321. polowy batalion zapasowy;

</doc>
<doc id="1790463" url="https://pl.wikipedia.org/wiki?curid=1790463" title="Serce-oskarżycielem">
Serce-oskarżycielem



</doc>
<doc id="1790467" url="https://pl.wikipedia.org/wiki?curid=1790467" title="Republika Litewska (1918–1940)">
Republika Litewska (1918–1940)

Republika Litewska (lit. "Lietuvos Respublika") – okres państwowości państwa litewskiego, mający miejsce w latach 1918–1940. Początkiem odrodzenia państwowości było ogłoszenie niepodległości i przekształcenie Królestwa Litwy w republikę (2 listopada 1918), końcem zaś rozpoczęcie okupacji (15 czerwca 1940) przez Armię Czerwoną i aneksja przez ZSRR (3 sierpnia 1940).
W Polsce państwo to określane było często jako Litwa kowieńska, które pochodziło od jej ówczesnej stolicy – Kowna. Jednocześnie Wilno pozostawało stolicą Litwy "de iure" – zgodnie z zapisem w litewskiej konstytucji.
Geografia i środowisko naturalne.
Obszar, podział administracyjny i granice.
Międzywojenna Republika Litewska w ciągu swego istnienia kilkakrotnie zmieniała wielkość swego terytorium. Na skutek przyłączenia Litwy Środkowej do Polski w 1921 r. obszar państwa wyniósł 52 822 km². Na skutek przyłączenia w 1923 roku Kraju Kłajpedzkiego o powierzchni 2848 km² powierzchnia kraju zwiększyła się do 55 670 km². Utrata w marcu 1939 r. Kłajpedy z przyległościami na rzecz III Rzeszy została wyrównana przez przekazanie 28 października 1939 Litwie przez ZSRR okupowanej po agresji na Polskę Wileńszczyzny. Działania te spowodowały wzrost terytorium państwa litewskiego o 6880 km², co spowodowało, że Litwa obejmowała terytorium o powierzchni 59 702 km².
Długość granic z poszczególnymi państwami przed marcem 1939 roku:
W sumie: 1457 km.
Długość granic z poszczególnymi państwami pod koniec 1939 roku:
W sumie: 1320,5 km.
Podział administracyjny Litwy do marca 1939 (bez okręgu Kłajpedy) na 20 powiatów: Birże-Poswol, Jeziorosy, Kiejdany, Koszedary, Kowno, Kretynga, Mariampol, Możejki, Olita, Poniewież, Rakiszki, Rosienie, Sejny, Szaki, Szawle, Taurogi, Telsze, Uciana, Wiłkomierz, Wyłkowyszki.
Przyłączony w 1923 roku Kraj Kłajpedzki dzielił się na 3 powiaty: Kłajpeda, Szyłokarczma i Pojegi.
Klimat.
Klimat Litwy międzywojennej pozostawał pod wpływem zarówno Morza Bałtyckiego i Oceanu Atlantyckiego, jak i oddziaływania kontynentalnego z głębi Rosji. Średnia roczna temperatura wynosiła +6 °C. Średnia zimowa temperatura na zachodzie Litwy wynosiła –3 °C, na wschodzie –5 °C. Natomiast w lecie od +17 °C na zachodzie do +18,6 °C na wschodzie.
Opady wynosiły przeciętnie 600 mm rocznie, z tym, że na wschodzie kraju zazwyczaj nie przekraczały 550 mm, natomiast na zachodzie dochodziły do 650 mm. Rozłożenie opadów było nierównomierne. 1/3 przypadała na pierwszą połowę roku, 2/3 natomiast na 2 półrocze. Najsuchszymi miesiącami były maj i czerwiec.
Rzeki i jeziora.
Najważniejsze rzeki Litwy:
Jeziora pokrywały 1% obszaru Litwy. Szczególnie dużo było ich na wschodzie kraju, nad Bałtykiem i na Żmudzi oraz w rejonie Simna.
Lasy i bagna.
Międzywojenna Litwa nie była krajem lesistym. Lasy zajmowały zaledwie 18,9% całej powierzchni kraju (1.051 200 ha). Największy obszar zajmowały lasy jodłowe (39%), następnie sosnowe (29%), osikowe i brzozowe (po 13%), olchowe (4%) i dębowe (2%). Do najbardziej zalesionych powiatów zaliczano koszedarski, uciański, mariampolski oraz rakiszkowski.
Bagna i mokradła zajmowały ok. 3% powierzchni Litwy. Szczególnie dużo było ich na wybrzeżu, w rejonie Szawli oraz na zachód od środkowego biegu Niemna.
Bogactwa naturalne.
Na skutek lodowcowego pochodzenia ziem litewskich państwo było ubogie w kopaliny – jedynymi bogactwami ziemnymi były torf, łupki bitumiczne, wapno i glina.
Demografia.
Populacja.
Populacja Litwy na podstawie spisów z 17 września 1923 r. (bez Kraju Kłajpedzkiego), 1 stycznia 1928 r., 1 stycznia 1932 r., 1 stycznia 1934 r. oraz 1 stycznia 1937 roku:
Podział etniczno-narodowy i religijny.
Pierwszy powszechny spis ludności w Republice Litewskiej odbył się dnia 17.09.1923 r. Według spisu Litwę zamieszkiwało 2 mln 29 tys. mieszkańców, w tym: Litwini - 1 701 900 (83,9% ogółu ludności), Żydzi - 153 700 (7,6%), Polacy - 65 600 (3,2%), Rosjanie - 50 500 (2,5%), Niemcy - 29 200 (1,4%), Łotysze - 14 300 (0,7%) oraz inne narodowości - 13 800 (0,7%).
Powyższe dane nie odpowiadały do końca prawdzie, co przyznawały nawet oficjalne czynniki wojskowe. Według kalendarzy wojskowych z lat trzydziestych Litwini stanowili 80,6%, Żydzi – 7,1%, Niemcy – 4,1%, Polacy – 3%, Rosjanie – 2,3%, inni – 2,9%.
Podział wyznaniowy na Litwie w poł. lat 30.:
Urbanizacja.
Międzywojenna Litwa była krajem wybitnie rolniczym. Na wsi mieszkało, według danych za 1923 r., 76,8% ludności (76,7% w 1931 r.), w miastach 15,9% (17% w 1931 r.), a w miasteczkach przeważnie o rolniczym charakterze 8,3% (6,3% w 1931 r.).
Przedwojenna Litwa miała 34 miasta i 253 miasteczka.
Polacy.
Według oficjalnych danych z 1923 r. mniejszość polska na Litwie wynosiła 65 599 osób. Uważa się jednak, że były to dane zaniżone i liczba Polaków mieszkających w Republice oscylowała w okolicach 150 tys. Zaniżenie liczby Polaków, faktycznie żyjących na Litwie, widać zwłaszcza podczas wyborów do sejmu z 1922-1923 roku. Kiedy to na polską listę do sejmu głosowało 54–64 tys. wyborców. Dodatkowo o sile polskiej społeczności mogą świadczyć wybory do Rady Miejskiej w stołecznym Kownie z 1921 r., kiedy to Litwini zdobyli 17 mandatów, a Polacy i Żydzi odpowiednio 16 i 15. Choć z drugiej strony należy pamiętać, że wśród kandydatów polskich było dużo ludzi zamożnych i znanych mogących zyskiwać głosy także Litwinów. Niekoniecznie w takim razie na polską listę głosowali wyłącznie sami Polacy.
Na większości terenów Litwy Polacy stanowili niewielką grupę narodową, nieprzekraczającą 5% mieszkańców. Do wyjątków należały 3 obszary:
Stosunki z Polską i kwestia Wilna.
Stosunki polsko-litewskie były złe, główną przyczyną był spór o przynależność Wilna. Oba państwa formalnie znajdowały się w stanie wojny, a wszelkie stosunki dyplomatyczne, gospodarcze i obywatelskie zostały zerwane. Wilno było konstytucyjną stolicą Litwy przez cały okres międzywojenny, a rząd tego kraju uznawał miasto za "czasowo okupowane przez wroga" i z jego odzyskania uczynił główną oś polityki państwa. Z tego powodu głównymi sojusznikami Litwy kowieńskiej stały się Niemcy i ZSRR, a w polityce wewnętrznej dążono do całkowitego rugowania polskości pod względem kulturalnym, historycznym, językowym i gospodarczym.
W okresie swojego sprawowania władzy w Polsce Józef Piłsudski podejmował kilkukrotnie próby pojednania z Litwą kowieńską, jednak propozycje porozumienia zostały odrzucone lub zignorowane. Konflikt z Polską służył przez cały okres międzywojenny do mobilizowania i konsolidowania litewskiego społeczeństwa, tłumaczenia niedoborów i niepowodzeń rządzących oraz marginalizowania wszystkich środowisk opowiadających się za porozumieniem. Politykę państwową popierał również litewski Kościół katolicki, który usuwał polskich duchownych z terenów zamieszkanych przez Polaków i przenosił ich w głąb Żmudzi.
Siły zbrojne.
Możliwości mobilizacyjne.
Według danych Oddziału II Sztabu Generalnego Wojska Polskiego z roku 1930 liczba mężczyzn w przedziale wieku 20–45 lat zdolnych do noszenia broni wynosiła 35% całej męskiej populacji tj. ok. 380 tys. ludzi (według danych litewskich z 1 stycznia 1928 r. mężczyźni stanowili 48% populacji tj. 1.090.000). Z czego przeszkolone rezerwy szacowano na ok. 180 tys. ludzi. Z tej liczby można było powołać armię złożoną z 6 dywizji piechoty.
Należy też podkreślić, że 1 stycznia 1930 r. wygasła regulacja prawna, która gwarantowała mieszkańcom Kraju Kłajpedzkiego zwolnienie od służby wojskowej.
Możliwości obronne.
Słabości obronne Litwy:
Gospodarka.
Zatrudnienie:
Rolnictwo.
Struktura użytkowania ziemi:
Transport i łączność.
Całością spraw w dwudziestoleciu międzywojennym dotyczących komunikacji (drogowej, kolejowej, rzecznej, morskiej i lotniczej oraz łącznością) zarządzało Ministerstwo Komunikacji.
Transport drogowy.
W odrodzonym państwie litewskim większość dróg kołowych stanowiły polne trakty. W 1929 roku długość szos wynosiła tylko 1701 km co dawało wskaźnik na poziomie 3,1 km na 100 km² obszaru kraju (dla porównania w byłej Kongresówce wskaźnik ten wynosił 7 km na 100 km²). Pod koniec lat 20. powstał olbrzymi plan zmiany tychże stosunków. Planowano wybudowanie 3000 km nowych szos, przeznaczając na ten cel 3–4 mln litów rocznie. Ubogość Republiki Litewskiej oraz niedostatek czasu spowodowały niezrealizowanie tych planów. Jednakże należy zaznaczyć, że na tym polu nastąpił jednak wyraźny postęp. W 1939 roku na Litwie było 44 470 km dróg, z tego 1881 km szos, 12 700 km dróg utwardzonych i 30 000 km traktów polnych.
Dopiero w latach 30. rozwinął się na Litwie ruch autobusowy. W 1932 r. były 362 autobusy, aż 55 marek i typów. W 1934 r. łączna długość linii autobusowych wynosiła 5399 km.
Ruch samochodowy był w powijakach. W 1932 r. na Litwie było (bez sprzętu wojskowego) zarejestrowanych 1271 samochodów osobowych, 431 ciężarowych i 1208 motocykli. Do 1939 r. stan ten wzrósł odpowiednio do 4492 (osobowe i ciężarowe), 1328 motocykli i 432 traktorów. Pojazdy te mogły się zaopatrywać w paliwo na 170 stacjach benzynowych oraz w 54 składach naftowych.
Transport kolejowy.
W chwili powstania sieć kolejowa na Litwie była uboga i niekorzystnie rozmieszczona. W 1924 r. długość normalnotorowych (szerokość europejska) linii kolejowych wykorzystywanych na Litwie wynosiła 1.138 km z tego tylko linie Wierzbołów – Kowno – Szawle (244 km) i Kowno – Jewie (63 km) były dwutorowe.
Dzięki prowadzonym pracom powoli wzrastała długość linii. I tak w 1932 r. ogólna długość linii normalnotorowych wzrosła do 1189 km, natomiast spadła długość linii dwutorowych do 229,5 km. Pod koniec lat 30. Litwa posiadała 1838 km linii normalnotorowych.
Powolnemu wzrostowi linii kolejowych towarzyszył regres taboru kolejowego.
Pod koniec lat 30. państwowa kolej zatrudniała 6500 pracowników.
Do powyższych danych należy jeszcze dodać fakt istnienia linii wąskotorowych odziedziczonych przez Litwę. W 1924 r. łączna długość linii wynosiła 614 km, z czego w eksploatacji było 583 km. W kolejnych latach nastąpił spadek długości do poziomu 507 km (eksploatowane 422 km), po czym sytuacja uległa poprawie i w 1937 r. długość tych linii wzrosła do 599 km.
Transport rzeczny i morski.
Łączna długość rzek nadających się do spławu wynosiła 2876 km. Natomiast łączna długość żeglownych dróg wodnych wynosiła 449 km (pod koniec 1939 – 613 km) z czego na rzekę Niemen przypadało 419 km. Poważnym problemem pozostawał brak uregulowania, poza Niemnem, cieków wodnych. Główną arterią komunikacyjną pozostawał Niemen. Od Kowna w dół nurtu można było pływać statkami o wyporności dochodzącej do 100 ton.
Flota rzeczna była niewielka, tworzyły ją:
Podobnie sprawa wyglądała z transportem morskim. Flota morska Litwy była niewielka. Składały się na nią:
Głównym portem Litwy pozostawała w latach 1923–1939 Kłajpeda, a po jej utracie – Połąga. W 1939 r. podjęto nieukończone prace mające na celu wybudowanie nowego portu, o nazwie Święta, przy ujściu rzeki Świętej.
Transport lotniczy.
W połowie lat 30. na Litwie były tylko 3 główne lotniska:
W dwudziestoleciu międzywojennym przez niebo Litwy przechodziły dwie linie lotnicze: Królewiec – Tylża – Ryga (bez lądowania) oraz Królewiec – Moskwa (z lądowaniem w Kownie).
Łączność.
Centralnym organem zarządzającym łącznością był Departament Poczt i Telegrafu Ministerstwa Komunikacji.
Sieć pocztowa, telefoniczna i telegraficzna była słabo rozwinięta. W 1932 r. na Litwie było tylko 547 urzędów i agencji pocztowych (99 urzędów z telegrafem i telefonem, 165 z telefonem, 183 agencje pocztowe z telefonem i 100 agencji bez telefonu). W 1935 urzędów pocztowych było już 613, zaś długość linii wynosiła 9943 km. 2 lata później było już odpowiednio 661 urzędów i 11 184 km linii.
Na Litwie było 16 756 abonentów telefonicznych.
Oświata.
Poziom analfabetyzmu na Litwie według danych za lata 1918–1940:
Obowiązek powszechnej nauki w szkołach dla dzieci wprowadzono dopiero w 1930 roku. Gros ludności umiał pisać i czytać po litewsku. Duża była również znajomość języka polskiego, rosyjskiego i wśród Żydów języka jidisz.
Szkoły akademickie:

</doc>
<doc id="1790468" url="https://pl.wikipedia.org/wiki?curid=1790468" title="Schütze">
Schütze



</doc>
<doc id="1790471" url="https://pl.wikipedia.org/wiki?curid=1790471" title="Larry Black">
Larry Black

Larry Black , właśc. Lawrence Jeffery Black (ur. 20 lipca 1951 w Miami, zm. 8 lutego 2006 tamże) – amerykański lekkoatleta sprinter, mistrz i wicemistrz olimpijski z 1972 z Monachium.
Zdobył akademickie mistrzostwo Stanów Zjednoczonych (NCAA) w biegu na 220 jardów w 1971. Był wówczas studentem North Carolina Central University. W 1972 dwukrotnie uzyskał czas 20,0 s w biegu na 200 metrów.
Na igrzyskach olimpijskich w 1972 w Monachium Black zdobył srebrny medal w biegu na 200 metrów przegrywając z Walerym Borzowem. Był również członkiem amerykańskiej sztafety 4 × 100 metrów, gdzie biegł na 1. zmianie, która zdobyła złoty medal, w finale poprawiając rekord świata czasem 38,19 s (biegła w składzie: Black, Robert Taylor, Gerald Tinker i Edward Hart). Tinker był kuzynem Blacka.
Po zakończeniu kariery sportowej pracował w administracji Miami jako dyrektor wydziału parków i obiektów rekreacyjnych. Zmarł w 2006 na tętniaka.

</doc>
<doc id="1790474" url="https://pl.wikipedia.org/wiki?curid=1790474" title="Oberfeldwebel">
Oberfeldwebel



</doc>
<doc id="1790475" url="https://pl.wikipedia.org/wiki?curid=1790475" title="Urediniomycetes">
Urediniomycetes



</doc>
<doc id="1790477" url="https://pl.wikipedia.org/wiki?curid=1790477" title="Akcja „Burza” w Obszarze Warszawskim Armii Krajowej">
Akcja „Burza” w Obszarze Warszawskim Armii Krajowej

Akcja „Burza” w Obszarze Warszawskim AK – część akcji wojskowej zorganizowanej i podjętej przez oddziały Armii Krajowej przeciw wojskom niemieckim w końcowej fazie okupacji niemieckiej, bezpośrednio przed wkroczeniem Armii Czerwonej, prowadzona w granicach II Rzeczypospolitej.
26 lipca 1944 komendant obszaru warszawskiego gen. Albin Skroczyński – „Łaszcz” wydał rozkaz dowódcom podokręgów do realizacji „Burzy”. W rzeczywistości trwała ona od kilku dni. Dodatkowe zadania dotyczyły wsparcia powstania warszawskiego poprzez blokowanie jednostek niemieckich podążających do stolicy.
Działania w Podokręgu Wschodnim AK.
W podokręgu wschodnim planowano wystawienie Grupy Operacyjnej „Wschód” w składzie 8 Dywizji Piechoty AK i Mazowieckiej Brygady Kawalerii AK. Dowództwo objął płk. Hieronim Suszyński „Szeliga”. Sztab ulokował się w obwodzie mińskim, gdzie miała nastąpić koncentracja wszystkich zmobilizowanych oddziałów.
1 batalion 22 Pułku Piechoty AK mjr. Mariana Zawarczyńskiego „Ziemowita” w obwodzie siedleckim atakował Niemców na drogach Siedlce – Międzyrzec Podlaski, Siedlce – Łuków, Siedlce – Łosice, Siedlce – Mińsk Mazowiecki. Plutony AK i BCh ośrodka Łosice broniły miejscowości i ostrzelały saperów usiłujących wysadzić most na rzece Toczna. Pod Wojnowem obroniono wiadukt kolejowy. W Krześlinie zdobyto magazyn uzbrojenia organizacji TODT. Działając wspólnie z oddziałami sowieckimi opanowano Wyczółki i Zbuczyn.
2 batalion 22 pp mjr Jerzego Sasina „Kopki” koncentrował się w lasach rucheńskich (nazwa pochodzi od miejscowości Ruchna), repkowskich i Puszczy Sterdyńskiej (12. hektarowy las pomiędzy miejscowościami Sterdyń i Ceranów). Zgrupowanie partyzanckie w lasach repkowskich swoją działalność ograniczyło do kilku potyczek. Zgrupowanie mjr Czesława Majewskiego „Morro” w Puszczy Sterdyńskiej walczyło do 6 sierpnia. Wspólnie z 23 pułkiem ułanów rozbito pod Dzierzbami kolumnę samochodową, a oddział por. Lucjusza Gawrysia "Rysia", pod Jagodnikiem 2 kompanię niemieckich saperów.
W obwodzie węgrowskim zmobilizowano 1/13 pp por. Władysława Rażmowskiego „Poraja” i 2/32 pp mjr. Zygmunta Maciejowskiego „Wolskiego”. Pierwszy operował w lasach miedzyńskich (położonych na wschodnim skraju Puszczy Kamienieckiej) a 31 lipca walczył pod Międzylesiem z obławą niemiecką. Drugi działał w lasach rucheńskich. 8 sierpnia podszedł pod Węgrów i uderzył na Niemców zmuszając ich do wycofania się poza miasto.
Działania w Podokręgu Północnym AK.
W podokręgu północnym zorganizowano dziewięć oddziałów partyzanckich. Organizowano niewielkie akcje na linię kolejową Działdowo–Modlin. Jednostki podokręgu nie był w stanie prowadzić większej dywersji i atakować oddziałów niemieckich maszerujących na Warszawę. Planowano przerzucić je do Puszczy Kampinoskiej. Plan nie został jednak zrealizowany.
Działania w Podokręgu Zachodnim AK.
Z uwagi na duże zagęszczenie wojskiem nieprzyjaciela, podokręg zachodni także nie miał możliwości prowadzenia szerszej działalności bojowej. Wykonano kilka akcji dywersyjnych na linii kolejowej Warszawa – Skierniewice. Na bazie zgrupowania stołpeckiego zorganizowano pułk „Palmiry-Młociny”. Wykrwawił się on 21 i 22 sierpnia w ataku na Dworzec Gdański. Od 30 sierpnia do l września brał udział w walkach obronnych pod Pociechą (przysiółek miejscowości Truskaw). 2 i 3 września walczył z oddziałami RONA w Truskawcu i Marianowie. Pułk został rozbity 29 września w bitwie pod Jaktorowem.
Do zgrupowania ppłk. Mieczysława Sokołowskiego „Grzymały” w lasach chojnowskich dołączyła kompania obwodu grójeckiego. W nocy z 18 na 19 sierpnia uderzała na Wilanów. Pozostałe oddziały odtwarzające 18 pułk piechoty z uwagi na pogarszające się warunki zostały zdemobilizowane.
Próby utworzenia zgrupowania oddziałów obwodu błońskiego w lasach żyrardowskich także nie powiodły się. Operowały tam jedynie dwa oddziały leśne. W obwodzie łowickim oddział ppor. Stanisława Borowskiego „Maszynisty” w czasie marszu na Warszawę uległ rozbiciu.
Pod koniec sierpnia przestały obowiązywać w podokręgu zachodnim zadania wynikające z planu „Burzy”. Inspektoratom zlecono dostarczanie środków walki, amunicji i żywności do Puszczy Kampinoskiej i lasów chojnowskich.

</doc>
<doc id="1790478" url="https://pl.wikipedia.org/wiki?curid=1790478" title="Fərid Mansurov">
Fərid Mansurov

Fərid Mansurov (w transkrypcji z ros. Farid Mansurow; ur. 10 maja 1982) – azerski zapaśnik startujący w kategorii do 66 kg w stylu klasycznym, mistrz olimpijski, dwukrotny mistrz świata.
Największym jego sukcesem jest złoty medal igrzysk olimpijskich w Atenach (2004), a w Pekinie 2008 zajął dziewiętnaste miejsce. Jest dwukrotnym mistrzem świata (2007, 2009). Piąty na mistrzostwach Europy w 2009. Mistrz świata juniorów w 2001 roku.

</doc>
<doc id="1790480" url="https://pl.wikipedia.org/wiki?curid=1790480" title="Rysowany Kamień">
Rysowany Kamień

Rysowany Kamień (427 m n.p.m.) – wzniesienie w Paśmie Brzanki na Pogórzu Ciężkowickim, na północny zachód od Liwocza.
W okolicach szczytu Rysowanego Kamienia oraz na północno-wschodnim stoku nad wsią Dębowa znajdują się pojedyncze okazy piaskowca ciężkowickiego. Największa ze skałek, leżąca w pobliżu wierzchołka, pokryta według ludowych legend śladami niedźwiedzich pazurów, dała nazwę całemu wzniesieniu.
Na grzbiecie pomiędzy Rysowanym Kamieniem a Wisową, w granicach administracyjnych Jodłowej, znajduje się cmentarz żydowski z XIX wieku.
Przez Rysowany Kamień przebiega pieszy szlak turystyczny:

</doc>
<doc id="1790481" url="https://pl.wikipedia.org/wiki?curid=1790481" title="Valur Gíslason">
Valur Gíslason

Valur Fannar Gíslason (ur. 8 września 1976) − islandzki piłkarz. Jest starszym bratem innego piłkarza, Stefána Gíslasona.
Kariera.
Gíslason z Fram trafił do Arsenalu w 1996. Jednakże nigdy nie wystąpił w ligowym spotkaniu, i w 1997 został wypożyczony do Brighton &amp; Hove Albion. Później w 1998 występował w norweskim Strømsgodset IF, zaś w 1999 powrócił do Fram. Występował w reprezentacji Islandii i był kapitanem Fram..

</doc>
<doc id="1790484" url="https://pl.wikipedia.org/wiki?curid=1790484" title="Unidentified Flying Object (album)">
Unidentified Flying Object (album)

Unidentified Flying Object – debiutancki album studyjny brytyjskiego zespołu UFO, wydany w październiku 1970.

</doc>
<doc id="1790485" url="https://pl.wikipedia.org/wiki?curid=1790485" title="Teodoros Skilakakis">
Teodoros Skilakakis

Teodoros Skilakakis, gr. Θεόδωρος Σκυλακάκης (ur. 18 października 1959 w Atenach) – grecki polityk i ekonomista, urzędnik państwowy i samorządowy, poseł do Parlamentu Europejskiego VII kadencji, deputowany krajowy, zastępca ministra finansów.
Życiorys.
Ukończył w 1981 studia ekonomiczne na Uniwersytecie Narodowym im. Kapodistriasa w Atenach, uzyskał następnie dyplom MBA na City University w Londynie. Był dyrektorem generalnym centrum naukowego, doradcą greckiego premiera i ministra obrony narodowej. W latach 2003–2006 pełnił funkcję zastępcy burmistrza Aten ds. finansów, odpowiadał m.in. za organizację Letnich Igrzysk Olimpijskich 2004. Od 2005 do 2006 kierował jednocześnie miejską organizacją na rzecz rozwoju gospodarczego i turystyki. W 2006 został sekretarzem generalnym ds. rozwoju współpracy i międzynarodowych stosunków gospodarczych w Ministerstwie Spraw Zagranicznych.
W wyborach w 2009 uzyskał mandat posła do Parlamentu Europejskiego (z ramienia Nowej Demokracji). Przystąpił do grupy Europejskiej Partii Ludowej (później przeszedł do ALDE), a także do Komisji Kontroli Budżetowej oraz Komisji Ochrony Środowiska Naturalnego, Zdrowia Publicznego i Bezpieczeństwa Żywności. W 2010 był jednym z organizatorów Sojuszu Demokratycznego, a w 2012 stanął na czele partii Drasi. Kierował nią do 2019, gdy ugrupowanie to zdecydowało się zakończyć swoją działalność i wesprzeć Nową Demokrację.
W 2019 bez powodzenia kandydował z ramienia ND do Parlamentu Hellenów; mandat deputowanego uzyskał w 2022 (po śmierci Mariety Janaku w lutym tegoż roku). W lipcu 2019 nowy premier Kiriakos Mitsotakis powierzył mu funkcję wiceministra finansów. W sierpniu 2020 awansowany na zastępcę ministra do spraw polityki fiskalnej.

</doc>
<doc id="1790489" url="https://pl.wikipedia.org/wiki?curid=1790489" title="8 Dywizja Piechoty AK">
8 Dywizja Piechoty AK



</doc>
<doc id="1790491" url="https://pl.wikipedia.org/wiki?curid=1790491" title="295 Dywizja Piechoty (III Rzesza)">
295 Dywizja Piechoty (III Rzesza)

295 Dywizja Piechoty – niemiecka dywizja z czasów II wojny światowej, sformowana w rejonie Magdeburga, później na poligonie w Bergen na mocy rozkazu z 10 lutego 1940 roku, w 8. fali mobilizacyjnej w XI Okręgu Wojskowym.
Struktura organizacyjna.
516., 517. i 518. pułk piechoty, 295. pułk artylerii, 295. batalion pionierów, 295. oddział rozpoznawczy, 295. oddział przeciwpancerny, 295. oddział łączności;
516. i 517. pułk grenadierów, 295. pułk artylerii, 295. batalion pionierów, 295. kompania przeciwpancerna, 295. oddział łączności;
516., 517. i 518. pułk grenadierów, 295. pułk artylerii, 295. batalion pionierów, 295. oddział przeciwpancerny, 295. oddział łączności;

</doc>
<doc id="1790493" url="https://pl.wikipedia.org/wiki?curid=1790493" title="Lovers Rock (album)">
Lovers Rock (album)

Lovers Rock – wydany w 2000 roku przez Epic Records, album grupy muzycznej Sade.
4 grudnia 2000 płyta zajęła pierwsze miejsce na cotygodniowej liście detalicznej sprzedaży płyt w Polsce (OLiS).

</doc>
<doc id="1790495" url="https://pl.wikipedia.org/wiki?curid=1790495" title="Układy rymów">
Układy rymów

Układy rymów – sekwencje, w jakich pojawiają się rymy w utworach wierszowanych. Układ rymów stanowi podstawowy - po liczbie wersów - czynnik identyfikacji strofy, odróżniający formy o tej samej długości, ale różnym porządku współbrzmień.
Układ rymów zapisuje się kolejnymi literami alfabetu: aabb, abab, abba. 
W wersyfikacji polskiej uwzględnia się dodatkowo rodzaj rymu męski lub żeński, chyba że wszystkie rymy są żeńskie.

</doc>
<doc id="1790499" url="https://pl.wikipedia.org/wiki?curid=1790499" title="Stefan Bodecker">
Stefan Bodecker

Stefan Bodecker (ur. 1384, zm. 15 lutego 1459) – biskup Brandenburga w latach 1421–1459. Siedziba biskupstwa znajdowała się wówczas w Brandenburgu nad Hawelą (Brennie).
Prawdopodobnie pochodził z ubogiej rodziny. Studiował w Erfurcie, Lipsku i Pradze. Do katedry w Brennie przeniósł się w 1415 zostając zakonnikiem w zakonie Premonstratenów.
Znany był ze swej roztropności, pracowitości i szerokiej wiedzy. Przyczynił się do podniesienia oświaty na terenie biskupstwa. Występował przeciwko prześladowaniom Żydów. Znał także język hebrajski. Był powiernikiem i doradcą książąt marchii brandenburskiej: Fryderyka I oraz Fryderyka II. Uważany jest dlatego za jednego z najbardziej znaczących biskupów brandenburskich.
Jego poprzednikiem był Jan IV z Wałdowa a następcą Dytryk von Stechow.

</doc>
<doc id="1790505" url="https://pl.wikipedia.org/wiki?curid=1790505" title="Yuliya Pechonkina">
Yuliya Pechonkina



</doc>
<doc id="1790507" url="https://pl.wikipedia.org/wiki?curid=1790507" title="Janis Tsukalas">
Janis Tsukalas

Janis Tsukalas, gr. Γιάννης Τσουκαλάς (ur. 3 lipca 1941 w Salonikach) – grecki naukowiec, fizyk i informatyk, poseł do Parlamentu Europejskiego VII kadencji.
Życiorys.
Ukończył studia z zakresu fizyki na Uniwersytecie Arystotelesa w Salonikach. Zajął się następnie działalnością naukową, na tej samej uczelni uzyskał stopień doktora. Prowadził badania naukowe w szkołach wyższych m.in. w Liverpoolu, Grenoble i Brunszwiku. Specjalizuje się w fizyce ciała stałego i technologii materiałów. W 1986 objął stanowisko profesora na Wydziale Fizyki, przez trzy kadencje pełnił funkcję dziekana.
Na początku lat 90. koordynował instalację pierwszej sieci lokalnej na swoim uniwersytecie. Zainicjował powołanie Wydziału Informatyki, którym kierował w latach 1995–1999. Od 2004 do 2008 był sekretarzem generalnym ds. badań i technologii w Ministerstwie Rozwoju. W 2008 został emerytowanym profesorem Uniwersytetu Arystotelesa.
W wyborach w 2009 uzyskał mandat posła do Parlamentu Europejskiego (z ramienia Nowej Demokracji). Przystąpił do grupy Europejskiej Partii Ludowej, a także do Komisji Przemysłu, Badań Naukowych i Energii.

</doc>
<doc id="1790508" url="https://pl.wikipedia.org/wiki?curid=1790508" title="Microsoft Management Console">
Microsoft Management Console

Konsola zarządzania, zarządzanie komputerem, MMC (ang. "Microsoft Management Console", "Computer Management") – składnik systemu Windows 2000 i nowszych z rodziny systemów operacyjnych Windows NT, które zapewnia administratorom i zaawansowanym użytkownikom elastyczny interfejs, przez który mogą konfigurować i monitorować system.
Zarządzanie komputerem jest realizowane przez zestaw dodatków takich jak: Menedżer urządzeń, Defragmentator dysków, Zarządzanie dyskami, Podgląd zdarzeń, Foldery udostępnione i inne narzędzia. Przez zarządzanie komputerem można również nadzorować zupełnie inne komputery z systemem Windows w sieci lokalnej, do których użytkownik ma dostęp, skonfigurowane w sposób pozwalający na zdalne monitorowanie i konfigurację.

</doc>
<doc id="1790510" url="https://pl.wikipedia.org/wiki?curid=1790510" title="Paulo Nagamura">
Paulo Nagamura

Paulo Nagamura (ur. 2 marca 1983) to brazylijski piłkarz obecnie występujący w klubie Chivas USA. Posiada również obywatelstwo japońskie.
Kariera.
Juniorska.
Nagamura zaczynał karierę w klubie ze swojego rodzinnego miasta - São Paulo. W 2001 został sprzedany do Arsenalu i występował w zespołach młodzieżowych i rezerw. W 2004 pomógł drużynie w mistrzostwach Anglii U-19, zaś w finałowym spotkaniu z Liverpool zdobył gola.
Profesjonalna.
W marcu 2005 trafił do Los Angeles Galaxy. Z Galaxy w 2005 wygrał zarówno MLS Cup jak i US Open Cup. 17 listopada 2006 Nagamura przeszedł do Toronto FC, ale po niedługim czasie oddano go do Chivas USA. W 2012 roku przeszedł do klubu Sporting Kansas City.
Sukcesy.
 Arsenal
 Los Angeles Galaxy

</doc>
<doc id="1790513" url="https://pl.wikipedia.org/wiki?curid=1790513" title="Universe (gra komputerowa)">
Universe (gra komputerowa)

Universe – komputerowa gra przygodowa typu wskaż i kliknij w gatunku space opera, stworzona w 1994 roku przez firmę Core Design i wydana na platformy Amiga oraz DOS.

</doc>
<doc id="1790515" url="https://pl.wikipedia.org/wiki?curid=1790515" title="12. ceremonia wręczenia Złotych Globów">
12. ceremonia wręczenia Złotych Globów

12. ceremonia wręczenia Złotych Globów odbyła się 24 lutego 1955 roku.

</doc>
<doc id="1790516" url="https://pl.wikipedia.org/wiki?curid=1790516" title="Julija Nosowa">
Julija Nosowa



</doc>
<doc id="1790520" url="https://pl.wikipedia.org/wiki?curid=1790520" title="Hermann Otto Solms">
Hermann Otto Solms

Hermann Otto Prinz zu Solms-Hohensolms-Lich (ur. 24 listopada 1940 w Lich) – niemiecki ekonomista, przedsiębiorca i polityk, działacz Wolnej Partii Demokratycznej (FDP), od 1998 do 2013 wiceprzewodniczący Bundestagu.
Życiorys.
Pochodzi z książęcej rodziny Solms-Hohensolms-Lich. Studiował ekonomię i agronomię na uniwersytetach we Frankfurcie nad Menem i Gießen, a także na Kansas State University. Magisterium z ekonomii uzyskał w 1969, a sześć lat później obronił doktorat z zakresu agronomii. W 1970 rozpoczął pracę jako pracownik naukowy w instytucie nauk rolniczych Uniwersytetu w Gießen. W latach 70. był doradcą ówczesnej wiceprzewodniczącej Bundestagu Liselotte Funcke. Od 1976 pracował jako przedsiębiorca.
W 1971 przystąpił do FDP, wielokrotnie powoływany na skarbnika federalnego partii. Dziewięć lat później po raz pierwszy zdobył mandat posła do Bundestagu. Reelekcję uzyskiwał w wyborach w 1983, 1987, 1990, 1994, 1998, 2002, 2005 i 2009 (w każdym przypadku z listy regionalnej FDP w Hesji). W okresie 1985–1991 był wiceprzewodniczącym partyjnej frakcji, a w latach 1991–1998 stał na czele klubu poselskiego FDP. W 1998 wybrano go na wiceprzewodniczącego Bundestagu z ramienia liberałów (po raz kolejny wybierany na tę funkcję w latach 2002, 2005 i 2009).
Mandat poselski wykonywał do 2013. Pozostał aktywnym działaczem swojego ugrupowania. W 2016 został wybrany do rady powiatu Gießen. W wyniku wyborów w 2017 ponownie zasiadł w Bundestagu.
Dwukrotnie żonaty, ma trójkę dzieci.

</doc>
<doc id="1790521" url="https://pl.wikipedia.org/wiki?curid=1790521" title="Milagros Cabral">
Milagros Cabral

Milagros Cabral De La Cruz (ur. 17 października 1978 roku w Santo Domingo) – dominikańska siatkarka, reprezentantka kraju, grająca na pozycji przyjmującej. Uczestniczka Igrzysk Olimpijskich w Londynie.
Sukcesy klubowe.
Mistrzostwo Hiszpanii:
Mistrzostwo Dominikany:
Mistrzostwo Portoryko:
Sukcesy reprezentacyjne.
Igrzyska Ameryki Środkowej i Karaibów:
Mistrzostwa Ameryki Północnej, Środkowej i Karaibów:
Puchar Panamerykański:
Igrzyska Panamerykańskie: 
Puchar Wielkich Mistrzyń:

</doc>
<doc id="1790523" url="https://pl.wikipedia.org/wiki?curid=1790523" title="Twarożki ołomunieckie">
Twarożki ołomunieckie

Twarożki ołomunieckie (też "Serki ołomunieckie", cz. "Olomoucké tvarůžky", mor. "Olomoucké syrečky", niem. "Olmützer Quargel"), niekiedy zwane "olomoucké syrečky" – rodzaj miękkiego sera dojrzewającego, produkowanego w Czechach.
Charakterystyka.
Wytwarzane są w Lošticach w kraju ołomunieckim. Charakteryzują się silną wonią i woskowożółtą barwą. Obok romadura są jednym z kilku czeskich serów o silnym, przenikliwym zapachu. Oprócz soli nie dodaje się do twarogu żadnych innych sztucznych dodatków i konserwantów. Należą do żywności dietetycznej z uwagi na bardzo niską zawartość tłuszczu – około 1%.
Historia.
Najstarsze wzmianki o wytwarzaniu tego typu sera pochodzą z XVI w. Stanowiły wtedy pośledniejszy gatunek jedzenia. W miarę upływu czasu zyskały jednak pewne miejsce na wszystkich stołach. Obecne były np. na stole Rudolfa II Habsburga.
Początkowo wytwarzane były domowymi metodami we wsiach w okolicy Ołomuńca i aż do XIX w. nazywane były "wiejskimi twarożkami". Sprzedawano je na targach w Ołomuńcu. Następnie centrum ich produkcji przesunęło się do Loštic. Od 1892 produkcja związała się z nazwiskiem Josefa Wesselsa i jego syna – Aloisa, którzy otworzyli manufakturę produkującą twarożki. Z czasem stali się potentatami na tym rynku w całych Czechach.
Współczesność.
Prawdziwe ołomunieckie twarożki wytwarzane są obecnie przez przedsiębiorstwo A.W. w Lošticach. Jego tradycja tej sięga 1876. Od 1994 działa muzeum twarożków.

</doc>
<doc id="1790524" url="https://pl.wikipedia.org/wiki?curid=1790524" title="Morgi (Pogórze Ciężkowickie)">
Morgi (Pogórze Ciężkowickie)

Morgi (453 m) – wzniesienie w zachodniej części Pasma Brzanki na Pogórzu Ciężkowickim, w pobliżu wsi Lubaszowa. Spływający z południowego wschodu potok Rostówka dokonał przełomu Pasma Brzanki, oddzielając Morgi od Nosalowej.
Morgi są w większości porośnięte lasem, ale w przyszczytowej partii grzbietu znajduje się rozległa Polana Morgi, będąca punktem widokowym z panoramami widokowymi na Pogórze Ciężkowickie, Rożnowskie, dolinę Białej i Beskid Niski.
Na stoku Morgów znajduje się klasztor redemptorystów. Jego dzieje sięgają 1931 roku, kiedy zakonnicy z klasztoru w Tuchowie wybudowali tutaj drewnianą willę na potrzeby formacji kleryków. Po jej spłonięciu w pożarze w 1953 roku, na tym samym miejscu wybudowano nowy obiekt, od 1965 roku samodzielny klasztor. Od roku 1975 znajduje się tutaj nowicjat zakonny. 15 września 1999 roku utworzono parafię pw. św. Gerarda Majella w Lubaszowej, zarządzaną przez miejscowych redemptorystów.
Szlaki turystyczne.
Przez Polanę Morgi przebiegają dwa piesze szlaki turystyczne:
Obydwa szlaki pozostają pod opieką tarnowskiego oddziału PTTK.

</doc>
<doc id="1790525" url="https://pl.wikipedia.org/wiki?curid=1790525" title="Agneta Pleijel">
Agneta Pleijel

Agneta Pleijel (ur. 26 lutego 1940 w Sztokholmie) – szwedzka poetka, powieściopisarka, dramatopisarka i tłumaczka.
Życiorys.
Urodziła się w rodzinie Szweda i Indonezyjki. Dzieciństwo spędziła w szwedzkim Lund i w Stanach Zjednoczonych (New Jersey i Kalifornia). Studiowała w Szwecji filozofię, naukę o literaturze i antropologię. Po studiach pracowała jako redaktor i krytyk literacki. Jej mężem jest szwedzki dziennikarz pochodzenia polskiego Maciej Zaremba Bielawski. Wraz z nim tłumaczyła poezje Zbigniewa Herberta. W latach 1988–1990 była prezesem szwedzkiego PEN Clubu. Mieszka w Sztokholmie.
Twórczość.
Jest autorką tomów wierszy "Ögon ur en dröm" (1981, Oczy ze snu) i "Änglar, dvärgar" (1984, Anioły, karły), powieści "Vindspejare" (1987, Kto zważa na wiatr), "Hundstjärnan" (1989, Psia Gwiazda), "Fungi" (1993), "En vinter i Stockholm" (1997, Zima w Sztokholmie) i "Lord Nevermore" (2000). Bohaterami tej ostatniej są Bronisław Malinowski i Stanisław Ignacy Witkiewicz. Pleijel napisała też m.in. dramaty "Ordning härskar i Berlin" (1970, Porządek panuje w Berlinie), "Kollontaj" (1979, Kołłontaj), "Några sommarkvällar på jorden" (1984, Kilka letnich wieczorów na ziemi) i "Standard Selection" (2000) oraz scenariusze filmowe "Berget på månens baksida" (1981, film 1984, Góra po drugiej stronie Księżyca) i "Undanflykten" (1986, film 1991, Wymówka). Jej najnowsza twórczość składa się na cykl autobiograficzny: "Spådomen: En flickas memoarer" (2015, Wróżba. Wspomnienia dziewczynki) oraz "Doften av en man" (2017, Zapach mężczyzny).
Nagrody i wyróżnienia.
Pleijel utrzymała m.in. nagrodę dziennika „Svenska Dagbladet” (1993), nagrodę Övralid za całokształt twórczości (1999), nagrodę Selmy Lagerlöf (2001), Nagrodę Szwedzkiego Radia za Powieść (2001), Nagrodę Aniary (2001), nagrodę poetycką Gustafa Frödinga (2005), i Nagrodę Nordycką Akademii Szwedzkiej (2018).
Recepcja polska.
W Polsce ukazały się tłumaczenia powieści "Kto zważa na wiatr" (przeł. Halina Thylwe), "Zima w Sztokholmie" (2000, przeł. Grażyna Wąsowicz-Ludvigsson), "Lord Nevermore" (2003, przeł. Iwona Jędrzejewska, jak również wybór wierszy "Anioły ze snu" (1995) w przekładzie i opracowaniu Leszka Engelkinga. Nakładem wydawnictwa Karakter ukazały się dwie części jej powieści wspomnieniowej: "Wróżba. Wspomnienia dziewczynki" (2016, przeł. Justyna Czechowska) oraz "Zapach mężczyzny" (2017, przeł. Justyna Czechowska). W 2017 roku z okazji polskiej premiery "Zapachu mężczyzny" gościła na Międzynarodowym Festiwalu Literatury im. Josepha Conrada w Krakowie.

</doc>
<doc id="1790529" url="https://pl.wikipedia.org/wiki?curid=1790529" title="Amalia Mniszech">
Amalia Mniszech



</doc>
<doc id="1790531" url="https://pl.wikipedia.org/wiki?curid=1790531" title="Rainer Brüderle">
Rainer Brüderle

Rainer Brüderle (ur. 22 czerwca 1945 w Berlinie) – niemiecki urzędnik samorządowy i polityk. W latach 1987–1998 minister gospodarki i transportu Nadrenii-Palatynatu, w okresie 2009–2011 minister gospodarki i technologii Niemiec w rządzie Angeli Merkel. Od 1995 do 2011 wiceprzewodniczący Wolnej Partii Demokratycznej (FDP), poseł do Bundestagu czterech kadencji, w latach 2011–2013 przewodniczący frakcji poselskiej FDP.
Życiorys.
Urodził się w rodzinie przedsiębiorcy tekstylnego. Od 1948 zamieszkały na terenie Palatynatu. Po uzyskaniu świadectwa maturalnego w szkole średniej w Landau in der Pfalz studiował dziennikarstwo, prawo, ekonomię i nauki polityczne na Uniwersytecie Johannesa Gutenberga w Moguncji, uzyskując w 1971 dyplom w zakresie ekonomii. Po ukończeniu studiów zatrudniony w macierzystej uczelni. W 1975 objął funkcję dyrektora urzędu rozwoju gospodarki i komunikacji miejskiej w Moguncji (do 1981). W latach 1981–1987 pełnił obowiązki decernenta gospodarczego Moguncji.
W 1973 przystąpił do FDP. W latach 1981–1983 był przewodniczącym oddziału rejencyjnego Rheinhessen-Vorderpfalz, a w 1983 awansował na funkcję przewodniczącego organizacji regionalnej w Nadrenii-Palatynacie, którą pełnił do 2011. Wszedł także w skład zarządu federalnego FDP. W 1995 został wybrany wiceprzewodniczącym ugrupowania, stanowisko to zajmował również do 2011.
W 1987 uzyskał mandat posła do landtagu Nadrenii-Palatynatu, który pełnił do 1998. W tym samym okresie sprawował funkcję ministra do spraw gospodarki i transportu w koalicyjnym rządzie regionalnym: początkowo CDU-FDP, później SPD-FDP (od 1988 był również wicepremierem, a w 1994 do jego kompetencji ministerialnych dodano rolnictwo i uprawę winorośli). W 1998 znalazł się wśród członków Bundestagu (ponowny wybór uzyskiwał w wyborach w 2002, 2005 i 2009). W niższej izbie niemieckiego parlamentu pełnił obowiązki wiceprzewodniczącego klubu parlamentarnego oraz rzecznika ds. ekonomicznych.
28 października 2009 został powołany na urząd ministra gospodarki i technologii w koalicyjnym drugim rządzie Angeli Merkel. 10 maja 2011 został przewodniczącym frakcji poselskiej FDP w Bundestagu, a dwa dni później oficjalnie odszedł z rządu. W wyniku wyborów w 2013 razem z FDP znalazł się poza Bundestagiem.
Jest żonaty, zamieszkał w dzielnicy Moguncji Gonsenheim.

</doc>
<doc id="1790533" url="https://pl.wikipedia.org/wiki?curid=1790533" title="Serhij Nahorniak">
Serhij Nahorniak

Serhij Mykołajowycz Nahorniak, ukr. Сергій Миколайович Нагорняк, ros. Сергей Николаевич Нагорняк, "Siergiej Nikołajewicz Nagorniak" (ur. 5 września 1971 w Winnicy, Ukraińska SRR) – ukraiński piłkarz, grający na pozycji pomocnika a wcześniej napastnika, reprezentant Ukrainy, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej klubu Nywa Winnica, w którym rozpoczął karierę piłkarską. Występował najpierw w farm klubie Intehrał Winnica. Wiosną 1993 rozegrał jeden mecz w składzie Worskły Połtawa, po czym powrócił do podstawowego składu Nywy Winnica. W listopadzie 1993 został wypożyczony do Polissia Żytomierz. Po dobrych występach został zauważony przez skautów rosyjskiego Spartaka Moskwa i na początku 1995 został zaproszony do klubu. Przez wysoką konkurencję nieczęsto wychodził na boisko, dlatego w sierpniu 1995 był wypożyczony do Dnipra Dniepropietrowsk, a w sezonie 1996/97 Dnipro wykupił transfer piłkarza.
Jesienią 1997 po meczu barażowym z reprezentacją Chorwacji jego test dopingowy dał pozytywny wynik, przez co piłkarz został zdyskwalifikowany na rok (chociaż mówiono, że wziął na siebie winę za Jurija Dmytrulina). Podtrzymywał formę w składzie Dnipra, występując tylko w nieoficjalnych meczach. W 1999 przeszedł do Szachtara Donieck, a w 2000 wyjechał do Chin, gdzie został piłkarzem klubu Shenyang Haishi, skąd w następnym sezonie przeniósł się do Shandong Luneng. Na początku 2004 wrócił do Ukrainy, gdzie bronił barw Arsenału Kijów, ale już latem powrócił do Chin, podpisując kontrakt z drużyną Jiangsu Shuntian. Po zakończeniu sezonu przeszedł do Wołyni Łuck. W 2006 zakończył swoje występy w Metałurhu Zaporoże. Potem jeszcze występował w amatorskim zespole Irpiń Horenicze.
Kariera reprezentacyjna.
7 września 1994 zadebiutował w narodowej reprezentacji Ukrainy w przegranym 0:2 meczu kwalifikacyjnym do Euro-96 z Litwą. Łącznie rozegrał 14 spotkań reprezentacyjnych.
Kariera trenerska.
Po zakończeniu kariery piłkarskiej rozpoczął karierę szkoleniowca. Najpierw pomagał trenować Dnipro Dniepropetrowsk. 15 lutego 2019 został mianowany na stanowisko głównego trenera juniorskiej reprezentacji Ukrainy.

</doc>
<doc id="1790534" url="https://pl.wikipedia.org/wiki?curid=1790534" title="Guy Laliberte">
Guy Laliberte



</doc>
<doc id="1790536" url="https://pl.wikipedia.org/wiki?curid=1790536" title="Akcja „Burza” w Okręgu Kraków Armii Krajowej">
Akcja „Burza” w Okręgu Kraków Armii Krajowej

Akcja „Burza” w Okręgu Kraków AK – część akcji wojskowej zorganizowanej i podjętej przez oddziały Armii Krajowej przeciw wojskom niemieckim w końcowej fazie okupacji niemieckiej, bezpośrednio przed wkroczeniem Armii Czerwonej, prowadzona w granicach II Rzeczypospolitej.
„Burzę” w okręgu krakowskim cechowała duża dynamika działań rozciągniętych zarówno w czasie, jak i w przestrzeni. W podokręgu rzeszowskim zmobilizowano oddziały 24 Dywizji Piechoty AK płk. Kazimierza Putka „Zwrotnego”, w inspektoratach przemyskim i rzeszowskim oddziały 22 Dywizji Piechoty AK mjr Łukasza Świtalskiego „Grzywacza”. W inspektoracie krośnieńskim, rzeszowskim i mieleckim walczyły oddziały 10 Brygady Kawalerii AK. W zachodniej części okręgu krakowskiego działały: oddziały 6 Dywizji Piechoty AK płk. Wojciecha Waydy „Odweta” w inspektoracie tarnowskim i krakowskim, oddziały 106 Dywizji Piechoty AK ppłk. Bolesława Nieczui-Ostrowskiego „Tysiąca” i oddziały Krakowskiej Brygady Kawalerii Zmotoryzowanej AK. W inspektoracie miechowskim Samodzielny Batalion Partyzancki „Skała” mjr. Jana Pańczakiewicza „Ziemowita”. Ostatnie cztery jednostki tworzyły Grupę Operacyjną „Kraków” pod dowództwem płk. Edwarda Godlewskiego „Gardy”.
Dowództwo Armii Krajowej rozważało wybuch powstania w Krakowie. Z dużym prawdopodobieństwem można twierdzić, iż na ostateczną decyzję o nieprzeprowadzeniu powstania w Krakowie miała między innymi przyczynami gigantyczna łapanka, tzw. Czarna Niedziela. Aresztowano wówczas 15 tys. osób nadwerężając przy tym skutecznie strukturę Armii Krajowej.

</doc>
<doc id="1790537" url="https://pl.wikipedia.org/wiki?curid=1790537" title="Olaf Scholz">
Olaf Scholz

Olaf Scholz (ur. 14 czerwca 1958 w Osnabrück) – niemiecki polityk i prawnik, działacz Socjaldemokratycznej Partii Niemiec (SPD), jej sekretarz generalny w latach 2002–2004 i p.o. przewodniczącego w 2018, deputowany do Bundestagu, od 2007 do 2009 minister pracy i spraw społecznych, w latach 2011–2018 burmistrz Hamburga, w latach 2018–2021 wicekanclerz oraz minister finansów, od 2021 kanclerz Niemiec.
Życiorys.
Wykształcenie i działalność zawodowa.
Urodził się w rodzinie od pokoleń związanej z Hamburgiem, jego rodzice byli kupcami tekstylnymi, mieszkali w dzielnicy Altona. Po uzyskaniu matury w Gymnasium Heegen studiował prawo na Uniwersytecie Hamburskim. W 1985 podjął praktykę w zawodzie adwokata w ramach kancelarii prawniczej Zimmermann, Scholz und Partner w Hamburgu, specjalizował się w prawie pracy. W latach 1990–1998 pracował także w Zentralverband deutscher Konsumgenossenschaften, organizacji zrzeszającej spółdzielnie konsumenckie.
Działalność polityczna do 2021.
W 1975 przystąpił do SPD, angażując się również w działalność w jej młodzieżówce Jusos, w której w latach 1982–1988 pełnił obowiązki wiceprzewodniczącego. Od 1987 do 1989 pełnił również obowiązki wiceprezesa IUSY. Od 1994 do 2000 stał na czele organizacji partyjnej w dzielnicy Altona, a w latach 2000–2004 był przewodniczącym SPD w Hamburgu. W 2001 wybrano go do zarządu federalnego partii, a od 2002 do 2004 sprawował funkcję jej sekretarza generalnego (ustąpił po tym, jak z przywództwa w partii zrezygnował Gerhard Schröder). W latach 1998–2001 i 2002–2011 zasiadał w Bundestagu, uzyskując mandat w okręgu jednomandatowym Hamburg-Altona. Był przewodniczącym frakcji SPD w komisji ds. zbadania tzw. afery wizowej. W 2001 przez krótki okres pełnił obowiązki senatora ds. wewnętrznych w administracji Hamburga.
Po wyborach w 2005 objął funkcję przewodniczącego klubu parlamentarnego SPD. W listopadzie 2007 otrzymał nominację na urząd ministra pracy i spraw społecznych w rządzie Angeli Merkel, zastąpił na tym stanowisku Franza Münteferinga. Po porażce wyborczej SPD w wyborach w 2009 objął ponownie obowiązki przewodniczącego partii w Hamburgu, a w listopadzie tegoż roku zakończył pełnienie funkcji ministra.
Od 2011 był wybierany na posła do hamburskiego parlamentu. 7 marca 2011 został burmistrzem Hamburga. Utrzymał to stanowisko również po wyborach regionalnych w 2015. W lutym 2018, po rezygnacji złożonej przez Martina Schulza, został komisarycznym przewodniczącym SPD. Pełnił tę funkcję do kwietnia 2018, gdy na czele partii stanęła Andrea Nahles.
W marcu 2018 został wicekanclerzem oraz ministrem finansów w czwartym rządzie Angeli Merkel, pełnił te funkcje przez cały okres działania tego gabinetu (do grudnia 2021). W 2019 ubiegał się o przywództwo w SPD (w parze z Klarą Geywitz), przegrywając jednak w drugiej turze partyjnych wyborów.
Kanclerz Niemiec.
W sierpniu 2020 został przez władze SPD mianowany kandydatem na kanclerza w wyborach do Bundestagu w 2021. W głosowaniu z września 2021 socjaldemokraci uzyskali najwięcej mandatów w Bundestagu, Olaf Scholz został wybrany na posła z Brandenburgii.
SPD podjęła rozmowy koalicyjne z Zielonymi i Wolną Partią Demokratyczną celem utworzenia tzw. koalicji sygnalizacji świetlnej i powołania rządu z Olafem Scholzem na czele. Szczegóły zawartego porozumienia upubliczniono 24 listopada 2021, a umowa koalicyjna została ostatecznie podpisana 7 grudnia 2021. 8 grudnia 2021 Bundestag zatwierdził powołanie Olafa Scholza na urząd kanclerza; za głosowało 395 członków tej izby, przeciw 303, a 6 wstrzymało się od głosu. Tego samego dnia dokonano zaprzysiężenia członków nowego rządu, który w konsekwencji rozpoczął urzędowanie.
Życie prywatne.
Żonaty z Brittą Ernst, polityk SPD z Hamburga. Para mieszkała w Altonie, w 2018 przeprowadziła się do Poczdamu.

</doc>
<doc id="1790538" url="https://pl.wikipedia.org/wiki?curid=1790538" title="Karolingowie niemieccy">
Karolingowie niemieccy



</doc>
<doc id="1790539" url="https://pl.wikipedia.org/wiki?curid=1790539" title="Ajagore">
Ajagore

Ajagore – polska grupa muzyczna uprawiająca folk, folk rock. Powstała po rozpadzie trójmiejskiej formacji Szela. Muzycy zakładający Ajagore (Piotr Góra, Sławomir Kornas, Krzysztof Paul) byli wcześniej muzykami ostatnich składów Szeli, a pierwsze utwory w repertuarze to niezarejestrowane piosenki z repertuaru tejże grupy. Następnie do grupy doszli jeszcze Maciej Kortas i Jowita Tabaszewska. W 1999 roku zadebiutowali na rynku fonograficznym płytą "Ajagore". W 2002 roku zespół formalnie się rozwiązał, aby wrócić na scenę w nowym składzie w 2006 roku. Zespół inspiruje się melodiami i przyśpiewkami ludowymi. To zainteresowanie obejmuje zarówno polski folklor, jak i muzykę różnych rejonów świata. Nie używa jednak ludowych instrumentów, a głównie gitar i perkusji. Ich managerem jest Leszek Barwik.

</doc>
<doc id="1790540" url="https://pl.wikipedia.org/wiki?curid=1790540" title="International Deejay Gigolo Records">
International Deejay Gigolo Records



</doc>
<doc id="1790541" url="https://pl.wikipedia.org/wiki?curid=1790541" title="Przecięcie wstęgi">
Przecięcie wstęgi

Przecięcie wstęgi – symboliczny akt otwarcia, oddania do użytku ukończonego projektu, budynku, pomnika, tablicy pamiątkowej itp. Wstęgę przecina honorowy gość uroczystości otwarcia, co jest dla niego zaszczytem lub też nobilituje wydarzenie i społeczność, dla której gość przyjeżdża specjalnie, by ową wstęgę przeciąć.
Pomimo deklarowanej i postępującej współcześnie desakralizacji przestrzeni, czynność taka jak przecinanie wstęgi przywołuje skojarzenia i motywacje właśnie sakralne, choć wykonywana jest np. przez laickich polityków czy działaczy. Przecięte wstęgi i nożyce, którymi je przecięto, przechowuje się często w muzeach i kolekcjach jako cenną pamiątkę historyczną. 
Początki zwyczaju wiąże się z brytyjskim „chrzczeniem” statków i łodzi w XIX wieku, gdzie burty, o które rozbijano butelki z winem lub szampanem, zdobiła wstęga zawiązana w kokardę. Nie zawsze, ale czasem - kokardę tę uroczyście rozcinano.

</doc>
<doc id="1790542" url="https://pl.wikipedia.org/wiki?curid=1790542" title="Superbus">
Superbus

Superbus - francuski zespół power popowy i power rockowy, założony w 1999 roku przez Jennifer Ayache. Grupa łączy w sobie elementy brzmienia rocka francuskiego, amerykańskiego oraz punku kaliformijskiego.
Początki.
Po podróży do USA w celu doskonalenia języka w 1999 roku, Jennifer Ayache zaczęła poszukiwać muzyków w celu stworzenia zespołu. Wkrótce spotkała Michaela Giovanettiego, gitarzystę oraz François Evena, basistę, znajomych z innego zespołu. Razem postanowili stworzyć nową, trzyosobową grupę muzyczną. 
W następnych latach, do grupy doszło jeszcze dwóch muzyków, powiększając skład do pięciu. Owymi muzykami byli Guillaume Roussé, perkusista oraz Patrice Focone, gitarzysta. Guillaume odszedł z zespołu w 2005 roku, zastąpiony został przez Grega Jacksa.

</doc>
<doc id="1790543" url="https://pl.wikipedia.org/wiki?curid=1790543" title="Ekran projekcyjny">
Ekran projekcyjny

Ekran projekcyjny – instalacja służąca do oglądania obrazu wyświetlanego za pomocą projektora, składająca się z powierzchni ekranowej oraz wspierających elementów konstrukcyjnych.
Ekrany projekcyjne występują w formie instalacji trwałych (na przykład w kinie), malowanych ścian, a także jako rozwijane ekrany: przenośne (na trójnogu), mocowane na ścianach lub sufitach. Powierzchnie ekranowe występują w wielu wariantach neutralnych odcieni koloru białego, począwszy od śnieżno-białego, aż do szarego, zarówno w wersji matowej, jak i błyszczącej. Dobór jaskrawości bieli zależy od poziomu jasności otoczenia w jakim będą się odbywały projekcje oraz od mocy oświetleniowej projektora. Inaczej dobiera się też materiał do treści filmowych, a inaczej do grafiki prezentacyjnej.
Zależnie od możliwości oraz zastosowanej optyki projektora, stosuje się ekrany o powierzchni płaskiej lub zakrzywionej w celu uzyskania pożądanej geometrii obrazu. Jednak w ogromnej większości ekrany występują w wersji płaskiej, zarówno ze względu na wygodę, jak i problematyczność, a co za tym idzie – koszty wykonania. Zakrzywione ekrany występują najczęściej w droższych, trwałych konstrukcjach, gdzie ekran jest jednym z elementów większego projektu całej sali kinowej.
Ekrany projekcyjne podzielić można również w zależności od sposobu umieszczenia projektora, na przeznaczone do projekcji frontowej oraz tylnej. Zadaniem tych pierwszych jest odbijanie światła poprzez wykorzystanie powierzchni refleksyjnej, w drugim przypadku ma się do czynienia z dyfuzyjnym przepuszczaniem światła. Najczęściej spotykane są rozwiązania, w których źródło światła znajduje się po tej samej stronie ekranu, co widownia.
Ekrany projekcyjne konstruuje się w wielu różnych rozmiarach, począwszy od małych ekranów (od 1 do 4 metrów) przeznaczonych dla słabych źródeł światła, takich jak episkop, diaskop, epidiaskop, czy projektor komputerowy, aż po olbrzymie ekrany kinowe czy koncertowe.

</doc>
<doc id="1790544" url="https://pl.wikipedia.org/wiki?curid=1790544" title="Bartłomiej Kuchta">
Bartłomiej Kuchta

Bartłomiej Kuchta (ur. 10 stycznia 1971 w Chrzanowie) – polski tenisista i trener I klasy tenisa ziemnego PZT. Wielokrotny medalista mistrzostw Polski różnych klas wiekowych.
Najważniejsze wyniki zawodnicze.
Bartłomiej Kuchta w swojej karierze juniorskiej oraz zawodowej zanotował następujące wyniki:

</doc>
<doc id="1790547" url="https://pl.wikipedia.org/wiki?curid=1790547" title="Jorgos Kumutsakos">
Jorgos Kumutsakos

Jorgos Kumutsakos, gr. Γιώργος Κουμουτσάκος (ur. 17 września 1961 w Atenach) – grecki polityk, dyplomata, poseł do Parlamentu Europejskiego VII kadencji.
Życiorys.
Kształcił się w zakresie dyplomacji i obronności na Uniwersytecie w Strasburgu, studiował stosunki międzynarodowe w Brukseli. Zajmował się polityką zagraniczną w administracji prezydenta Konstantinosa Stefanopulosa, był stałym przedstawicielem Grecji przy Unii Zachodnioeuropejskiej i Unii Europejskiej. Później do 2009 pełnił funkcję rzecznika prasowego w Ministerstwie Spraw Zagranicznych. W wyborach w 2009 uzyskał mandat posła do Parlamentu Europejskiego (z ramienia Nowej Demokracji). Przystąpił do Europejskiej Partii Ludowej oraz do Komisji Transportu i Turystyki. W PE zasiadał do 2019. W styczniu i wrześniu 2015 wybierany na posła do Parlamentu Hellenów. Mandat utrzymał także w 2019. W lipcu tegoż roku objął funkcję zastępcy ministra ochrony obywateli. W styczniu 2020 powołany na tożsame stanowisko w wydzielonym resorcie imigracji i polityki azylowej, kończąc urzędowanie w styczniu 2021.

</doc>
<doc id="1790548" url="https://pl.wikipedia.org/wiki?curid=1790548" title="Władysław Wiśniowski (poseł)">
Władysław Wiśniowski (poseł)

Władysław Wiśniowski (ur. 5 kwietnia 1922 w Soli, zm. 25 lipca 1997) – polski rzemieślnik, poseł na Sejm PRL IV i V kadencji (1965–1972). 
Życiorys.
Uzyskał wykształcenie średnie, z zawodu był technikiem samochodowym. W 1939 walczył w wojnie obronnej Polski, w wyniku czego dostał się do niewoli niemieckiej, z której zbiegł. Do 1943 pracował w Małopolskim Związku Mleczarskim, a w latach 1943–1944 w Urzędzie Miejskim Zakopanego. Następnie aż do wyzwolenia ziem polskich w 1945 walczył w partyzantce na terenie powiatu myślenickiego.
W 1945 osiedlił się we Wrocławiu, gdzie organizował kursy dla kierowców samochodowych. W 1952 podjął pracę w charakterze nauczyciela Zasadniczej Szkoły Metalowo-Elektrycznej w Ciężkowicach. Rok później ukończył liceum w Tarnowie, a w 1956 Technikum Samochodowe w Gliwicach. W latach 1957–1968 prowadził we Wrocławiu prywatny warsztat wyrobu drobnych przedmiotów użytku osobistego i domowego, a później warsztat mechaniki samochodowej. Działał w organizacjach rzemieślniczych i spółdzielczych. 
W 1965 uzyskał mandat posła na Sejm z okręgu Legnica z ramienia Stronnictwa Demokratycznego. Zasiadał w Komisji Przemysłu Lekkiego, Rzemiosła i Spółdzielczości Pracy. W 1969 ponownie znalazł się w Sejmie jako reprezentant okręgu Jelenia Góra. Pracował w tej samej Komisji, jak również w Komisji Leśnictwa i Przemysłu Drzewnego. Zasiadał w prezydium Wojewódzkiego Komitetu SD.
Otrzymał Złoty Krzyż Zasługi. Został pochowany na Cmentarzu Świętej Rodziny we Wrocławiu.

</doc>
<doc id="1790549" url="https://pl.wikipedia.org/wiki?curid=1790549" title="RGG Trio">
RGG Trio

RGG (Ojdana/Garbowski/Gradziuk Trio) – polski zespół jazzowy.

</doc>
<doc id="1790550" url="https://pl.wikipedia.org/wiki?curid=1790550" title="Jeffrey N. Williams">
Jeffrey N. Williams



</doc>
<doc id="1790551" url="https://pl.wikipedia.org/wiki?curid=1790551" title="Jorgos Papanikolau">
Jorgos Papanikolau

Jorgos Papanikolau, gr. Γιώργος Παπανικολάου (ur. 15 sierpnia 1977 w Atenach) – grecki polityk i prawnik, poseł do Parlamentu Europejskiego VII kadencji.
Życiorys.
Z wykształcenia prawnik, uzyskał doktorat w zakresie prawa publicznego na Uniwersytecie Ateńskim. Został przewodniczącym organizacji młodzieżowej ONNED działającej przy Nowej Demokracji. Pełni także funkcję rzecznika ND. W wyborach w 2009 uzyskał mandat posła do Parlamentu Europejskiego. Przystąpił do Europejskiej Partii Ludowej oraz do Komisji Wolności Obywatelskich, Sprawiedliwości i Spraw Wewnętrznych. W PE zasiadał do 2014, w tym samym roku został burmistrzem Glifady. Z powodzeniem ubiegał się o reelekcję w 2019.

</doc>
<doc id="1790552" url="https://pl.wikipedia.org/wiki?curid=1790552" title="Józef Ciupiński">
Józef Ciupiński

Józef Ciupiński (ur. 1 stycznia 1927 w Dzikowcu, zm. 15 października 2015) – polski mikrobiolog i pracownik medyczny, poseł na Sejm PRL IV i V kadencji.
Życiorys.
Po ukończeniu gimnazjum studiował na Wydziale Nauk Przyrodniczych Uniwersytetu Wrocławskiego, jednocześnie pracując jako pomoc laboratoryjna w przychodni lekarskiej. W 1953 uzyskał magisterium z dziedziny mikrobiologii, podejmując pracę w Powiatowej Stacji Sanitarno-Epidemiologicznej w Kłodzku, gdzie organizował laboratorium bakteriologiczne (do 1959 był jego szefem). Współtworzył również Laboratorium Analityczne w Powiatowej Poradni Przeciwgruźliczej, w którym był zatrudniony. Działał społecznie w Komitecie Walki w Gruźlicą. Pod koniec lat 60. pracował w Laboratorium Analiz Obwodowej Przychodni Lekarskiej PKP w Kłodzku.
W 1962 został członkiem Stronnictwa Demokratycznego, pełnił funkcję przewodniczącego jego Powiatowego Komitetu. W 1965 i 1969 uzyskał mandat posła IV i V kadencji z okręgu Ząbkowice Śląskie. Przez dwie kadencje zasiadał w Komisji Komunikacji i Łączności i Komisji Zdrowia i Kultury Fizycznej.
Pochowany na Cmentarzu Komunalnym w Kłodzku.

</doc>
<doc id="1790554" url="https://pl.wikipedia.org/wiki?curid=1790554" title="Zygmunt Wierzyński">
Zygmunt Wierzyński

Zygmunt Wierzyński (ur. 1909 w Trylisach w powiecie wasylkowskim, zm. 25 czerwca 1988) – polski inżynier geodeta, urzędnik państwowy i działacz polityczny, poseł na Sejm PRL III kadencji (1961–1965).
Życiorys.
Syn Feliksa i Marii. Ukończył gimnazjum w Łucku oraz Państwową Szkołę Mierniczną w Kowlu. W latach 30. był zatrudniony jako mierniczy przy scalaniu gruntów i parcelacji majątków. W czasie II wojny światowej pracował w gospodarce leśnej oraz jako mierniczy w Jaśle. Po zakończeniu wojny zgłosił się do pracy w Powiatowym Urzędzie Ziemskim w Jaśle, zajmował się parcelacją majątków skonfiskowanych w wyniku reformy rolnej. Od 1947 pełnił obowiązki inspektora pomiarów w Rzeszowie, a od 1949 kierownika Oddziału Pomiarów Rolnych Prezydium Wojewódzkiej Rady Narodowej w Rzeszowie. Decyzją Komisji Weryfikacyjnej Politechniki Warszawskiej przyznano mu stopień inżyniera geodety. Był jednym ze współzałożycieli Naczelnej Organizacji Technicznej w Rzeszowie oraz członkiem założycielem oddziału Stowarzyszenia Geodetów Polskich w Rzeszowie. W latach 1950 i 1954 pełnił obowiązki prezesa oddziału.
W 1945 wstąpił do Stronnictwa Demokratycznego, w jego strukturach pełnił funkcje członka prezydium Powiatowego Komitetu w Jaśle (1945–1947) oraz członka (1957–1981), członka prezydium (1957–1975) i skarbnika (1957–1963, od 1970) Wojewódzkiego Komitetu w Rzeszowie. W 1961 uzyskał mandat posła na Sejm PRL III kadencji z okręgu Krosno, pracował w Komisjach Leśnictwa i Przemysłu Drzewnego oraz Komisji Rolnictwa i Przemysłu Spożywczego.
Został odznaczony Medalem 10-lecia Polski Ludowej (1954) oraz Srebrnym Krzyżem Zasługi (1955).
Pochowany został w rodzinnym grobowcu w Ustrzykach Dolnych.

</doc>
<doc id="1790556" url="https://pl.wikipedia.org/wiki?curid=1790556" title="Treny (album)">
Treny (album)

Treny - album Jacaszka wydany w 2008 roku.

</doc>
<doc id="1790559" url="https://pl.wikipedia.org/wiki?curid=1790559" title="Gardzka Kępa">
Gardzka Kępa

Gardzka Kępa – wyspa w cieśninie Dziwnie, w gminie Kamień Pomorski (województwo zachodniopomorskie) w sąsiedztwie wsi Połchowo. We wczesnym średniowieczu znajdował się na niej gród. Współcześnie jest zalesiona i ze względu na walory przyrodnicze stanowi proponowany rezerwat przyrody. Wyspa znajduje się w zarządzie Urzędu Morskiego w Szczecinie. 
Do 1945 r. wyspa nosiła niemiecką nazwę "Burgwall". Nazwę polską wprowadzono urzędowo w 1950 r.
Położenie i budowa.
Wyspa znajduje się przy wschodnim brzegu Dziwny, po południowej stronie wejścia do Zatoki Cichej (od północy w odległości 0,5 km od Gardzkiej Kępy zatokę zamyka Wyspa Chrząszczewska).
Wyspa składa się w części północnej z płaskiego wyniesienia mineralnego o owalnym, regularnym kształcie osiągającym 4,5 m n.p.m. Jego brzegi opadają stromo ku wodom Dziwny i tylko w kierunku południowo-wschodnim opadają łagodniejszym stokiem. Wzniesienie ma 230 m długości i 170 m szerokości. Od wschodu przylega do niego teren bagnisty i nisko położony (0,1 m n.p.m.) o długości ok. 200 m i szerokości 150 m, rozciągający się w kierunku lądu. W sumie wyspa zajmuje 5,686 ha powierzchni (powierzchnia działki ewidencyjnej nr 116/16). Od stałego lądu oddzielona jest zabagnioną i zarośniętą szuwarami cieśniną o szerokości ok. 20 m. Sąsiaduje z bagnistym półwyspem przy wsi Połchowo, od której zabudowań dzieli ją w linii prostej ok. 300 m. 
Bliskość lądu i bagniste pasmo terenu między wzniesieniem w północno-zachodniej części wyspy a stałym lądem jest powodem uznawania jej czasem za półwysep.
Historia.
W wiekach X–XII na wyspie znajdowało się grodzisko, od którego zresztą pochodzi niemiecka nazwa wyspy – "Der Wall" lub "Burgwall". W terenie widoczny jest zarys wałów. Na wyspie znaleziono w 1846 r. skorupy naczyń słowiańskich. Grodzisko przypisywane jest plemieniu Wolinian, znajdowało się na szlaku wodnym łączącym dwa kluczowe dla nich grody – Wolin i Kamień Pomorski. Przed objęciem wyspy formami ochrony przyrody, stanowiła ona miejsce biwakowania i postoju żeglarzy. 
Grodzisko stanowi stanowisko archeologiczne objęte strefą ochrony archeologiczno-konserwatorskiej Wl – pełnej ochrony. Z tego powodu w jego obrębie wykluczona jest wszelka działalność inwestycyjna i inna.
Środowisko przyrodnicze.
Wyspa w części mineralnej pokryta jest starodrzewem dębowym. Domieszkę tworzą sosny, w runie masowo rosną jeżyny. Tereny bagienne porośnięte są mozaiką szuwarów, głównie trzcinowych. W okolicznych wodach występują płaty oczeretów. Las stanowi pododdział 2a Obwodu Ochrony Wybrzeża Wolin – grunt leśny w zarządzie Urzędu Morskiego w Szczecinie. Drzewostan wyłączony jest z użytkowania.
Na wyspie znajduje się bardzo liczna kolonia lęgowa kormorana zwyczajnego oraz czapli siwej. Czapli było tutaj w latach 90. XX w. 65 par, a w 2006 stwierdzono 168 gniazd. W sezonie lęgowym w 2012 roku w kolonii kormoranów naliczono z kolei 2963 par, co stanowi 12% populacji lęgowej tego gatunku w Polsce. Na jednym z okazałych dębów stwierdzono tu aż 50 gniazd tego gatunku. Wpływ kolonii lęgowej kormorana na stan zdrowotny drzew jest wyraźny – wiele dębów zamiera, drzewa pokryte są guanem. Przyczyną "eksplozji demograficznej" kormoranów w tym obszarze jest najprawdopodobniej inwazja masowo występującej w okolicznych wodach babki byczej. Wyspa jest też lub była miejscem lęgów bielika, brodźca piskliwego, zimorodka, gęgawy, gągoła i 39 innych gatunków ptaków, których tu w sumie (razem z migrującymi) stwierdzono ok. 70 gatunków. W okresie przelotów i zimą wody wokół wyspy gromadzą stada ptaków wodnych liczące tysiące osobników.
Gardzka Kępa znajduje się w granicach obszaru Natura 2000 – Ujście Odry i Zalew Szczeciński oraz w obrębie ostoi ptaków "Zalew Kamieński i Dziwna" znajdującej się pod opieką Zachodniopomorskiego Towarzystwa Przyrodniczego. Wyspa jest proponowanym faunistycznym rezerwatem przyrody. Jest też objęta ochroną strefową na podstawie przepisów o ochronie gatunkowej zwierząt. Pomimo ochrony i oznaczenia tablicami ostrzegawczymi, wyspa jest penetrowana przez ludzi.

</doc>
<doc id="1790560" url="https://pl.wikipedia.org/wiki?curid=1790560" title="Nowy Nurt">
Nowy Nurt

Nowy Nurt – polskie czasopismo literackie wydawane w Poznaniu jako dwutygodnik w latach 1994–1996.
Regularnie ukazujący się dwutygodnik na bieżąco komentował życie literackie. Pismo zostało założone przez Mieczysława Kurpisza. Początkowo funkcję redaktora naczelnego pełnił poeta i krytyk literacki Krzysztof Szymoniak. Po jego odejściu redakcję pisma przejęli młodzi poeci Dariusz Sośnicki oraz Mariusz Grzebalski. „Nowy Nurt” zajmował się młodą sztuką, w szczególności polską literaturą i przedstawicielami pokolenia brulionu. Prezentowano poezję m.in. Marcina Świetlickiego, Jacka Podsiadły, Marcina Sendeckiego czy Krzysztofa Koehlera. Spośród krytyków swoje rozprawy ogłaszali m.in.: Stanisław Dłuski, Krzysztof Varga, Jarosław Klejnocki, Konrad Kęder oraz Karol Maliszewski.
 Zdaniem Marcina Wieczorka: "Po pierwsze „Nowy Nurt” nie chciał zrywać z dotychczasowymi hierarchiami w literaturze polskiej; pod tym względem znacznie różnił się od innych periodyków tego czasu, zwłaszcza zaś od „bruLionu”, był więc pismem kontynuacji, a nie zerwania wątku polskiej kultury literackiej. Po drugie „Nowy Nurt” stał się kroniką współczesnego polskiego życia literackiego, przede wszystkim w jego młodoliterackim wymiarze".

</doc>
<doc id="1790566" url="https://pl.wikipedia.org/wiki?curid=1790566" title="Parokrok">
Parokrok

Parokrok, krok podwójny – kroki postawione przez jedną stopę. Długość parokroku przeciętnego człowieka waha się w granicach 1,5–1,6 m. Parokrok jest stosowany przy tworzeniu szkiców topograficznych. Aby obliczyć odległość w terenie, wystarczy przemnożyć liczbę wykonanych parokroków przez ustaloną długość (indywidualną dla każdego człowieka).

</doc>
<doc id="1790567" url="https://pl.wikipedia.org/wiki?curid=1790567" title="Krzysztof Szymoniak">
Krzysztof Szymoniak

Krzysztof Szymoniak (ur. 1953 w Kępnie) – polski poeta i krytyk literacki, pierwszy redaktor naczelny „Nowego Nurtu”, wykładowca akademicki, dziennikarz oraz medioznawca.
Życiorys.
W 1968 ukończył Szkołę Podstawową, rok później wyjechał z rodzicami do Gniezna, gdzie ukończył w 1973 II LO im. Dąbrówki. 
Jest absolwentem Uniwersytetu im. Adama Mickiewicza w Poznaniu. Wraz z Krzysztofem Kuczkowskim założyciel grupy poetyckiej Drzewo, która w latach 1978-1982 wydawała własnym sumptem almanach „Póki jesteśmy razem...”. Współpracuje z bydgoską Galerią Autorską. W 1988 otrzymał „Medal Młodej Sztuki” za reportaż literacki.
Wykłada w Instytucie Językoznawstwa UAM i poznańskiej Wyższej Szkole Języków Obcych dziennikarstwo oraz prawo prasowe i wiedzę o mediach. 
Został ujęty w antologiach, m.in.: „Świadectwo obecności” (1996) oraz „Droga do Ashramu” (1998). Obecnie jest redaktorem Zeszytów Poetyckich. W 2007 zasiadał w jury Wielkopolska Press Photo.
Współinicjator i stały członek kapituły Nagrody im. Andrzeja Krzyckiego dla młodych poetów na debiut książkowy przyznawanej przez środowisko literackie "Zeszytów Poetyckich".
W 2021 roku został wyróżniony Medalem Koronacyjnym. 

</doc>
<doc id="1790568" url="https://pl.wikipedia.org/wiki?curid=1790568" title="Szkic topograficzny">
Szkic topograficzny

Szkic topograficzny – plan terenu lub przebytej trasy wykonany bez użycia specjalistycznych narzędzi (do narysowania go wystarcza kompas, linijka, ołówek i kątomierz).
Tworzenie szkicu przebiega dwuetapowo; narysowanie go na kartce poprzedzają badania w terenie.
Praca w terenie.
Należy iść po odcinkach. Ich odległość mierzy się parokrokami. Na każdym zakręcie przy pomocy kompasu wyznacza się azymut na charakterystyczny punkt, taki jak kościół czy słup telegraficzny. Wyniki pomiarów są zapisywane.
Tworzenie szkicu.
Należy przeliczyć odległości w parokrokach na jednostkę długości, najczęściej metry, ustalić skalę i obliczyć długości odcinków na planie. Kierunek północny wypada na górze kartki, zatem azymut 0° biegnie równolegle do jej pionowej krawędzi. Rysowanie polega na przemiennym mierzeniu kątów (azymutu) i nanoszeniu na plan przebytych odcinków trasy (warto zaznaczać charakterystyczne punkty). Jeśli początek drogi pokrywa się z jej końcem, szkic jest łamaną zamkniętą.
Na końcu można nanieść powierzchnie – lasy, łąki, itp.

</doc>
<doc id="1790570" url="https://pl.wikipedia.org/wiki?curid=1790570" title="Witold Biernawski">
Witold Biernawski

Witold Franciszek Marian Biernawski (ur. 2 grudnia 1898 w Sosnowicy, zm. 30 czerwca 1957 w Krakowie) – polski wykładowca, profesor dr inżynier, poseł na Sejm PRL I kadencji (1952–1956).
Życiorys.
Przed wybuchem I wojny światowej uczył się w szkole handlowe w Moskwie. W 1915 wraz z rodziną wyjechał do Smoleńska, później wrócił do Moskwy, gdzie w 1917 wziął udział w rewolucji październikowej. W latach 1917–1918 pracował w Ludowym Komisariacie Spraw Wewnętrznych Rosji Radzieckiej.
W 1918 powrócił do Polski. Kontynuował studia na Politechnice Warszawskiej (wcześniej kształcił się w Niżnym Nowogrodzie), podjął również naukę na Wydziale Matematyczno-Przyrodniczym Uniwersytetu Warszawskiego, na którym w 1929 uzyskał absolutorium z prawami nauczania przedmiotów ścisłych. W 1932 został absolwentem Politechniki ze stopniem inżyniera-mechanika, po czym podjął pracę na tej uczelni w charakterze asystenta Zakładu Obróbki Metali Politechniki Warszawskiej (od 1938: adiunkta). Zajmował się teorią skrawania. Był również zatrudniony w Centralnym Laboratorium Państwowych Wytwórni Uzbrojenia, gdzie opracował kilka prototypowych przyrządów kontrolno-pomiarowych, m.in. gładkościomierz. W 1934 wziął udział w pierwszej polskiej wyprawie na Spitsbergen, podczas której polscy naukowcy opracowali mapy geologiczne północno-zachodniej części Ziemi Torella. Jego nazwiskiem nazwano Lodowiec Biernawskiego na Spitsbergenie.
W okresie II wojny światowej był zaangażowany w tajne nauczanie szczebla wyższego (na Kursach Kreśleń Technicznych Politechniki Warszawskiej). Był więziony na Pawiaku. W 1945 powrócił do pracy naukowej, stając na czele Katedry Mechanicznej Obróbki Metali Akademii Górniczej (w 1947 pełnił obowiązki prodziekana, od 1948 prorektora). Następnie (do końca życia) sprawował funkcję dyrektora Instytutu Naukowo-Badawczego Obrabiarek i Obróbki Skrawaniem. Był członkiem korespondentem PAN (od 1952).
W 1952 uzyskał mandat posła na Sejm PRL I kadencji w okręgu Chrzanów z ramienia Stronnictwa Demokratycznego. Był członkiem Komisji Budżetowej oraz Przemysłowej (jako wiceprzewodniczący). Pochowany na Cmentarzu Wojskowym na Powązkach w Warszawie (kwatera 2B-12-10).
Odznaczenia.
W 1949 Prezydent RP Bolesław Bierut nadał mu Orderem Sztandaru Pracy I klasy. Odznaczony Krzyżem Oficerskim Orderu Odrodzenia Polski (1952), Złotym (1948) i Srebrnym Krzyżem Zasługi oraz Medalem 10-lecia Polski Ludowej. 
Upamiętnienie.
W 1972 został patronem Zespołu Szkół Zawodowych w Świebodzinie. 

</doc>
<doc id="1790580" url="https://pl.wikipedia.org/wiki?curid=1790580" title="Czornomorskyj Sudnobudiwnyj Zawod">
Czornomorskyj Sudnobudiwnyj Zawod



</doc>
<doc id="1790582" url="https://pl.wikipedia.org/wiki?curid=1790582" title="Sudostroitelnyj Zawod Imieni 61 Kommunarda">
Sudostroitelnyj Zawod Imieni 61 Kommunarda



</doc>
<doc id="1790583" url="https://pl.wikipedia.org/wiki?curid=1790583" title="Russud">
Russud



</doc>
<doc id="1790584" url="https://pl.wikipedia.org/wiki?curid=1790584" title="KB Hallen">
KB Hallen



</doc>
<doc id="1790588" url="https://pl.wikipedia.org/wiki?curid=1790588" title="Łętowice">
Łętowice



</doc>
<doc id="1790590" url="https://pl.wikipedia.org/wiki?curid=1790590" title="Yangzi">
Yangzi



</doc>
<doc id="1790592" url="https://pl.wikipedia.org/wiki?curid=1790592" title="Radwański">
Radwański

Radwański:

</doc>
<doc id="1790595" url="https://pl.wikipedia.org/wiki?curid=1790595" title="K-1 Lord of the Rings">
K-1 Lord of the Rings

K-1 Lord of the Rings – gala kick-boxingu organizacji K-1, która odbyła się 11 kwietnia 2003 w hali ASB Stadium w mieście Auckland.

</doc>
<doc id="1790596" url="https://pl.wikipedia.org/wiki?curid=1790596" title="Octodontoidea">
Octodontoidea

Octodontoidea − nadrodzina ssaków infrarzędu jeżozwierzokształtnych w rzędzie gryzoni (Rodentia) z charakterystycznego dla tereny Ameryki Południowej podrzędu: jeżozwierzowce (Hystricomorpha). Najbardziej znanym gatunkiem należącym do Octodontoidea jest koszatniczka pospolita ("Octodon degus").
Nazewnictwo.
Człon nazwy nadrodziny Octodon- [ośmio-, czy raczej ósemkowo zębny] Octodontoidea zawdzięczają ukształtowaniu trzonowców (; ὀδούς, oktṓ = osiem; , odoús = zęby), a nie ilości zębów.
Systematyka.
Obecna klasyfikacja zalicza Octodontoidea do jeżozwierzokształtnych (Hystricognathi).
Do Octodontoidea należą rodziny:

</doc>
<doc id="1790597" url="https://pl.wikipedia.org/wiki?curid=1790597" title="Wina nieumyślna">
Wina nieumyślna



</doc>
<doc id="1790598" url="https://pl.wikipedia.org/wiki?curid=1790598" title="Botafogo de Futebol e Regatas">
Botafogo de Futebol e Regatas



</doc>
<doc id="1790606" url="https://pl.wikipedia.org/wiki?curid=1790606" title="Papanikolaou">
Papanikolaou



</doc>
<doc id="1790607" url="https://pl.wikipedia.org/wiki?curid=1790607" title="Budząc zmarłych">
Budząc zmarłych

Budząc zmarłych (ang. "Waking the Dead") – brytyjski serial kryminalny z 2000 roku. Emitowany w Wielkiej Brytanii od 24 marca 2000. Wyprodukowano dotychczas 8 sezonów serialu. 9 sezon (ostatni) został emitowany w 2011 r.
W Polsce emitowany, między innymi, przez TVP1.
Fabuła.
Głównymi bohaterami serialu są członkowie specjalnego oddziału policji, dowodzonego przez Petera Boyda (Trevor Eve). Zajmują się oni niewyjaśnionymi morderstwami sprzed lat oraz rozwiązują zagadki dzięki zastosowaniu najnowocześniejszych technik badawczych.

</doc>
<doc id="1790613" url="https://pl.wikipedia.org/wiki?curid=1790613" title="Triumph (album The Jacksons)">
Triumph (album The Jacksons)

Triumph – czwarty album The Jacksons wydany w lipcu 1980 (zob. 1980 w muzyce) przez Epic Records.

</doc>
<doc id="1790618" url="https://pl.wikipedia.org/wiki?curid=1790618" title="Ingo Haar">
Ingo Haar

Ingo Haar (ur. 3 lutego 1965) – niemiecki historyk. W 1993 ukończył studia na Uniwersytecie w Hamburgu, w 1998 uzyskał tytuł doktora na Uniwersytecie Marcina Lutra w Halle i Wittenberdze. Zajmuje się między innymi problematyką wysiedlenia Niemców po II wojnie światowej. Obecnie pracuje w Zentrum für Antisemitismusforschung.

</doc>
<doc id="1790619" url="https://pl.wikipedia.org/wiki?curid=1790619" title="Zentrum für Antisemitismusforschung">
Zentrum für Antisemitismusforschung

Zentrum für Antisemitismusforschung - interdyscyplinarna jednostka Uniwersytetu Technicznego w Berlinie utworzona w 1982. Centrum zajmuje się problematyką uprzedzeń, m.in. antysemityzmem, w tym islamskim. Biblioteka Centrum obejmuje 40 000 tomów, w tym kolekcję prac rasistowskich.

</doc>
<doc id="1790621" url="https://pl.wikipedia.org/wiki?curid=1790621" title="Duch Filharmonii">
Duch Filharmonii

Duch Filharmonii - (ang. "The Ghost of Faffner Hall") – brytyjski serial animowany. Swoją premierę miał 11 września 1989. 
Fabuła.
Serial utrzymany w klimacie twórczości znanego lalkarza, ojca słynnych Muppetów. Występują lalki Jima Hensona oraz zaproszeni goście. Miejscem akcji są szacowne mury filharmonii. Właśnie zjawia się jej nowy właściciel, Farkas Faffner. Stali mieszkańcy pokazują mu niezwykle cenne instrumenty, znani muzycy demonstrują ich brzmienie. Wkrótce okazuje się jednak, że Farkas nie jest wcale miłośnikiem muzyki. Po prostu chce sprzedać instrumenty, by na tym dobrze zarobić. Na szczęście, sprawę bierze w swoje ręce duch założycielki filharmonii, Fugetty Faffner.

</doc>
<doc id="1790622" url="https://pl.wikipedia.org/wiki?curid=1790622" title="Tłumy">
Tłumy

2 miejscowości w Polsce:

</doc>
<doc id="1790625" url="https://pl.wikipedia.org/wiki?curid=1790625" title="Tłumy (województwo łódzkie)">
Tłumy (województwo łódzkie)

Tłumy – osada w Polsce położona w województwie łódzkim, w powiecie tomaszowskim, w gminie Rzeczyca.
W latach 1975–1998 miejscowość należała administracyjnie do województwa piotrkowskiego.

</doc>
<doc id="1790626" url="https://pl.wikipedia.org/wiki?curid=1790626" title="Elektroniczne publikowanie">
Elektroniczne publikowanie



</doc>
<doc id="1790627" url="https://pl.wikipedia.org/wiki?curid=1790627" title="Poniatówka">
Poniatówka



</doc>
<doc id="1790628" url="https://pl.wikipedia.org/wiki?curid=1790628" title="Julia Nosowa">
Julia Nosowa



</doc>
<doc id="1790630" url="https://pl.wikipedia.org/wiki?curid=1790630" title="Poniatówka (województwo łódzkie)">
Poniatówka (województwo łódzkie)

Poniatówka – wieś w Polsce położona w województwie łódzkim, w powiecie tomaszowskim, w gminie Rzeczyca.
W latach 1975–1998 miejscowość należała administracyjnie do województwa piotrkowskiego.

</doc>
<doc id="1790631" url="https://pl.wikipedia.org/wiki?curid=1790631" title="Strzały w Dodge City">
Strzały w Dodge City

Strzały w Dodge City, (ang. "Gunsmoke") – amerykański western, emitowany w latach 1952–1961 w radiu i w latach 1955–1975 w telewizji.
Twórcą programu był John Meston (zm. 1979). Serial doczekał się 635 odcinków. Do 27 września 2009 r. (nastąpiła wtedy premiera 21 sezonu The Simpsons) był to najdłużej emitowany serial w historii amerykańskiego pasma primetime. Akcja serialu rozgrywała się w Dodge City w stanie Kansas. W Polsce serial był wyświetlany pod tytułem Strzały w Dodge City.
Obsada.
Zestawienie obejmuje aktorów, którzy wystąpili łącznie w co najmniej 25 odcinkach Gunsmoke:
W mniejszych rolach i epizodach wystąpili m.in.: Victor French, Harry Dean Stanton, George Kennedy, John Saxon, Tom Skerritt, Zalman King, Leonard Nimoy, Bruce Dern, Ellen Burstyn, Jon Voight, Wayne Rogers, Earl Holliman, Lee Van Cleef, Diane Ladd, Jodie Foster, Loretta Swit, Cloris Leachman, Pernell Roberts, Charles Bronson, John Drew Barrymore, Martin Landau, Kurt Russell, Robert Vaughn, William Smith, Dan Blocker, Katharine Ross, Dana Elcar, Harrison Ford, Michael Ansara, Aaron Spelling, Robert Culp, Angie Dickinson, Leslie Nielsen, Lee J. Cobb, Gary Busey, Robert Loggia, William Shatner, Bette Davis, Beau Bridges, Yaphet Kotto, David Soul, Cicely Tyson, Jan-Michael Vincent, Sam Elliott, Nick Nolte, Ron Howard, Richard Dreyfuss, Dennis Hopper, Richard Chamberlain, David Carradine, Jackie Coogan, Brion James, Melissa Gilbert.

</doc>
<doc id="1790633" url="https://pl.wikipedia.org/wiki?curid=1790633" title="Igrzyska frankofońskie">
Igrzyska frankofońskie

Igrzyska frankofońskie (fr. "Jeux de la Francophonie") – multidyscyplinarne zawody sportowe rozgrywane obecnie w interwale czteroletnim. Pierwsza edycja igrzysk odbyła się w roku 1989 w Casablance i Rabacie. W igrzyskach startują zawodnicy z państw Frankofonii. Zawody są swoistym odpowiednikiem Igrzysk Wspólnoty Narodów.
Historia.
Idea organizowania zawodów sportowych narodziła się w Québecu na kongresie szefów państw i rządów Frankofonii w roku 1987. Pierwsze igrzyska odbyły się dwa lata później. Od 1997 roku impreza rozgrywana jest regularnie rok po igrzyskach olimpijskich. W 1997 na Madagaskarze i w 2001 w igrzyskach, które odbywały się w Kanadzie, startowali reprezentanci Polski. Na pierwszych z wymienionych reprezentacja Polski nie zdobyła medali, na drugich natomiast Polacy zdobyli 21 medali i zajęli 4. miejsce w tabeli medalowej. W listopadzie 2012 r., Stowarzyszenie Francja-Polska formalnie zaproponowało, aby zgłosić kandydaturę Warszawy jako miasta-gospodarza IX Igrzysk Frankofonii w 2021 r.
Lista igrzysk frankofońskich.
Liczby w nawiasach oznaczają liczbę zdobytych złotych medali.
Inne dyscypliny.
Oprócz dyscyplin sportowych na igrzyskach są dyscypliny artystyczne i dyscypliny popularnonaukowe.
VII Igrzyska (Nicea 2013).
Ogółem w Igrzyskach wzięło udział 2759 uczestników, którym pomagało 1320 wolontariuszy z Nicei. W 2013 frankofońska młodzież przyjechała do Nicei, by współzawodniczyć w 7 dyscyplinach sportowych (lekka atletyka, judo, koszykówka, piłka nożna, tenis stołowy, zapasy w stylu wolnym, kolarstwo szosowe), w 7 dyscyplinach artystycznych (malarstwo i rzeźba, sztuka recytatorska, taniec, piosenka, fotografia, sztuka uliczna i cyrkowa, literatura) i 2 dyscyplinach popularnonaukowych (twórczość proekologiczna, twórczość informatyczna). Polacy, którzy startowali wyłącznie w dyscyplinach sportowych zdobyli w Nicei 27 medali (w tym: 10 złotych, 4 srebrne, 13 brązowych).
Zobacz Lekkoatletyka na Igrzyskach Frankofońskich 2013.

</doc>
<doc id="1790636" url="https://pl.wikipedia.org/wiki?curid=1790636" title="Deewaar (film 1975)">
Deewaar (film 1975)

Deewaar ("Mur") (hindi: दीवार, urdu: دیوار), to bollywoodzki dramat rodzinny i kryminalny z 1975 roku. Film współtworzy muzyka Rahul Dev Burmana i reżyseria Yash Chopra ("Darr", "Dil To Pagal Hai","Veer-Zaara"). Film ugruntował pozycję Amitabha Bachchana jako "młodego gniewnego". Oprócz niego występuje tu nagrodzony Shashi Kapoor. Film opowiada historię dwóch braci, których los określiła klęska ojca-idealisty walczącego w strajkach o prawa robotników. Bracia wybierają w życiu dwie różne drogi: prawa i bezprawia. Ten wybór postawi ich naprzeciwko siebie. W filmie odwieczny konflikt prawa i bezprawia, powracające pragnienie przemiany życia i losy przecięte nagłą śmiercią.
W 2005, "Indiatimes Movies" film zaliczono do 25 najbardziej godnych uwagi filmów Bollywoodu ("Top 25 Must See Bollywood Films").
Fabuła.
Ananda Babu (Satyendra Kapoor) nazywają człowiekiem zasad. Dla strajkujących górników jest on nadzieją na zwycięstwo. Dumą swoich synków. Miłością żony Sumitry Devi (Nirmala Roy). Nie można go przekupić, nie można go zastraszyć. Właściciel kopalni rozważa zabicie go, ale nie chcąc z niego uczynić męczennika za sprawę wzmacniając tym ruch oporu górników, szuka co jest jego słabością, na czym mu najbardziej zależy. I znajduje. Porwawszy rodzinę Ananda, grożąc śmiercią jego żonie i synkom zmusza nieustępliwego do podpisania w imieniu ufających mu górników haniebnej zgody. Za złamanie zaufania Anand płaci drogo. Pobity przez strajkujący tłum, wyśmiewany nawet przez dzieci, wyzywany od tchórzy znika ze szpitala. Jego żona zostaje sama z chłopcami. Nie mogąc wytrzymać ciągłych ataków na rodzinę „tchórza”, samotna, niebroniona przez nikogo wyjeżdża z synami do Bombaju. Zacząć życie w miejscu, gdzie nikt jej w twarz nie rzuci złych słów o mężu. Naznaczeni cierpieniem chłopcy różnie je przyjmują. Już podczas codziennych wizyt matki w świątyni ich drogi rozchodzą się. Zbuntowany na Boga Vijay nie chce przestąpić progu świątyni. o nic nie chce prosić Boga, który go zawiódł. Gdy dorastają, ich drogi też rozchodzą się. Wykształcony Ravi (Shashi Kapoor) w mundurze policji reprezentuje prawo. Pracujący w porcie jako tragarz Vijay (Amitabh Bachchan) przemienia się w szafującego pieniędzmi gangstera. Zakochany w córce oficera policji (Neetu Singh) Ravi planuje ślub. Vijay ma utrzymankę (Parveen Babi), która mimo swojej przeszłości dziwki daremnie marzy o ślubie. Pewnego dnia bracia stają naprzeciwko siebie jako dwaj wrogowie: przedstawiciel prawa i ścigany przestępca. Ku rozpaczy matki...
Wpływ na inne filmy.
Film powtórzono w remake’ach "Thee" (1980) z rolami Rajnikantha, Sumana i Sripriya, i w telugu pt "Magaadu" (z NTRi Ramakrishna). Brytyjski reżyser Danny Boyle uważa, że "Deewaar" to klucz do indyjskiego kina. Wpłynął on na jego "Slumdog. Milioner z ulicy", w którym też dwóch braci w Bombaju wybiera różną drogę w życiu. Jeden robi wszystko, żeby zdobyć pieniądze, na których nie zależy młodszemu, uczciwemu. Podobne motywy we wcześniejszym "Deewaar".
Muzyka i piosenki.
Muzykę do filmu skomponował Rahul Dev Burman, nagrodzony za "", "Masoom", "Sanam Teri Kasam". Twórca muzyki m.in. do takich filmów jak "Parinda", "Alibaba Aur 40 Chor", "Shakti". "Deewaar (1975)", "Khubsoorat", "Parichay", "Caravan" czy "Sholay" i "Seeta Aur Geeta".

</doc>
<doc id="1790637" url="https://pl.wikipedia.org/wiki?curid=1790637" title="Pogorzyce (przystanek kolejowy)">
Pogorzyce (przystanek kolejowy)

Pogorzyce – nieczynny przystanek kolejowy w Pogorzycach, w województwie małopolskim, w Polsce, na linii Chrzanów – Płaza. Znajduje się tu 1 peron.

</doc>
<doc id="1790642" url="https://pl.wikipedia.org/wiki?curid=1790642" title="Cybikow">
Cybikow



</doc>
<doc id="1790643" url="https://pl.wikipedia.org/wiki?curid=1790643" title="Wilhelm Kohn">
Wilhelm Kohn

Wilhelm Kohn (ur. 31 grudnia 1831 w Częstochowie, zm. 30 kwietnia 1882 w Warszawie) – polski lekarz żydowskiego pochodzenia.
Życiorys.
Urodził się w Częstochowie w rodzinie żydowskiej, jako syn Naftalego Hirsza. Nauki gimnazjalne pobierał w Warszawie i Piotrkowie Trybunalskim. Medycynę studiował w Petersburgu (1849-1851) i Moskwie (1851-1855). Krótki czas praktykował w Kutnie i Płocku (1859-1867). Następnie w Warszawie, gdzie był ordynatorem Szpitala Starozakonnych.
Pochowany jest w alei głównej cmentarza żydowskiego przy ulicy Okopowej w Warszawie (kwatera 12). Ze związku z Julią Baumritter miał syna Henryka (1868-1949). Jego wnukami byli pisarz i podróżnik Lucjan Wolanowski (1920-2006) oraz tłumaczka Elżbieta Wassongowa (1908-2007).
Publikacje.
Publikacje w "Tygodniku Lekarskim": 
Publikacje w periodyku "Klinika": 
Publikacje w "Gazecie Lekarskiej": 

</doc>
<doc id="1790644" url="https://pl.wikipedia.org/wiki?curid=1790644" title="Igrzyska Frankofońskie 2009">
Igrzyska Frankofońskie 2009

6. Igrzyska Frankofońskie – multidyscyplinarne zawody sportowe, które odbywały się między 27 września i 6 października 2009 w stolicy Libanu - Bejrucie. Uroczystego otwarcia imprezy dokonał prezydent Libanu Michel Sulaiman. Główną areną igrzysk był Camille Chamoun Sports City Stadium. Wyboru gospodarza dokonano w marcu 2003 na konferencji w Bejrucie. Liban pokonał wówczas dwie inne kandydatury: Bułgarii i Rumunii. W szóstej edycji igrzysk frankofońskich wystartowało ok. 3000 sportowców, którzy reprezentowali 42 kraje. Oprócz zawodów sportowych w Bejrucie odbyły się także liczne wydarzenia kulturalne.
Dyscypliny.
W ramach zawodów sportowych odbywała się rywalizacja w siedmiu dyscyplinach. 

</doc>
<doc id="1790646" url="https://pl.wikipedia.org/wiki?curid=1790646" title="Port lotniczy Wadżda-Angads">
Port lotniczy Wadżda-Angads

Port lotniczy Wadżda-Angads (IATA: OUD, ICAO: GMFO) – port lotniczy położony 12 km na północ od Wadżdy, w Regionie Wschodnim, w Maroku, 600 km od Casablanki, w pobliżu granicy z Algierią.

</doc>
<doc id="1790647" url="https://pl.wikipedia.org/wiki?curid=1790647" title="Iskiernik">
Iskiernik

Iskiernik – aparat elektryczny (lub część innego aparatu) zbudowany z dwóch elektrod przedzielonych izolatorem gazowym lub cieczowym. W takim układzie przy przekroczeniu pewnej wartości napięcia na zaciskach tzw. napięcia zapłonu rezystancja wewnętrzna iskiernika gwałtownie maleje i zaczyna przewodzić prąd.
Iskierniki są wykorzystywane w układach ochrony przepięciowej różnych urządzeń.

</doc>
<doc id="1790649" url="https://pl.wikipedia.org/wiki?curid=1790649" title="Olleros">
Olleros

Olleros – stacja metra w Buenos Aires, na linii D. Znajduje się pomiędzy stacjami Ministro Carranza, a José Hernández. Stacja została otwarta 31 maja 1997.

</doc>
<doc id="1790650" url="https://pl.wikipedia.org/wiki?curid=1790650" title="Kermit Erasmus">
Kermit Erasmus

Kermit Romeo Erasmus (ur. 8 lipca 1990 w Port Elizabeth) – południowoafrykański piłkarz występujący na pozycji napastnika w portugalskim klubie Vitória Setúbal oraz w reprezentacji Południowej Afryki.
Kariera klubowa.
Karierę piłkarską Erasmus zaczynał w klubie Supersport United. W 2007 roku trafił do kadry pierwszego zespołu, grał tam tylko jeden sezon. W letnim okienku transferowym w 2008 roku przeszedł do Feyenoordu. W lipcu 2009 roku ogłoszono, że Kermit wraz z 7 innymi zawodnikami swojego klubu będzie grał na wypożyczeniu w Excelsiorze Rotterdam, w wyniku nowego partnerstwa między dwoma klubami. W 2010 roku wrócił do RPA i ponownie został piłkarzem Supersport United.

</doc>
<doc id="1790651" url="https://pl.wikipedia.org/wiki?curid=1790651" title="José Hernández (stacja metra)">
José Hernández (stacja metra)

José Hernández – stacja metra w Buenos Aires, na linii D. Znajduje się pomiędzy stacjami Olleros, a Juramento. Stacja została otwarta 13 listopada 1997.

</doc>
<doc id="1790653" url="https://pl.wikipedia.org/wiki?curid=1790653" title="Zygmunt Olczak">
Zygmunt Olczak

Zygmunt Olczak (ur. 26 października 1916 w Strzegocinie, zm. 20 marca 1970) – polski nauczyciel i przedsiębiorca, urzędnik państwowy, poseł na Sejm PRL II i III kadencji.
Życiorys.
Syn Józefa i Pauliny. Po ukończeniu seminarium nauczycielskiego uzyskał wykształcenie średnie, pracował w zawodzie. W latach II wojny światowej był aresztowany za działalność konspiracyjną, przebywał w więzieniu w Radogoszczu, obozach Auschwitz, Flossenbürg, Mauthausen-Gusen. W 1945 podjął pracę w Zarządzie Miejskim Ozorkowa. W latach 40. był współwłaścicielem zakładu produkującego wody gazowane oraz rozlewni piwa. W 1950 objął funkcję przewodniczącego Rady Nadzorczej Gminnej Kasy Spółdzielczej w Ozorkowie. Pracował na stanowisku dyrektora Łódzkiego Przedsiębiorstwa Obrotu Produktami Naftowymi. 
W 1945 wstąpił do Stronnictwa Demokratycznego, w jego strukturach pełnił funkcje zastępcy sekretarza Wojewódzkiego Komitetu w Łodzi (od 1950), członka Centralnego Komitetu (od 1951), sekretarza WK w Lublinie (1951–1952) i Łodzi (1953–1966), wiceprzewodniczącego (od 1966) i wiceprzewodniczącego prezydium (od 1967) WK w Łodzi. Z ramienia stronnictwa pełnił mandat radnego Wojewódzkiej Rady Narodowej w Łodzi oraz Lublinie. Należał także do Frontu Jedności Narodu.
W 1957 i 1961 zostawał posłem na Sejm PRL z okręgu Kutno. Przez dwie kadencje zasiadał w Komisji Przemysłu Lekkiego, Rzemiosła i Spółdzielczości Pracy, a nadto w II kadencji Sejmu zasiadał w Komisji Oświaty i Nauki, Komisji Rolnictwa i Przemysłu Spożywczego, z kolei w III kadencji w Komisji Komunikacji i Łączności.
W 1957 wszedł w skład Sejmu II kadencji jako przedstawiciel okręgu Kutno. Był członkiem Komisji: Oświaty i Nauki, Rolnictwa i Przemysłu Spożywczego, Przemysłu Lekkiego, Rzemiosła i Spółdzielczości Pracy. W III kadencji kontynuował pracę w tej ostatniej Komisji (wybrany ponownie z okręgu Kutno).
W 1955 został odznaczony Srebrnym Krzyżem Zasługi oraz Medalem 10-lecia Polski Ludowej.
Został pochowany w Ozorkowie.

</doc>
<doc id="1790655" url="https://pl.wikipedia.org/wiki?curid=1790655" title="HMS Vanguard (1992)">
HMS Vanguard (1992)

HMS Vanguard (S28) – brytyjski okręt podwodny z napędem atomowym typu "Vanguard". Chronologicznie pierwsza jednostka Royal Navy przenosząca szesnaście amerykańskich pocisków balistycznych SLBM typu Trident II D-5.
W nocy z 3 na 4 lutego 2009 roku doszło na Atlantyku do kolizji pomiędzy HMS „Vanguard” a francuskim okrętem podwodnym „Le Triomphant”, bez ofiar. Okręt brytyjski dotarł 14 lutego o własnych siłach do bazy w Faslane.

</doc>
<doc id="1790656" url="https://pl.wikipedia.org/wiki?curid=1790656" title="Rüdiger Overmans">
Rüdiger Overmans

Rüdiger Overmans (ur. 1954) – emerytowany niemiecki historyk, mieszkający we Fryburgu Bryzgowijskim. Pracował na Uniwersytecie we Fryburgu i w Instytucie Badania Historii Wojskowości (niem. "Militärgeschichtliches Forschungsamt"). Zajmuje się problematyką strat podczas II wojny światowej i losami jeńców wojennych. Wypowiada się także na temat wysokości strat podczas wysiedlenia Niemców po II wojnie światowej, krytykując oficjalne statystyki i dane Związku Wypędzonych.

</doc>
<doc id="1790658" url="https://pl.wikipedia.org/wiki?curid=1790658" title="Kaohsiung (stacja kolejowa)">
Kaohsiung (stacja kolejowa)

Kaohsiung () – stacja kolejowa w Kaohsiung, w dzielnicy Sanmin, na Tajwanie. Jest obsługiwana przez linie Kolei Tajwańskich: Linia Zachodnia, Linia Pingdong, Linia Kaohsiung Harbor oraz linię czerwoną metra w Kaohsiung. Istnieje plan rozszerzenia kolei wysokich prędkości z dworca Xinzuoying do tej stacji. Linia będzie poprowadzona pod ziemią.

</doc>
<doc id="1790659" url="https://pl.wikipedia.org/wiki?curid=1790659" title="Silvano Raggio Garibaldi">
Silvano Raggio Garibaldi

Silvano Raggio Garibaldi (ur. 27 kwietnia 1989 w Chiavari) – włoski piłkarz grający na pozycji pomocnika. Obecnie gra w Gubbio, do którego jest wypożyczony z Genoi oraz w reprezentacji Włoch do lat 20. Powołany do kadry na Mistrzostwa Świata U-20 2009 w Egipcie.

</doc>
<doc id="1790660" url="https://pl.wikipedia.org/wiki?curid=1790660" title="Henryk Kon (adwokat)">
Henryk Kon (adwokat)

Henryk Kon (po II wojnie światowej używał nazwiska Henryk Sawicki; ur. 12 listopada 1868 w Warszawie, zm. 15 listopada 1949 tamże) – polski adwokat żydowskiego pochodzenia.
Życiorys.
Urodził się w Warszawie w rodzinie żydowskiej, jako syn lekarza Wilhelma Kohna (1831–1882) i Julii z domu Baumritter. Uczęszczał do II Realnego Gimnazjum w Warszawie, skąd, w czasie zdawania matury został wydalony za działalność patriotyczną z tzw. "wilczym biletem". Egzamin maturalny zdał w Rewlu, a następnie studiował na Wydziale Prawa uniwersytetu w Dorpacie, jedynej uczelni Imperium Rosyjskiego z niemieckim językiem wykładowym (dzięki temu, do 1933 miał prawo występowania – jako adwokat – w sądach Rzeszy Niemieckiej). Studia, ze złotym medalem za pracę konkursową, ukończył w 1890. W tym samym roku został pomocnikiem adwokata przysięgłego w Warszawie, a następnie adwokatem przysięgłym. Specjalizował się w prawie cywilnym, wydając na ten temat wiele publikacji.
W 1925 został redaktorem „Przeglądu Prawa Handlowego” (publikując tam szereg własnych analiz prawniczych), wydawanego do 1939. Był redaktorem i współredaktorem komentarza "Prawo o spółkach akcyjnych" (Wydawnictwa Prawnicze, Warszawa 1933). Prowadził też, zlecone przez Radę Adwokacką wykłady prawa akcyjnego i upadłościowego dla aplikantów adwokackich. Za pracę naukową został odznaczony w 1929 Krzyżem Oficerskim Orderu Odrodzenia Polski.
Po wybuchu II wojny światowej z powodu pochodzenia żydowskiego, skreślony przez hitlerowców z listy adwokackiej. Od listopada 1940 do stycznia 1945 razem z młodszą córką i synem ukrywał się przed prześladowaniami na „aryjskich papierach” w Warszawie, Sochaczewie i Podkowie Leśnej, pod przybranym nazwiskiem Henryk Sawicki, którego używał, już oficjalnie, również po zakończeniu wojny. Po 1945 nie podjął praktyki adwokackiej, pracował jako radca prawny w Ministerstwie Żeglugi, a następnie w Ministerstwie Handlu Zagranicznego.
Zmarł w Warszawie. Jest pochowany na cmentarzu żydowskim przy ulicy Okopowej (kwatera 2, rząd 1). Z małżeństwa z Różą Wolanowską (1883–1932) miał czworo dzieci: Elżbietę (1908–2007), Julię (1912–1912), Irenę (1914–2004) i Lucjana (1920–2006).

</doc>
<doc id="1790663" url="https://pl.wikipedia.org/wiki?curid=1790663" title="Stanisław Olszewski (polityk)">
Stanisław Olszewski (polityk)

Stanisław Dominik Antoni Olszewski (ur. 17 stycznia 1902 we Lwowie, zm. 1961) – polski adwokat i samorządowiec, dziennikarz, przewodniczący Stronnictwa Demokratycznego działającego po 1945 poza granicami Polski.
Życiorys.
Urodził się 17 stycznia 1902 we Lwowie. 16 maja 1930 prezydent RP mianował go podporucznikiem w rezerwie ze starszeństwem z 1 września 1929 i 544. lokatą w korpusie oficerów piechoty, a minister spraw wojskowych wcielił do 5 Pułku Strzelców Podhalańskich w Przemyślu.
Ukończył studia prawnicze w Uniwersytecie im. Jana Kazimierza. Wykonywał zawód adwokata we Lwowie, broniąc w procesach politycznych działaczy oskarżonych o propagowanie komunizmu. W 1938 znalazł się wśród założycieli Klubu Demokratycznego w tym mieście. Był jego prezesem. 21 czerwca 1938 Komitet Krzyża i Medalu Niepodległości odrzucił wniosek o nadanie mu tego odznaczenia.
W 1939 wszedł w skład Rady Naczelnej Stronnictwa Demokratycznego, a także został wybrany wiceprzewodniczącym Zarządu Głównego SD. W maju 1939 został radnym Lwowa z listy PPS (kandydował jako działacz SD). Podczas sowieckiej okupacji Lwowa należał do Rewolucyjnego Związku Niepodległości i Wolności (wraz z innymi działaczami SD: Arturem Kopaczem i Erazmem Kuleszą), następnie zaś kierował departamentem narodowościowym w emigracyjnym Ministerstwie Spraw Wewnętrznych.
Pracował w Polish Information Centre w Palestynie i redagował "Głos Polski" (1942–1943). Podczas pobytu na Bliskim Wschodzie założył także emigracyjną komórkę Stronnictwa Demokratycznego. W 1943 wydał broszurę "Polska, której pragniemy". Nie wrócił do Polski, pozostając w Londynie. Wspierał prace gabinetu Tomasza Arciszewskiego (PPS). Od 1947 pełnił obowiązki prezesa Komitetu Zagranicznego Stronnictwa Demokratycznego: w Wielkiej Brytanii i USA. W 1950 został członkiem i wiceprezesem Polskiego Narodowego Komitetu Demokratycznego (PKND), który nie uznawał rządu RP na uchodźstwie. Pięć lat później zerwał ze Stanisławem Mikołajczykiem i przyłączył się do Tymczasowej Rady Jedności Narodowej (TRJN). Działał w Unii Liberalno-Demokratycznej Europy Środkowo-Wschodniej ("Liberal-Democratic Union of Central Europe", LDUCE), pełniąc funkcję jej prezesa. Zasiadał we władzach Międzynarodówki Liberalnej. Do czasu zerwania współpracy z Mikołajczykiem był stypendystą Komitetu Wolnej Europy.
W 1955 wydał broszurę pt. "Kryzys emigracji: problem federacji środkowo-wschodniej Europy". Trzy lata później na stałe zamieszkał w Londynie. Podjął pracę w polskiej firmie handlowej "Aquarius Trading Co. Ltd" w dzielnicy Chiswick. Skłócony z emigracją o profilu jednoznacznie antykomunistycznym współzakładał pismo "Oblicza Tygodnia" opowiadające się za współpracą wychodźstwa z krajem. Po przemianach październikowych był zwolennikiem pojednania i budowy mostów z Polską Ludową, w tym polską organizacją SD. Według badacza Krzysztofa Tarki wpływ na to miały jego agenturalne związki z wywiadem PRL, a wywołana uwikłaniem we współpracę depresja miała być także przyczyną tragicznej śmierci.
Był żonaty z Wandą Olszewską, która po 1945 pozostała w kraju. Krewna Wanda Grodzicka znalazła się w Londynie, sam Olszewski zaś mieszkał u Zofii Rosnerowej na Oakley Avenue w dzielnicy Ealing.
Zmarł 19 czerwca 1961 – umyślnie zatruł się gazem w swoim mieszkaniu. Został pochowany w Acton Cemetery na Park Royal Road w Londynie. Część spuścizny po Stanisławie Olszewskim, przechowywana po jego śmierci u przyjaciół, jest obecnie własnością Archiwum Instytutu Polskiego i Muzeum im. Generała Władysława Sikorskiego.
Jest jednym z bohaterów książki Krzysztofa Tarki "Jest tylko jedna Polska? Emigranci w służbie PRL" (LTW 2014).

</doc>
<doc id="1790664" url="https://pl.wikipedia.org/wiki?curid=1790664" title="Salomón Rondón">
Salomón Rondón

José Salomón Rondón Giménez (ur. 16 września 1989 w Caracas) – piłkarz wenezuelski grający na pozycji napastnika w angielskim klubie Everton F.C.
Kariera klubowa.
Wczesne lata.
Urodzony w Caracas Rondón swój debiut w Primera División Venezolana zaliczył w wieku zaledwie 17 lat, wystąpił wówczas w barwach swojego pierwszego seniorskiego klubu, Aragua Maracay w meczu z Carabobo Valencia 8 października 2006 roku. 8 kwietnia następnego roku strzelił swojego pierwszego gola w profesjonalnej piłce, a uczynił to w zremisowanym 2-2 meczu z Caracas FC.
Las Palmas.
Latem 2008 roku Rondón podpisał kontrakt z UD Las Palmas. Pierwszy mecz w nowym klubie zaliczył w towarzyskim spotkaniu z FC Barceloną B. Swój pierwszy oficjalny debiut zaliczył natomiast 4 października w pojedynku z Deportivo Alavés w ramach rozgrywek Segunda División. Rok później Rondón strzelił dla swojego klubu pierwszego gola, trafiając 2 września 2009 w Pucharze Króla przeciwko Cádiz CF, będąc najmłodszym zagranicznym strzelcem w historii Las Palmas (miał wtedy 19 lat 11 miesięcy i 17 dni).
Málaga.
19 lipca 2010 Málaga CF zakontraktowała Rondóna za rekordowe dla klubu z Andaluzji €3,5 miliona. Pierwszego gola dla nowego zespołu napastnik zaliczył w przegranym 1-2 domowym meczu z Sevillą w Primera División. Cztery dni później otworzył natomiast wynik w wygranym ostatecznie 2-0 pojedynku z Getafe CF. Trzeciego dołożył natomiast w kolejnym tygodniu w przegranym 2-3 starciu z Villarrealem.
1 maja 2011 Rondón strzelił gola, a jego Málaga potrafiła odwrócić losy meczu i wygrać 3-1 z Hérculesem Alicante. To był jego trzynasty gol w tamtym sezonie, co uczyniło go najskuteczniejszym Wenezuelczykiem w historii hiszpańskiej ekstraklasy, wcześniej ten rekord należał do Juana Arango. Ostatecznie jego drużyna uniknęła spadku, a on został był najlepszym strzelcem swojego zespołu w sezonie.
Rondón kolejny sezon rozpoczął jako zmiennik Ruuda van Nistelrooya, ale ostatecznie potrafił wygrać rywalizację z doświadczonym Holendrem i ponownie zostać najlepszym strzelcem zespołu.
Rubin Kazań.
W sierpniu 2012 Rondón podpisał umowę z występującym w Priemjer-Lidze Rubinem Kazań. Rosyjski zespół zapłacił za niego €10 milionów, będąc tym samym najdroższym wenezuelskim piłkarzem w historii. Swój debiut w lidze zawodnik zaliczył 12 sierpnia w wygranym 2-0 meczu z Dynamem Moskwa, a pierwszego gola strzelił 1 września w przegranym 1-2 spotkaniu z Terekiem Grozny.
Rondón pierwszy mecz w Lidze Europy UEFA zaliczył w meczu z Interem Mediolan, strzelając w tym meczu jednego gola. Samo spotkanie zakończył się wynikiem 2-2. W rewanżowym pojedynku, który Rubin wygrał 3-0, Wenezuelczyk również potrafił pokonać raz bramkarza rywali.
10 marca 2013 Rondón strzelił jedynego gola w wygranym meczu z mistrzami Kraju, zespołem Zenitu Sankt Petersburg. W rozgrywkach międzynarodowych zdołał strzelić gola w 100. minucie pojedynku z Levante UD. Jego gol przyczynił się do wygranej swojego zespołu 2-0 i awansu do dalszej fazy Ligi Europy.
19 kwietnia Rondón otworzył wynik, ale jego gol dał tylko remis 1-1 z Amkarem Perm. W kolejnym ligowym spotkaniu swojej drużyny z CSKA Moskwa, późniejszym mistrzem kraju, też zdołał strzelić gola, a jego drużyna wygrała 2-0.
1 września 2013 napastnik ustrzelił hat-tricka w wygranym 3-0 meczu z Urałem Jekaterynburg.
Zenit.
31 stycznia 2014 roku podpisał 5-letni kontrakt z Zenitem Sankt Petersburg.
West Bromwich Albion.
10 sierpnia 2015 roku Rondon podpisał 4-letni kontrakt z West Bromwich Albion. Napastnik kosztował angielski klub 12 milionów funtów. Jest on najdroższym zawodnikiem w historii klubu.
Dalian Yifang.
18 lipca 2019 roku podpisał kontrakt z chińskim zespołem Dalian Yifang w którym będzie występować na pozycji napastnika. Zespół pozyskujący zawodnika musiał zapłacić kwotę odstępnego wynoszącą 18 mln euro. Trzyletni kontrakt zawodnika opiewa na łączną kwotę 24 mln euro.
Kariera reprezentacyjna.
Rondón powołany został do kadry na Mistrzostwa Świata U-20 2009 w Egipcie. Strzelił dla swojej reprezentacji podczas tego turnieju cztery gole – podobnie jak swój reprezentacyjny kolega Yonathan del Valle zaliczył hat-tricka w wygranym 8-0 pojedynku z reprezentacją Tahiti. Jego drużyna w tym turnieju dotarła do 1/8 finału.
Już przed tym czempionatem zadebiutował w dorosłej reprezentacji Wenezueli, dokładniej 3 lutego w towarzyskim starciu przeciwko Haiti. Swojego pierwszego gola trafił w tym zespole w meczu przeciwko Salwadorowi 23 marca tego samego roku.

</doc>
<doc id="1790666" url="https://pl.wikipedia.org/wiki?curid=1790666" title="Pahraniczny">
Pahraniczny



</doc>
<doc id="1790668" url="https://pl.wikipedia.org/wiki?curid=1790668" title="Paweł Szczyrba">
Paweł Szczyrba

Paweł Szczyrba (ur. 9 stycznia 1981 w Warszawie) – polski lekkoatleta, tyczkarz.
Kariera.
Zawodnik Skry Warszawa największy sukces odniósł w 2002, kiedy to sięgnął po złoty medal mistrzostw Polski seniorów. Na arenie międzynarodowej jego największymi osiągnięciami była 10. lokata podczas mistrzostw świata juniorów (Santiago 2000) oraz 7. miejsce na młodzieżowych mistrzostwach Europy (Bydgoszcz 2003). Zdobywał medale mistrzostw Danii i Szwecji. Jest synem Stanisława Szczyrby, także tyczkarza oraz trenera lekkoatletycznego.

</doc>
<doc id="1790669" url="https://pl.wikipedia.org/wiki?curid=1790669" title="Direktor">
Direktor



</doc>
<doc id="1790675" url="https://pl.wikipedia.org/wiki?curid=1790675" title="Czuja (dopływ Katunia)">
Czuja (dopływ Katunia)

Czuja (ros. " Чуя ") – rzeka w Rosji, we wschodniej części Ałtaju, jeden z największych dopływów rzeki Katuń (prawy dopływ). Długość rzeki wynosi 281 km, powierzchnia zlewni 11 200 km².
Przebieg rzeki.
Źródła rzeki zlokalizowane są na północnych zboczach szczytów Ałtaju w pobliżu granicy rosyjsko – mongolskiej. W środkowym biegu przepływa przez obszary stepowe na rozległym płaskowyżu. Ujście do rzeki Katuń jako prawy dopływ w okolicach miejscowości Inja w Republice Ałtaju. 
Rzeka przeływa przez teren dwóch rejonów Republiki Ałtaju: Rejon kosz-agacki i Rejon ułagański. Największe miejscowości położone nad Czują to Kosz-Agacz i Aktasz.
Wzdłuż doliny rzeki Czuja przebiega droga federalna R256 (mająca także numer M52) nazywana na tym odcinku "Czujskim traktem".
Rzeka zamarza w okresie do końca października do końca kwietnia.

</doc>
<doc id="1790685" url="https://pl.wikipedia.org/wiki?curid=1790685" title="Nematyk">
Nematyk



</doc>
<doc id="1790686" url="https://pl.wikipedia.org/wiki?curid=1790686" title="Chytridiomycota">
Chytridiomycota



</doc>
<doc id="1790687" url="https://pl.wikipedia.org/wiki?curid=1790687" title="Collegium Carolinum">
Collegium Carolinum



</doc>
<doc id="1790692" url="https://pl.wikipedia.org/wiki?curid=1790692" title="Ulica Mariacka w Katowicach">
Ulica Mariacka w Katowicach

Ulica Mariacka w Katowicach (1876−1922 i 1939−1945 "Richard Holtzestraße") − jedna z ważniejszych ulic w katowickiej dzielnicy Śródmieście. Jej nazwa wywodzi się od Kościoła Mariackiego, do którego prowadzi. W 2008 ulicę przekształcono w deptak.
Przebieg.
Na całej swej długości ulica Mariacka to deptak. Swój bieg zaczyna przy skrzyżowaniu z ulicami Dworcową (dawniej "Bahnhofstraße") i A. Mielęckiego. Następnie krzyżuje się z ulicą Stanisława (również deptak) oraz ul. Francuską. Deptak kończy swój bieg przy Kościele Mariackim (plac bł. księdza Emila Szramka).
Historia.
Ulica Mariacka została zabudowana w drugiej połowie XIX wieku według planu Nepilly'ego z 1875 (blok zamknięty ulic na wschód od Rynku). W 1876 ulicy nadano nazwę "Richard Holtzestraße" na cześć, obchodzącego wtedy dwudziestopięciolecie pracy jako lekarz, Richarda Holtzego − przewodniczącego ówczesnej Rady Miejskiej Katowic. Pod koniec XIX wieku przy ulicy działała restauracja Kasulke. 27 stycznia 1901 w domu przy "Holtzestraße 18" urodził się Willy Fritsch − jedna z najważniejszych gwiazd dawnego kina niemieckiego.
Przed I wojną światową pod numerem "4"−"6" założono hotel "Savoy"; istniał do 1939; w okresie międzywojennym należał do A. Czaplickiego. W restauracji hotelu dnia 20 czerwca 1922 na uroczystym śniadaniu spotkali się Wojciech Korfanty i Józef Rymer ze Stanisławem Szeptyckim. W dwudziestoleciu międzywojennym przy ulicy swoją siedzibę miały: Bank Śląski - Banque de Silésie SA (oddział, pod numerem "24"), hotel Europejski (wzniesiony w latach 1930−1931 przy ul. Mariackiej 15), restauracja "Kessel" Juliusza Grundmanna (pod numerem "27"), restauracja Józefa Adamaszka (pod numerem "24"), cukiernia "Astoria" Walentego Rybki (ul. Mariacka 1), oddział towarzystwa ubezpieczeniowego Kotwica (pod numerem "3"). Około 1926 pod numerem "2" działalność prowadził Bank Dewizowy, pod numerem "12" − Górnośląski Bank Związkowy, pod numerem "17" − Ogólna Spółka Rewizyjna i Powiernicza "Vera". Przed II wojną światową przy ul. Mariackiej 5 założono Dom Techniczno-Handlowy "Industria" Ludwika Żmigroda. W latach 1925−1926 pod numerem "13" znajdował się konsulat Brazylii i redakcja oddziału Ilustrowanego Kuriera Codziennego, pod numerem "14" − biuro "Polskiego Kolejarza Górnośląskiego". Na rogu ul. Mariackiej, obok "Astorii", zlokalizowany był początkowy przystanek linii atobusowej Katowice −Sosnowiec, uruchomionej we wrześniu 1925. W dwudziestoleciu międzywojennym ulica Mariacka znana była z dużej ilości pracujących tu prostytutek, w szczególności po zlokalizowaniu na rogu z ul. Stanisława Hotelu Europejskiego, gdzie często wyczekiwały na klientów.
Kwartał ulic: św. Jana, Dworcowa, Mariacka, Andrzeja Mielęckiego, Stanisława i Starowiejska w zamyśle władz Katowic ma się stać tzw. "małym rynkiem". Pierwszym krokiem była organizacja konkursu na opracowanie koncepcji programowo-przestrzennej, urbanistyczno-architektonicznej zagospodarowania ulic św. Jana, Dworcowej, Mariackiej oraz Andrzeja Mielęckiego, Stanisława i Starowiejskiej w 2005, który wygrało konsorcjum Autorska Pracownia Architektury Kuryłowicz &amp; Associates i Biuro Autorskie "A i R" Jurkowscy Architekci, min. za "dwustronne obsadzenie drzewami ulicy Mariackiej odtwarza jej pierwotny charakter alei ulicznej zamkniętej widokiem kościoła NMP". Remont ulicy Mariackiej przeprowadzono w 2008; koszt przebudowy wyniósł około 12 milionów złotych.
W dniach 4−26 lipca 2009 na ulicy Mariackiej odbył się cykl imprez "Letnie Granie na Mariackiej". 22 września 2009 rozpoczął działalność portal internetowy, poświęcony ulicy − Mariacka.eu.
Znajdujące się na tej ulicy nowoczesne ławki i stół Elipse, projektu Macieja Rutkowskiego, zostały nagrodzone w konkursie Śląska Rzecz (2009). Dnia 6 września 2010 odbyła się impreza Mariacka.OPEN, w dniach 8−17 września 2010 na deptaku znajdował się "Jarmark Katowicki", promujący miasto i sam deptak; 18 i 19 września 2010 na ulicy Mariackiej odbyły się koncerty bluesowe, a 21 września 2010 otwarto wystawę "Katowickie Synagogi", prezentująca materiały archiwalne dotyczące katowickiej synagogi, pochodzące z archiwum Urzędu Miasta Katowice. Od 2009 na ulicy Mariackiej cyklicznie odbywa się szereg imprez plenerowych i koncertów oraz wydarzeń kulturalnych. Pod koniec 2010 kamienicę na rogu ul. Francuskiej i ul. Mariackiej wyburzono. 27 marca 2011 na ul. Mariackiej odbył się koncert "Solidarni z Białorusią", zorganizowany przez Stowarzyszenie Inicjatywa Wolna Białoruś. Pod koniec kwietnia 2011 na deptaku zasadzono trzydzieści ozdobnych drzewek wiśni piłkowanej; rozpoczęto także naprawę odcinka od skrzyżowania z ul. Francuską do Kościoła Mariackiego (koszt naprawy szacowany jest na milion złotych, trwała do czerwca 2011; w 2010 ta część deptaku została uszkodzona przez betoniarkę).
Obiekty i instytucje.
Historyczne obiekty.
Przy ulicy Mariackiej znajdują się następujące historyczne obiekty:
Instytucje.
Przy ulicy Mariackiej swoją siedzibę mają: galeria "AMC SZTUKA", Hotel Śląski, przedsiębiorstwa wielobranżowe, restauracje, agencje i biura turystyczne, towarzystwa gospodarcze, niepubliczne zakłady opieki zdrowotnej, Fundacja Rozwoju Demokracji Lokalnej − Ośrodek Kształcenia Samorządu Terytorialnego, Instytut Gospodarki Nieruchomościami, kancelarie notarialne, Polski Związek Motorowy, Telefon Informacyjny AA.
Komunikacja.
Przy ulicy Francuskiej, krzyżującej się z ul. Mariacką, znajduje się przystanek "Katowice Mariacka", przy którym zatrzymują się linie autobusowe Komunikacyjnego Związku Komunalnego Górnośląskiego Okręgu Przemysłowego (KZK GOP). Na ulicy znajduje się również stacja roweru miejskiego.
Wydarzenia.
W dniach 25-26 sierpnia 2012 na ulicy Mariackiej odbyło się Grand Prix Polski w pétanque - rozgrywki najlepszych drużyn z Polski i zaproszonych gości z zagranicy (Białoruś, Czechy, Słowacja, Ukraina) w konkurencji tripletów. Wśród drużyn z Polski znaleźli się finaliści takich imprez jak Puchar Polski w pétanque, Centrope Cup czy Międzynarodowy Festiwal Pétanque, a także najlepsze drużyny eliminacji Mistrzostwa Polski. Za realizację imprezy odpowiadały Stowarzyszenie Domu Miasta Saint-Etienne i Śląski Klub Petanque "Carbon".

</doc>
<doc id="1790693" url="https://pl.wikipedia.org/wiki?curid=1790693" title="Giuseppe Maria Crespi">
Giuseppe Maria Crespi

Giuseppe Maria Crespi zw. Lo Spagnuolo lub Lo Spagnolo (ur. 14 marca 1665 w Bolonii, zm. 16 lipca 1747 tamże) – włoski malarz okresu baroku.
Był uczniem Domenica Marii Canutiego i Carla Cignaniego. W l. 1688-89 odbył podróż do Emilii, Wenecji i Marche. Przebywał też w Wiedniu, gdzie od 1695 współpracował przy dekoracji pałacu księcia Eugeniusza Sabaudzkiego. Wykonał freski w Palazza Peppoli w Bolonii. Pracował też dla wielkiego księcia Toskanii Ferdynanda. W 1710 został pierwszym dyrektorem bolońskiej Accademia Clementina. Około 1712 wykonał dla kardynała Ottoboniego cykl obrazów „Siedem sakramentów”. W l. 1700-20 prowadził własną pracownię malarską. Do jego uczniów należeli m.in. Giovanni Battista Piazzetta i Pietro Longhi. Wywarł wielki wpływ na malarstwo weneckie XVIII w.
Malował obrazy religijne oraz sceny rodzajowe, pastoralne, mitologiczne, portrety i martwe natury. Pozostawał pod wpływem twórczości Correggia i Carraccich. Jego obrazy wyróżniają masywne postaci w naturalistycznym ujęciu, mocne efekty świetlne i ciemna tonacja.

</doc>
<doc id="1790694" url="https://pl.wikipedia.org/wiki?curid=1790694" title="LIO 2016">
LIO 2016



</doc>
<doc id="1790695" url="https://pl.wikipedia.org/wiki?curid=1790695" title="Uniwersytet Techniczny w Brunszwiku">
Uniwersytet Techniczny w Brunszwiku

Technische Universität Carolo-Wilhelmina zu Braunschweig (pol. "Uniwersytet Techniczny Carlo Wilhelmina w Brunszwiku") – publiczna uczelnia techniczna w Brunszwiku, założona w 1745 pod nazwą "Collegium Carolinum".
Należy do związku niemieckich uniwersytetów technicznych TU9.
Wydziały i obszary kształcenia.
Na Uniwersytecie znajduje się sześć wydziałów.

</doc>
<doc id="1790696" url="https://pl.wikipedia.org/wiki?curid=1790696" title="TU9">
TU9

TU9 German Universities of Technology e. V. – związek dziewięciu największych, najstarszych i najbardziej prestiżowych uniwersytetów technicznych w Niemczech.
Stowarzyszenie zostało założone w 2003 roku jako nieformalny związek pod przewodnictwem założyciela, Horsta Hipplera. Od stycznia 2006 roku działa jako zarejestrowane stowarzyszenie non-profit.
Członkowie.
Członkami TU9 są uczelnie powstałe na terenie Niemczech przed 1900 rokiem.
Misja.
Misją TU9 jest pośredniczenie między społeczeństwem, gospodarką i polityką. Ma na celu kształcenie inżynierów. Wspierają one zapewnianie jakości w edukacji technicznej. Na początku 2010 roku członkowie TU9 opowiedzieli się za wprowadzeniem ponownego dyplomu inżyniera dla swoich absolwentów, co powodowałoby wprowadzenie pięcioletnich studiów inżynierskich.

</doc>
<doc id="1790697" url="https://pl.wikipedia.org/wiki?curid=1790697" title="Jerzy Cyrankiewicz">
Jerzy Cyrankiewicz



</doc>
<doc id="1790698" url="https://pl.wikipedia.org/wiki?curid=1790698" title="Technische Universität Braunschweig">
Technische Universität Braunschweig



</doc>
<doc id="1790704" url="https://pl.wikipedia.org/wiki?curid=1790704" title="Inia (dopływ Obu)">
Inia (dopływ Obu)

Inia (ros. " Иня ") – rzeka w Rosji, w zachodniej części Syberii, prawy dopływ Obu. Długość rzeki wynosi 663 km, powierzchnia dorzecza 17 600 km2.
Przebieg rzeki.
Źródła rzeki zlokalizowane są w centralnej części Zagłębia Kuźnieckiego w Obwodzie kemerowskim, na wysokości 260 m n.p.m. Rzeka zasilana jest głównie wodami z topniejących śniegów. W środkowym biegu, na przeważającej długości, płynie w kierunku północno-zachodnim. W dolnym biegu zakręca w stronę południowo-zachodnią. Ujście do rzeki Ob jako prawy dopływ około 5 km na południowy-wschód od centrum Nowosybirska.
Największe miejscowości położone nad Inią to Poilsajewo, Lenińsk Kuźniecki, Toguczin i Nowosybirsk.
Rzeka zamarza w okresie do początku listopada do połowy kwietnia. W okresie wiosennym rzeka jest żeglowna. Jest również wykorzystywana do spławiania drewna. Podczas wysokich stanów wody może być wykorzystywana do raftingu.

</doc>
<doc id="1790705" url="https://pl.wikipedia.org/wiki?curid=1790705" title="Dąbrowica-Kolonia">
Dąbrowica-Kolonia

Dąbrowica-Kolonia – wieś w Polsce położona w województwie wielkopolskim, w powiecie tureckim, w gminie Dobra.
W latach 1975–1998 miejscowość należała administracyjnie do województwa konińskiego.

</doc>
<doc id="1790706" url="https://pl.wikipedia.org/wiki?curid=1790706" title="Toki (Ukraina)">
Toki (Ukraina)

Toki (ukr. Токи, "Toky") – wieś w rejonie podwołoczyskim obwodu tarnopolskiego Ukrainy, w pobliżu źródeł Zbrucza.
Historia.
Dawniej, do I rozbioru Polski w 1772 było to przedmieście położonego po obu brzegach Zbrucza, miasteczka Ożohowce (Ożygowce, Orzechowce), którego historia sięga XV wieku. W drugiej połowie XVI wieku nabyli je książęta Zbarascy. Pod koniec XVI wieku książę Janusz Zbaraski na cyplu wyspy zbudował tutaj zamek na planie trójkąta z trzema basztami na rogach, otoczony moczarami Zbrucza. Wyspę łączyły z lądem grobla i most zwodzony. W 1631 r. Ożohowce przeszły na własność książąt Wiśniowieckich, w czyim posiadaniu pozostawały do wygaśnięcia rodu w pierwszej połowie XVIII wieku. W 1649 r. baszta zamkowego mostu zwodzonego przekształcona została na kościół parafialny. Po śmierci ks. Michała Serwacego Wiśniowieckiego, ostatniego z Wiśniowieckich Ożohowce przechodziły drogą spadku na Ogińskich, potem Wielhorskich. W 1766 cały klucz ożohowiecki sprzedany został Ignacemu Cetnerowi, potem odkupił go Jan Antoni Czarnecki, pod koniec czyjego życia I rozbiór Polski odciął od Ożohowiec przedmieście Toki, które znalazły się w granicach zaboru austriackiego. Po Czarneckich Toki odziedziczyli Matkowscy, następnie były własnością hr. Włodzimierza Dzieduszyckiego, przyrodnika, założyciela Muzeum Dziedzuszyckich we Lwowie. W 1900 dobra Toki były własnością Dornbachów.
W okresie II Rzeczypospolitej Toki leżały w powiecie zbaraskim województwa tarnopolskiego (od 1934 r. w gminie Koszlaki).
Stacjonowały tu jednostki graniczne Wojska Polskiego: we wrześniu 1921 w Tokach wystawiła placówkę 2 kompania 23 batalionu celnego, w październiku 1922 stacjonował sztab 3 kompanii 38 batalionu celnego, a po 1924 kompania graniczna KOP „Toki”.

</doc>
<doc id="1790707" url="https://pl.wikipedia.org/wiki?curid=1790707" title="Kaczka (województwo wielkopolskie)">
Kaczka (województwo wielkopolskie)

Kaczka – wieś w Polsce położona w województwie wielkopolskim, w powiecie tureckim, w gminie Dobra.
W latach 1975–1998 miejscowość należała administracyjnie do województwa konińskiego.

</doc>
<doc id="1790708" url="https://pl.wikipedia.org/wiki?curid=1790708" title="Młyny Strachockie">
Młyny Strachockie

Młyny Strachockie – wieś w Polsce położona w województwie wielkopolskim, w powiecie tureckim, w gminie Dobra.
W latach 1975–1998 miejscowość należała administracyjnie do województwa konińskiego.

</doc>
<doc id="1790709" url="https://pl.wikipedia.org/wiki?curid=1790709" title="Żeronice (kolonia w województwie wielkopolskim)">
Żeronice (kolonia w województwie wielkopolskim)

Żeronice – kolonia w Polsce położona w województwie wielkopolskim, w powiecie tureckim, w gminie Dobra.
W latach 1975–1998 miejscowość należała administracyjnie do województwa konińskiego.

</doc>
<doc id="1790711" url="https://pl.wikipedia.org/wiki?curid=1790711" title="Benjamin Gerritsz. Cuyp">
Benjamin Gerritsz. Cuyp

Benjamin Gerritsz. Cuyp (ur. w 1612 w Dordrechcie, zm. 28 sierpnia 1652 tamże) – holenderski malarz okresu baroku, przyrodni brat Jacoba Gerritsz. Cuypa (1594-1652), wuj Aelberta Cuypa.
Inne wersje nazwiska: Cuijp, Kuyp.
W 1631 został przyjęty do gildii św. Łukasza w Dordrechcie. Malował przede wszystkim sceny biblijne, w których wykorzystywał Rembrandtowski światłocień. Uległ też wpływom Leonaerta Bramera, Adriaena Brouwera i Adriaena van Ostadego. Poza motywami religijnymi malował również obrazy rodzajowe (chłopi i żołnierze) i sceny bitewne.

</doc>
<doc id="1790712" url="https://pl.wikipedia.org/wiki?curid=1790712" title="Floksztrumpf">
Floksztrumpf

Nazwisko Floksztrumpf (Flokstrumpf) nosili:

</doc>
<doc id="1790714" url="https://pl.wikipedia.org/wiki?curid=1790714" title="Tabarè Viudez">
Tabarè Viudez



</doc>
<doc id="1790715" url="https://pl.wikipedia.org/wiki?curid=1790715" title="Cziczkajuł">
Cziczkajuł

Cziczkajuł (ros. " Чичкаюл ") – rzeka w Rosji, w zachodniej części Syberii, w Obwodzie tomskim, prawy dopływ rzeki Czułym (dorzecze Obu). Długość rzeki wynosi 450 km, powierzchnia dorzecza 6 150 km2.
Przebieg rzeki.
Źródła rzeki zlokalizowane są na "Równinie Czułymskiej" w Obwodzie tomskim, na wysokości 180 m n.p.m. Rzeka zasilana jest głównie wodami z topniejących śniegów. Na przeważającej długości płynie w kierunku zachodnim. Ujście do rzeki Czułym jako prawy dopływ, na wysokości 80 m n.p.m.
Rzeka zamarza w okresie do końca października do końca kwietnia. W okresie wiosennym, w dolnym biegu jest żeglowna.

</doc>
<doc id="1790716" url="https://pl.wikipedia.org/wiki?curid=1790716" title="Birky (rejon kozielecki)">
Birky (rejon kozielecki)

Birky (ukr. Бірки) – wieś na Ukrainie, w obwodzie czernihowskim, w rejonie kozieleckim. W 2001 roku liczyła 330 mieszkańców.
4 stycznia 1886 roku we wsi zmarł pisarz Michał Czajkowski.

</doc>
<doc id="1790717" url="https://pl.wikipedia.org/wiki?curid=1790717" title="Jan Provoost">
Jan Provoost

Jan Provoost lub Provost (ur. ok. 1465 w Mons, zm. w 1529 w Brugii) – niderlandzki malarz okresu renesansu.
Uczył się w warsztacie Simona Marmiona w Valenciennes. Przed 1491 poślubił wdowę po nim. W 1493 uzyskał tytuł mistrza w Antwerpii. W 1494 osiadł w Brugii. W 1521 gościł w swoim domu Albrechta Duerera, który portretował go dwukrotnie.
W jego dziełach widać wpływy Rogiera van der Weydena i Quentina Massysa.

</doc>
<doc id="1790719" url="https://pl.wikipedia.org/wiki?curid=1790719" title="Kultura protomierzanowicka">
Kultura protomierzanowicka

Faza/kultura protomierzanowicka (dawniej nazywana kulturą Chłopice-Veselè) – kultura, która pojawiła się prawdopodobnie jeszcze u schyłku istnienia krakowsko-sandomierskiej grupy kultury ceramiki sznurowej. Powstała zapewne na Wyżynie Małopolskiej i dała początek przemianom, dzięki którym wykrystalizowała się kultura mierzanowicka.
Występowanie.
W Polsce swoim rozproszonym zasięgiem objęła górne dorzecze górnej Wisły, górnego Bugu i górnej Odry, na zachodzie granica przebiegała wzdłuż Prosny, natomiast na północy stanowi ją prawdopodobnie rubież Pojezierza Mazurskiego. Na południe od Karpat zajmuje część zachodniej Słowacji i wschodnich Moraw, to jest obszary w dorzeczu Wagu i lewobrzeżnego dorzecza Morawy, poza tym we wschodniej Słowacji Kotlinę Koszycką. Na wschodzie występuje ona w dorzeczu górnego Dniestru i Bugu (tzw. Kotlina Nadbużańska).
Obrządek pogrzebowy.
Zdecydowanie panował obrządek szkieletowy. Z terenu Polski znany jest tylko jeden ciałopalny grób z Wierzbnika (dziś teren Starachowic). W grobach szkieletowych zmarli leżą w jamach o zarysie kolistym, owalnym lub prostokątnym (z zaokrąglonymi narożnikami) i ułożeni są na dnie jamy lub skrzyni grobowej na boku (mężczyźni na prawym, kobiety na lewym), z nogami przeważnie dość silnie podkurczonymi (zgiętymi w kolanach mniej więcej pod kątem prostym). Obie ręce złożone są na pasie, na piersiach lub tylko jedna ręka tak złożona, a druga wyprostowana i wyciągnięta wzdłuż ciała. W orientacji szkieletów według stron świata panuje dość duża różnorodność, jednak na niektórych stanowiskach obserwuje się tendencję do układania zmarłych na osi wschód-zachód.

</doc>
<doc id="1790723" url="https://pl.wikipedia.org/wiki?curid=1790723" title="Mistrzostwa świata w wioślarstwie juniorów">
Mistrzostwa świata w wioślarstwie juniorów



</doc>
<doc id="1790724" url="https://pl.wikipedia.org/wiki?curid=1790724" title="Mistrzostwa świata w tenisie stołowym juniorów">
Mistrzostwa świata w tenisie stołowym juniorów



</doc>
<doc id="1790725" url="https://pl.wikipedia.org/wiki?curid=1790725" title="Scania serii R">
Scania serii R

Scania serii R - ciężki samochód ciężarowy produkowany przez szwedzkiego producenta aut ciężarowych Scania od 2004 roku.
W 2005, 2010 i 2017 roku Scania serii R otrzymała tytuł Międzynarodowego Samochodu Ciężarowego Roku (International Truck of the Year). W 2009, 2013 roku ciężarówka przeszła modernizację. W 2013 roku model R zastąpił nowszy model R Streamline.
Warianty.
Wszystkie pojazdy były produkowane jako ciągniki siodłowe lub podwozie w różnych wariantach napędu:
Silniki.
Pojazdy wyposażone były w jednostki napędowe o pojemnościach 9-, 12- i 16 litrowe oraz mocach od 230 do 730 KM. W 2007 roku wprowadzono silniki serii XPi o mocach 360, 400, 440 i 480 KM spełniające normę emisji spalin Euro 5. W połowie kwietnia 2010 roku wprowadzono wersję z silnikiem V8 o mocy 730 KM z wtryskiem paliwa XPi o pojemności 16 l.
Na bazie silnika zasilanego wysokim ciśnieniem XPI Scania zgodnie z dyrektywą UE o ochronie środowiska wprowadziła silnik o normie emisji spalin Euro 6. Silnik zmodernizowano o filtr DPF (filtr cząstek stałych), układ SCR oraz nowe oprogramowanie jednostki ECU. 
Wnętrze pojazdu.
Przestrzenne wnętrze kabiny kierowcy jest ergonomiczne i przyjazne dla użytkownika. W pełni regulowana kierownica pozwala każdemu zająć właściwą pozycję. Regulowane podgrzewane fotele wyposażone są w pełną pneumatyką. Pod dolnym łóżkiem znajduje się obszerny schowek lub za dopłatą lodówka.

</doc>
<doc id="1790726" url="https://pl.wikipedia.org/wiki?curid=1790726" title="Chris Morris">
Chris Morris

Chris Morris, właśc. Christopher Barry Morris (ur. 24 grudnia 1963 w Newquay) – piłkarz irlandzki grający na pozycji prawego obrońcy.
Kariera klubowa.
Karierę piłkarską Morris rozpoczął w angielskim Sheffield Wednesday. W 1982 roku podpisał profesjonalny kontrakt z tym klubem, a w sezonie 1983/1984 zadebiutował w rozgrywkach Division Two. Na koniec sezonu awansował z Sheffield do Division One. W klubie tym spędził łącznie cztery sezony i w tym okresie rozegrał 74 ligowe mecze, w których zdobył jedną bramkę.
10 sierpnia 1987 roku Morris przeszedł za 125 tysięcy funtów do szkockiego Celtiku Glasgow. W Scottish Premier League zadebiutował 8 sierpnia 1987 w wygranym 4:0 wyjazdowym spotkaniu z Greenock Morton F.C. Od czasu debiutu był podstawowym graczem Celtiku. W 1988 roku wywalczył z nim swoje pierwsze i jedyne mistrzostwo Szkocji. W tym samym roku, a także w 1989 roku, zdobył Puchar Szkocji. Zawodnikiem Celtiku Irlandczyk był przez 5 sezonów. Jego dorobek to 158 meczów, w których strzelił 8 bramek.
14 sierpnia 1992 roku Morris zmienił klub i został piłkarzem Middlesbrough F.C. W barwach „Boro” swoje pierwsze spotkanie rozegrał 15 sierpnia 1992 przeciwko Coventry City (1:2). W 1993 roku spadł z Middlesbrough do Division One i w tej lidze grał przez dwa lata. W latach 1995–1997 ponownie występował w rozgrywkach Premier League. Karierę piłkarską zakończył pod koniec sezonu 1996/1997 z powodu kontuzji więzadła krzyżowego przedniego.
Kariera reprezentacyjna.
Pomimo że Morris urodził się w Anglii, to reprezentował barwy Irlandii. W reprezentacji zadebiutował 10 listopada 1987 roku w wygranym 5:0 towarzyskim spotkaniu z Izraelem. W 1988 roku został powołany przez selekcjonera Jacka Charltona do kadry na Euro 88. Tam był podstawowym zawodnikiem swojej drużyny i wystąpił w 3 meczach: z Anglią (1:0), ze Związkiem Radzieckim (1:1) oraz z Holandią (0:1). W 1990 roku grał w pierwszym składzie Irlandii na Mistrzostwach Świata we Włoszech. Tam zaliczył 5 występów: z Anglią (1:1), z Egiptem (0:0), z Holandią (1:1), w 1/8 finału z Rumunią (0:0, karne 5:4) i w ćwierćfinale z Włochami (0:1). Od 1987 do 1992 roku rozegrał w kadrze narodowej 35 meczów.

</doc>
<doc id="1790727" url="https://pl.wikipedia.org/wiki?curid=1790727" title="Etosuksymid">
Etosuksymid

Etosuksymid (łac. "Ethosuximidum") – organiczny związek chemiczny stosowany jako lek przeciwdrgawkowy. Hamuje impulsy elektryczne w mózgu, będące przyczyną napadów padaczki. Zmniejsza i łagodzi napady padaczkowe, zapobiega ich powstawaniu. Jest związkiem chiralnym, produkt farmaceutyczny jest mieszaniną racemiczną obu enancjomerów.
Farmakokinetyka.
Lek dobrze wchłania się z przewodu pokarmowego. Maksymalne stężenie w osoczu krwi osiąga po ok. 1–7 godzin. Biologiczny okres półtrwania etosuksymidu wynosi 20–40 godzin u dzieci, 40–70 godzin u osób dorosłych. Metabolizm zachodzi w wątrobie. Wydalanie następuje przez nerki.
Dawkowanie.
Doustnie. Dawkę i częstotliwość stosowania ustala lekarz. Zwykle dorośli początkowo 1 kapsułkę, następnie należy stopniowo zwiększać dawkę dobową co 4–7 dni o 1 kapsułkę aż do ustąpienia napadów.
Uwagi.
Etosuksymidu nie należy stosować w okresie karmienia piersią. W trakcie leczenia nie należy spożywać alkoholu, prowadzić pojazdów oraz obsługiwać maszyn. Podczas przyjmowania leku zaleca się okresową kontrolę obrazu krwi.

</doc>
<doc id="1790728" url="https://pl.wikipedia.org/wiki?curid=1790728" title="Kościół św. Michała w Monachium">
Kościół św. Michała w Monachium

Kościół św. Michała w Monachium (niem. Jesuitenkirche St. Michael) – kościół położony na monachijskim Starym Mieście przy Neuhauser Str. 6, w strefie ruchu pieszego, niemal w połowie drogi pomiędzy Placem Mariackim a Bramą Karola. Tuż obok, na wschód od kościoła, znajdowały się najstarsze obwarowania miejskie z czasów księcia Henryka Lwa. Obwarowania kończyły się w miejscu, gdzie prowadząca od bramy Karola dość szeroka Neuhauserstrasse lekko skręca i biegnie dalej w kierunku Placu Mariackiego już jako Kaufingerstrasse. Jeszcze do XIX w. stała na granicy tych ulic brama miejska, zwana Kaufingertor albo Schöne Turm (Piękna Wieża). Po wyburzeniu bramy poszerzono ulicę Neuhauserstrasse i utworzono niewielki, trójkątny plac, dzięki któremu kościół i przylegające doń skrzydło dawnego kolegium jezuickiego zyskały wyjątkowo reprezentacyjną oprawę, zwłaszcza że obie ulice, Neuhauserstrasse i Kaufingerstrasse zawsze stanowiły część głównego ciągu handlowego, zwanego w średniowieczu Via Salaria (Droga Solna).
Katolicki kościół św. Michała mający za patrona Archanioła Michała, pierwsze wybitne dzieło renesansu w Monachium i największy renesansowy kościół na północ od Alp, stanowi w rzeczywistości stylistyczne przejście od renesansu do baroku. Wiele pomysłów architektonicznych, związanych z jego budową zostało zaczerpniętych z jezuickiego kościoła-matki – Il Gesù w Rzymie. Sam kościół św. Michała stał się z kolei wzorcem architektonicznym dla wielu jezuickich budowli barokowych na obszarze niemieckojęzycznym. W przeszłości był również duchowym centrum kontrreformacji w Bawarii.
Historia.
W 1556 książę Albrecht V Bawarski uzgodnił z jezuitami budowę szkoły wyższej w Monachium (obecne Państwowe Wilhelmsgymnasium, najstarsze humanistyczne gimnazjum w Bawarii). Aby zrealizować ten plan, potrzebne było wzniesienie nowej siedziby. W rzeczywistości plany te nigdy nie wyszły poza fazę projektów.
Syn księcia, Wilhelm V Pobożny podjął na nowo projekt wybudowania kolegium jezuickiego wraz z towarzyszącym mu kościołem. Wilhelm V wychowany został przez jezuitów na gorliwego katolika a przydomek "Pobożny" otrzymał ponieważ w owych czasach był uważany za najbardziej katolickiego władcę Bawarii. Jako zdecydowany zwolennik kontrreformacji chciał poprzez wzniesienie projektowanego kolegium zawczasu przyczynić się do jej postępów a zarazem dać świadectwo swym duchowych przekonaniom, sięgającym jeszcze czasów rzymskich, epoki cesarzy Konstantyna i Justyniana kiedy chrześcijaństwo zostało oficjalnie uznane najpierw za religię tolerowaną a następnie za panującą.
W 1583 książę położył kamień węgielny pod budowę kościoła - pierwszej, dużej świątyni wznoszonej przez jezuitów w północnej Europie. Kierownictwo robót budowlanych powierzono kamieniarzowi i muratorowi Wolfgangowi Millerowi, przy czym w dokumentach jako budowniczowie kościoła w początkowym etapie wymieniani są również augsburski murator Wendel Dietrich i pochodzący z Niderlandów Friedrich Sustris, który kształcił się we Włoszech, a od 1580 przebywał na dworze w Monachium. Projektant kościoła pozostaje nieznany. Monumentalne sklepienie kolebkowe, do dziś drugie pod względem wysokości wolno wznoszące się sklepienie kolebkowe na świecie zostało ukończone na przełomie 1587/1588. Pomimo ówczesnych pesymistycznych głosów co do jego wytrzymałości, sklepienie dotrwało aż do naszych czasów, do 1944, kiedy to runęło w wyniku bombardowań.
Mniej wytrzymała okazała się za to wieża, wzniesiona od strony wschodniej między nawą a prezbiterium, która runęła w 1590, niszcząc przy tym prezbiterium; sklepienie nawy głównej wytrzymało sile uderzenia. Książę Wilhelm V uznał to za znak nieba, iż powstający kościół jest zbyt mały. Budowę jednak początkowo wstrzymano. Podjęto ją na nowo dopiero w 1593, prawdopodobnie pod kierownictwem Friedricha Sustrisa i według jego planów. Książę znów sięgnął do szkatuły, mocno już nadwerężonej dotychczasowym finansowaniem jezuitów. W 1597 kościół był już ukończony a 6 lipca miała miejsce jego uroczysta konsekracja. Kościół otrzymał wezwanie św. Michała a konsekrację uświetniło ośmiogodzinne, specjalnie na tę okazję przygotowane misterium z udziałem 900 aktorów, pokazujące walkę patrona świątyni z szatanem. Wilhelm V przez swą gorliwość związaną z finansowaniem budowy doprowadził skarb państwa na skraj bankructwa. Ostatecznie kościół św. Michała, wzorowany na kościele-matce jezuitów, rzymskim Il Gesù wydatnie przerósł swój pierwowzór pod względem rozmiarów i sam stał się wzorem dla ponad 100 budowli kościelnych.
Jezuici prowadzili kościół i kolegium aż do kasaty zakonu w 1773. W tym samym roku kościół św. Michała zyskał status kościoła dworskiego, tj. podporządkowanego władzy świeckiej (króla, księcia, itp.). W wyniku sekularyzacji przeprowadzonej w Bawarii w latach 1802-1803 kościół i kolegium stały się własnością królewską. Do dziś Kościół św. Michała jest oficjalnie własnością Wolnego Państwa Bawarii.
Dopiero w 1921 r. jezuici powrócili do swojego kościoła. Podczas drugiej wojny światowej a zwłaszcza 22 listopada 1944 kościół św. Michała został ciężko zniszczony; runęło jego sklepienie. W latach 1946-1948 odbudowano kościół, w tym również zawalone sklepienie. W latach 1971-1972 przeprowadzono renowację fasady kościoła. W 1981 r. zrekonstruowano stiukowe dekoracje sklepienia oraz figurę Chrystusa Zbawiciela, którą ponownie umieszczono na szczycie fasady kościoła. Kolejne prace konserwacyjne fasady podjęto w 2009 r.
Zniszczone dzwony.
Książę Ferdynand w 1585 r. ufundował dla kościoła św. Michała 4 dzwony, odlane przez Hansa Freya z Kempten (Allgäu). Poza wizerunkiem księcia i jego herbem dzwony nosiły następujące inskrypcje:
Dzwony uległy zniszczeniu w 1944 r., jednak ich fragmenty posłużyły do odlewu drugiego pod względem wielkości dzwonu dla kościoła Teatynów w Monachium.
Architektura.
Fasada.
Trzykondygnacyjna fasada kościoła św. Michała została ukształtowana raczej w duchu renesansu niderlandzkiego niż baroku. Jej wystrój ma zarówno sakralny jak i świecki (dworski) charakter a rozczłonkowanie i podporządkowanie charakterowi ulicy, przy której kościół się znajduje, zbliża ją raczej do średniowiecznych ratuszy. Fasada jest obrazem dziejów Bawarii od czasów najdawniejszych aż do księcia Wilhelma V. Podkreśla ona miejsce Wittelsbachów w tych dziejach akcentując potęgę ich władzy w łączności z Bogiem i cesarstwem. Przedstawiają to poszczególne posągi władców umieszczone w niszach fasady. Fasada posiada też wyraźne rysy teologiczne, bowiem na samym jej szczycie króluje Chrystus jako Zbawiciel. Poniżej są trzy postacie książąt z rodu Agilolfingów, zasłużonych wprowadzeniem i ugruntowaniem chrześcijaństwa w Bawarii: Ottona, Theodowalda i Hugiberta. Poniżej, w drugim rzędzie znajdują się: książę Tassilon, Otton Wittelsbach, cesarz Karol Wielki, Krzysztof, król Danii, Szwecji i Norwegii, poprzednio książę Bawarii i palatyn Neunburga w Górnym Palatynacie, następnie książę Albrecht IV i cesarz Ruprecht. Najniżej znajdują się: cesarz Maksymilian I, Ludwik Bawarski, książęta Albrecht V i Wilhelm V oraz cesarze Karol V i Ferdynand I. W przyziemiu znajdują się dwa symetryczne olbrzymie portale, z czerwonego marmuru, projektu Sustrisa, prowadzące do wnętrza kościoła. Pomiędzy nimi, w złotej niszy, umiejscowiony jest patron kościoła, św. Michał, prowadzący przy pomocy włóczni walkę ze Złem tego świata w imię prawdziwej wiary. Figura została odlana z brązu przez Martina Freya w 1592 r. według modelu Huberta Gerharda. Pod rzeźbą widnieje order Złotego Runa, najwyższe wówczas odznaczenie austriackie, które książę ze Wilhelm V otrzymał za pomoc okazaną Austrii w walce z Turkami oraz za stłumienie reformacji w arcybiskupstwie kolońskim w 1582 r.
Wystrój wewnętrzny.
Kościół św. Michała jest długi na 78,20 m i szeroki na 20,29 m. Szerokość prezbiterium wynosi 18 m a wysokość nawy głównej: 28,16 m.
Wnętrze kościoła przedstawia triumf katolicyzmu jako prawdziwego chrześcijaństwa podczas kontrreformacji. Temu założeniu jest podporządkowany cały wystrój świątyni. Wnętrze tworzy nawa z transeptem ukrytym w bryle kościoła. W przeciwieństwie do pierwowzoru nie ma kopuły na skrzyżowaniu nawy i transeptu. Do nawy otwierają się arkadami kaplice boczne, po trzy z każdej strony. Kaplice te, uzupełniające się parami, tworzą swoistą drogę ćwiczeń mających według reguły twórcy zakonu jezuitów, św. Ignacego Loyoli oczyszczać dusze na drodze do zbawienia. Temu została podporządkowana ich symbolika, ukazująca drogę od grzechu (wejście do kościoła) do zmartwychwstania, świętości i oddania się Bogu (co symbolizuje ołtarz główny). Początek oczyszczenia symbolizować ma z kolei chrzcielnica i wsparty na niej ogromny anioł z brązu, dzieło Huberta Gerharda z 1595 roku, przeznaczone początkowo do nagrobku księcia Wilhelma V. Nad kaplicami znajdują się głębokie empory, w których umieszczone są okna. Światło pada więc z góry, co symbolizować ma wznoszenie się z ciemnego, ziemskiego padołu (rząd ciemnych kaplic) ku światłu, ku niebu. W murach międzyarkadowych, rozczłonkowanych pilastrami znajdują się nisze a w nich posągi aniołów, dźwigających narzędzia Męki Pańskiej. Nawa główna jest oddzielona od prezbiterium dużym łukiem tęczowym. Prezbiterium jest podniesione w stosunku do posadzki nawy o siedem stopni, co ma symbolizować siedem stopni święceń kapłańskich. Prezbiterium jest bezpośrednio oświetlone oknami, przez co jest jaśniejsze od nawy głównej; jego konstrukcja powtarza rytm ścian nawy. W niszach znajdują się posągi proroków i apostołów. Mają one symbolizować, poprzez wiarę w Chrystusa, zwycięstwo Prawdy nad Kłamstwem, Sprawiedliwości nad Zyskiem, Wolności nad Gwałtem.
Ważniejsze dzieła sztuki.
Z obrazów znajdujących się w nich wymienić należy:
Krypta.
Pod prezbiterium znajduje się krypta grobowa, w której, podobnie jak we Frauenkirche i Theatinerkirche, są groby książąt i królów bawarskich. Kościół św. Michała od początku stał się miejscem pochowku członków domu Wittelsbachów.
Tak stało się w przypadku księcia Wilhelma V, który został pochowany zgodnie z własnym życzeniem w krypcie kościelnej, podobnie jak jego syn, książę Maksymilian Bawarski. Najznamienitszą osobistością, jaka spoczywa w krypcie, jest król Bawarii, Ludwik II. Pieczę nad czterdziestoma grobowcami sprawuje Fundacja Wittelsbachów. Ostatnie generacje tego rodu znalazły miejsce pochówku w monachijskim kościele Teatynów.
W krypcie książęcej kościoła św. Michała spoczywają:
Poza wymienionymi w kolumbarium znajduje się kilka innych urn książęcych, m.in. urna Maximiliana de Beauharnais, zm. 1852 w St. Petersburgu.

</doc>
<doc id="1790731" url="https://pl.wikipedia.org/wiki?curid=1790731" title="Orłowka">
Orłowka

Orłowka (ros. Орловка) – rzeka w Rosji, w zachodniej części Syberii, w obwodzie tomskim i Kraju krasnojarskim, prawy dopływ rzeki Kiet´ (dorzecze Obu). Długość rzeki wynosi 327 km, powierzchnia dorzecza to 9010 km². Średni roczny przepływ w odległości 29 km od ujścia wynosi 63,5 m³/s.
Przebieg rzeki.
Rzeka wypływa z jeziora Burgunkuj w rejonie jenisiejskim Kraju Krasnojarskiego. Źródła zlokalizowane są na wysokości 172 m n.p.m. Rzeka zasilana jest głównie wodami z topniejącego śniegu. W górnym i środkowym biegu płynie w kierunku południowo-zachodnim. W dolnym biegu zakręca na południe. Uchodzi do rzeki Kiet´ jako jej prawy dopływ.
Jest zamarznięta zazwyczaj od połowy października do końca kwietnia.

</doc>
<doc id="1790733" url="https://pl.wikipedia.org/wiki?curid=1790733" title="Oni, ona i pizzeria">
Oni, ona i pizzeria

Oni, Ona i Pizzeria (ang. "Two Guys, a Girl and a Pizza Place") – amerykański sitcom w reżyserii Kenny'ego Schwartza i Danny'ego Jacobsona. Serial tworzony na zlecenie ABC w latach 1998–2001. Emitowany również w Polsce przez TV4 oraz Polsat. Nakręcono 81 odcinków (4 sezony), każdy trwał ok. 22 minut.

</doc>
<doc id="1790736" url="https://pl.wikipedia.org/wiki?curid=1790736" title="Tantric Obstacles">
Tantric Obstacles

Tantric Obstacles – album studyjny zespołu Ozric Tentacles wydany w 1985 roku. Album nagrany w składzie:

</doc>
<doc id="1790737" url="https://pl.wikipedia.org/wiki?curid=1790737" title="You Can’t Win">
You Can’t Win

You Can’t Win – utwór Michaela Jacksona z musicalu "The Wiz" napisany przez Charliego Smallsa. Singiel dotarł do 81. miejsca na liście amerykańskiej Billboard Hot 100 singles chart

</doc>
<doc id="1790738" url="https://pl.wikipedia.org/wiki?curid=1790738" title="Osoby zasłużone dla Szczecina">
Osoby zasłużone dla Szczecina

Osoby szczególnie zasłużone dla Szczecina mogą być wyróżnione tytułem Honorowy Obywatel Miasta Szczecina lub Medalem za Zasługi dla Miasta Szczecina.
Honorowi Obywatele Miasta Szczecina.
Odnosząc się do tytułów Honorowych Obywateli Szczecina nadanych przed 1945 rokiem Rada Miasta Szczecin w Stanowisku Nr 27/14, podjętym podczas XLIV zwyczajnej sesji w dniu 08 września 2014 r. w sposób jednoznaczny stwierdziła:
"Jako radni Rady Miasta Szczecin chcemy jasno i stanowczo stwierdzić, że na mocy polskiego prawodawstwa nie ma żadnych przesłanek do tego, żeby osoby, którym przed II wojną światową nadano tytuł równoznaczny do funkcjonującego obecnie Honorowego Obywatelstwa Miasta Szczecin, można było uważać nadal za honorowych obywateli Szczecina. Rzeczpospolita Polska nie jest bowiem następcą prawnym Rzeszy Niemieckiej, nie ma też żadnej ciągłości między poprzednią a obecną administracją państwową na terenie miasta, wobec czego "akty prawne przedwojennych władz Szczecina należą do historii i [co więcej] nie ma możliwości prawnie skutecznego ich uchylenia w chwili obecnej" (decyzja Wojewody Zachodniopomorskiego z 12 lipca 2013 r. – SO-1.6110.1.2013.PK)."
Natomiast w sprawie osób uhonorowanych tytułem Honorowego Obywatela Miasta Szczecina po 1945 r. na mocy Uchwały Nr XXVIII/699/17 w dniu 28 marca 2017 r. Rada Miasta Szczecin pozbawiła tytułu Honorowego Obywatela Miasta Szczecin:
Zasłużeni Obywatele Miasta Szczecin.
Lista osób, które otrzymały Medal za Zasługi dla Miasta Szczecina:
&lt;/div style&gt;

</doc>
<doc id="1790739" url="https://pl.wikipedia.org/wiki?curid=1790739" title="Rajd Hiszpanii 2009">
Rajd Hiszpanii 2009

Rezultaty Rajdu Hiszpanii ("45º Rally RACC Catalunya – Costa Daurada"), 11. rundy Rajdowych Mistrzostw Świata w 2009 roku, który odbył się w dniach 2-4 października:
Klasyfikacja po 11 rundach.
Tabele przedstawiają tylko pięć pierwszych miejsc.

</doc>
<doc id="1790742" url="https://pl.wikipedia.org/wiki?curid=1790742" title="Erpsongs">
Erpsongs

Erpsongs – debiutancki album zespołu Ozric Tentacles wydany w 1984 roku. Album nagrany w składzie:

</doc>
<doc id="1790743" url="https://pl.wikipedia.org/wiki?curid=1790743" title="There Is Nothing">
There Is Nothing

There Is Nothing – album studyjny zespołu Ozric Tentacles wydany w 1986 roku. Album nagrany w składzie:

</doc>
<doc id="1790745" url="https://pl.wikipedia.org/wiki?curid=1790745" title="Sliding Gliding Worlds">
Sliding Gliding Worlds

Sliding Gliding Worlds – album studyjny zespołu Ozric Tentacles wydany w 1988 roku. Album nagrany w składzie:

</doc>
<doc id="1790747" url="https://pl.wikipedia.org/wiki?curid=1790747" title="CERT Polska">
CERT Polska

CERT Polska – zespół powołany do reagowania na zdarzenia naruszające bezpieczeństwo w sieci Internet. CERT Polska działa od 1996 roku (do końca roku 2000 pod nazwą CERT NASK), a od roku 1997 jest członkiem FIRST (Forum of Incidents Response and Security Teams). W ramach tej organizacji współpracuje z podobnymi zespołami na świecie. Zespół CERT Polska jest finansowany i działa w strukturach Naukowej i Akademickiej Sieci Komputerowej.
Do głównych zadań zespołu należy:

</doc>
<doc id="1790748" url="https://pl.wikipedia.org/wiki?curid=1790748" title="Hviezdoslav">
Hviezdoslav



</doc>
<doc id="1790749" url="https://pl.wikipedia.org/wiki?curid=1790749" title="Bribie">
Bribie

Bribie – wyspa w stanie Queensland, w Australii. Położona jest w gminie Moreton Bay Region, w Brisbane.
Wraz z North Stradbroke Island, South Stradbroke Island oraz wyspą Moreton oddziela Zatokę Moreton od Morza Koralowego.
Wyspa oddzielona jest od kontynentu Kanałem Pumicestone, ale jednocześnie połączona z kontynentalną częścią stanu za pomocą mostu zbudowanego w 1963 roku.
W 1994 roku na terenie wyspy został założony Park Narodowy Bribie Island o powierzchni 55,8 km².
Według spisu z 2006 roku, Bribie zamieszkiwało 15 916 osób. 75,62% mieszkańców urodziło się na terenie Australii, pozostali urodzili się głównie w Wielkiej Brytanii (7,82%), Nowej Zelandii (4%) oraz Niemczech (0,92%).

</doc>
<doc id="1790750" url="https://pl.wikipedia.org/wiki?curid=1790750" title="Pungent Effulgent">
Pungent Effulgent

Pungent Effulgent – album studyjny zespołu Ozric Tentacles wydany w 1989 roku. Album nagrany w składzie:

</doc>
<doc id="1790753" url="https://pl.wikipedia.org/wiki?curid=1790753" title="Cetis">
Cetis

Cetis – polski herb szlachecki z nobilitacji.
Opis herbu.
Na tarczy dzielonej w pas w polu górnym, czerwonym nałęczka srebrna.
W polu dolnym, błękitnym, ciołek czerwony.
Brak informacji o klejnocie czy labrach.
Najwcześniejsze wzmianki.
Nadany 12 kwietnia 1589 Janowi Cetis żupnikowi krakowskiemu.
Herbowni.
Cetis.

</doc>
<doc id="1790755" url="https://pl.wikipedia.org/wiki?curid=1790755" title="Herb gminy Dobra (powiat turecki)">
Herb gminy Dobra (powiat turecki)



</doc>
<doc id="1790757" url="https://pl.wikipedia.org/wiki?curid=1790757" title="The Bits Between the Bits">
The Bits Between the Bits

The Bits Between the Bits – album studyjny zespołu Ozric Tentacles wydany w 1989 roku. Album nagrany w składzie:

</doc>
<doc id="1790759" url="https://pl.wikipedia.org/wiki?curid=1790759" title="Erpland">
Erpland

Erpland – album studyjny zespołu Ozric Tentacles wydany w 1990 roku. Album nagrany w składzie:

</doc>
<doc id="1790764" url="https://pl.wikipedia.org/wiki?curid=1790764" title="Strangeitude">
Strangeitude

Strangeitude – album studyjny zespołu Ozric Tentacles wydany w 1991 roku. Album nagrany w składzie:

</doc>
<doc id="1790768" url="https://pl.wikipedia.org/wiki?curid=1790768" title="Jurassic Shift">
Jurassic Shift

Jurassic Shift – album studyjny zespołu Ozric Tentacles wydany w 1993 roku. Album nagrany w składzie:

</doc>
<doc id="1790772" url="https://pl.wikipedia.org/wiki?curid=1790772" title="Arborescence">
Arborescence

Arborescence – album studyjny zespołu Ozric Tentacles wydany w 1994 roku przez wytwórnię "Dovetail Records". Album nagrany w składzie:

</doc>
<doc id="1790773" url="https://pl.wikipedia.org/wiki?curid=1790773" title="Pajdugina">
Pajdugina

Pajdugina (ros. Пайдугина) – rzeka w Rosji, w zachodniej części Syberii, w obwodzie tomskim, prawy dopływ rzeki Kiet´ (dorzecze Obu). Długość rzeki wynosi 458 km, powierzchnia dorzecza to 8790 km². Średni roczny przepływ w odległości 177 km od ujścia wynosi 47,0 m³/s.
Przebieg rzeki.
Rzeka wypływa z jeziora Bolszoje Okuniowoje na granicy obwodu tomskiego i Kraju Krasnojarskiego. Źródła zlokalizowane są na wysokości 145 m n.p.m. Rzeka zasilana jest głównie wodami z topniejącego śniegu. Na całej swojej długości płynie w kierunku południowo-zachodnim. W pobliżu miejscowości Narym uchodzi do rzeki Kiet´ jako jej prawy dopływ.
Rzeka zamarza w okresie od końca października do końca kwietnia. W okresie wiosennym w dolnym biegu jest żeglowna (do 180 km od ujścia).
Obszar doliny rzeki jest słabo zaludniony. Obecnie nie ma tu żadnej stale zamieszkanej miejscowości.

</doc>
<doc id="1790777" url="https://pl.wikipedia.org/wiki?curid=1790777" title="Mistrzostwa Świata w Lekkoatletyce 2009 – dziesięciobój mężczyzn">
Mistrzostwa Świata w Lekkoatletyce 2009 – dziesięciobój mężczyzn

Dziesięciobój mężczyzn to jedna z konkurencji rozegranych podczas XII mistrzostw świata w lekkoatletyce.
Wymagane minimum A do udziału w mistrzostwach świata wynosiło 8000 punktów, natomiast minimum B - 7730 punktów.

</doc>
<doc id="1790778" url="https://pl.wikipedia.org/wiki?curid=1790778" title="Become the Other">
Become the Other

Become the Other – album studyjny zespołu Ozric Tentacles wydany w 1995 roku. Album nagrany w składzie:

</doc>
<doc id="1790779" url="https://pl.wikipedia.org/wiki?curid=1790779" title="Crawl Back In">
Crawl Back In



</doc>
<doc id="1790780" url="https://pl.wikipedia.org/wiki?curid=1790780" title="Renowe">
Renowe

Renowe – w tradycji okultystycznej, dwudziesty siódmy duch "Goecji". Znany jest również pod imionami Ronove, Roneve, Ronové i Ronwe. By go przywołać i podporządkować, potrzebna jest jego pieczęć, która według "Goecji" powinna być zrobiona z miedzi i srebra zmieszanych w równych proporcjach albo z samego tylko srebra.
Jest on markizem i wielkim hrabią piekła. Rozporządza 19 legionami duchów.
Uczy retoryki i życzliwości, pomaga w zrozumieniu języków obcych, dostarcza dobrych służących oraz łask ze strony przyjaciół i wrogów.
Ukazuje się pod postacią potwora.

</doc>
<doc id="1790782" url="https://pl.wikipedia.org/wiki?curid=1790782" title="Ronove">
Ronove



</doc>
<doc id="1790783" url="https://pl.wikipedia.org/wiki?curid=1790783" title="Kevin Sheedy">
Kevin Sheedy

Kevin Mark Sheedy (ur. 21 października 1959 w Builth Wells) - piłkarz irlandzki grający na pozycji lewego pomocnika.
Kariera klubowa.
Karierę piłkarską Sheedy rozpoczął w angielskim Hereford United. W sezonie 1975/1976 zadebiutował w jego barwach w rozgrywkach Division Three. Na koniec sezonu awansował z Hereford do Division Two, jednak pobyt tego klubu w drugiej lidze Anglii trwał rok. W Hereford Irlandczyk spędził trzy sezony. W 1978 roku przeszedł do Liverpoolu. Przez cztery lata rozegrał w "The Reds" jedynie 3 mecze w Division One. Miał więc mały udział w wywalczeniu przez Liverpool tytułów mistrza kraju w latach 1979, 1980 i 1982 i Pucharu Europy w 1981 roku.
W 1982 roku Sheedy odszedł z Liverpoolu i za 100 tysięcy funtów trafił do lokalnego rywala, Evertonu. W barwach "The Toffies" zadebiutował 28 sierpnia 1982 w przegranym 0:2 wyjazdowym meczu z Watfordem. Od czasu debiutu był podstawowym zawodnikiem Evertonu. W 1984 roku dotarł z Evertonem zarówno do finału Pucharu Ligi Angielskiej (porażka w powtórce 0:1 z Liverpoolem), a także do finału Pucharu Anglii (2:0 z Watfordem). W sezonie 1984/1985 sięgnął z Evertonem po pierwsze od 15 lat mistrzostwo Anglii oraz ponownie wystąpił w finale FA Cup (0:1 z Manchesterem United). W tym samym sezonie zdobył też jedyne dla "The Toffies" europejskie trofeum - Puchar Zdobywców Pucharów (3:1 w finale z Rapidem Wiedeń). W 1986 roku był bliski obrony mistrzostwa Anglii, jednak to odwieczny rywal Evertonu, Liverpool sięgnął po tytuł mistrzowski. Natomiast w sezonie 1986/1987 Sheedy po raz drugi i ostatni został mistrzem angielskiej Division One. W 1992 roku odszedł z klubu, dla którego rozegrał 274 meczów i zdobył 67 goli.
Kolejnym klubem w karierze Sheedy'ego był Newcastle United, do którego Irlandczyk trafił na zasadzie wolnego transferu. W 1993 roku wywalczył z nim awans do Premier League. Następnie odszedł do Blackpool F.C. i po roku gry w tym klubie zakończył karierę piłkarską.
Kariera reprezentacyjna.
Pomimo że Sheedy urodził się w Walii, to reprezentował barwy Irlandii. W reprezentacji zadebiutował 12 października 1983 roku w przegranym 2:3 spotkaniu eliminacji do Euro 84 z Holandią. W 1988 roku został powołany przez selekcjonera Jacka Charltona do kadry na Euro 88. Tam wystąpił w 3 meczach swojej drużyny: z Anglią (1:0), ze Związkiem Radzieckim (1:1) oraz z Holandią (0:1). W 1990 roku grał w pierwszym składzie Irlandii na Mistrzostwach Świata we Włoszech. Tam zaliczył 5 występów: z Anglią (1:1 i gol w 72. minucie), z Egiptem (0:0), z Holandią (1:1), w 1/8 finału z Rumunią (0:0, karne 5:4) i w ćwierćfinale z Włochami (0:1). Od 1984 do 1993 roku rozegrał w kadrze narodowej 46 meczów i zdobył 9 goli.

</doc>
<doc id="1790784" url="https://pl.wikipedia.org/wiki?curid=1790784" title="Roneve">
Roneve



</doc>
<doc id="1790786" url="https://pl.wikipedia.org/wiki?curid=1790786" title="Ronové">
Ronové



</doc>
<doc id="1790788" url="https://pl.wikipedia.org/wiki?curid=1790788" title="Ronwe">
Ronwe



</doc>
<doc id="1790791" url="https://pl.wikipedia.org/wiki?curid=1790791" title="Smocza Grań">
Smocza Grań

Smocza Grań (słow. "Dračie pazúry", "Dračie pazúriky", niem. "Drachenzähne", węg. "Sárkány-fogak") – odcinek południowo-zachodniej grani Ciężkiego Szczytu położony między Smoczą Przełączką a Przełączką pod Kopą Popradzką w słowackich Tatrach Wysokich. Jest złożona z trzech dość dużych zębów skalnych. Grań ta oddziela od siebie dwie odnogi Doliny Mięguszowieckiej; od południowego wschodu Dolinkę Smoczą, a od północnego zachodu Kotlinkę pod Wagą, naprzeciw schroniska pod Rysami. Nazwa pochodzi od Smoczego Stawu. Przedłużeniem Smoczej Grani w południowym kierunku jest grań Kopy Popradzkiej, a dalej – Popradzka Grań. W Smoczej Grani wyróżnia się kolejno:
Polskie nazwy Smoczych Zębów i Karbów w Smoczej Grani podaje jedynie internetowy "Czterojęzyczny słownik nazw geograficznych" – nie występują one w innych publikacjach omawiających tę grań. Inne Smocze Zęby (Wielki i Mały) oraz Karby (Wyżni, Pośredni i Niżni) znajdują się w południowo-wschodniej grani Wysokiej – tam nazwy turni są ugruntowane, występują m.in. w przewodniku Witolda Henryka Paryskiego, natomiast nazwy polskie przełączek również są propozycją autorów internetowego słownika. Słowackie nazewnictwo obiektów w Smoczej Grani pochodzi z przewodnika "Vysoké Tatry" Arno Puškáša. Do czasu wydania bardziej szczegółowych publikacji należy obiekty w Smoczej Grani uznać zatem za posiadające jedynie słowackie nazwy.
Pierwsze przejście: Janusz Żuławski i Jerzy Żuławski, 28 sierpnia 1909 r.

</doc>
<doc id="1790792" url="https://pl.wikipedia.org/wiki?curid=1790792" title="Luis Carlos Quintanilha">
Luis Carlos Quintanilha

Luisinho, właśc. Luis Carlos Quintanilha (ur. 17 marca 1965 w Rio de Janeiro) - piłkarz brazylijski. Podczas kariery piłkarskiej występował na pozycji ofensywnego pomocnika.
Kariera klubowa.
Karierę piłkarską Luisinho rozpoczął w klubie Botafogo FR w 1982 roku i w którym grał do 1990. Z Botafogo zdobył dwukrotnie stanu Rio de Janeiro - Campeonato Carioca w 1989 i 1990. Lata 1991–1993 spędził w lokalnym rywalu CR Vasco da Gama, z którym zdobył mistrzostwo stanu Rio de Janeiro - Campeonato Carioca w 1992 i 1993. Rundę jesienną sezonu 1993/94 Luisinho spędził w hiszpańskiej Celtcie Vigo. Po powrocie do Brazylii ponownie grał w Vasco da Gama, z którym zdobył kolejne mistrzostwo stanu. Rundę jesienną 1994 spędził w Corinthians Paulista, po czym wrócił do Vasco da Gama. Z Vasco da Gama zdobył mistrzostwo Brazylii 1997 i 2000, Copa Libertadores 1998 oraz Copa Mercosur 2000.
Kariera reprezentacyjna.
Luisinho ma za sobą występy w barwach "canarinhos". W reprezentacji Brazylii zadebiutował 23 września 1992 w meczu reprezentacją Kostaryki. W następnym samym roku uczestniczył z reprezentacją w Copa América 1993. Na turnieju wystąpił w 3 spotkaniach z reprezentacją Peru, reprezentacją Paragwaju oraz reprezentacją Argentyny, który był zarazem jego ostatnim meczem w reprezentacji. Bilans Luisinho w reprezentacji to 8 meczów i 1 bramka.

</doc>
<doc id="1790795" url="https://pl.wikipedia.org/wiki?curid=1790795" title="Centralny Dworzec Autobusowy w Sofii">
Centralny Dworzec Autobusowy w Sofii

Centralny Dworzec Autobusowy (bułg. Централна автогара София) - główny dworzec autobusowy w Sofii, w Bułgarii. Jego budynek został otwarty w 2004 i zajmuje powierzchnię 7 173 m², a poczekalnia 1500 m². Dworzec posiada 57 kas biletowych, które przyjmują gotówkę, karty debetowe i kredytowe. Jednorazowo może obsłużyć 47-50 autobusów z 50 krajowych i międzynarodowych stanowisk. Dziesięć dodatkowych stanowisk jest udostępniane w dniach o dużym natężeniu ruchu. W ciągu jednej godziny przez poczekalnię może przejść 2250 pasażerów. Dworzec jest nadzorowany przez 130 kamer.

</doc>
<doc id="1790801" url="https://pl.wikipedia.org/wiki?curid=1790801" title="Zbigniew Góralski">
Zbigniew Góralski

Zbigniew Góralski (ur. 1928, zm. 1997) – polski historyk, specjalizujący się w historii Polski i powszechnej XVII–XIX w.
Życiorys.
Po zakończeniu II wojny światowej podjął studia na Katolickim Uniwersytecie Lubelskim, które ukończył w 1956 roku. Następnie został pracownikiem naukowym Archiwum Państwowego w Lublinie. Kilkanaście lat później zatrudnił się w Bibliotece Głównej KUL oraz wykładał w Wyższej Szkole Pedagogicznej w Kielcach. Specjalizował się w historii nowożytnej XVIII w. Polski i krajów niemieckojęzycznych. Był stypendystą austriackiego Ministerstwa Szkolnictwa Wyższego, czego owocem była książka pt. "Austria a III rozbiór Polski" oraz szereg artykułów i recenzji zamieszonych w polskich i niemieckojęzycznych czasopismach naukowych. Był także stypendystą Fundacji im. Humboldta i wykładał za granicą w: Bonn i Monachium. W 1992 roku uzyskał tytuł naukowy profesora nauk humanistycznych.
Do jego sukcesów zaliczyć można odnalezienie w Moskwie nieznanych dotąd tomów pamiętników (ok. 200 kart rękopisów dotychczas niepublikowanych) króla Stanisława Augusta Poniatowskiego.

</doc>
<doc id="1790804" url="https://pl.wikipedia.org/wiki?curid=1790804" title="Hillier">
Hillier

Jezioro Hillier – bezodpływowe jezioro znajdujące się na australijskiej wyspie Middle należącej do Archipelagu Recherche złożonego z ok. 100 wysp u płd.-zach. wybrzeży Australii Zachodniej, w pobliżu przylądka Arid.
Jest jeziorem typu solankowego o szerokości ok. 600 metrów i oddzielone od oceanu wąskim pasem ziemi. Posiada kształt przypominający odcisk stopy, od lasu i brzegu oddzielone jest pasem piasku wymieszanego z solą. Ulokowane jest wśród terenu zalesionego eukaliptusami i drzewami z gatunku "Melaleuca leucadendra".
Początki wiadomości o jeziorze datują się na rok 1802. W tym roku angielski podróżnik i hydrograf Matthew Flinders odwiedził to miejsce w swej podróży do Sydney. W początkowych latach XIX wieku swoje osady mieli w tym miejscu wielorybnicy, jak i myśliwi polujący na foki.
Jezioro zabarwione jest na kolor jasnoróżowy. Barwa ta jest trwała, nawet po nabraniu wody do pojemnika. W połowie wieku XX naukowcy badali skład wody w jeziorze, chcąc dowiedzieć się co powoduje, że jezioro przybiera kolor różowy. Woda w jeziorze nabiera takich barw na skutek czerwonego barwnika wytwarzanego przez glony m.in. "Dunaliella salina". Przyczyną powstawania tego zjawiska jest także zasolenie zbiornika wodnego. Gdy jego poziom staje się wyższy niż w wodzie morskiej, a sprzyjające warunki dopisują, (temperatura wody lub światło), algi wydzielają beta-karoten.
W początkowych latach XX wieku z jeziora wydobywano sól, lecz po 6 latach eksploatacji zaniechano wydobycia.

</doc>
<doc id="1790808" url="https://pl.wikipedia.org/wiki?curid=1790808" title="Pierwsze państwo bułgarskie">
Pierwsze państwo bułgarskie



</doc>
<doc id="1790810" url="https://pl.wikipedia.org/wiki?curid=1790810" title="George Turner (australijski polityk)">
George Turner (australijski polityk)

George Turner (ur. 8 sierpnia 1851 w Melbourne, zm. 12 sierpnia 1916 tamże) – australijski polityk, dwukrotnie sprawował funkcję premiera Wiktorii. Stał na czele jej rządu w chwili, gdy z kolonii brytyjskiej stawała się jednym ze stanów Związku Australijskiego. Był członkiem gabinetu Edmunda Bartona, pierwszego gabinetu federalnego zjednoczonej Australii, a także dwóch późniejszych gabinetów.
Życiorys.
Młodość.
Z wykształcenia był prawnikiem. Już jako 21-letni młodzieniec został pracownikiem kancelarii prawnej, a w 1881 uzyskał prawo samodzielnego wykonywania zawodu adwokata. Był jednym z założycieli organizacji Australian Natives Assocation, grupującej działaczy społecznych urodzonych już w Australii (należy pamiętać, iż znaczną część australijskich elit stanowiły wtedy osoby będące imigrantami z Wielkiej Brytanii) o liberalnych poglądach, entuzjastycznie nastawionych wobec idei federacji kolonii istniejących na kontynencie. Karierę polityczną rozpoczynał w samorządzie lokalnym, zasiadając w radzie miasteczka St Kilda (dziś osiedle w aglomeracji Melbourne). W latach 1887-88 był jego burmistrzem.
Kariera polityczna w Wiktorii.
W 1889 został wybrany do Zgromadzenia Ustawodawczego Wiktorii. W 1891 wszedł do rządu Williama Shieldsa jako minister zdrowia, a później prokurator generalny. Po przegranych wyborach w 1893, zastąpił byłego premiera na stanowisku przywódcy obozu liberałów. Najpopularniejszym i najbardziej wpływowym politykiem tego ugrupowania był wówczas Alfred Deakin, jednak odmówił objęcia formalnego przywództwa, pozostawiając je Turnerowi.
W 1894 liberałowie wygrali wybory, korzystając z niezadowolenia społecznego spowodowanego pogarszającą się sytuacją ekonomiczną. Turner został pierwszym dziejach Wiktorii premierem urodzonym na jej terytorium. Jednocześnie postanowił osobiście kierować resortami skarbu i obrony. Dał się poznać jako zwolennik bardzo radykalnego programu naprawy gospodarki – podniósł podatki, ograniczył wydatki i wprowadził ścisłą dyscyplinę budżetową. Nie przeszkodziło mu to wprowadzić instytucji emerytur. Zniósł także głosowanie pluralne w wyborach stanowych. Nie udało mu się natomiast przeforsować przyznania praw wyborczych kobietom. Turner rządził przez ponad pięć lat, do grudnia 1899 roku, kiedy w wyniku utraty części zaplecza parlamentarnego przez jego gabinet, władzę przejęli konserwatyści pod wodzą Allana MacLeana. Wybory z listopada 1900 roku przyniosły jednak ponowny triumf liberałów i powrót Turnera na stanowisko premiera.
Kariera w polityce federalnej.
Kiedy z początkiem roku 1901 funkcjonowanie rozpoczął Związek Australijski, Turner wszedł do jego pierwszego rządu – kierowanego przez Edmunda Bartona jako minister skarbu. Przez nieco ponad miesiąc łączył funkcję premiera stanowego i ministra federalnego, jednak w lutym 1901 ostatecznie wybrał karierę na szczeblu federalnym. Miesiąc później znalazł się wśród deputowanych pierwszej kadencji do Izby Reprezentantów, gdzie zasiadł w ławach Partii Protekcjonistycznej.
Turner zachował swoje stanowisko ministerialne również w pierwszym gabinecie Deakina. W opozycji znalazł się dopiero w roku 1904, gdy stery rządów przejęła Australijska Partia Pracy kierowana przez Chrisa Watsona. Wbrew stanowisku swojej partii, zgodził się powrócić do resortu skarbu w tworzonym przez konkurencyjną Partię Wolnego Handlu gabinecie George’a Reida. Sprawiło to, iż znalazł się na marginesie swojego ugrupowania. W 1906 ogłosił przejście na polityczną emeryturę. Przez resztę życia pełnił funkcję przewodniczącego Rady Komisarzy Stanowego Banku Oszczędnościowego Wiktorii. Zmarł w 1916, w wieku 65 lat.
Odznaczenia.
W 1897 został odznaczony Orderem św. Michała i św. Jerzego klasy Rycerz Komandor, co uprawniało go do używania tytułu Sir.

</doc>
<doc id="1790812" url="https://pl.wikipedia.org/wiki?curid=1790812" title="Radosław Żukowski">
Radosław Żukowski

Radosław Marek Żukowski (ur. 11 listopada 1955 we Wrocławiu) – polski bas.
Urodził się we Wrocławiu w 1955 roku. Ukończył w 1982 roku Akademię Muzyczną we Wrocławiu w klasie Ireny Gałuszko, uzyskując specjalna nagrodę rektora i Senatu „za osiągnięcia w czasie studiów”. Jest laureatem np. konkursów: im. A. Didura, Bytom 1981 (II nagroda i 5 wyróżnień); im. P. Czajkowskiego, Moskwa 1982 (VI nagroda); im. F. Viñasa, Barcelona 1982 (II nagroda - pierwszej nie przyznano) i Voci Verdiane, Busetto 1982. W 2010 roku otrzymał Brązowy Medal „Zasłużony Kulturze Gloria Artis”.
Posiada rozległy repertuar operowy i oratoryjny. Jest solistą Opery Wrocławskiej, współpracuje w TV w Poznaniu i Gran Teatro S`Carlo w Lizbonie, występuje na filharmonicznych estradach krajowych i zagranicznych, brał udział w licznych festiwalach, m.in.: w Bayreuth, Bad Hersfeld, Lipsku (Bach Fest), Brukseli (Jubilate Polonia '94), Wrocławiu (Wratislavia Cantans).
Brał udział w międzynarodowych festiwalach, m.in.: Festiwal Krzysztofa Pendereckiego w Krakowie (1998), Wratislavia Cantans, Bad Hersfeld Festival, Santander Festival, Festiwal Muzyki Europejskiej w Tokio, Festiwal Muzyki Sakralnej w Jerozolimie, Festiwal Bachowski w Dreźnie.

</doc>
<doc id="1790814" url="https://pl.wikipedia.org/wiki?curid=1790814" title="George Turner">
George Turner



</doc>
<doc id="1790815" url="https://pl.wikipedia.org/wiki?curid=1790815" title="S-Bahn w Monachium">
S-Bahn w Monachium

S-Bahn w Monachium () – sieć S-Bahn w Monachium, której operatorem jest spółka zależna od Deutsche Bahn DB Regio.
Sieć S-Bahn jest zintegrowana w Münchner Verkehrs- und Tarifverbund (MVV). Obejmuje ona większość zaludnionego obszaru strefy aglomeracji Monachium, czyli około 2,7 miliona mieszkańców. Wraz z metrem, jest podstawą systemu publicznego transportu zbiorowego w Monachium.
S-Bahn w Monachium rozpoczęło działalność w dniu 28 maja 1972. Jego budowę przyspieszono jako część systemu w celu zapewnienia odpowiedniego systemu transportu w czasie Letnich Igrzysk Olimpijskich w Monachium w 1972 i jako sposób modernizacji transportu w aglomeracji Monachium. System został stworzony przez połączenie podmiejskich kolei z zachodniej części miasta z tymi na wschodzie, poprzez budowę tunelu pod centrum miasta od stacji Hauptbahnhof do Ostbahnhof.

</doc>
<doc id="1790818" url="https://pl.wikipedia.org/wiki?curid=1790818" title="Biskupi Kopenhagi">
Biskupi Kopenhagi

Biskupi Kopenhagi
Zobacz też.
Diecezja kopenhaska

</doc>
<doc id="1790820" url="https://pl.wikipedia.org/wiki?curid=1790820" title="Raffaele Scapinelli di Leguigno">
Raffaele Scapinelli di Leguigno



</doc>
<doc id="1790822" url="https://pl.wikipedia.org/wiki?curid=1790822" title="Grand Prix 2009">
Grand Prix 2009

Grand Prix 2009 – drugi turniej rankingowy w sezonie snookerowym 2009/2010. Rozegrany został w dniach 3–11 października 2009 roku, a miejscem jego rozegrania była hala widowiskowa Kelvin Hall w Glasgow. Obrońcą tytułu był John Higgins, który przegrał w półfinale z późniejszym zwycięzcą Neilem Robertsonem 5:6.
W finale Neil Robertson pokonał Dinga Junhui 9:4. Dla Australijczyka był to czwarty triumf w imprezie rankingowej w karierze.
Podobnie jak w ubiegłym roku, pary w kolejnych rundach nie były określone przez drabinkę tylko poprzez losowanie.
W Polsce turniej transmitowała stacja komercyjna Eurosport.
Nagrody.
Zwycięzca: £75 000
II miejsce: £35 000
Półfinalista: £20 000
Ćwierćfinalista: £12 000
Last 16: £9 550
Last 32: £7 100
Last 48: £4 650
Last 64: £2 200
Najwyższy break kwalifikacji: £500
Najwyższy break fazy zasadniczej turnieju: £4 000
Maksymalny break w kwalifikacjach: £1 000
Maksymalny break w fazie zasadniczej turnieju: £20 000
Łączna pula nagród: £523 100
Zawodnicy.
Zawodnicy rozstawieni.
W turnieju na 1. pozycji rozstawiony został obrońca tytułu. Następne 15 miejsc zostało obsadzonych według kolejności na liście rankingowej na sezon 2009/2010 (w nawiasie podano rundę w której zawodnik zakończył swój udział w turnieju): 
Zawodnicy nierozstawieni.
Poniżsi zawodnicy uzyskali awans do turnieju Grand Prix poprzez udział w kwalifikacjach (w nawiasie podany jest numer zajmowany na liście rankingowej):
Rozegrane mecze.
Numer podany w nawiasie oznacza rozstawienie (zgodne z zasadami ogłoszonymi przez Światową Federację Snookera) w turnieju.
Druga Runda.
Losowanie par drugiej rundy odbyło się 6 października; przed rozpoczęciem pojedynków zaplanowanych tego dnia na sesje popołudniową.
Ćwierćfinały.
Losowanie par ćwierćfinałowych odbyło się 8 października; przed rozpoczęciem meczów II rundy w sesji wieczornej.
Półfinały.
Losowanie par półfinałowych odbyło się 9 października; przed rozpoczęciem meczów ćwierćfinałowych w sesji wieczornej.
Kwalifikacje.
Mecze kwalifikacyjne odbyły się w dniach 21–24 września 2009 roku w Pontin’s Centre w Prestatyn w Walii. Wyłoniły one 16 zawodników, którzy w pierwszej rundzie turnieju zmierzyli się z najlepszą 16 światowego rankingu snookerowego.

</doc>
<doc id="1790830" url="https://pl.wikipedia.org/wiki?curid=1790830" title="Hermann Grüder">
Hermann Grüder

Hermann Grüder (ur. 24 sierpnia 1828, zm. 15 grudnia 1883) – niemiecki duchowny katolicki, pierwszy prefekt apostolski Danii od 1868.
Po otrzymaniu święceń kapłańskich pracował na terenie diecezji osnabrückiej. Brał udział w odtwarzaniu struktury kościoła katolickiego w Skandynawii. Przewodził wspólnotą parafialnym na terenie Danii w: Kopenhadze (zał. ok. 1640) i Fredericii (1674). W 1869 r. został mianowany prefektem apostolskim Danii. Zorganizował nowe parafie w: Odense i Randers (1867), Horsens (1872), Aarhus (1873), Kolding (1882) i Svendborg (1883). Sprowadził do Danii zakon jezuitów, którym ufundował kolegium im. św. Andrzeja w stolicy kraju (1873). Wszystkie te działania sprawiły, że liczba katolików w Danii wzrosła z tysiąca do trzech tysięcy.

</doc>
<doc id="1790833" url="https://pl.wikipedia.org/wiki?curid=1790833" title="Chris Hughton">
Chris Hughton

Christopher „Chris” William Gerard Hughton (ur. 11 grudnia 1958 w Stratford (Londyn)) – irlandzki piłkarz grający na pozycji prawego obrońcy.
Kariera klubowa.
Hughton urodził się pod Londynem. Karierę piłkarską rozpoczął w Tottenhamie Hotspur. W 1979 roku podpisał profesjonalny kontrakt z tym klubem, a 1 września tamtego roku zadebiutował w Division One w wygranym 2:1 domowym spotkaniu z Manchesterem City. Od początku sezonu 1979/1980 był podstawowym zawodnikiem Tottenhamu. W 1981 roku wystąpił w finałowym dwumeczu Pucharu Anglii z Manchesterem City (1:1, 3:2) i zdobył wówczas swoje pierwsze trofeum w karierze. W 1982 roku ponownie wygrał Puchar Anglii (1:1 i 1:0 z Queens Park Rangers). Z kolei w 1984 roku zagrał w obu finałowych spotkaniach Pucharu UEFA z Anderlechtem. W obu tamtych meczach padł wynik 1:1, a Tottenham wygrał po serii rzutów karnych. Od sezonu 1986/1987 Hughton rzadziej występował w pierwszym składzie Tottenhamu i w 1990 roku odszedł z tego klubu. Łącznie w „The Spurs” rozegrał 297 meczów, w których zdobył 12 goli.
Kolejnym klubem w karierze Hughtona był londyński West Ham United. Swój debiut w nim zanotował 3 listopada 1990 w meczu z Notts County (1:0). W 1991 roku awansował z West Ham do Division One, a w 1992 roku odszedł do Brentford F.C. W 1993 roku pomógł mu w promocji z Division Three do Division Two.
Kariera reprezentacyjna.
Pomimo że Hughton urodził się w Anglii, to reprezentował barwy Irlandii. W reprezentacji zadebiutował 29 października 1979 roku w wygranym 3:2 towarzyskim spotkaniu ze Stanami Zjednoczonymi. Stał się tym samym pierwszym w historii czarnoskórym zawodnikiem grającym w reprezentacji Irlandii. W 1988 roku został powołany przez selekcjonera Jacka Charltona do kadry na Euro 88. Tam wystąpił w trzech meczach swojej drużyny: z Anglią (1:0), ze Związkiem Radzieckim (1:1) oraz z Holandią (0:1). W 1990 roku był w składzie Irlandii na Mistrzostwach Świata we Włoszech, jednak nie wystąpił tam w żadnym spotkaniu. Od 1979 do 1991 roku rozegrał w kadrze narodowej 53 mecze.
Kariera trenerska.
Od czerwca 1993 do października 2007 Hughton pracował jako trener w Tottenhamie Hotspur. Prowadził zespół młodzieżowy, a od 1999 roku drużynę rezerw. Współpracował z takimi menedżerami jak: Ray Clemence, Doug Livermore, Osvaldo Ardiles, Gerry Francis, Christian Gross, George Graham, Glenn Hoddle, David Pleat, Jacques Santini i Martin Jol. W 2008 roku tymczasowo prowadził Newcastle United, a następnie został zastąpiony przez Joe Kinneara. W 2009 roku krótko pomagał w prowadzeniu zespołu Colinowi Calderwoodowi, a latem ponownie dostał szansę prowadzenia Newcastle. W grudniu został zwolniony z Newcastle, a jego miejsce zajął Alan Pardew. W czerwcu 2011 roku objął posadę menadżera Birmingham City.
7 czerwca 2012 roku został trenerem Norwich City. 6 kwietnia 2014 roku został zwolniony, a jego następcą został Neil Adams. 31 grudnia 2014 roku objął posadę menadżera w klubie Brighton &amp; Hove Albion, z którym w sezonie 2016/2017 wywalczył awans do Premier League. W kolejnym sezonie Brighton pod jego wodzą utrzymało się w najwyższej klasie rozgrywkowej zajmując 15. lokatę.

</doc>
<doc id="1790835" url="https://pl.wikipedia.org/wiki?curid=1790835" title="Lorenzo Wright">
Lorenzo Wright

Lorenzo Christopher Wright (ur. 9 grudnia 1926 w Detroit, zm. 27 marca 1972 tamże) – amerykański lekkoatleta, skoczek w dal i sprinter, mistrz olimpijski z 1948 z Londynu.
Główną specjalnością lekkoatletyczną Wrighta był skok w dal. Był w tej konkurencji halowym mistrzem Stanów Zjednoczonych (AAU) w 1948 i 1952. 5 maja 1948 w Detroit osiągnął znakomity wynik 7,90 m. Na igrzyskach olimpijskich w 1948 w Londynie nie był w stanie powtórzyć tego rezultatu i zajął 4. miejsce z wynikiem 7,45 m. Na tych samych igrzyskach niespodziewanie wystąpił w sztafecie 4 × 100 metrów zastępując Eda Conwella, który cierpiał na astmę. Biegł na 2. zmianie (skład sztafety: Barney Ewell, Wright, Harrison Dillard i Mel Patton). W finale sztafeta amerykańska wyraźnie wygrała, ale została zdyskwalifikowana za przekroczenie strefy zmian przy przekazywaniu pałeczki przez Ewella Wrightowi. Po analizie filmu z biegu okazało się, że zmiana był prawidłowa i sztafecie USA przywrócono złoty medal po 3 dniach od zakończenia konkurencji.
Wright ukończył studia na Wayne State University. Pracował jako nauczyciel i trener w szkołach w Michigan. Zmarł tragicznie, zasztyletowany przez żonę podczas kłótni domowej.

</doc>
<doc id="1790839" url="https://pl.wikipedia.org/wiki?curid=1790839" title="Maria Filina">
Maria Filina

Maria Filina (ros. Мария Филина; ur. 1951) – gruzińska filolog, profesor Uniwersytetu Tbiliskiego, działaczka polonijna w Gruzji, założycielka i przewodnicząca Związku Kulturalno-Oświatowego Polaków w Gruzji "Polonia".
Życiorys.
Urodziła się w polskiej rodzinie pracowników naukowych (matka spokrewniona z Elizą Orzeszkową była wykładowczynią Politechniki w Tbilisi). Ukończyła studia na Wydziale Filologicznym Państwowego Uniwersytetu Tbiliskiego. Jest autorką prac naukowych poświęconych literaturze rosyjskiej, stosunkom kulturalnym rosyjsko-gruzińskim oraz literaturze polskiej, autorem lub współautorem publikacji dotyczących przeszłości Polaków na Kaukazie, a także tłumaczem literatury polskiej i rosyjskiej na język gruziński (rosyjski). Przetłumaczyła wiersze Juliusza Słowackiego na język gruziński, publikując w 1999 wybór jego poezji pod tytułem "Testament mój". Organizowała sesje uniwersyteckie poświęcone biografii i twórczości Słowackiego oraz Adama Mickiewicza.
Była inicjatorką powstania organizacji polonijnej w Gruzji, która została zarejestrowana w 1995 pod nazwą Związek Kulturalno-Oświatowy Polaków w Gruzji "Polonia". Początkowo zebrania Związku odbywały się w jej prywatnym mieszkaniu. W 2001 uczestniczyła jako reprezentantka Gruzji w Światowym Zjeździe Polonii i Polaków w Warszawie i Pułtusku.
Obecnie wykłada w Katedrze Historii Literatury Rosyjskiej Tbiliskiego Uniwersytetu Państwowego im. I. Dżawachiszwili. Jest publicystką rosyjskojęzycznego pisma gruzińskiego "Argumenty i fakty", do którego pisze artykuły z dziedziny historii literatury i kultury.
W 2000 uhonorowana gruzińskim Orderem Honoru w dziedzinie działalności społecznej i naukowej (m.in. za przyczynienie się do rozwoju kontaktów polsko-gruzińskich). Odznaczona Krzyżem Kawalerskim (2005) i Oficerskim (2021) Orderu Zasługi Rzeczypospolitej Polskiej. W 2007 została odznaczona medalem Puszkina.

</doc>
<doc id="1790843" url="https://pl.wikipedia.org/wiki?curid=1790843" title="Sokola Przełączka">
Sokola Przełączka

Sokola Przełączka (słow. "Sokolia štrbina", niem. "Petrikscharte", węg. "Petrikcsorba") – przełęcz znajdująca się w słowackich Tatrach Wysokich, w grani odchodzącej na południowy wschód od Małego Lodowego Szczytu. Oddziela ona Spągę od Sokolej Turni. Sokola Przełączka ma dwa wyraźne siodła, które rozdzielone są Sokolimi Czubami (2300 m). Siodło leżące bliżej Spągi to Niżnia Sokola Przełączka (2281 m), natomiast to bliżej Sokolej Turni to Wyżnia Sokola Przełączka (2291 m). Oba siodła Sokolej Przełączki są wyłączone z ruchu turystycznego, taternikom służą jedynie jako łatwiejszy wariant wejścia na Spągę. Niżnia Sokola Przełączka stanowi najgłębsze wcięcie w grani łączącej Mały Lodowy Szczyt z Pośrednią Granią.
Nazwy Sokolej Przełączki pochodzą od Sokolej Turni. Niemiecka i węgierska upamiętniają Lajosa Petrika – węgierskiego taternika i fotografa.
Historia.
Pierwsze wejścia turystyczne:

</doc>
<doc id="1790849" url="https://pl.wikipedia.org/wiki?curid=1790849" title="Parafia Chrystusa Króla w Łańcucie">
Parafia Chrystusa Króla w Łańcucie

Parafia Chrystusa Króla w Łańcucie – parafia rzymskokatolicka pw. Chrystusa Króla w Łańcucie, należąca do dekanatu Łańcut II w archidiecezji przemyskiej. 
Historia.
19 października 1986 roku bp Stefan Moskwa poświęcił tymczasową kaplicę w budynku dawnego młyna. W 1987 roku utworzono rektorat, w którym posługiwał ks. Mieczysław Sondej. 26 października 1987 roku kaplica została przeniesiona do domu, który wraz z działką został ofiarowany na rzecz parafii. 22 listopada 1987 roku poświęcono plac pod budowę nowego kościoła. 
W 1988 roku rozpoczęto budowę nowego kościoła, według projektu inż. Jana Bulszy. 6 sierpnia 1989 roku bp Ignacy Tokarczuk poświęcił kościół "pw. Chrystusa Króla". 22 sierpnia 1989 roku została erygowana parafia z wydzielonego terytorium parafii farnej.
Do parafii należy 3 500 wiernych.
Zasięg parafii.
Do parafii należą wierni z Łańcuta mieszkający przy ulicach: Os. Gen. Maczka ("bloki od 1-13"), Matejki ("numery 15, 17 i 19"), 10 Pułku Strzelców Konnych, 29 listopada ("lewa strona od początku - prawa strona od numeru 20"), Batorego, Głowackiego, Skotnik, Piłsudskiego ("numery parzyste od numeru 66 i nieparzyste od numeru 37"), Grabskiego, Armii Krajowej ("bloki 20 i 24") i Batalionów Chłopskich.

</doc>
<doc id="1790850" url="https://pl.wikipedia.org/wiki?curid=1790850" title="Johannes Von Euch">
Johannes Von Euch

Johannes Von Euch (ur. 21 stycznia 1834 w Meppen, zm. 18 marca 1922 w Kopenhadze) – niemiecki duchowny katolicki, prefekt apostolski Danii w latach 1884-1892 i wikariusz apostolski Danii od 1892 roku.
Życiorys.
Johannes von Euch pochodził z hugenockiej rodziny baronów De Vous, której część przeprowadziła się w 1831 roku do Meppen w Dolnej Saksonii. Studiował teologię, po czym został wyświęcony na księdza. Następnie został skierowany do pracy duszpasterskiej w Wikariacie Skandynawskim diecezji osnabrückiej. W 1884 roku objął probostwo we Fredericii oraz funkcję prefekta apostolskiego Danii. Po przekształceniu prefektury w wikariat apostolski 15 marca 1892 roku został jego pierwszym wikariuszem. Jednocześnie papież Leon XIII nominował go biskupem tytularnym Anastasiopolis.
Za jego rządów dzięki konwersji liczba katolików w Danii wzrosła z 3.000 do około 25.000.

</doc>
<doc id="1790851" url="https://pl.wikipedia.org/wiki?curid=1790851" title="Pekin Południowy">
Pekin Południowy

Pekin Południowy () – stacja kolejowa położona w południowej części w Pekinu, w Chinach, otwarta 1 sierpnia 2008. Nowa stacja zastąpiła starą stację Pekin Południowy, znany również jako stacja Yongdingmen przed 1988, która działała od 1897 do 2006. Nowa stacja jest podobno największym dworcem kolejowym w Azji. Łącznie z dworcem Pekin i Pekin Zachodni jest trzecim węzłem przewozów pasażerskich w stolicy Chin. Będzie on służył jako terminal dla szybkich pociągów, w tym Pekin-Tiencin, które mogą osiągnąć prędkość powyżej 350 km/h.

</doc>
<doc id="1790852" url="https://pl.wikipedia.org/wiki?curid=1790852" title="Czarny Królewicz">
Czarny Królewicz

Czarny Królewicz (ang. "The Adventures of Black Beauty", 1972-1974) – brytyjski serial przygodowy oparty na powieściach Anny Sewell. W Polsce emitowany po raz pierwszy w roku 1976 w czwartki w programie „Ekran z Bratkiem” pod tytułem "Przygody Czarnego Królewicza". W latach 90. ponownie emitowany na kanale Junior TV.
Opis fabuły.
Serial opisuje przygody Czarnego Królewicza – konia, który zostaje ocalony przed ciężkim życiem u okrutnego właściciela przez młodą dziewczynę.

</doc>
<doc id="1790854" url="https://pl.wikipedia.org/wiki?curid=1790854" title="Mojżesz (film 1995)">
Mojżesz (film 1995)

Mojżesz (ang. "Moses") – film biblijny z 1995 roku produkcji niemieckiej, amerykańskiej i włoskiej w reżyserii Rogera Younga. Film jest ekranizacją historii biblijnego patriarchy Mojżesza opisanej w Pięcioksięgu. Film jest częścią cyklu filmowego "Biblia" ("The Bible"), znany też jest w Polsce pod tytułem "Biblia: Mojżesz"

</doc>
<doc id="1790855" url="https://pl.wikipedia.org/wiki?curid=1790855" title="Tytoń leśny">
Tytoń leśny

Tytoń leśny ("Nicotiana sylvestris") – gatunek rośliny zielnej z rodziny psiankowatych. Pochodzi z Ameryki Południowej.

</doc>
<doc id="1790857" url="https://pl.wikipedia.org/wiki?curid=1790857" title="Lexicon silvestre">
Lexicon silvestre

Lexicon silvestre (dosł. łac.: leksykon leśny) – wielojęzyczny słownik terminologii leśnej zbudowany na podstawie ściśle zdefiniowanych pojęć. Swoją inicjatywę i początki słownik bierze od międzynarodowej grupy esperantystów, która pod kierownictwem Karl-Hermann Simon, Ingward Ullrich oraz Boris Dimitrov Marinov od 1981 roku prowadziła swoje prace terminologiczne. Dzisiaj odpowiedzialnym za przygotowanie i wydawanie "Lexicon silvestre" jest Towarzystwo Wspierania "Lexicon silvestre" – stowarzyszenie użyteczności publicznej z siedzibą w Eberswalde w Niemczech.
Aktualnie część niemiecka słownika zawiera ponad 9 tys. pojęć i uwzględnia ponad 20 języków w różnym stadium ich opracowania.

</doc>
<doc id="1790858" url="https://pl.wikipedia.org/wiki?curid=1790858" title="Grinzing">
Grinzing

Grinzing – jedna z nieformalnych dzielnic Wiednia, do 1892 niezależne miasteczko, obecnie część dzielnicy administracyjnej Döbling, położona na stokach Lasku Wiedeńskiego ("Wienerwald"). 
Jest typowym ośrodkiem turystycznym, celem wypraw do tradycyjnych "Heurigerów" i wesołych, pełnych życia uliczek. "Heuriger" to charakterystyczne winiarnie z przywilejem wyszynku młodego wina. Nazwa pochodzi od słowa "heurig" oznaczającego "tegoroczny". Winiarnie te są oznaczone gałązką sosny lub malowaną tabliczką nad wejściem. Winiarnie przyjmują gości jadłem, napitkiem i tradycyjną wiedeńską muzyką ("Schrammel-Musik").

</doc>
<doc id="1790859" url="https://pl.wikipedia.org/wiki?curid=1790859" title="Parafia św. Józefa w Łańcucie">
Parafia św. Józefa w Łańcucie

Parafia św. Józefa w Łańcucie – parafia rzymskokatolicka pw. św. Józefa w Łańcucie, należąca do dekanatu Łańcut II w archidiecezji przemyskiej. 
Historia.
W latach 50. XX wieku wieś Podzwierzyniec, została przyłączona do Łańcuta. Gdy dzielnica się rozbudowała rozpoczęto starania o utworzenie ośrodka duszpasterskiego. W 1976 roku zakupiono dom prywatny, w którym urządzono punkt katechetyczny i kaplicę. 19 września 1976 roku bp Tadeusz Błaszkiewicz poświęcił kaplicę "pw. św. Józefa". Wierni przez pewien czas pilnowali kaplicy przed władzami państwowymi chcącymi ją zająć. 
11 czerwca 1977 roku dekretem bpa Ignacego Tokarczuka została erygowana parafia, z wydzielonego terytorium parafii farnej. W 1985 roku rozpoczęto budowę murowanego kościoła, według projektu inż. Jana Bulszy i inż. Stanisława Moskala. 16 grudnia 1989 roku w kościele została odprawiona pierwsza msza święta. 22 kwietnia 1990 roku bp Ignacy Tokarczuk poświęcił nowy kościół. 
Na terenie parafii jest 3 350 wiernych (w tym: Łańcut - Podzwierzyniec – 2 414, Dębina – 256, Wola Mała – 680).
Parafia posiada kościół filialny w Woli Małej, "pw. Niepokalanego Poczęcia Najświętszej Maryi Panny".

</doc>
<doc id="1790863" url="https://pl.wikipedia.org/wiki?curid=1790863" title="Powódź w Chinach (1931)">
Powódź w Chinach (1931)

Powódź w Chinach w 1931 roku – seria powodzi, które wystąpiły w środkowych Chinach w 1931 roku. Jak się ocenia, w ich wyniku śmierć poniosło co najmniej 400 tys. osób. Całkowita liczba zabitych mogła wynieść nawet 4 mln. Jest to prawdopodobnie największa klęska żywiołowa w historii ludzkości, a na pewno w XX wieku.
Katastrofalną powódź poprzedziła susza, która trwała w Chinach w latach 1928-1930. Podczas zimy w 1931 roku nastąpiły gwałtowne burze śnieżne, które podczas wiosennych roztopów przyczyniły się do wysokiego stanu wód w rzekach. Ponadto w okresie letnim Chiny były nękane przez ulewne deszcze.
Powódź.
Powodzie spowodowały wylewy trzech rzek: Jangcy, Huang He oraz Huai He.
W wyniku wylewu Huang He zalany został obszar o powierzchni 20 tys. km², a 80 mln ludzi straciło dach nad głową. W okresie od lipca do listopada zginęło 1-2 mln ludzi.
Wylew Jangcy, w okresie od lipca do sierpnia, zabił 145 tys. osób, a 28,5 mln pozbawił dorobku całego życia.
Przyczyną największych strat był wylew przepływającego przez Nizinę Chińską dopływu Jangcy, Huai He. Spowodował on miliony ofiar, a także epidemię cholery i tyfusu. Powódź doprowadziła również do klęski głodu – odnotowano przypadki kanibalizmu. Najwyższy poziom wody na rzece zanotowano 19 sierpnia 1931 roku, gdy przekroczył on 16 metrów ponad normalny stan. Wieczorem 25 sierpnia wezbrane wody Wielkiego Kanału przerwały wały w pobliżu jeziora Gaoyou, wskutek czego śmierć poniosło 200 tys. ludzi.

</doc>
<doc id="1790866" url="https://pl.wikipedia.org/wiki?curid=1790866" title="Josef Brems">
Josef Brems

Josef Ludwig Brems (ur. 7 sierpnia 1870 r. w Testelt, zm. 5 kwietnia 1958 r. w Kopenhadze) – belgijski duchowny katolicki, wikariusz apostolski-biskup Danii w latach 1922-1938.
Życiorys.
Urodził się w rodzinie katolickiej w Testelt w 1870 roku. Po uzyskaniu świadectwa dojrzałości zdecydował się na życie zakonne, wstępując do zgromadzenia norbertanów. W 1895 roku po ukończeniu studiów teologicznych otrzymał święcenia kapłańskie. Następnie pracował na terenie parafii w północnych Niemczech i Danii.
10 października 1922 roku został wyznaczony przez papieża Piusa XI na wikariusza apostolskiego Danii wraz z tytułem biskupa Roskilde. Funkcję tę sprawował przez kolejne szesnaście lat aż do swojej rezygnacji w 1938 roku. Zmarł w 1958 roku w Kopenhadze. Za swoją działalność został odznaczony Orderem Dannebroga 2 klasy.

</doc>
<doc id="1790868" url="https://pl.wikipedia.org/wiki?curid=1790868" title="Born Juices">
Born Juices

Born Juices - polska grupa hip-hopowa, powstała w 1995 roku w Piotrkowie Trybunalskim pod nazwą White Home Boys Crew. W jej skład weszli Mleko, Bitter, Malik oraz DJ Crazy. 
W 1995 roku własnymi środkami nagrali płytę "Dymófka 95", rozpowszechnianą jako nielegal. Dwa lata później, nakładem wytwórni R.R.X., ukazał się pierwszy studyjny album grupy pod nazwą "Prosto z ulicy". W 1999 roku z powodu różnego zdania w kwestiach muzycznych z grupy odszedł Mleko, a skład po pewnym czasie przestał istnieć.
Dyskografia.
Kompilacje różnych wykonawców

</doc>
<doc id="1790876" url="https://pl.wikipedia.org/wiki?curid=1790876" title="Nick Montgomery">
Nick Montgomery

Nick Montgomery, właśc. Nicholas Anthony Montgomery (ur. 28 października 1981 w Leeds) – szkocki piłkarz występujący na pozycji pomocnika.
Kariera klubowa.
Po grze w drużynach juniorskich Sheffield United, w 2000 roku Montgomery włączony został do pierwszego zespołu klubu. Zadebiutował w nim 21 października w spotkaniu z Norwich City. Sezon 2000/2001 zakończył z 17 występami, w tym 13 jako zmiennik. 17 listopada 2001 roku w meczu z Birmingham City (4:0) zdobył swoją pierwszą bramkę dla Sheffield United. W sezonie 2001/2002 zagrał w 31 ligowych meczach oraz strzelił dwie bramki. Rok później wychodził już bardzo często w podstawowym składzie, zagrał w 32 meczach od pierwszej minuty. W 2006 roku wraz ze swoim klubem awansował do Premier League.
W najwyższej klasie rozgrywkowej w Anglii pierwszy raz zagrał 22 sierpnia w spotkaniu z Tottenhamem Hotspur. Na koniec sezonu jego klub uplasował się na 18. miejscu w tabeli i spadł do League Championship. Latem 2009 roku Montgomery łączony był z przejściem do Middlesbrough, jednak pozostał w Sheffield. W 2012 roku był wypożyczony do Millwall.
W latach 2012–2017 Montgomery grał w Australii w zespołach Central Coast Mariners oraz Wollongong Wolves. W 2017 roku zakończył karierę.
Kariera reprezentacyjna.
Montgomery urodził się w Leeds w Anglia. Mimo to reprezentował Szkocję. W 2003 roku zagrał w dwóch meczach kadry U-21 tego kraju.

</doc>
<doc id="1790879" url="https://pl.wikipedia.org/wiki?curid=1790879" title="The Girlie Show World Tour">
The Girlie Show World Tour

The Girlie Show World Tour – czwarta trasa koncertowa amerykańskiej piosenkarki Madonny. Tournee promowało album "Erotica". Madonna w ramach koncertów odwiedziła Europę, Amerykę Północną i Południową, Azję oraz Australię. Na 39 koncertach Madonna zarobiła 70 mln dolarów.

</doc>
<doc id="1790881" url="https://pl.wikipedia.org/wiki?curid=1790881" title="Poloneska">
Poloneska

Poloneska (franc. "robe à la polonaise") – lekka XVIII-wieczna suknia, z wierzchnią spódnicą otwartą z przodu i drapowaną w trzy podpięte do pasa fałdy: dwa boczne skrzydła i „ogon” z tyłu. Stanik poloneski był dopasowany, a wąskie, sięgające łokci rękawy były zakończone mankietem z marszczonej gazy lub innego delikatnego materiału. Szczególną cechą poloneski była jej długość – suknia sięgała tylko do kostek, była więc krótsza niż poprzedzające ją ubiory. Miała różne odmiany, np. suknia zwana czerkieską miała krótkie rękawy, ukazujące spodnią warstwę ubioru. 
Suknia "à la polonaise" pojawiła się we Francji na początku lat 70. XVIII wieku. Forma sukni nie była wzorowana na stroju polskim. Jej nazwa była pochodną panującej wówczas mody na „wschodnie”, także rosyjskie czy tureckie ubiory, niekiedy łączona jest też z rozbiorem Polski (trzy fałdy miałyby symbolizować trzech zaborców), ale nie potwierdzają tego przypuszczenia żadne przekazy. 
Poloneska szybko stała się modna, zastępując – także dwuwarstwową – suknię à la française. W Polsce była popularna do lat 90. XVIII wieku. 
XIX-wieczna suknia "à la polonaise".
W latach 70. XIX wieku pojawiło się upięcie na turniurze, nawiązujące do sukni "à la polonaise".

</doc>
<doc id="1790882" url="https://pl.wikipedia.org/wiki?curid=1790882" title="Blue Peter">
Blue Peter

Blue Peter – brytyjski dziecięcy program telewizyjny, magazyn rozrywkowy przeznaczony przede wszystkim dla dzieci w wieku 9-11 lat, emitowany przez BBC obecnie w kanale CBBC Channel. Pierwszy odcinek został nadany 16 października 1958 roku. Do dziś wyemitowano ich ponad 4600. Twórcą "BP" był John Hunter Blair. Aktualnymi prezenterami programu są: Barney Harwood (od 2011) i Lindsey Russell (od 2013). W Blue Peter oprócz prowadzących i gości pojawiają się także zwierzęta.
Jest to najdłużej nadawany program przeznaczony dla dzieci.

</doc>
<doc id="1790883" url="https://pl.wikipedia.org/wiki?curid=1790883" title="Johannes Theodor Suhr">
Johannes Theodor Suhr

Johannes Theodor Suhr, O.S.B. (ur. 24 stycznia 1896 w Nyborgu, zm. 10 marca 1997, Aabenraa) – duński duchowny katolicki, pierwszy biskup kopenhaski.
Życiorys.
Johannes Theodor Suhr urodził się w 1896 roku w Nyborgu. Jako dojrzały mężczyzna zdecydował się na drogę kapłańską, wstępując do zakonu benedyktynów. Święcenia kapłańskie przyjął 1 kwietnia 1933. W 1938 papież Pius XI nominował go na biskupa tytularnego Balecium i wikariusza apostolskiego Danii. Konsekracja biskupia miała miejsce 15 stycznia 1939.
Po przekształceniu Wikariatu Apostolskiego Danii w pełnoprawną diecezję w 1953 roku został jej pierwszym ordynariuszem. W 1964 roku zrezygnował z pełnienia tej funkcji i został mianowany przez papieża Pawła VI tytularnym biskupem Apisa Maius. W 1976 przeszedł na emeryturę. Zmarł w 1997.

</doc>
<doc id="1790884" url="https://pl.wikipedia.org/wiki?curid=1790884" title="Gorka Verdugo">
Gorka Verdugo

Gorka Verdugo Markotegui (ur. 4 listopada 1978 Etxarri-Aranatz) – hiszpański kolarz szosowy. Do zawodowego peletonu należy od 2004 roku. Od tej pory jest wierny swojej baskijskiej drużynie Euskaltel-Euskadi.
Verdugo jest typem pomocnika, ale mimo tego miał kilka znaczących sukcesów. Największym jak do tej pory było 7. miejsce w klasyfikacji generalnej Paryż-Nicea – francuskiego prestiżowego wieloetapowca. Czterokrotnie startował w Tour de France, ale bez większych znaczących osiągnięć. Godne uwagi jest to, że za każdym razem wyścig ukończył. Najlepsze miejsce w klasyfikacji generalnej to 48. w 2007 roku. Brał również udział w Giro d'Italia w 2005 roku, kończąc ten wyścig na 68. miejscu. Dobry wynik odnotował we Volta a la Comunitat Valenciana, w klasyfikacji generalnej zajmując bardzo wysokie, 5. miejsce. 
Mierzy 189 cm wzrostu i waży 61 kg.

</doc>
<doc id="1790885" url="https://pl.wikipedia.org/wiki?curid=1790885" title="Niedźwiadka Wielka">
Niedźwiadka Wielka

Niedźwiadka Wielka (biał. "Мядзведка") – wieś na Białorusi, w obwodzie grodzieńskim, w rejonie korelickim; do 1945 w Polsce, w województwie nowogródzkim, w powiecie baranowickim, w gminie Wolna.
Niedźwiadka Wielka leży nad Uszą, około 14 km na południowy zachód od Mira.
W 1802 w Niedźwiadce Wielkiej urodził się Ignacy Domeyko.
Wieś jest siedzibą prawosławnej parafii Wniebowstąpienia Pańskiego.

</doc>
<doc id="1790887" url="https://pl.wikipedia.org/wiki?curid=1790887" title="Prosto z ulicy">
Prosto z ulicy

Prosto z ulicy – pierwszy, a zarazem jedyny album studyjny piotrkowskiej grupy hip-hopowej Born Juices, wydany w marcu 1997 roku.

</doc>
<doc id="1790890" url="https://pl.wikipedia.org/wiki?curid=1790890" title="Achuar">
Achuar

Achuar (czyt. "Aczuar"), endoetnonim: "aents", egzoetnonimy: "Achual", "Achuala" – indiańska grupa kulturowo-językowa z amazońskiej rodziny językowej jívaro, zamieszkująca dorzecze rzek Pastaza i Morona na pograniczu ekwadorsko-peruwiańskim. Obecnie grupa kulturowo-językowa Achuar liczy ok. 5500 osób. Jako jedna z czterech grup kulturowo-językowych rodziny językowej jívaro Indianie Achuar praktykowali kulturowo unormowane działania wojenne polegające na tzw. polowaniu na głowy niezbędnych do rytuału tsantsa. Współcześnie rzadko stosują oni przemoc fizyczną, która niemal zupełnie zastąpiona została na przemoc symboliczną. Ich gospodarka opiera się na kopieniactwie, łowiectwie i rybołówstwie.
Życie.
Żyją rozproszeni w domostwach zorganizowanych w ponad lokalne struktury, które Descola określa, jako nexus endogamiczny (endogamous nexus). W skład każdego zespołu wchodzi od dziesięciu do piętnastu domostw, których członków łączą wzajemne więzi pokrewieństwa i powinowactwa. Poszczególne zespoły znajdują się w niedużych odległościach od siebie i najczęściej zlokalizowane są wzdłuż rzek lub ich dopływów. Podstawową jednostką struktury społecznej Achuar jest rodzina zamieszkująca pojedyncze domostwo.
Cechą charakterystyczną każdego domu jest wysoki i stromy dach z liści palmowych. Domy Achuarów są często bardzo rozległe. Ta wielkość bierze się z dwóch powodów: każdy mężczyzna z plemienia chce być uważany za tzw. "juunt"a, czyli dobrze sytuowanego (wyznacznikiem jest liczba żon i dzieci, które mieszczą się w budynku); Achuar dawniej byli łowcami głów, przez co wzbudzali niechęć sąsiednich grup i w razie napaści kilka rodzin mogło się schronić w jednym domostwie, bronionym przez wojowników.
Małżeństwa są najczęściej poligamiczne, zawierane nieraz przez krewnych lub z uprowadzonymi podczas napaści kobietami z sąsiednich plemion.
Kobiety zajmują się głównie domostwem, opieką nad dziećmi, przygotowywaniem posiłków, doglądaniem ogródków lub ewentualnie połowem ryb; mężczyźni z kolei są odpowiedzialni za polowanie, pracę w lesie, wytwarzanie narzędzi i broni oraz oczyszczanie terenu, aby powiększyć przydomowe ogródki (w sumie poświęcają na to ok. 1/3 dnia, a przez resztę prowadzą ożywione dyskusje).
Ważną rolę wśród Achuarów pełnią ogródki, gdyż stanowią nie tylko źródło pożywienia dla rodziny, ale także miejscem gdzie kobieta tworzy więź z Nunkui – duchem opiekuńczym roślin uprawnych. Również w ogrodach kobiety rodzą swoje dzieci.
Język i wierzenia.
Indianie Achuar używają własnego języka z grupy jibaro (istnieją jeszcze trzy języki używane przez sąsiednie plemiona: Shuar, Awajun i Huambisa), rozpowszechnionego na pograniczu peruwiańsko-ekwadorskim (zob. język achuale).
Wierzenia Achuarów opierają się na mieszance animizmu i szamanizmu. Bardzo ważnym elementem wierzeń jest więź z naturą. Achuarowie żyją głównie z polowań, dlatego wierzą, że pomyślne łowy zapewnić im może jedynie harmonijne współżycie ze zwierzyną, na którą polują i z jej duchami opiekuńczymi. Każdy z wojowników podchodzi do zwierzyny, na którą poluje z szacunkiem i zachowuje umiar w łowach. Oprócz tego Achuarowie wierzą, że zwierzęta mogą się porozumiewać pomiędzy sobą oraz z ludźmi. Czasami taki kontakt Indianie nawiązują poprzez tzw. podróż duszy, wywoływaną halucynogennymi napojami.
Inną ważną cechą wierzeń religijnych jest samokontrola, wpajana każdemu mężczyźnie od młodości. Poprzez samokontrolę każdy Achuar może zademonstrować swoją siłę fizyczną i psychiczną. Najlepszym miejscem do ćwiczenia samokontroli jest domostwo, gdzie mężczyzna może np. obejść się bez snu lub unikać obżarstwa, a także powstrzymywać się od nadmiernej gestykulacji wobec gości.
Achuarowie wierzą także w obecność duchów. Bardzo ważne jest bóstwo ogrodów – Nunkui. Kobiety śpiewają magiczne pieśni, tzw. "anent", które umożliwiają kontakt z bóstwem oraz z roślinami. Ponieważ pieśni są bardzo osobiste, kobiety śpiewają je w myślach lub bardzo cicho. Każde "anent" ma podobną strukturę melodii, ale różne słowa.
Jednocześnie jednak, mimo że przydomowe ogrody są sanktuariami i domem dla Nunkui, według wierzeń Achuarów mogą być też niebezpieczne, ponieważ niektóre uprawiane rośliny (głównie zaś maniok) wykazują cechy wampiryczne. A ponieważ najłatwiejszym celem są dzieci, Indianie nigdy nie wpuszczają ich do ogródka bez opieki. Ma to związek z przekonaniem, że w ciele każdego człowieka jest tylko konkretna ilość krwi i jej zbyt duża utrata nigdy nie zostanie już odnowiona, co doprowadzi do szybkiego zgonu.
Achuarowie zgodnie z tradycją kładą zmarłą osobę w wydrążonym pniu przypominającym indiańskie łodzie. W przypadku, gdy zmarła głowa rodziny, pochówek odbywa się w środkowej części domostwa.
Zagrożenia.
W latach 60. XX wieku na terenie Amazonii odkryto złoża ropy naftowej. Główne pokłady zlokalizowane są na obszarze zamieszkałym od wieków przez plemię Achuar. Na skutek bezwzględnej polityki koncernów naftowych Achuar musieli odejść z części swojego terytorium. Wskutek tego liczba członków plemienia uległa zmniejszeniu. Przyczyniły się do tego m.in. wycieki ropy naftowej, które dodatkowo zanieczyszczają lokalne rzeki zamieszkane przez Achuar i inne plemiona. Dodatkowym zagrożeniem są choroby weneryczne, które rozprzestrzeniają pracownicy rafinerii gwałcąc indiańskie kobiety. Wszystko to sprawia, że Indianie Achuar są coraz bardziej zagrożeni przez zachodnią cywilizację.

</doc>
<doc id="1790891" url="https://pl.wikipedia.org/wiki?curid=1790891" title="Rh+ (film)">
Rh+ (film)

Rh+ – polski film sensacyjny z 2005 roku.

</doc>
<doc id="1790892" url="https://pl.wikipedia.org/wiki?curid=1790892" title="Jurij Martynow">
Jurij Martynow

Jurij Petrowycz Martynow, ukr. Юрій Петрович Мартинов, ros. Юрий Петрович Мартынов, "Jurij Pietrowicz Martynow" (ur. 5 czerwca 1965 roku w Chersoniu, Ukraińska SRR) – ukraiński piłkarz występujący na pozycji napastnika, reprezentant Ukrainy, trener piłkarski.
Kariera piłkarska.
Kariera klubowa.
Wychowanek DJuSSz w Chersoniu. W 1986 zadebiutował w podstawowym składzie Krystału Chersoń. Sezon 1990 spędził w drużynie Naftowyk Ochtyrka, w której rozegrał tylko 1 mecz. W 1991 wyjechał do Polski, gdzie bronił barw Warty Poznań. Po zakończeniu sezonu wrócił do Ukrainy, gdzie został piłkarzem zespołu Meliorator Kachowka. Sezon 1993/94 rozpoczął w drużynie Sirius Żółte Wody, a już w rundzie wiosennej występował w klubie Zirka-NIBAS Kirowohrad. Latem 1996 przeszedł do SK Mikołajów, ale już zimą powrócił do Zirki. W 2000 ukończył karierę piłkarską w Naftowyku Ochtyrka.
Kariera reprezentacyjna.
25 marca 1994 zadebiutował w narodowej reprezentacji Ukrainy w przegranym 0:4 meczu kwalifikacyjnym do Euro-96 z Chorwacją. Był wówczas piłkarzem drugoligowego klubu.
Kariera trenerska.
Po zakończeniu kariery piłkarskiej rozpoczął pracę trenerską. We wrześniu 2005 został głównym trenerem klubu Krystał Chersoń. Po 20 spotkaniach, w których zdobył 6 zwycięstw i 4 remisy (różnica bramek 25-34), w czerwcu 2006 podał się do dymisji. Latem tamtego roku klub został rozwiązany. Obecnie ponownie pracuje już z amatorską drużyną Krystał.

</doc>
<doc id="1790893" url="https://pl.wikipedia.org/wiki?curid=1790893" title="Balberith">
Balberith



</doc>
<doc id="1790894" url="https://pl.wikipedia.org/wiki?curid=1790894" title="Crossroads (opera mydlana)">
Crossroads (opera mydlana)

Crossroads – brytyjska opera mydlana, emitowana przez kanał ITV od 2 listopada 1964 do 4 kwietnia 1988 r.
Krótki opis.
Po 24 latach emisji nastąpiła 13-letnia przerwa. 5 marca 2001 r. seria została „wskrzeszona”, jednak już po dwóch latach ponownie zeszła z anteny (30 maja 2003 r.). Łącznie nadano 4928 odcinków. Akcja serialu rozgrywała się w fikcyjnym motelu, umiejscowionym niedaleko Birmingham, w Anglii. Twórcami programu byli: Hazel Adair oraz Peter Ling.
Obsada.
Zestawienie oparto na informacjach portalu filmowego IMDb.com:

</doc>
<doc id="1790895" url="https://pl.wikipedia.org/wiki?curid=1790895" title="Betralh">
Betralh



</doc>
<doc id="1790896" url="https://pl.wikipedia.org/wiki?curid=1790896" title="Vetralh">
Vetralh



</doc>
<doc id="1790899" url="https://pl.wikipedia.org/wiki?curid=1790899" title="Beale">
Beale



</doc>
<doc id="1790900" url="https://pl.wikipedia.org/wiki?curid=1790900" title="Beall">
Beall



</doc>
<doc id="1790901" url="https://pl.wikipedia.org/wiki?curid=1790901" title="O’Neil Thompson">
O’Neil Thompson

O’Neil Thompson (ur. 11 sierpnia 1983 w Kingston) – jamajski piłkarz grający na pozycji obrońcy lub pomocnika w Boys' Town FC.
Kariera klubowa.
Thompson karierę rozpoczynał w Boys Town, gdzie grał od 2005 do 2007 roku. Następnie grał w duńskim Notodden FK, gdzie przez dwa lata rozegrał 10 ligowych spotkań.
W sierpniu 2009 roku piłkarz podpisał kontrakt z angielskim Burnley. W nowym klubie zadebiutował 12 września w ligowym meczu z Watford.
Kariera reprezentacyjna.
W 2006 roku Thompson zadebiutował w reprezentacji Jamajki. W listopadzie 2008 roku zdobył natomiast pierwszą i jedyną bramkę dla swojego kraju. Brał udział w Złotym Pucharze CONCACAF 2009. Łącznie w reprezentacji zagrał 20 razy.

</doc>
<doc id="1790902" url="https://pl.wikipedia.org/wiki?curid=1790902" title="Berithi">
Berithi



</doc>
<doc id="1790903" url="https://pl.wikipedia.org/wiki?curid=1790903" title="Bofr">
Bofr



</doc>
<doc id="1790906" url="https://pl.wikipedia.org/wiki?curid=1790906" title="BeJot">
BeJot



</doc>
<doc id="1790907" url="https://pl.wikipedia.org/wiki?curid=1790907" title="Bofri">
Bofri



</doc>
<doc id="1790909" url="https://pl.wikipedia.org/wiki?curid=1790909" title="Bofrim">
Bofrim



</doc>
<doc id="1790910" url="https://pl.wikipedia.org/wiki?curid=1790910" title="Bofry">
Bofry



</doc>
<doc id="1790912" url="https://pl.wikipedia.org/wiki?curid=1790912" title="Bolfri">
Bolfri



</doc>
<doc id="1790913" url="https://pl.wikipedia.org/wiki?curid=1790913" title="Bolfrim">
Bolfrim



</doc>
<doc id="1790915" url="https://pl.wikipedia.org/wiki?curid=1790915" title="Bolfry">
Bolfry



</doc>
<doc id="1790916" url="https://pl.wikipedia.org/wiki?curid=1790916" title="Oakwell">
Oakwell



</doc>
<doc id="1790919" url="https://pl.wikipedia.org/wiki?curid=1790919" title="Hans Ludwig Martensen">
Hans Ludwig Martensen

Hans Ludwig Martensen (ur. 7 sierpnia 1927 w Kopenhadze, zm. 13 marca 2012 tamże) – duński biskup rzymskokatolicki, jezuita, biskup diecezjalny Kopenhagi w latach 1965–1995.
Życiorys.
Hans Ludvig Martens urodził się w 1927 w Kopenhadze. Po ukończeniu szkoły średniej wstąpił do zakonu jezuitów. W 1956 po ukończeniu studiów teologicznych otrzymał w Vesterbro święcenia kapłańskie. Następnie studiował na Papieskim Uniwersytecie Gregoriańskim w Rzymie, gdzie uzyskał stopień naukowy doktora na podstawie pracy dotyczącej teologii Marcina Lutra. Później został wykładowcą w Wyższym Seminarium Duchownym w Kopenhadze.
22 marca 1965 papież Paweł VI mianował go biskupem diecezjalnym diecezji kopenhaskiej. Konsekrowany na biskupa został 16 maja 1965 w katedrze św. Ansgara w Kopenhadze. 22 marca 1995 roku zrezygnował z pełnienia tej funkcji.
Był członkiem Papieskiej Rady do spraw Popierania Jedności Chrześcijan, a także wiceprzewodniczącym oficjalnej grupy zajmującej się prowadzeniem dialogu między Kościołem rzymskokatolickim a Światową Federacją Luterańską.
W 1994 został otrzymał odznaczenie kawalera I stopnia Orderu Dannebroga. Zmarł w 2012 w stolicy Danii.
Do jego najważniejszych publikacji należą: "Dåb og kristenliv" ("Chrzest i życie chrześcijanina"), "Dåb og gudstro" ("Chrzest i wiara w Boga"), "Martin Luther – Jesu Kristi Vidne" ("Martin Luter – świadek Jezusa Chrystusa").

</doc>
<doc id="1790921" url="https://pl.wikipedia.org/wiki?curid=1790921" title="Parafia Matki Bożej Bieszczadzkiej w Jasieniu-Ustrzykach Dolnych">
Parafia Matki Bożej Bieszczadzkiej w Jasieniu-Ustrzykach Dolnych

Parafia Matki Bożej Bieszczadzkiej w Ustrzykach Dolnych-Jasieniu – parafia rzymskokatolicka pod wezwaniem Matki Bożej Bieszczadzkiej w Ustrzykach Dolnych, należąca do dekanatu Ustrzyki Dolne w archidiecezji przemyskiej. 
Historia.
Parafia została erygowana w 1667 roku z fundacji Stanisława z Uniechowa Ustrzyckiego. Murowany kościół został zbudowany w 1740 roku w stylu barokowym , a konsekrowany został 15 sierpnia 1743 roku przez bpa Wacława Hieronima Sierakowskiego "pw. Wniebowzięcia Najświętszej Maryi Panny".
7 lipca 1968 roku decyzją bpa Ignacego Tokarczuka zostało utworzone Sanktuarium Matki Bożej Rudeckiej Królowej Bieszczadzkiej w Ustrzykach Dolnych-Jasieniu|Sanktuarium Matki Bożej Bieszczadzkiej. W 1968 roku abp kard Karol Wojtyła dokonał instalacji obrazu Matki Bożej Rudeckiej. W 1992 roku został skradziony. W 1994 r. jego wierną kopię wykonał Iwan Suchij. 2 lipca 2006 r. kopię koronował arcybiskup przemyski Józef Michalik. 
Proboszczami parafii na przestrzeni dziejów byli m.in.: ks. Andrzej Baruciński, ks. Tomasz Błaz, ks. Franciszek Cieszyński, ks. Józef Putałkiewicz, ks. Wincenty Krigsein, ks. Jakub Wojnar, ks. Jakub Stasiowski (1894–1928), ks. adm. Stanisław Cieszanowski (1928–1929), ks. Jan Kolanko (1929–1949), ks. Ryszard Mucha (1968–1971), ks. Robert Giza CSMA (do 2008), ks. Andrzej Mroczkowski CSMA (2008–?), ks. Leopold Powierża CSMA, ks. Józef Ślusarczyk CSMA (od 2020). 
Od 1971 roku posługę duszpasterską pełnią księża michalici.
Na terenie parafii jest 1 800 wiernych (w tym: Ustrzyki Dolne (" ul. Bieszczadzka, Dwernickiego, Jasień") – 500, Bandrów – 410, Hoszów – 255, Hoszowczyk – 125, Jałowe – 155, Moczary – 155, Zadwórze – 70, Dom Pomocy Społecznej w Moczarach – 100.
Parafia w Jasieniu obchodzi odpust w pierwszą niedzielę lipca oraz 15 sierpnia na Wniebowzięcie NMP.

</doc>
<doc id="1790924" url="https://pl.wikipedia.org/wiki?curid=1790924" title="Edgard Varèse">
Edgard Varèse



</doc>
<doc id="1790929" url="https://pl.wikipedia.org/wiki?curid=1790929" title="PolyGram">
PolyGram

PolyGram – holenderska wytwórnia płytowa. 
Charakterystyka.
Powstała w 1962 w ramach firmy Philips Records, utworzonej z powołanego w końcu lat 40. XX wieku przedsiębiorstwa Philips Phonografische Industrie (PPI), należącego do koncernu Philips. Wytwórnia działała nieprzerwanie przez ponad trzydzieści lat, w tym na rynku polskim (jako PolyGram Polska), w maju 1999 została sprzedana spółce Seagram, która następnie weszła w skład Universal Music Group.

</doc>
<doc id="1790930" url="https://pl.wikipedia.org/wiki?curid=1790930" title="Zbójnicka Ławka">
Zbójnicka Ławka

Zbójnicka Ławka (słow. "Zbojnícke sedlo", niem. "Jägerbreitenscharte", węg. "Vadászlejtőhorhos") – przełęcz położona na wysokości ok. 2360 m n.p.m. w słowackich Tatrach Wysokich. Znajduje się w ich głównej grani pomiędzy Zbójnickimi Turniami (dokładniej Wielką Zbójnicką Turnią) a Małym Lodowym Szczytem. Zbójnicka Ławka ma dwa siodła rozdzielone niewielką turniczką zwaną Zbójnickim Zębem. Północno-wschodnie siodło to Wyżnia Zbójnicka Ławka, natomiast południowo-zachodnie to Niżnia Zbójnicka Ławka. Zbójnicka Ławka jest wyłączona z ruchu turystycznego, dla taterników stanowi dogodne połączenie dolin Staroleśnej i Jaworowej.
Przełęcz była od dawna znana myśliwym z Jurgowa, którzy wykorzystywali ją jak obecnie taternicy – do przechodzenia między Doliną Staroleśną a Jaworową. Nie ma żadnych danych, aby kiedykolwiek przechodzili przez nią zbójnicy.
Nazwa Zbójnickiej Ławki, podobnie jak innych „zbójnickich” obiektów rozsianych po Dolinie Staroleśnej i okolicach, jest pochodzenia ludowego. Być może pochodzi ona od wspomnianych jurgowskich myśliwych, których ludność mogła określać mianem zbójników.
Historia.
Pierwsze wejścia turystyczne:

</doc>
<doc id="1790934" url="https://pl.wikipedia.org/wiki?curid=1790934" title="Josef Schmidt (zbrodniarz nazistowski)">
Josef Schmidt (zbrodniarz nazistowski)

Josef Schmidt (ur. 12 listopada 1922 w Bácsalmás, zm. ?) – SS-Unterscharführer, zbrodniarz nazistowski, członek załogi niemieckiego obozu koncentracyjnego Auschwitz-Birkenau.
Był węgierskim volksdeutschem. W czasie II wojny światowej pełnił służbę w podobozie Auschwitz-Lagischa jako "Blockführer". 24 października 1947 roku sąd w Wadowicach skazał Schmidta na 7 lat pozbawienia wolności. Karę odbył w całości.
Od 6 września 1977 do 27 lutego 1981 roku toczył się z kolei jego proces przed zachodnioniemieckim sądem we Frankfurcie nad Menem. Schmidt skazany został tym razem, za zakatowanie na śmierć jednego z więźniów, na 8 lat poprawczaka (zarzucany czyn popełnił jesienią 1943 roku, gdy w świetle prawa niemieckiego był jeszcze niepełnoletni). Na poczet kary zaliczono mu jednak karę pozbawienia wolności odbytą już w Polsce.

</doc>
<doc id="1790937" url="https://pl.wikipedia.org/wiki?curid=1790937" title="Wormwood (album)">
Wormwood (album)

Wormwood - jedenasty studyjny album szwedzkiej grupy blackmetalowej Marduk. Wydany 24 września 2009 roku w Europie, z kolei w Stanach Zjednoczonych płyta została wydana 13 października 2009 roku. Nagrania zostały zarejestrowane w należącym do Magnusa "Devo" Anderssona Endarker Studio w Norrköping w 2009 roku. 
Lista utworów.
Opracowano na podstawie materiału źródłowego.

</doc>
<doc id="1790938" url="https://pl.wikipedia.org/wiki?curid=1790938" title="Parafia Najświętszej Maryi Panny Królowej Polski w Ustrzykach Dolnych">
Parafia Najświętszej Maryi Panny Królowej Polski w Ustrzykach Dolnych

Parafia Najświętszej Maryi Panny Królowej Polski w Ustrzykach Dolnych – parafia rzymskokatolicka pod wezwaniem Najświętszej Maryi Panny Królowej Polski w Ustrzykach Dolnych, należąca do dekanatu Ustrzyki Dolne w archidiecezji przemyskiej.
Historia.
Ustrzyki Dolne zostały założone ok. 1469 roku na prawie wołoskim, a ok. 1727 roku miejscowość otrzymała prawa miejskie. Ludność rzymskokatolicki należała do parafii Wniebowzięcia NMP w Jasieniu.
W latach 1908–1909 zbudowano murowany kościół w stylu neogotyckim według projektu arch. Jana Tarczałowicza. 3 maja 1912 roku bp Józef Sebastian Pelczar poświęcił kościół "pw. Matki Bożej Królowej Polski". W 1939 roku tereny te zostały przyłączone do ZSRR, a kościół został zamieniony na magazyn zbożowy. W tym czasie uległ zniszczeniu również obraz Matki Bożej Szkaplerznej pozostający w głównym ołtarzu, czczony jako obraz Królowej Polski. Częściowemu zniszczeniu uległy również boczne ołtarze oraz sprzęty wyposażenia kościelnego i liturgicznego. 
W 1951 roku tereny te na podstawie umowy o wymianie terytorium pomiędzy PRL i ZSRR powróciły do Polski. Wówczas do Ustrzyk Dolnych przybyła ludność wysiedlona z Bełza, Krystynopola, Sokala, Uhnowa, Waręża i okolic. Pierwszym duszpasterzem był przybyły z Bełza, ks. Roman Centelewicz.
W 1952 roku kościół został przejęty przez wiernych i utworzono samodzielną placówkę duszpasterską. 26 czerwca 1967 roku bp Ignacy Tokarczuk dokonał konsekracji kościoła. 7 lipca 1967 roku została erygowana parafia.
9 września 2001 roku w kościele została poświęcona tablica pamięci wysiedlonych.
Na terenie parafii jest 3015 wiernych. Parafia posiada szpitalną kaplicę filialną. Od 1997 roku proboszczem parafii jest ks. prał. Józef Bieniek.
Terytorium parafii.
Ulice na terenie parafii: 29 listopada, Bełzka, Dworcowa, Chopina, Fabryczna, Gombrowicza, Kolejowa, Konopnickiej, Korczaka, Krótsza, Mickiewicza, 1 maja, Nadbrzeżna, Nadgórna, Naftowa, Pionierska ("prawa strona"), Rynek, Szkolna, Sikorskiego, Wojska Polskiego, Zielona.

</doc>
<doc id="1790939" url="https://pl.wikipedia.org/wiki?curid=1790939" title="Arp-Madore 2">
Arp-Madore 2

Arp-Madore 2 (AM 2) – gromada otwarta znajdująca się w odległości 30 tys. lat świetlnych od Ziemi w konstelacji Rufy. Została skatalogowana przez amerykańskich astronomów Haltona Arpa i Barry’ego Madorego w 1979 roku w trakcie poszukiwań osobliwych galaktyk prowadzonych przy pomocy UK Schmidt Telescope w Australii. AM 2 jest jedną z czterech gromad odkrytych przez Arpa i Madorego.
Gromada ta mogła zostać utworzona w wyniku oddziaływań Drogi Mlecznej z Karłem Wielkiego Psa. Jej wiek ocenia się na 5 miliardów lat.

</doc>
<doc id="1790942" url="https://pl.wikipedia.org/wiki?curid=1790942" title="K-1 No Respect 2003">
K-1 No Respect 2003

K-1 No Respect 2003 – gala kickboxingu organizacji K-1, która odbyła się 18 lutego 2003 w hali Vodafone Arena w mieście Melbourne w Australii.
Turniej K-1 No Respect 2003.
Legenda.
&lt;br&gt;

</doc>
<doc id="1790945" url="https://pl.wikipedia.org/wiki?curid=1790945" title="Siarkańska Grań">
Siarkańska Grań

Siarkańska Grań, czyli południowa boczna grań Wysokiej (słow. "J vedľajší hrebeň Vysokej" lub " Dračí hrebeň", niem. "Drachenseegrat", węg. "Sárkány-tavi-gerinc") – boczna, odchodząca w południowym kierunku grań Wysokiej w słowackich Tatrach Wysokich. Oddziela ona Dolinkę Smoczą od Złomiskiej Zatoki (odgałęzienie Doliny Złomisk). W kierunku od Wysokiej na południe w grani tej wyróżnia się następujące obiekty:

</doc>
<doc id="1790946" url="https://pl.wikipedia.org/wiki?curid=1790946" title="Ruchy chloroplastów">
Ruchy chloroplastów

Ruchy chloroplastów – zmiany położenia chloroplastów wewnątrz komórki roślinnej. Najbardziej spektakularnym przykładem są ruchy chloroplastów wywoływane światłem, chociaż mogą być spowodowane także innymi bodźcami, np. stresem mechanicznym.
Indukowane światłem ruchy chloroplastów.
Oświetlenie liścia słabym światłem powoduje gromadzenie się chloroplastów pod ścianami komórkowymi prostopadłymi do kierunku padania światła. Reakcja ta znana jest jako akumulacja chloroplastów, a jej celem jest zwiększenie ilości absorbowanego światła w warunkach słabego oświetlenia. Natomiast pod wpływem silnego światła chloroplasty przemieszczają się pod ściany komórkowe równoległe do kierunku padania światła w reakcji ucieczki. Takie położenie przyczynia się do zmniejszenia uszkodzeń wywołanych zbyt silnym światłem. Wywoływane światłem ruchy chloroplastów nie występują u wszystkich gatunków roślin, lecz głównie u gatunków mogących dostosowywać się do zmiennych warunków oświetlenia. W szczególności zaobserwowano brak tych reakcji w roślinach światło- lub cieniolubnych.
Ruchy chloroplastów są silnie zlokalizowane: przebiegają niezależnie od siebie w różnych komórkach czy nawet częściach komórki w reakcji na natężenie światła padającego w danym miejscu. Sprawia to, że ruchy chloroplastów można zaobserwować gołym okiem poprzez nałożenie na liść (rośliny odpowiedniego gatunku, np. tytoniu) szablonu z wyciętym wzorem i oświetlenie go silnym światłem. Ponieważ zmiany położenia chloroplastów prowadzą do zmian transmisji liścia, regiony oświetlone będą jaśniejsze od zakrytych, co przy odpowiednim doborze szablonu prowadzi do powstania na liściach wzorów.
Receptory.
W lądowych roślinach nasiennych wyłącznie światło niebieskie wywołuje kierunkowe przemieszczenia chloroplastów, a receptorami zaangażowanymi w ten proces są fototropiny. W genomie rośliny modelowej "Arabidopsis thaliana" stwierdzono występowanie dwóch fototropin, 1 i 2, które pełnią odmienną funkcję w regulacji przemieszczeń chloroplastów: podczas gdy fototropina 1 odpowiada wyłącznie za reakcję akumulacji, fototropina 2 w zależności od natężenia padającego światła może inicjować akumulację lub ucieczkę chloroplastów. W roślinach wodnych oraz w niektórych gatunkach glonów, mszaków i paprotników, w kontroli ruchu chloroplastów bierze udział także światło czerwone, którego receptorem są fitochromy.
Mechanizm.
Większość gatunków roślin wykorzystuje mikrofilamenty do przemieszczania i umiejscawiania chloroplastów. Szczegółowy mechanizm ruchu nie jest jeszcze poznany, ale wiadomo, że różni się u różnych gatunków. W roślinach wodnych, takich jak "Nurzaniec amerykański", chloroplasty poruszają się wraz ze strumieniem płynącej cytoplazmy i w zależności od natężenia światła są pułapkowane przez mikrofilamenty w różnych miejscach komórki. W innych gatunkach roślin ruch choroplastów jest aktywny.

</doc>
<doc id="1790947" url="https://pl.wikipedia.org/wiki?curid=1790947" title="Entertainment One Music">
Entertainment One Music

Entertainment One Music, wcześniej znana jako E1 Music lub Koch Records – amerykańska wytwórnia muzyczna, największa niezależna wytwórnia płytowa w Stanach Zjednoczonych. Dystrybutorem firmy na Europę i Azję jest Universal Music Group pod szyldem E1 Universal. W USA obecnie albumy E1 są dystrybuowane przez Epic Records. 22 stycznia 2009 firma oficjalnie zmieniła nazwę z Koch Records na E1 Music. E1 wydała płyty m.in. takich artystów jak: Tupac Shakur, Bizarre, DJ Khaled, Fat Joe, Havoc, M.O.P., Willie Norwood czy The Diplomats.

</doc>
<doc id="1790950" url="https://pl.wikipedia.org/wiki?curid=1790950" title="Parafia św. Józefa Robotnika w Ustrzykach Dolnych">
Parafia św. Józefa Robotnika w Ustrzykach Dolnych

Parafia św. Józefa Robotnika w Ustrzykach Dolnych – parafia rzymskokatolicka pod wezwaniem w Ustrzykach Dolnych, należąca do dekanatu Ustrzyki Dolne w archidiecezji przemyskiej.
Historia.
W 1979 roku na placu planowanej budowy kościoła, oddano do użytku tymczasową kaplicę zaadaptowaną z budynku mieszkalnego. 
W latach 1983–1991 zbudowano murowany kościół według projektu arch. Leonarda Reppela. W 1992 roku została erygowana parafia "pw. św. Józefa Robotnika".
Na terenie parafii od 1977 roku jest filialny kościół bł. Marii Ledóchowskiej na Strwiążku (dawna cerkiew greckokatolicka).
Na terenie parafii jest 5 000 wiernych (w tym w Strwiążku 44 domów).
Terytorium parafii.
Teren parafii obejmuje ulice: Batorego, Dobra, Gombrowicza, Jagiellońska, Jana Pawła II, Łukasiewicza, Nadgórna ("od wylotu ul. Sikorskiego na zachód"), Nowa, Ogrodowa, PCK, Piastowska, Rzeczna, Słoneczna, Sobieskiego, Stokowa, Wincentego Pola, Witosa, 1 maja ("strona północna, numery nieparzyste od wylotu ul. Jana Pawła II"), osiedle Strwiążek.
Grupy parafialne.
W parafii działa wiele grup parafialnych takich jak: 
Siostry zakonne.
W parafii od 1997 roku swoją posługę rozpoczęły siostry ze zgromadzenia Zgromadzenie Córek św. Franciszka Serafickiego. Siostry w parafii pełnią posługę organistek, katechetek oraz zakrystianek. 
Obecnie są to: (stan na rok 2018)

</doc>
<doc id="1790957" url="https://pl.wikipedia.org/wiki?curid=1790957" title="Deewaar">
Deewaar



</doc>
<doc id="1790960" url="https://pl.wikipedia.org/wiki?curid=1790960" title="Toshiaki Nishioka">
Toshiaki Nishioka

 – japoński bokser, aktualny zawodowy mistrz świata organizacji WBC w kategorii junior piórkowej (do 122 funtów).
Zawodową karierę rozpoczął w grudniu 1994. W grudniu 1999 zdobył tytuł zawodowego mistrza Japonii w kategorii koguciej. 25 czerwca 2000 roku stanął przed szansą zdobycia tytułu mistrza świata WBC w kategorii koguciej, przegrał jednak na punkty z Veerapholem Sahapromem. We wrześniu 2001 roku obaj bokserzy zmierzyli się ponownie, a walka zakończyła się remisem, w wyniku czego pas mistrzowski pozostał przy Taju. Takim samym rezultatem zakończył się trzeci pojedynek pomiędzy Nishioką i Sahapromem, który odbył się 4 października 2003 roku. W czwartym, ostatnim starciu obu bokserów, 6 marca 2004 roku, znów górą okazał się Taj, pokonując Nishiokę na punkty.
Po tej porażce stoczył osiem kolejnych zwycięskich pojedynków i 15 września 2008 roku w pojedynku, którego stawką był tytuł tymczasowego mistrza świata WBC w kategorii junior piórkowej, pokonał jednogłośnie na punkty Napapola Kiatisakchokchaia. W grudniu 2008 roku Nishioka został pełnoprawnym mistrzem świata po tym, jak tytuł ten został odebrany Israelowi Vázquezowi.
3 stycznia 2009 roku po raz pierwszy obronił swój tytuł, pokonując przez techniczny nokaut w dwunastej, ostatniej rundzie Genaro Garcię. Garcia dwukrotnie był w tym pojedynku liczony. 25 maja 2009 roku już w trzeciej rundzie pokonał byłego mistrza świata federacji WBO w kategorii koguciej, Jhonnego Gonzaleza.

</doc>
<doc id="1790967" url="https://pl.wikipedia.org/wiki?curid=1790967" title="Obieg wód w przyrodzie">
Obieg wód w przyrodzie



</doc>
<doc id="1790973" url="https://pl.wikipedia.org/wiki?curid=1790973" title="Selçuk Çebi">
Selçuk Çebi

Selçuk Çebi (ur. 3 czerwca 1982) – turecki zapaśnik w stylu klasycznym. Dwukrotny olimpijczyk. Trzynasty w Londynie 2012 w wadze 74 kg i piętnasty w Rio de Janeiro 2016 w kategorii 75 kg.
Złoty medalista w 2009, 2010 i 2015, drugi w 2011 i trzeci w 2014. Srebro na mistrzostwach Europy w 2014, brąz w 2009; piąty w 2011. Piąty na igrzyskach europejskich w 2015.
Pierwszy w Pucharze Świata w 2002 i 2013; piąty w 2006, 2010 i 2014; dziewiąty w 2012 i jedenasty w 2011. Dwa złote medale na igrzyskach śródziemnomorskich w 2005 i 2013. Mistrz uniwersjady w 2005. Uniwersytecki mistrz świata w 2006. Drugi na wojskowych mistrzostwach świata w 2003, trzeci w 2001. Mistrz Europy juniorów w 2002. Brązowy medalista mistrzostw świata juniorów w 2001 roku.

</doc>
<doc id="1790977" url="https://pl.wikipedia.org/wiki?curid=1790977" title="Selcuk Cebi">
Selcuk Cebi



</doc>
<doc id="1790982" url="https://pl.wikipedia.org/wiki?curid=1790982" title="Felodypina">
Felodypina

Felodypina (łac. "Felodipinum") – antagonista wapnia o selektywnym działaniu naczyniowym. Zmniejsza opór naczyń obwodowych, rozszerza naczynia krwionośne, obniża ciśnienie krwi. Nie ma wpływu na kurczliwość mięśnia sercowego.
Dawkowanie.
Doustnie. Dawkę i częstotliwość stosowania ustala lekarz. Zwykle w początkowej fazie leczenia 5 mg na dobę. Maksymalna dawka wynosi 20 mg.
Uwagi.
Felodypina nie może być stosowana u kobiet w ciąży oraz karmiących piersią. Lek może wpływać na sprawność psychofizyczną, dlatego nie zaleca się prowadzenia pojazdów oraz obsługi maszyn podczas jego przyjmowania.

</doc>
<doc id="1790984" url="https://pl.wikipedia.org/wiki?curid=1790984" title="Desna (obwód czernihowski)">
Desna (obwód czernihowski)

 Desna (ukr. i ros. Десна) – osiedle typu miejskiego na Ukrainie, w rejonie kozieleckim obwodu czernihowskiego. 
Osiedle położone jest na prawym brzegu rzeki Desna. 
W miejscowości znajduje się centrum szkolenia Ukraińskich Sił Zbrojnych.

</doc>
<doc id="1790985" url="https://pl.wikipedia.org/wiki?curid=1790985" title="Julija Taratynawa">
Julija Taratynawa

Julija Taratynawa (białorus. Юлія Таратынава, ros. Юлия Таратынова, Julija Taratynowa, ur. 25 maja 1983) – białoruska lekkoatletka specjalizująca się w skoku o tyczce.

</doc>
<doc id="1790990" url="https://pl.wikipedia.org/wiki?curid=1790990" title="Wybory parlamentarne w Grecji w 2009 roku">
Wybory parlamentarne w Grecji w 2009 roku

Wybory parlamentarne w Grecji w 2009 – wcześniejsze wybory do greckiego parlamentu, Izby Deputowanych przeprowadzone 4 października 2009. Zwycięstwo opozycyjnego PASOK zakończyło 5-letnie rządy Nowej Demokracji premiera Karamalisa i doprowadziło do powstania rządu Jeoriosa Andreasa Papandreu.
Organizacja wyborów.
O rozpisanie wcześniejszych wyborów do parlamentu wystąpił w połowie swojego 4-letniego mandatu premier Kostas Karamanlis. Jego partia, Nowa Demokracja, od czasu wyborów w 2007 posiadała minimalną większość w parlamencie, obsadzając 151 spośród 300 miejsc. 2 września 2009 Karamanlis ogłosił decyzję o organizacji wcześniejszych wyborów. Ruch ten argumentował potrzebą odnowienia i wzmocnienia swojego mandatu politycznego, potrzebnego do przeprowadzenia niezbędnych reform w obliczu kryzysu gospodarczego. Dodał, że Grecję czekają dwa ciężkie lata, w tym kluczowy dla kursu gospodarki rok 2010, a decyzja o rozpisaniu wyborów stanowi akt odpowiedzialności za losy kraju. 3 września ogłosił datę wyborów na 4 października 2009 i skierował do prezydenta wniosek o rozwiązanie parlamentu. Prezydent Karolos Papulias 7 września 2009 rozwiązał parlament.
21 września 2009 Sąd Najwyższy ("Areios Pagos") dopuścił do udziału w wyborach 23 spośród 28 partii politycznych, które wystąpiły z wnioskiem w tej sprawie. Uprawnionych do głosowania było prawie 10 mln Greków. Zgodnie z ordynacją wyborczą, zwycięska partia automatycznie zyskiwała 40 mandatów w parlamencie, a pozostałe 260 rozdzielanych było według zasad ordynacji proporcjonalnej.
Sytuacja przed wyborami i kampania wyborcza.
Rząd Karamanlisa był uwikłany w serię skandali korupcyjnych. Jeden z jego ministrów został oskarżony o przyjęcie łapówki w zamian za korzystne rozstrzygnięcie przetargu na budowę statków, dwaj inni byli oskarżeni o przekazanie państwowej ziemi klasztorowi na Górze Athos w zamian za mniej wartościowy jej ekwiwalent, a były minister pracy o nielegalne zatrudnianie imigrantów. Grecja zmagała się również ze skutkami globalnego kryzysu gospodarczego, zmniejszonymi wpływami do budżetu, potrzebą pożyczenia przez państwo 60 mld euro oraz według rządowych statystyk perspektywą deficytu budżetowego w 2010 na poziomie 5,8% PKB i długu publicznego przekraczającym 100% PKB. W rzeczywistości ustępujący rząd doprowadził kraj do 15,4% deficytu. Ostatnie sondaże przedwyborcze wskazywały na sześcioprocentową przewagę opozycyjnego Panhelleńskiego Ruchu Socjalistycznego (PASOK) na czele z Jeoriosem Andreasem Papandreu. Pozostający w opozycji od 2004 PASOK, już w czerwcu 2009 odniósł zwycięstwo w wyborach do Parlamentu Europejskiego. Na spadek poparcia dla władz miały także wpływ oskarżenia rządu o brak odpowiedniego przygotowania w czasie pożarów lasów w 2007 i w 2009 oraz w nieradzenie sobie z zamieszkami społecznymi, jakie wybuchły w kraju na przełomie 2008 i 2009.
W czasie kampanii wyborczej Papandreu zapowiedział odmienną od rządowej strategię walki z kryzysem, obiecując pakiet stymulujący gospodarkę o wartości 3 mld euro oraz podwyżkę podatków dla najbogatszych i pomoc najbiedniejszym obywatelom. Ogłosił program ożywienia gospodarki poprzez podwyżkę pensji i emerytur ponad wskaźnik inflacji w 2010. Premier Karamanlis uznał pomysły opozycji za nierealistyczne. Rząd zapowiedział zgoła inny plan wyjścia z kryzysu gospodarczego, którego głównym założeniem miał być surowy program oszczędnościowy, ograniczenie wydatków państwa i walka z uchylaniem się od płacenia podatków.
Wyniki wyborów.
Według oficjalnych wyników, zwycięstwo w wyborach odniósł opozycyjny PASOK, zdobywając 160 z 300 miejsc w parlamencie, co otworzyło mu drogę do utworzenia nowego rządu. Nowa Demokracja poniosła największą porażkę od czasu swego powstania w 1974. Premier Karamanlis złożył gratulacje Jeoriosowi Andreasowi Papandreu i ogłosił rezygnację ze stanowiska szefa partii. Oświadczył, że bierze odpowiedzialność za rezultat wyborów i rozpoczyna procedurę wyboru nowego lidera Nowej Demokracji, w której sam nie będzie uczestniczyć. Papandreu ogłosił "nowy rozdział" w greckiej polityce. Zapowiedział "uwolnienie potencjału" tkwiącego w jego kraju, walkę z korupcją, protekcjonizmem i bezprawiem, przywrócenie Grekom nadziei i wiarę w sukces. Jednocześnie ostrzegł społeczeństwo przed ciężkimi czasami walki z kryzysem – zadaniem, za które, jak powiedział, jest gotów wziąć odpowiedzialność.
6 października 2009 Papandreu został oficjalnie zaprzysiężony na stanowisku premiera w pałacu prezydenckim. Tego samego dnia przedstawił skład swojego gabinetu.
Oficjalne wyniki wyborów:

</doc>
<doc id="1790991" url="https://pl.wikipedia.org/wiki?curid=1790991" title="Dear Agony">
Dear Agony

Dear Agony - czwarty studyjny album zespołu Breaking Benjamin wydany 29 września 2009 r.

</doc>
<doc id="1790995" url="https://pl.wikipedia.org/wiki?curid=1790995" title="Obsessed">
Obsessed



</doc>
<doc id="1790996" url="https://pl.wikipedia.org/wiki?curid=1790996" title="Bazylika Sant’Agostino w Rzymie">
Bazylika Sant’Agostino w Rzymie

Bazylika św. Augustyna na Polu Marsowym w Rzymie (wł. "Basilica di Sant’Agostino in Campo Marzio") – jeden z renesansowych kościołów Rzymu. Znajduje się w dzielnicy Sant'Eustachio, w okolicy zwanej niegdyś Polami Marsowymi.
Świątynia ta jest kościołem parafialnym oraz kościołem tytularnym, mającym również rangę bazyliki mniejszej. Jest też kościołem stacyjnym z pierwszej soboty Wielkiego Postu.
Lokalizacja.
Kościół znajduje się w VIII. Rione Rzymu – Sant’Eustachio przy "Via della Scrofa 80". Natomiast główne wejście do bazyliki zlokalizowane jest od strony "Piazza Sant’Agostino".
Patron.
Patronem świątyni jest św. Augustyn – jeden z Ojców Kościoła, biskup Hippony żyjący w IV/V w.
Historia.
Kościół został zbudowany w 1420, a rozbudowany w latach 1479-1483 przez Giacomo da Patrasanta i Sebastiano Fiorentino, natomiast wnętrza zostały przebudowane w latach 1756-1761 przez Luigi Vanvitelli (który w 1746-1750 pobudował również konwent i krużganki) i ozdobione przez Pietro Gagliardi.
Architektura i sztuka.
Fasada zbudowana jest w stylu renesansowym z trawertynu rzekomo pochodzącego z Koloseum. Fasada posiada trzy portale. Została ona zaprojektowana przez Leona Battistę Albertiego i zbudowana w 1483. Inspiracją dla budowniczego była fasada Kościoła Santa Maria Novella we Florencji.
Wnętrze podzielone jest na trzy nawy przez marmurowe, polichromowane filary. Po każdej stronie znajduje się pięć kaplic z apsydami.
Na prawo od głównego wejścia znajduje się rzeźba "Madonna del Parto" autorstwa Jacopo Sansovino. Według legendy rzeźba ta pierwotnie przedstawiała Agrypinę trzymającą na rękach małego Nerona i dopiero ta pogańska statua została przetworzona na rzeźbę przedstawiającą Maryję trzymającą Dzieciątko Jezus. Na trzecim filarze nawy głównej można zobaczyć fresk "Prorok Izajasz" – jedno z dwóch malowideł Rafaela znajdujących się w rzymskich kościołach. W prawym transepcie zachowało się dzieło Giovanniego Barbieri zwanego Guercino przedstawiające św. Augustyna, św. Jana Ewangelistę i św. Hieronima. Ołtarz główny jest autorstwa Berniniego. W ołtarzu głównym umieszczono bizantyjską ikonę Matki Bożej.
W pierwszej kaplicy bocznej z lewej strony znajduje się dzieło Caravaggia "Madonna dei pellegrini".
W jednej z kaplic bocznych pochowana jest św. Monika, matka św. Augustyna. W kościele zostali też pochowani: poeta Maffeo Vegio i Contessina de’ Medici, przedostatnia córka Wawrzyńca Wspaniałego.
Kardynałowie prezbiterzy.
Bazylika św. Augustyna na Polu Marsowym jest jednym z kościołów tytularnych nadawanych kardynałom-prezbiterom ("Titulus Sancti Augustini"). Tytuł ten został ustanowiony 13 kwietnia 1587 r., ale nadano go po raz pierwszy dopiero 3 lata później.

</doc>
<doc id="1790997" url="https://pl.wikipedia.org/wiki?curid=1790997" title="Manuel Schäffler">
Manuel Schäffler

Manuel Schäffler (ur. 6 lutego 1989 w Fürstenfeldbrucku) – piłkarz niemiecki grający na pozycji napastnika. Zawodnik klubu 1. FC Nürnberg.
Kariera klubowa.
Karierę piłkarską zaczynał w klubie TSV Moorenweis. W 2001 roku trafił do młodzieżowego zespołu TSV 1860 Monachium, a w 2008 roku został włączony do jego pierwszej drużyny, grającej w 2. Bundeslidze. W sezonie 2010/2011 był wypożyczony do innego klubu tej ligi – MSV Duisburg. Następnie wrócił do TSV, a w 2012 roku przeszedł do FC Ingolstadt 04, również występującego w 2. Bundeslidze i jego barwy reprezentował do 2014 roku.
Potem grał w trzecioligowych drużynach Holstein Kiel oraz SV Wehen Wiesbaden. W sezonie 2017/2018 został królem strzelców 3. Ligi.
Kariera reprezentacyjna.
Został powołany do kadry na Mistrzostwa Świata U-20 w Piłce Nożnej w Egipcie.

</doc>
<doc id="1790999" url="https://pl.wikipedia.org/wiki?curid=1790999" title="Mijaín López">
Mijaín López

Mijaín López (hiszp. Mijaín López Núñez; ur. 20 sierpnia 1982 w Pinar del Río) – kubański zapaśnik w stylu klasycznym. Pięciokrotny olimpijczyk. Złoty medalista z Pekinu 2008, Londynu 2012 (kategoria 120 kg), Rio de Janeiro 2016 (kategoria 130 kg), Tokio 2020 (kategoria 130 kg) i piąty w Atenach 2004 w wadze 120 kg.
Osiem razy stanął na podium mistrzostw świata, pięciokrotnie zdobył złoty medal (2005,07,09,10,14). Pięciokrotny złoty medalista Igrzysk Panamerykańskich w 2003, 2007, 2011, 2015 i 2019 roku. Dziewięć razy najlepszy na Mistrzostwach Panamerykańskich. Triumfator Igrzysk Ameryki Środkowej i Karaibów w 2014 i 2018. Pierwszy w Pucharze Świata w 2005, 2006 i 2009. Mistrz uniwersjady w 2005 roku.

</doc>
<doc id="1791000" url="https://pl.wikipedia.org/wiki?curid=1791000" title="Det bästa från Idol 2006">
Det bästa från Idol 2006

Det bästa från Idol 2006 – album kompilacyjny, składający się z coverów znanych artystów, jacy finaliści wykonywali w czasie szwedzkiej edycji programu „"Idol 2006"”.

</doc>
<doc id="1791001" url="https://pl.wikipedia.org/wiki?curid=1791001" title="Ease on Down the Road">
Ease on Down the Road

Ease on Down the Road – powstała w 1974 roku piosenka pochodząca z musicalu "The Wiz", pierwotnie wystawianego na deskach teatru w amerykańskim Baltimore. Autorem utworu jest afroamerykański kompozytor i tekściarz Charlie Smalls. Za ten utwór Michael Jackson i Diana Ross zostali nominowani do nagrody Grammy w kategorii „Best R&amp;B Performance by a Duo or Group with Vocal” w roku 1979.

</doc>
<doc id="1791005" url="https://pl.wikipedia.org/wiki?curid=1791005" title="Mijain Lopez">
Mijain Lopez



</doc>
<doc id="1791006" url="https://pl.wikipedia.org/wiki?curid=1791006" title="Swiatłana Makarewicz">
Swiatłana Makarewicz

Swiatłana Makarewicz, biał. Святлана Макарэвiч (ur. 5 marca 1986) – białoruska lekkoatletka specjalizująca się w skoku o tyczce.

</doc>
<doc id="1791007" url="https://pl.wikipedia.org/wiki?curid=1791007" title="Islam-Beka Albijew">
Islam-Beka Albijew



</doc>
<doc id="1791009" url="https://pl.wikipedia.org/wiki?curid=1791009" title="Parafia św. Mikołaja w Powidzu">
Parafia św. Mikołaja w Powidzu

Parafia św. Mikołaja w Powidzu jest jedną z 7 parafii leżącą w granicach dekanatu witkowskiego. Kościół parafialny zbudowany w latach 1863-1864, neogotycki.
Rys historyczny.
Parafia powstała w 1243 roku.
Zasięg parafii.
Parafia obejmuje swym zasięgiem następujące miejscowości: Charbin, Ługi, Ostrowo, Polanowo, Powidz, Przybrodzin, Radłowo Leśne, Ruchocinek, Rudunek, Rzymachowo, Wiekowo, Wylatkowo
Dokumenty.
Księgi metrykalne: 

</doc>
<doc id="1791015" url="https://pl.wikipedia.org/wiki?curid=1791015" title="Linia kolejowa nr 140">
Linia kolejowa nr 140

Linia kolejowa nr 140 – pierwszorzędna (w km 57,764-65,383 magistralna) linia kolejowa znaczenia państwowego (poza odcinkiem w km 43,084-57,764) w województwie śląskim, w Polsce, łącząca Katowice z Nędzą, a pośrednio z Raciborzem i Kędzierzynem-Koźlem (poprzez linię nr 151). Powstała w latach 1855–56. W latach 70. XX wieku została zelektryfikowana na całej długości. Na odcinkach Leszczyny – Rybnik Towarowy oraz Sumina – Nędza jest dwutorowa.
W połowie stycznia 2017 PKP PLK podpisały z konsorcjum firm Trakcja PRKil, Strabag, Strabag Rail, Comsa i ZUE umowę na rewitalizację linii nr 140 na odcinku Nędza – Sumina w ramach zadania „Prace na liniach kolejowych nr 140, 148, 157, 159, 173, 689, 691 na odcinku Chybie – Żory – Rybnik – Nędza / Turze”.

</doc>
<doc id="1791018" url="https://pl.wikipedia.org/wiki?curid=1791018" title="Lembi Vaher">
Lembi Vaher

Lembi Vaher (ur. 11 lutego 1987) – estońska lekkoatletka specjalizująca się w skoku o tyczce.

</doc>
<doc id="1791022" url="https://pl.wikipedia.org/wiki?curid=1791022" title="Katedra św. Oskara w Kopenhadze">
Katedra św. Oskara w Kopenhadze

Katedra św. Oskara w Kopenhadze (duń. Sankt Ansgars Kirke) - kościół biskupi diecezji kopenhaskiej w Danii. Świątynia znajduje się w Kopenhadze przy ulicy Bredgade.
Historia.
W 1536 kościół katolicki został oficjalnie zniesiony na terenie Danii przez króla Chrystiana III Oldenburga, a cały jego majątek został sekularyzowany. Patronat nad wiernymi nielegalnego obrządku katolickiego przejęli dyplomaci najpierw Hiszpanii, a następnie Austrii.
W I poł. XIX w. władze kościelne wykupiły działkę budowlaną przy Bredgade. Projekt nowego kościoła katolickiego w stolicy Danii zlecono niemieckiemu architektowi - Gustavovi Friedrichowi von Hertsch. Budowa trwała w latach 1840-1842. Uroczyste poświęcenie kościoła miało miejsce w święto Wszystkich Świętych 1 listopada 1842. Jego budowa była możliwa dzięki wprowadzeniu w Danii wolności religijnej.
Od 1868 kościół został prokatedrą Prefektury Apostolskiej Danii, zaś od 1953 r. jest główną świątynią diecezji kopenhaskiej. 
W latach 1988-1992 katedra była restaurowana przez duńskiego architekta Vilhelma Wolherta.
Wnętrze.
Katedra została wykonana w stylu neoklasycystycznym, której fasada wzorowana była na bazylikę romańską. Długość nawy głównej wynosi 31 m, zaś szerokość 13 m. Witraże pochodzą z lat 1885-1894. 
W ołtarzu głównym znajduje się nastawa przedstawiająca Najświętszą Maryję Zawsze Dziewicę, autorstwa wiedeńskiego rzeźbiarza Leopolda Kupelwiesera, która była darem cesarza Ferdynanda I Habsburga. Freski olejne w apsydzie pochodzą z lat 1864-1865 i są dziełem Josefa Settasta.

</doc>
<doc id="1791023" url="https://pl.wikipedia.org/wiki?curid=1791023" title="Pedro Isaac">
Pedro Isaac



</doc>
<doc id="1791026" url="https://pl.wikipedia.org/wiki?curid=1791026" title="Powidz (stacja kolejowa)">
Powidz (stacja kolejowa)

Powidz – stacja kolei wąskotorowej (Gnieźnieńska Kolej Wąskotorowa) w Powidzu, w województwie wielkopolskim.
Historia.
Oddana do użytku 16 września 1897 roku. Połączenie kolejowe z Anastazewem stacja uzyskała 29 października 1911 roku. W tym samym roku z powodu wzrostu liczby podróżnych otwarto przystanek osobowy Powidz Kąpielisko, przemianowanego później na Powidz Uzdrowisko. Przystanek ten był czynny w okresie letnim w latach 1911–1914 oraz ponownie w połowie lat 20. Od tego przystanku tor kolei prowadzi wzdłuż brzegu Jeziora Powidzkiego przez 3,5 km. W tym miejscu trasa osiąga najniższą wysokość na całej linii – 99,5 m n.p.m. – tylko o ponad metr więcej niż poziom wody w jeziorze. Powodowało to w czasie roztopów wiosennych zalanie toru i wstrzymanie ruchu pociągów.
Budynek stacyjny mieścił (w momencie otwarcia linii Witkowo – Powidz) biuro zawiadowcy stacji, kasę oraz magazyn. Kubatura budynku wynosiła 380 m³. Na stacji znajdowała się również obrotnica dla wagonów motorowych.
W 1953 roku koło Powidza rozpoczęto budowę lotniska. Wszelkie materiały do budowy dowożono koleją wąskotorową. Wybudowano nową bocznicę, tzw. „Dolinę”.
W dniach 2 maja – 8 czerwca 1957 roku przekuto tory na docinku Anastazewo – Niechanowo z 600 na 750 mm. W związku z wprowadzeniem do eksploatacji pociągów transporterowych na odcinku Gniezno – Powidz, a później pociągów osobowo-transporterowych czas jazdy z Gniezna do Powidza wydłużył się z 1 godziny i 35 min do 2 godzin. Ponadto konkurencja ze strony autobusów PKS przyczyniła się do dużego spadku liczby podróżnych. W 1984 roku odwołano kursowanie jednego pociągu relacji Gniezno – Powidz, a 1 września 1986 roku zawieszono kursowanie pociągów na odcinku Anastazewo – Powidz. Na odcinku Powidz – Gniezno kursowały już tylko 2 pary pociągów, jednak czas ich przejazdu wydłużono do 2,5 godziny z powodu złego stanu torów. Oficjalnie ruch pociągów zawieszono 1 stycznia 1989 roku, a w rzeczywistości składy pasażerskie przestały kursować w 1987 roku, kiedy przestano dołączać wagon pasażerski do pociągów towarowych. Odbiorcami przesyłek towarowych w Powidzu były: GS Powidz, Jednostka Wojskowa.
Warto wspomnieć, że od końca lat 80. Gnieźnieńska Kolej Wąskotorowa zawoziła każdego lata do Powidza jedyny w Polsce wagon-salonkę, gdzie służył on na za dom wczasowy.
Budynek stacyjny wykorzystywany był do 1990 roku, kiedy to zlikwidowano stanowiska zawiadowcy stacji, dyżurnego ruchu (już 28 maja 1962 roku) oraz kasjera. Budynek przeznaczono na mieszkania.
Rozkłady jazdy.
Rozkład ważny od 15 września 1897 roku
Rozkład od 31.05.1987 roku do 28.05.1988 roku

</doc>
<doc id="1791028" url="https://pl.wikipedia.org/wiki?curid=1791028" title="Formuladeildin (2002)">
Formuladeildin (2002)



</doc>
<doc id="1791030" url="https://pl.wikipedia.org/wiki?curid=1791030" title="Tharawaddy">
Tharawaddy

Tharawaddy (ur. 14 marca 1787, zm. 17 listopada 1846) – król Birmy od 1837 roku. Przeciwstawiał się brytyjskiej ekspansji kolonialnej.
W 1837 roku Tharawaddy usunął z tronu swojego brata Bogyidawa, który cierpiał na chorobę psychiczną i sam objął władzę w Birmie. Na początku swoich rządów podjął zdecydowane działania zmierzające do ukrócenia korupcji i przywrócenia w państwie porządku. W tym celu nakazał aresztować i stracić wielu wpływowych dygnitarzy dworu swojego poprzednika. Wśród skazanych na śmierć była też żona i syn Bogyidawy. W tym samym roku Tharawadda wypowiedział podpisany przez brata z Wielką Brytanią układ z Yandabo, na mocy którego Birma zrzekała się dwóch swoich prowincji Tenasserim i Arakan. W lipcu tego roku nakazał brytyjskiemu rezydentowi Harveyowi Burneyowi, opuszczenie swojej stolicy. Odmówił też rozmów z nowym rezydentem przybyłym wkrótce na jego dwór. W 1840 roku brytyjski gubernator generalny Indii lord Auckland odwołał swojego rezydenta z Birmy, zawieszając w ten sposób stosunki dyplomatyczne z tym krajem. Postępowanie Tharawaddy uznał za wypowiedzenie wojny. Jednak wobec zaangażowania wojsk brytyjskich w walki w Afganistanie, władze w Londynie nie zdecydowały się na wojnę z Birmą.
Pod koniec życia Tharawaddy zaczął zdradzać objawy choroby psychicznej, takiej samej, na którą cierpiał jego brat. W październiku 1846 roku, na krótko przed śmiercią został usunięty z tronu przez swojego syna Pagana.

</doc>
<doc id="1791031" url="https://pl.wikipedia.org/wiki?curid=1791031" title="Kościół św. Stanisława Kostki w Szczecinie">
Kościół św. Stanisława Kostki w Szczecinie

Kościół św. Stanisława Kostki w Szczecinie – neogotycki kościół rzymskokatolicki w Szczecinie, na osiedlu Drzetowo-Grabowo.
Początki i budowa.
W 1874 komitet organizacyjny – zawiązany wcześniej w protestanckiej parafii św. Piotra i Pawła w Szczecinie – zakupił działkę pod budowę kościoła. Teren ten znajdował się na skraju położonego na stoku wzgórza cmentarza założonego w 1846 (i istniejącego do 1946). Rynek Grabowski (dawniej "Marktplatz", a dziś Plac Matki Teresy z Kalkuty) i usytuowany obok kościół stanowiły centrum wydzielonej jednostki osadniczej, jaką było wówczas Grabowo (samodzielne miasto do 1900 – potem włączone do Szczecina). Starania o kościół w Grabowie sięgają 1843, kiedy to mieszkańcy chcieli wybudować nowy kościół na miejscu dawnego klasztornego, ale nie otrzymali zezwolenia. Nabożeństwa były odprawiane w sali Szkoły Nawigacji. W opracowaniach dotyczących Grabowa znajdują się nieścisłe, szczątkowe informacje że już w 1855 zbudowano tu kościół. Być może chodzi o kaplicę dla zmarłych leżącą opodal pobliskiego cmentarza.
Pierwszy projekt kościoła został wykonany w 1857 przez inspektora budowlanego Hermanna, ale z niewiadomych przyczyn nie został zrealizowany. Plac pod budowę kościoła zaznaczony jest na planie rozbudowy miasta z 1879. Projekt według którego prowadzono budowę wykonał w 1882 radca budowlany Hermann Bohl z Berlina, a aktualizował szczeciński inspektor budowlany König. Kamień węgielny został położony 18 września 1888. Prace budowlane nadzorował inspektor König i technik C.Schmidt ze Szczecina. Mistrzem murarskim był Klinge z Grabowa, roboty ciesielskie wykonywał C.Gerloff. Budowę ukończono w 1890. Uroczyste poświęcenie miało miejsce 21 maja tego samego roku. Koszt budowy wyniósł 200 tysięcy ówczesnych marek. Neogotyckiej budowli nadano wezwanie "Friedenskirche" – kościoła Pokoju. Świątynia otrzymała bogate wyposażenie: ołtarz główny z obrazem Ukrzyżowanie Chrystusa i reliefami przedstawiającymi św. Piotra i Pawła, chrzcielnicę z białego i czarnego marmuru, ambonę, organy firmy Grüneberg. Ściany pokryto polichromiami i cytatami z Pisma Świętego. Rzeźbiarsko – malarski wystrój zaprojektował prof. dr Friedrich Pfannschmidt. W oknach osadzono witraże. W wieży zawieszono trzy dzwony.
Historia po 1945.
Naloty dywanowe 11 kwietnia i 30 sierpnia 1944 zniszczyły kościół w około 70%. Runęło zwieńczenie wieży, spalił się dach nad korpusem, zawaliły się szczyty i sklepienia we wnętrzu. Zniszczeniu uległo całe wyposażenie. W pierwszych latach po wojnie planowano rozbiórkę świątyni. Spotkało się to ze sprzeciwem wiernych, którzy napłynęli z zajętych przez ZSRR terenów Polski wschodniej. Protesty koordynował ks. Zygmunt Bronisławski. Decyzję o rozbiórce ostatecznie cofnięto w 1948, a świątyni nadano wezwanie św. Stanisława Kostki. Po odbudowie kościół poświęcono 16 lipca 1949. Dokonał tego administrator apostolski ks. Edmund Nowicki.
W latach sześćdziesiątych część kościoła zaadaptowano na salki katechetyczne, co zmniejszyło powierzchnię i zeszpeciło oryginalne wnętrze świątyni. Była to konieczność, wynikająca z braku jakichkolwiek pomieszczeń na prowadzenie katechizacji. Parafia (największa w diecezji) liczyła wtedy około 35 tysięcy mieszkańców.
W latach 1972 – 1975 wybudowano plebanię i zaplecze (księża mieszkali dotąd jako sublokatorzy w dzielnicy). W 1982 oddano do użytku nowy dach kościoła – roboty dekarskie wykonał Stanisław Sołtys z Limanowej. W latach 1983 – 1985 zrealizowano budowę domu katechetycznego, co pozwoliło przywrócić pierwotny wystrój świątyni. Do 1987 odtworzono oryginalne, neogotyckie sklepienia. W 1988 ukończono nową posadzkę z marmuru albańskiego, a w 1990 – witraże (projekt – Brunon Tode), ławki i organy. Na lata 1990 – 1995 przypada realizacja nowych ołtarzy.
Ołtarz główny wykonany z brązu to procesja polskich świętych i błogosławionych do Jezusa Eucharystycznego (tabernakulum). Na ambonkach postacie Ewangelistów. Ołtarz Maryjny stanowi wotum Nawiedzenia w 1990: w środku obraz MB Częstochowskiej; z prawej strony – Jan Paweł II, z lewej – św. Otton – patron Pomorza. Ołtarz św. Stanisława Kostki – na płaskorzeźbach z brązu: z prawej – Kardynał Stefan Wyszyński, z lewej – ks. Jerzy Popiełuszko. Wszystkie elementy z brązu i marmuru wykonał krakowski artysta prof. Czesław Dźwigaj.
W 1998 ukończono nowe drzwi i drogę krzyżową, a w 2000 zakończono rekonstrukcję wieży wraz z zegarem.
Pobyt Matki Teresy z Kalkuty.
W dniu 10 czerwca 1987 w domu przylegającym do kościoła gościła Matka Teresa z Kalkuty. Od tego dnia rozpoczęły misję w Szczecinie Siostry Misjonarki Miłości. Stąd też pochodzi nazwa pobliskiego placu.

</doc>
<doc id="1791032" url="https://pl.wikipedia.org/wiki?curid=1791032" title="Berkel (rzeka)">
Berkel (rzeka)

Berkel – rzeka w Niemczech i Holandii o długości 114,6 km, prawy dopływ IJssel. Berkel swoje źródło bierze w Billerbeck koło niemieckiego miasta Münster w kraju związkowym Nadrenia Północna-Westfalia. Przekracza granice z Holandią koło Vreden (Niemcy) i Rekken (Holandia), a następnie płynie przez prowincję Geldrię, gdzie wpływa do IJssel w Zutphen.
Przed nadejściem kolei Berkel była główną rzeką, którą odbywał się transport z Münster do Eibergen, Borculo i Zutphen. W latach 50. holenderski odcinek rzeki został skanalizowany, aby zapobiec powodziom i poprawić odwodnianie terenów. Ostatnio starorzecza zostały połączone z głównym nurtem rzeki.

</doc>
<doc id="1791034" url="https://pl.wikipedia.org/wiki?curid=1791034" title="Norweski">
Norweski



</doc>
<doc id="1791035" url="https://pl.wikipedia.org/wiki?curid=1791035" title="Formuladeildin (2001)">
Formuladeildin (2001)



</doc>
<doc id="1791037" url="https://pl.wikipedia.org/wiki?curid=1791037" title="Bułgarski">
Bułgarski



</doc>
<doc id="1791038" url="https://pl.wikipedia.org/wiki?curid=1791038" title="Szwedzki">
Szwedzki



</doc>
<doc id="1791040" url="https://pl.wikipedia.org/wiki?curid=1791040" title="Formuladeildin (2000)">
Formuladeildin (2000)



</doc>
<doc id="1791041" url="https://pl.wikipedia.org/wiki?curid=1791041" title="Formuladeildin (1999)">
Formuladeildin (1999)



</doc>
<doc id="1791042" url="https://pl.wikipedia.org/wiki?curid=1791042" title="Formuladeildin (1998)">
Formuladeildin (1998)



</doc>
<doc id="1791043" url="https://pl.wikipedia.org/wiki?curid=1791043" title="Mariana Zachariadi">
Mariana Zachariadi

Mariana Zachariadi (gr.: Μαριάννα Ζαχαριάδη, "Mariánna Zachariádi̱"; ur. 25 lutego 1990, zm. 29 kwietnia 2013) – grecka lekkoatletka specjalizująca się w skoku o tyczce, od 1 maja 2008 reprezentująca Cypr.

</doc>
<doc id="1791044" url="https://pl.wikipedia.org/wiki?curid=1791044" title="Formuladeildin (1997)">
Formuladeildin (1997)



</doc>
<doc id="1791045" url="https://pl.wikipedia.org/wiki?curid=1791045" title="Formuladeildin (1996)">
Formuladeildin (1996)



</doc>
<doc id="1791046" url="https://pl.wikipedia.org/wiki?curid=1791046" title="Fiński">
Fiński



</doc>
<doc id="1791047" url="https://pl.wikipedia.org/wiki?curid=1791047" title="Serbsko-chorwacki">
Serbsko-chorwacki



</doc>
<doc id="1791048" url="https://pl.wikipedia.org/wiki?curid=1791048" title="Formuladeildin (1994)">
Formuladeildin (1994)



</doc>
<doc id="1791049" url="https://pl.wikipedia.org/wiki?curid=1791049" title="Formuladeildin (1993)">
Formuladeildin (1993)



</doc>
<doc id="1791050" url="https://pl.wikipedia.org/wiki?curid=1791050" title="Formuladeildin (1992)">
Formuladeildin (1992)



</doc>
<doc id="1791051" url="https://pl.wikipedia.org/wiki?curid=1791051" title="Formuladeildin (1991)">
Formuladeildin (1991)



</doc>
<doc id="1791052" url="https://pl.wikipedia.org/wiki?curid=1791052" title="Formuladeildin (1990)">
Formuladeildin (1990)



</doc>
<doc id="1791053" url="https://pl.wikipedia.org/wiki?curid=1791053" title="Formuladeildin (1989)">
Formuladeildin (1989)



</doc>
<doc id="1791054" url="https://pl.wikipedia.org/wiki?curid=1791054" title="Formuladeildin (1988)">
Formuladeildin (1988)



</doc>
<doc id="1791055" url="https://pl.wikipedia.org/wiki?curid=1791055" title="Formuladeildin (1987)">
Formuladeildin (1987)



</doc>
<doc id="1791056" url="https://pl.wikipedia.org/wiki?curid=1791056" title="Formuladeildin (1985)">
Formuladeildin (1985)



</doc>
<doc id="1791058" url="https://pl.wikipedia.org/wiki?curid=1791058" title="Formuladeildin (1986)">
Formuladeildin (1986)



</doc>
<doc id="1791059" url="https://pl.wikipedia.org/wiki?curid=1791059" title="Formuladeildin (1984)">
Formuladeildin (1984)



</doc>
<doc id="1791060" url="https://pl.wikipedia.org/wiki?curid=1791060" title="Formuladeildin (1983)">
Formuladeildin (1983)



</doc>
<doc id="1791061" url="https://pl.wikipedia.org/wiki?curid=1791061" title="Formuladeildin (1982)">
Formuladeildin (1982)



</doc>
<doc id="1791065" url="https://pl.wikipedia.org/wiki?curid=1791065" title="Rzut podkową">
Rzut podkową

Rzut podkową – gra polegająca na zarzuceniu podkowy na specjalny kołek.
Punktacja.
Oficjalny mecz trwa do 50 pkt., zaś rekreacyjny do 21 pkt. Punkty przyznaje się w następujący sposób:
Mistrzostwa świata.
Mistrzostwa świata w rzucie podkową odbywają się od 1909 roku (z kilkoma przerwami) do dziś. Poniżej znajduje się lista mistrzów świata w rzucie podkową:
Jednorazowi mistrzowie świata.
Robert Pierce (1913), Fred Brust (1919), George May (1920 "zimowe"), Charles Bobbit (1921 "zimowe"), Frank Lundin (1922 "letnie"), Harold Falor (1923 "zimowe"), Blair Nannamaker (1929), Guy Zimmerman (1954), Don Titcomb (1960), Harold Reno (1961), Paul Focht (1962), John Monasmith (1963), Carl Steinfeldt (1976), Kevin Cone (1992).

</doc>
<doc id="1791066" url="https://pl.wikipedia.org/wiki?curid=1791066" title="Pablo Shorey">
Pablo Shorey

Pablo Enrique Shorey Hernández (ur. 4 grudnia 1983) – kubański zapaśnik w stylu klasycznym. Olimpijczyk z Londynu 2012, gdzie zajął siódme miejsce w kategorii 84 kg.
Srebrny i brązowy medalista mistrzostw świata. Największym jego sukcesem jest wicemistrzostwo świata w 2010 roku w Moskwie w kategorii do 84 kg. Rok wcześniej, w Herning, startując w tej samej kategorii, zajął 3. miejsce. Złoto na igrzyskach panamerykańskich w 2011. Sześć medali mistrzostw panamerykańskich, złoto w 2006, 2010, 2011 i 2014. Triumfator igrzysk Ameryki Środkowej i Karaibów w 2014. Czwarty w Pucharze Świata w 2010; piąty w 2009 i dziewiąty w 2011 roku.

</doc>
<doc id="1791067" url="https://pl.wikipedia.org/wiki?curid=1791067" title="Capitol (opera mydlana)">
Capitol (opera mydlana)

Capitol – amerykańska opera mydlana, nadawana na kanale CBS od 26 marca 1982 do 20 marca 1987 r. Wyemitowano ponad 1270 odcinków. Serial został zdjęty z anteny z powodu niskiej oglądalności i zastąpiony przez "Modę na sukces", która zadebiutowała 23 marca 1987 r. Twórcami "Capitolu" byli Stephen i Elinor Karpf. Serial skupiał się na ukazywaniu politycznych intryg. Akcja opery mydlanej miała miejsce w Waszyngtonie.
Obsada.
Zestawienie obejmuje aktorów, którzy wystąpili w co najmniej 5 odcinkach.

</doc>
<doc id="1791068" url="https://pl.wikipedia.org/wiki?curid=1791068" title="Międzychód Letnisko">
Międzychód Letnisko

Międzychód Letnisko – kolejowy przystanek osobowy w Międzychodzie, w województwie wielkopolskim, w Polsce.

</doc>
<doc id="1791069" url="https://pl.wikipedia.org/wiki?curid=1791069" title="Pablo Shorey Hernandez">
Pablo Shorey Hernandez



</doc>
<doc id="1791070" url="https://pl.wikipedia.org/wiki?curid=1791070" title="Formuladeildin (1980)">
Formuladeildin (1980)



</doc>
<doc id="1791071" url="https://pl.wikipedia.org/wiki?curid=1791071" title="Formuladeildin (1979)">
Formuladeildin (1979)



</doc>
<doc id="1791072" url="https://pl.wikipedia.org/wiki?curid=1791072" title="Formuladeildin (1977)">
Formuladeildin (1977)



</doc>
<doc id="1791073" url="https://pl.wikipedia.org/wiki?curid=1791073" title="Formuladeildin (1976)">
Formuladeildin (1976)



</doc>
<doc id="1791074" url="https://pl.wikipedia.org/wiki?curid=1791074" title="Formuladeildin (1978)">
Formuladeildin (1978)



</doc>
<doc id="1791075" url="https://pl.wikipedia.org/wiki?curid=1791075" title="Formuladeildin (1981)">
Formuladeildin (1981)



</doc>
<doc id="1791077" url="https://pl.wikipedia.org/wiki?curid=1791077" title="Formuladeildin (1995)">
Formuladeildin (1995)



</doc>
<doc id="1791078" url="https://pl.wikipedia.org/wiki?curid=1791078" title="Formuladeildin (1995)/Wyniki spotkań">
Formuladeildin (1995)/Wyniki spotkań



</doc>
<doc id="1791079" url="https://pl.wikipedia.org/wiki?curid=1791079" title="II liga Wysp Owczych w piłce nożnej mężczyzn">
II liga Wysp Owczych w piłce nożnej mężczyzn



</doc>
<doc id="1791081" url="https://pl.wikipedia.org/wiki?curid=1791081" title="Dzwon Mingwan">
Dzwon Mingwan

Dzwon Mingwan ( //, ) – jeden z największych dzwonów na świecie.
Przeznaczony był dla położonej w sąsiedztwie, nieukończonej ostatecznie, pagody w Mingwan – miejscowości położonej na zachodnim brzegu Irawadi w prowincji Sikong w Mjanmie, ok. 11 km na północ od Mandalaj. Waży ok. 90 ton, a odlany został w roku 1808. Do roku 2000 był drugim co do wielkości w ogóle i największym wydającym dźwięk dzwonem na świecie.
Opis.
Dzwon Mingwan umieszczono w specjalnie dla niego wzniesionym budynku ("zayat"). Waży on 55555 "vissów" (czyli ok. 90,5 tony). Jednak różne źródła podają rozbieżne dane: od 87 do 97,5 tony. Dzwon odlano z brązu. Zewnętrzna jego średnica wynosi 4,95 m, a wysokość 3,66 m (łącznie z zawieszeniem – 6,3 m). Grubość płaszcza wynosi od 15 do 30 cm. Podobnie jak inne dzwony umieszczane przy pagodach, nie posiada on serca – dźwięk z dzwonu wydobywany jest poprzez uderzanie weń drewnianą belką.
Na płaszczu dzwonu wymalowano biały napis:
Jest to popularny w Birmie wierszyk ułatwiający zapamiętanie ciężaru dzwonu ("Min Phyu Hman Hman Pyaw" //, – spółgłoski poszczególnych słów są w birmańskiej astrologii przypisane do czwartku, którego liczbą jest z kolei 5), a ၅၅၅၅၅ to zapisana birmańskimi znakami liczba 55555. Pierwotnie na płaszczu dzwonu miała być wyryta inskrypcja z opisem historii jego powstania, jednak z nieznanych powodów ostatecznie jej nie wykonano. Jej tekst, sporządzony przez królewskiego ministra U Tun Nyo, zachował się w formie manuskryptu na liściach palmowych.
Na hełmie dzwonu znalazły się dwa strzegące go fantastyczne lwy ("chinthe"). Umieszczona przy nim kamienna tablica informuje w skrócie o historii dzwonu i jego rozmiarach. Zarówno zewnętrzna, jak i wewnętrzna powierzchnia płaszcza dzwonu niszczona jest napisami wyskrobywanymi i malowanymi przez odwiedzających.
Historia.
Po nieudanej kampanii syjamskiej z lat 1785–1792 król Birmy Bodawpaya próbował odzyskać w kraju popularność między innymi przeprowadzając prace budowlane na ogromną skalę. Jedną z nich było wzniesienie olbrzymiej (miała mieć 170 m wysokości) pagody w Mingwan. Przeznaczony dla niej dzwon został zamówiony i odlany w roku 1808 (niektóre źródła podają błędnie, że dzwon odlano w roku 1790). Do jego odlania król zatrudnił rzemieślników z Birmy, Syjamu i Arakanu. Ze względu na bardzo niskie płace i panującą w okolicach Mingwan malarię część sprowadzonych z Arakanu robotników pracowała przymusowo. Według tekstu U Tun Nyo, odlew wykonano na przeciwległym, wschodnim brzegu Irawadi. Wylewanie metalu rozpoczęto 13 maja 1808 roku o godzinie 16, a zakończono 17 maja o 2:42. Przez ten czas bez przerwy czynnych było 510 pieców. Do odlania dzwonu zużyto od 90721 kg (według kronik) do 100000 kg (według U Tun Nyo) miedzi. Kolejne trzy lata zajęło poszukiwanie osób, które podjęłyby się przetransportowania dzwonu na miejsce jego zawieszenia. Ostatecznie, w roku 1811, dwie barki przewiozły dzwon wpływając do specjalnie w tym celu wykonanego kanału; zawieszenie dzwonu stało się możliwe dzięki podniesieniu poziomu wody w kanale. Po zakończeniu tych prac kanał zasypano.
Podczas trzęsienia ziemi 23 marca 1839 roku, tego samego, które spowodowało pęknięcie murów pobliskiej pagody, naruszone zostały podstawy drewnianego jarzma dzwonu i przez kolejnych 57 lat spoczywał on częściowo na podporach, a częściowo bezpośrednio na ziemi. W latach 90. XIX wieku przeprowadzono publiczną zbiórkę funduszy na opłacenie ponownego zawieszenia dzwonu. Wykonania prac podjęła się firma transportowa Irrawaddy Flotilla Company wykorzystując do tego dźwignie i dźwigniki śrubowe. W marcu 1896 roku dzwon zawisł ponownie, tym razem na żelaznym jarzmie opartym na żelaznych kolumnach. Wzniesiono też wtedy wokół dzwonu drewniany pawilon.
Inne informacje.
Ruch turystyczny do Mingwan obsługiwany jest głównie przez promy kursujące między tą miejscowością a Mandalaj, choć możliwy jest też dojazd drogą prowadzącą z Sikongu. Dzwon znajduje się na terenie Strefy Archeologicznej Sikong-Mingwan (). Bilet upoważniający do zwiedzania obiektów należących do tej strefy kosztował na początku 2016 roku 5000 kiatów (ok. 4$).

</doc>
<doc id="1791083" url="https://pl.wikipedia.org/wiki?curid=1791083" title="III liga Wysp Owczych w piłce nożnej mężczyzn">
III liga Wysp Owczych w piłce nożnej mężczyzn



</doc>
<doc id="1791084" url="https://pl.wikipedia.org/wiki?curid=1791084" title="I liga Wysp Owczych w piłce nożnej kobiet">
I liga Wysp Owczych w piłce nożnej kobiet



</doc>
<doc id="1791085" url="https://pl.wikipedia.org/wiki?curid=1791085" title="Puchar Wysp Owczych w piłce nożnej mężczyzn">
Puchar Wysp Owczych w piłce nożnej mężczyzn



</doc>
<doc id="1791088" url="https://pl.wikipedia.org/wiki?curid=1791088" title="Emely">
Emely

Emely – trzeci singel promujący drugi album studyjny szwedzkiego piosenkarza Danny’ego pt. "Set Your Body Free". Singlowa wersja utworu została nagrana w duecie z polską piosenkarką Sashą Strunin i wydana jedynie w Polsce. Utwór znalazł się również na albumie Strunin zatytułowanym "Sasha".
Teledysk.
Teledysk do „Emely” został nakręcony na ostatnim piętrze Hotelu Hilton w Warszawie. Jego reżyserią zajęli się Radek Wikiera i Maciej Pawełczyk.

</doc>
<doc id="1791093" url="https://pl.wikipedia.org/wiki?curid=1791093" title="Panorama Lubelska">
Panorama Lubelska

Panorama Lubelska (dawniej "Telewizyjna Panorama Lubelska") – główny program informacyjny TVP3 Lublin. Pierwszy raz pojawiła się 12 stycznia 1985 r. wraz z początkiem nadawania programu lokalnego lubelskiego oddziału TVP, wtedy pierwsze wydanie prowadził Krzysztof Karman. Pierwszym szefem programu był Tadeusz Chwałczyk, po nim tę funkcję pełnili m.in. Adam Sikorski, Krzysztof Karman i Andrzej Baryła. Placówki korespondenckie znajdują się w Białej Podlaskiej i w Zamościu. Obecna oprawa graficzna i muzyczna obowiązuje od 1 maja 2017. Od 2011 roku kierownikiem zespołu audycji informacyjnych jest Krzysztof Karman.
Obecnie serwis informacyjny prowadzą: Artur Kalicki, Agnieszka Sprawka, Józef Szopiński, Robert Gonet i Izabela Śledź.
Prognoza pogody: bez prezenterów.
Historia emisji.
Przez wiele lat Panorama Lubelska była emitowana o 07:45, 08:45, 18:00 i 21:45. 22 czerwca 2009 główne wydanie o 18:00 zostało przeniesione na 17:30 a 6 września 2010 została ona przeniesiona na 18:30. W TVP2 Panorama Lubelska była emitowana o tej samej godzinie co w TVP Lublin czyli o 18:00 (przed 22 czerwca 2009) i 17:30 (po 22 czerwca 2009) ale TVP2 20 kwietnia 2010 zmieniło godziny programu lokalnego przez co Panorama Lubelska była emitowana o 16:00.

</doc>
<doc id="1791094" url="https://pl.wikipedia.org/wiki?curid=1791094" title="Aleksandra Górska">
Aleksandra Górska

Aleksandra Górska, Aleksandra Maria Górska - Szajewska (ur. 6 lutego 1939 w Krakowie) – polska aktorka teatralna, filmowa i telewizyjna; nauczyciel akademicki, pedagog, profesor sztuk teatralnych (1991); reżyser.
Życiorys.
Absolwentka wydziału aktorskiego Państwowej Wyższej Szkoły Teatralnej im. Ludwika Solskiego w Krakowie i wydziału reżyserii dramatu Państwowej Wyższej Szkoły Teatralnej im. Aleksandra Zelwerowicza w Warszawie. Od 1981 wykładowca na tej ostatniej uczelni. Od 1991 profesor zwyczajny PWST / Akademii Teatralnej im. Aleksandra Zelwerowicza w Warszawie.
Występowała w teatrach: Śląskim im. Stanisława Wyspiańskiego w Katowicach (1960–1964), im. Juliusza Słowackiego w Krakowie (1964–1970), oraz w teatrach warszawskich: Klasycznym (1970–1972), Studio (1972), Rozmaitości (1972–1983), Szwedzka 2/4 (1990–1992). W latach 1968–1970 pedagog PWST w Krakowie. W latach 1981–1987, 1993–1996, 2002–2008 prorektor PWST (Akademii Teatralnej im. Aleksandra Zelwerowicza) w Warszawie, w latach 1987–1993, 1996–2002 dziekan Wydziału Aktorskiego uczelni. Wykładowca Akademii Muzycznej im. Fryderyka Chopina w Warszawie, Politechniki Warszawskiej oraz Uniwersytetu Warszawskiego. 
Męża, Andrzeja Szajewskiego, poznała podczas pracy w Teatrze Śląskim im. Wyspiańskiego w Katowicach. Ma z nim dwóch synów (Tadeusz, ur. 1971 i Łukasz, ur. 1977).

</doc>
<doc id="1791099" url="https://pl.wikipedia.org/wiki?curid=1791099" title="Kobieca reprezentacja Litwy na mistrzostwach Europy w curlingu">
Kobieca reprezentacja Litwy na mistrzostwach Europy w curlingu

Litwa wystawiła kobiecą reprezentację na mistrzostwa Europy w curlingu dwukrotnie – w 2006 i 2007. Od 2008 zaniechano wystawiania kobiecej reprezentacji.
Z powodu małej ilości drużyn we wszystkich organizowanych mistrzostwach kraju rywalizowały ze sobą drużyny męskie, kobiece (dwa zespoły w 2006, w następnych latach tylko 1) i zespół mikstowy (tylko 2006). Jedyną drużyną damską uczestniczącą we wszystkich mistrzostwach jest zespół "Mice on ice" ze stołecznego klubu "VPKK Skipas", w 2006 i 2008 zespół pod przewodnictwem Virginiji Paulauskaite zajął pierwsze miejsce w mistrzostwach Litwy.

</doc>
<doc id="1791101" url="https://pl.wikipedia.org/wiki?curid=1791101" title="Johow-Gelände w Poznaniu">
Johow-Gelände w Poznaniu

Johow-Gelände w Poznaniu – zespół mieszkaniowy, którego budowa rozpoczęła się na początku XX wieku, zlokalizowany w Poznaniu na terenie Łazarza na obszarze jednostki pomocniczej Osiedle Św. Łazarz. . Założenie urbanistyczne zespołu od 29 listopada 1991 roku figuruje w rejestrze zabytków pod numerem 368.
Lokalizacja.
Zespół znajduje się między ulicami: Matejki, Wyspiańskiego (także przy Skwerze Marszałka Ferdynanda Focha), Ułańską i Grottgera w Poznaniu. Dojazd autobusem MPK Poznań linii 164 (przystanki "Palmiarnia" lub "Wyspiańskiego") oraz tramwajami z dworca głównego w kierunku pętli "Górczyn" – do przystanku "Park Wilsona".
Historia do 1918.
Współwłaścicielami tego terenu w 1902 byli Max Johow i architekt Emil Asmus (teren nabył początkowo sam Johow po 1900 od Heliodora Święcickiego). Całość podzielono, według koncepcji pierwszego z nich, prostokątną siatką, zaznaczając zarysy poszczególnych parceli, których zabudowa była dziełem różnych architektów, aczkolwiek Johow tworzył spółkę projektancką z Albertem Schmidtem. Całość zabudowano dużymi, reprezentacyjnymi cztero-, pięciokondygnacyjnymi kamienicami bez oficyn, z podwórzami stanowiącymi wspólne tereny zielone. Budynki zawierały luksusowe apartamenty (4-, 5-pokojowe), z mieszkaniami dla służby na poddaszach i w suterenach. Koncepcja przypomina znacząco zaprojektowane kilka lat później założenie w Berlinie – Willmersdorf.
Najwcześniejsze obiekty kompleksu to: domy przy ul. Matejki 51, 59, 60, 61 (proj. Emil Asmus), Matejki 56 (proj. Max Biele) z 1904, ul. Chełmońskiego 22 (proj. Karl Roskam) z 1906. Domy przy ul. Siemiradzkiego 5 oraz Chełmońskiego 8 i 9 są prawdopodobnie autorstwa Franciszka Rotnickiego. Ten okres zabudowy Johow-Gelände reprezentuje przede wszystkim architektura secesyjna i style historyzujące (eklektyzm). Osiedle miało charakter elitarny, a adresatami lokali byli głównie urzędnicy, wyżsi rangą wojskowi, nauczyciele, kupcy i architekci.
Historia po 1918.
Zabudowę kompleksu kontynuowano w dwudziestoleciu międzywojennym, jednak w okrojonym zakresie (m.in. zrezygnowano z bocznych skrzydeł i koncepcji wspólnych ogrodów). Początkowo były to budynki o formach neoklasycznych, a później (lata 30. XX wieku) również modernistycznych. W tym czasie prace koncentrowały się głównie w rejonie ulic: Kossaka, Chełmońskiego i Ułańskiej. Warto wymienić z tego okresu:
W czasie II wojny zabudowa była kontynuowana – powstawały wówczas spore założenia przy ulicach Ułańskiej i Kossaka. Domy z tego okresu posiadały duże wewnętrzne podwórza tudzież wysunięte przed lico piony balkonowe i paradoksalnie nawiązywały do znienawidzonej w III Rzeszy stylistyki modernizmu. Zachowały się płaskorzeźby z tego okresu w nadświetlach drzwi wejściowych – nawiązujące do germańskiej symboliki i sławiące związek człowieka z ziemią.
Czasy współczesne.
Ostatni etap zabudowy Johow-Gelände miał miejsce w latach 60. XX wieku, kiedy powstały nieliczne budynki plombowe. Obecnie pewna część kamienic na tym terenie zatraciła cechy stylowe po licznych, nieodpowiednich przebudowach. Jednak całość kompleksu nadal jest interesującym przykładem przeglądowym na architekturę XX wieku, reprezentującą wysoki poziom artystyczny.
Tablica.
Dom na narożniku ulic Matejki i Wyspiańskiego posiada na elewacji tablicę pamiątkową następującej treści: "Dom ten był w latach 1945-1948 siedzibą Komitetu Wojewódzkiego Polskiej Partii Robotniczej w Poznaniu / Poznań, luty 1967 r."

</doc>
<doc id="1791102" url="https://pl.wikipedia.org/wiki?curid=1791102" title="Biskupi Sztokholmu">
Biskupi Sztokholmu

Biskupi Sztokholmu

</doc>
<doc id="1791103" url="https://pl.wikipedia.org/wiki?curid=1791103" title="Kriton Arsenis">
Kriton Arsenis

Kriton Arsenis, gr. Κρίτων Αρσένης (ur. 3 sierpnia 1977 w Salonikach) – grecki polityk i ekolog, poseł do Parlamentu Europejskiego VII kadencji, deputowany do Parlamentu Hellenów.
Życiorys.
Magisterium uzyskał w Harvard Kennedy School działającej w ramach Uniwersytetu Harvarda. Związany z organizacjami ekologicznymi, w 2005 stanął na czele programu zrównoważonego rozwoju Morza Egejskiego. W wyborach w 2009 uzyskał mandat posła do Parlamentu Europejskiego z ramienia Panhelleńskiego Ruchu Socjalistycznego (PASOK). Przystąpił do grupy socjalistycznej, a także do Komisji Ochrony Środowiska Naturalnego, Zdrowia Publicznego i Bezpieczeństwa Żywności oraz Komisji Rybołówstwa. W 2014 bez powodzenia ubiegał się o reelekcję z ramienia Syrizy. W 2019 z listy partii MeRA25 został natomiast wybrany do greckiego parlamentu.

</doc>
<doc id="1791104" url="https://pl.wikipedia.org/wiki?curid=1791104" title="Zaciosy">
Zaciosy



</doc>
<doc id="1791105" url="https://pl.wikipedia.org/wiki?curid=1791105" title="Telehon (album)">
Telehon (album)



</doc>
<doc id="1791106" url="https://pl.wikipedia.org/wiki?curid=1791106" title="Tulum">
Tulum

Tulum – miejscowość w Meksyku, na półwyspie Jukatan, w stanie Quintana Roo. Nieopodal ruiny prekolumbijskiego miasta Majów. Otoczone murem, położone na 12-metrowym klifie Morza Karaibskiego stanowi jedną z atrakcji turystycznych Wybrzeża Majów.
Niewielka wioska rybacka Pueblo Tulum po ostatnich badaniach archeologicznych w latach 70. XX wieku prowadzonych przez amerykańskiego archeologa Arthura G. Millera zaczęła zyskiwać popularność. Efektem tego był wzrost liczby ludności. W latach 90. na skutek migracji było to najszybciej zaludniające się miejsce w Meksyku, co sprawiło, że w 2008 roku utworzono nową gminę w stanie Quintana Roo, a wieś zyskała prawa miejskie.
Zabytki.
Do największych atrakcji należą:

</doc>
<doc id="1791110" url="https://pl.wikipedia.org/wiki?curid=1791110" title="Heart Beats">
Heart Beats



</doc>
<doc id="1791111" url="https://pl.wikipedia.org/wiki?curid=1791111" title="Kaiser-Wilhelm-Anlage w Poznaniu">
Kaiser-Wilhelm-Anlage w Poznaniu

Kaiser-Wilhelm-Anlage w Poznaniu – zespół mieszkaniowy (willowy), którego budowa rozpoczęła się od 1895, zlokalizowany w Poznaniu na terenie Grunwaldu (Osiedle Św. Łazarz), a konkretnie jego części, która była nazywana "Polem zamkowym" ("Feldschloss").
Lokalizacja.
Zespół znajduje się między ulicami: Matejki (dawniej Nowoogrodowa), Orzeszkowej (dawniej Schillera), Konopnickiej (dawniej Goethego) i Śniadeckich (dawniej Herdera) w Poznaniu. Dojazd autobusami MPK Poznań linii 164 (przystanek "Palmiarnia").
Historia.
Zespół willowy powstał z inicjatywy nauczyciela Konstantego Günthera – założyciela poznańskiej filii hanowerskiego Towarzystwa Budowy Domów Urzędniczych. Okres około końca XIX w. był burzliwy w dziejach budownictwa w Poznaniu, ponieważ wiązał się z „eksplozją” miasta poza likwidowane fortyfikacje i obwarowania Twierdzy Poznań, a także przyłączaniem przyległych gmin podmiejskich do miasta. Korzystało z tego wielu inwestorów, wykupując grunty w okolicach Poznania, z przeznaczeniem na przyszłe budownictwo mieszkaniowe. Tak było również z terenami wokół obecnej ul. Matejki.
Z czasem obszar Kaiser-Wilhelm-Anlage zaczął wypełniać się kilkurodzinnymi willami z przyległymi, rozległymi ogrodami. Reprezentowały przede wszystkim styl szwajcarski, ale pojawiają się także motywy secesyjne (głównie w realizacjach późniejszych). Dominowała wielobarwna cegła i drewno.
Do 1914 powstały 24 z planowanych 28 domów dzielnicy. Resztę uzupełniono po roku 1918. Po II wojnie w niektórych z budynków zlokalizowano Szpital Kolejowy. Do kompleksu przylegają zabudowania II Liceum Ogólnokształcącego w Poznaniu.
Autorzy.
Projektantem większości obiektów kompleksu był Max Schenck. Realizacje secesyjne są także autorstwa Paula Pitta – np. willa przy ul. Orzeszkowej 9/11.
Szpital.
W willi przy ul. Orzeszkowej 6/10, około roku 1900 dr. Jaffé wraz ze wspólnikami, powołał placówkę leczniczą pod nazwą Posener Sanatorium. Szpital funkcjonował do wybuchu I wojny światowej. Początkowo miał charakter ginekologiczno-położniczy, by później rozwinąć też oddziały chirurgiczny i wewnętrzny. Placówka była luksusowa, posiadała wygodne wnętrza i ogród. W 1921 budynki wykorzystano na lecznicę kolejową poprzez odkupienie od dra Dahmera i jego niemieckich wspólników. Lecznica, w 1933 zmieniła się w Szpital Kolejowy w Poznaniu, podlegający władzom miejskim. W czasie okupacji utworzono w obiektach szpitalnych hotel dla kolejarzy służby mechanicznej i drogowej. 12 lutego 1945 Armia Czerwona urządziła tutaj szpital polowy, by w 1946 zwrócić go władzom polskim. Kompleks ponownie zaczął przyjmować chorych kolejarzy. 1 listopada 1988 szpital wydzielono ze struktur PKP i przekazano Urzędowi Marszałkowskiemu. W lipcu 2007 szpital zakończył działalność, a budynki kupiła firma developerska "Wechta", z przeznaczeniem na luksusowe apartamenty. We wrześniu i październiku 2010 w przestrzeniach szpitalnych eksponowana była część wystaw Mediations Biennale.
Całość założenia szpitalnego wpisuje się formalnie w zabudowę dzielnicy. Poszczególne obiekty reprezentują różne style i pochodzą zarówno z początku XX wieku, jak i z okresu międzywojennego, kiedy to placówkę rozbudowano.

</doc>
<doc id="1791115" url="https://pl.wikipedia.org/wiki?curid=1791115" title="Bill Cobham">
Bill Cobham



</doc>
<doc id="1791119" url="https://pl.wikipedia.org/wiki?curid=1791119" title="Port lotniczy Charles Prince">
Port lotniczy Charles Prince

Port lotniczy Charles Prince (ICAO: FVCP) – międzynarodowy port lotniczy położony w Harare, w Zimbabwe.

</doc>
<doc id="1791122" url="https://pl.wikipedia.org/wiki?curid=1791122" title="Silwana Rapti">
Silwana Rapti

Silwana Rapti, gr. Συλβάνα Ράπτη (ur. 10 listopada 1958 w Korfu) – grecka polityk i dziennikarka, parlamentarzystkaa krajowa, posłanka do Parlamentu Europejskiego VII kadencji.
Życiorys.
Ukończyła studia na Wydziale Ekonomii Uniwersytetu Ateńskiego. Pracowała jako dziennikarka, początkowo w telewizji ET-2. Od 1982 była radną Aten. Od czasów studenckich działa w Panhelleńskim Ruchu Socjalistycznym, należała do komitetu centralnego tego ugrupowania. Od 2004 do 2009 pełniła funkcję posłanki do Parlamentu Hellenów. W wyborach w 2009 uzyskała mandat deputowanej do Parlamentu Europejskiego z ramienia PASOK-u. Przystąpiła do grupy socjalistycznej, a także do Komisji Zatrudnienia i Spraw Socjalnych. W PE zasiadała do 2014.

</doc>
<doc id="1791124" url="https://pl.wikipedia.org/wiki?curid=1791124" title="DB-LK">
DB-LK

DB-LK − dwusilnikowy bombowiec produkcji radzieckiej. Wyprodukowano jedynie jeden egzemplarz prototypowy.
Historia.
W 1933 r., proj. Wiktor Bielajew rozpoczął prace nad nowym typem bombowców. Prace Bielajewa nad nowym bombowcem przyśpieszyły pomyślnie badania szybowców BP-2 (TsAGI-2, 1934) i BP-3 (1936). Ten ostatni został zbudowany w małych seriach i był używany do szkolenia pilotów w Szkole Latania Marynarki Wojennej.
W 1938 samolot był na ukończeniu. Jako napęd użyto dwóch silników gwiazdowych M-87 i chowane podwozie. Samolot oznaczono "DB-LK".
Po opóźnieniach i kłótni wewnątrzpartyjnych, "DB-LK" w 1939 wykonał pomyślnie swój pierwszy lot na lotnisku Instytutu Badawczego Sił Powietrznych w Czkałowskaja. Badania wykazały bardzo dobre z natury cechy samolotu i parametry lotu, podczas gdy samolot osiągnął, mimo słabego silnika M-87 prędkość do 488 kilometrów na godzinę (na wysokości 5100 metrów). 1 maja 1940 samolot został odsłonięty w Moskwie na paradzie wojskowej na Placu Czerwonym, gdzie został przedstawiony opinii publicznej.
Pod wpływem niemieckich bombowców nurkowych, w szczególności Ju 87, został wydany w tym samym roku, obowiązku przekształcenia DB-LK w samolot o podobnej charakterystyce jak Ju 87. Prace nad przekształceniem w bombowiec nurkujący trwały do wybuchu wojny między Trzecią Rzeszą a ZSRR - 22 czerwca 1941 roku.
Pierwszy i jedyny zbudowany prototyp został spalony w obawie przed zbliżającym się Wehrmachtem.

</doc>
<doc id="1791127" url="https://pl.wikipedia.org/wiki?curid=1791127" title="Fort Énet">
Fort Énet

Fort Énet – francuska fortyfikacja usytuowana w cieśninie Pertuis d'Antioche, pomiędzy półwyspem Fouras a wyspą Île-d’Aix.
Budowa fortu rozpoczęła się w 1810 roku, na polecenie cesarza Francji Napoleona I. Fort Énet obok fortu Boyard oraz fortu de la Rade miał bronić arsenału Rochefort przed flotą brytyjską. Budowa oficjalnie została ukończona w 1812 roku.
Wraz ze wzrostem zasięgu dział morskich rola fortu traciła na znaczeniu. Obecnie fortyfikacja jest atrakcją turystyczną. Fort jest dostępny drogą lądową podczas odpływu.

</doc>
<doc id="1791128" url="https://pl.wikipedia.org/wiki?curid=1791128" title="Port lotniczy Agordat">
Port lotniczy Agordat

Port lotniczy Agordat (ICAO: HHTS) – międzynarodowy port lotniczy położony w Agordat. Jest piątym co do wielkości portem lotniczym w Erytrei.

</doc>
<doc id="1791130" url="https://pl.wikipedia.org/wiki?curid=1791130" title="Doug Farquhar">
Doug Farquhar

Doug Farquhar, właśc. Douglas Methven Farquhar (ur. 11 czerwca 1921 w Methil, zm. 20 lutego 2005 w Nowym Jorku) – szkocko-amerykański piłkarz, który występował po obydwu stronach Oceanu Atlantyckiego. Wystąpił w jednym spotkaniu reprezentacji Stanów Zjednoczonych.
Kariera klubowa.
Farquhar zaczynał swą karierę w juniorach St Andrews United, zanim trafił do Arsenalu w 1944. Podczas II wojny światowej gościnnie występował w irlandzkim Lisburn Distillery. Był wyłącznie graczem rezerw i nigdy nie wystąpił w pierwszym zespole, jednakże zdobył medal za zwycięstwo w Football Combination w sezonie 1946/47.
We wrześniu 1950 trafił do Reading na zasadzie wolnego transferu. Rozegrał 9 spotkań, w których zdobył jedną bramkę. Następnie trafił do Hereford United. Kolejnym przystankiem w jego karierze były Stany Zjednoczone, gdzie podpisał kontrakt z New York Hakoah występującym w American Soccer League.
Kariera międzynarodowa.
Farquhar jeden raz wystąpił w reprezentacji Stanów Zjednoczonych. Było to 28 maja 1959 w przegranym 8-1 spotkaniu z reprezentacją Anglii.

</doc>
<doc id="1791132" url="https://pl.wikipedia.org/wiki?curid=1791132" title="Neger">
Neger



</doc>
<doc id="1791135" url="https://pl.wikipedia.org/wiki?curid=1791135" title="Port lotniczy Chipata">
Port lotniczy Chipata

Port lotniczy Chipata (IATA: CIP, ICAO: FLCP) – międzynarodowy port lotniczy położony w Chipacie, w Zambii.

</doc>
<doc id="1791142" url="https://pl.wikipedia.org/wiki?curid=1791142" title="Port lotniczy Kiofi Gihofi">
Port lotniczy Kiofi Gihofi

Port lotniczy Kiofi Gihofi – jeden z aeroportów Burundi. Jest to czwarte pod względem wielkości lotnisko tego kraju.

</doc>
<doc id="1791144" url="https://pl.wikipedia.org/wiki?curid=1791144" title="Endstille">
Endstille

Endstille (pol. Koniec ciszy) – black metalowy zespół z Niemiec. Został założony w 2000 r. przez L Wachtfelsa, Mayhemic Destructora, Iblisa i Cruora w Kilonii. Ich teksty odnoszą się głównie do wojny i antychrześcijaństwa. Zespół cechuje się bardzo szybką odmianą black metalu.

</doc>
<doc id="1791149" url="https://pl.wikipedia.org/wiki?curid=1791149" title="Otunit">
Otunit



</doc>
<doc id="1791151" url="https://pl.wikipedia.org/wiki?curid=1791151" title="Douglas Thomas Jacobson">
Douglas Thomas Jacobson

Douglas Thomas Jacobson (ur. 25 listopada 1925 w Rochester, zm. 20 sierpnia 2000 w Port Charlotte) – major Korpusu Piechoty Morskiej Stanów Zjednoczonych, uczestnik walk o Iwo Jimę, odznaczony Medalem Honoru.
Życiorys.
Jacobson uczęszczał do szkoły podstawowej oraz liceum w Port Washington. Następnie pracował dla swojego ojca jako kreślarz, a następnie jako ochroniarz i instruktor pływania. 28 stycznia 1943 roku w wieku 17 lat został przyjęty do Korpusu Piechoty Morskiej. Przeszedł szkolenie w obozie szkoleniowym USMC w Parris Island w Karolinie Południowej, a następnie został przeniesiony do 23 Pułku i awansowano go do stopnia szeregowego pierwszej klasy. Znalazł się na liście 3. Batalionu 23 Pułku 4 Dywizji Marines.
Brał udział w kampaniach na Tinianie, Marianach, Wyspach Marshalla i Iwo Jimie. Po walkach na Saipanie, awansowano go na starszego szeregowego. Podczas walk o Iwo Jimę, wsławił się walką 26 lutego 1945 roku. Wówczas zniszczył działko przeciwlotnicze i zabił całą jego obsługę, po przejęciu od poległego żołnierza granatnika, wraz z oddziałem powoli posuwał się naprzód w kierunki wzgórza 382. Wtedy jego pluton został przygwożdżony przez ogień z ciężkiej broni maszynowej. Jacobson wtedy ostrzelał z bazooki bunkier, niszcząc dwa gniazda karabinu maszynowego, następnie ostrzelał większy bunkier, niszcząc go doszczętnie i zabijając całą jego 5-osobową załogę. Stopniowo, przemieszczając się z oddziałem, zniszczył siedem ziemnych stanowisk strzeleckich, zabijając dziesięciu japońskich żołnierzy. Chcąc poszerzyć wyłom, zgłosił się na ochotnika do kompanii szturmowej i zniszczył bunkier, blokujący drogę. Kolejnym atakiem ostrzelał czołg, będący stałym punktem oporu, niszcząc jego wieżę, a następnie, wręcz brawurowo, samotnie zaatakował jeden bunkier i zlikwidował jego obsługę. Bilans jego walki przedstawiał się następująco: zniszczył łącznie 16 stanowisk oporu, w tym jeden czołg oraz zabił około 75 japońskich żołnierzy. Za tę akcję odznaczono go Medalem Honoru.
W kwietniu 1945 awansowano go do stopnia kaprala, w październiku powrócił do Stanów. Zdemobilizowany w grudniu 1945.
Do służby powrócił 22 czerwca 1946 roku w stopniu sierżanta. Przydzielono go do 1. Dywizji Marines, z którą, w składzie 1. Batalionu Saperskiego, wyruszył do Chin. Stopniowo awansował, jednak nigdy nie opuścił na zawsze Korpusu Piechoty Morskiej. 1 lipca 1964 roku awansował na majora. Zdemobilizowany ponownie w 1967.
Odznaczony m.in.: Medalem Honoru, Narodową Pochwałą Prezydencką, dwiema Brązowymi Gwiazdami, Medalem za Zwycięstwa w II WŚ, Medalem za Kampanię na Pacyfiku i Azji z czterema brązowymi gwiazdami.
Pochowany został na Narodowym Cmentarzu Arlington w Wirginii.

</doc>
<doc id="1791152" url="https://pl.wikipedia.org/wiki?curid=1791152" title="Lądowisko Matekane">
Lądowisko Matekane

Lądowisko Matekane (ang. Matekana Air Strip, ICAO: FXME) – lądowisko zlokalizowane w miejscowości Matekane, w Lesotho.

</doc>
<doc id="1791155" url="https://pl.wikipedia.org/wiki?curid=1791155" title="Nicolaus Oster">
Nicolaus Oster

Nicolaus Oster – francuski ksiądz katolicki, prefekt apostolski (od 1783 wikariusz) Szwecji w latach 1782–1790.
Życiorys.
W latach 1617–1781 na terenie Szwecji nie istniała ani jedna diecezja katolicka, co było związane z sekularyzacją kościoła katolickiego w 1. połowie XVI w. i utworzeniem na terenie tego kraju Szwedzkiego Kościoła Narodowego. Sytuacja zmieniał się za panowania króla Gustawa III, który jako zwolennik absolutyzmu oświeconego ogłosił w 1781 wolność religijną zezwalając katolikom na swobodę kultu.
Wykorzystała to Stolica Apostolska, która w 1781 utworzyła na terenie Szwecji prefekturę apostolską, podległą archidiecezji Paderborn, której była terenem misyjnym. Rok później papież Pius VI powołał francuskiego księdza – Ostera na jej zarządcę, noszącego od 1783. tytuł wikariusza apostolskiego.
Zadaniem Ostera była organizacja struktury kościelnej na terenie Szwecji, z której nic nie przetrwało od XVI w. Przybył on do Sztokholmu w 1783 i rozpoczął ewangelizacje. Udało mu się zorganizować wokół siebie ok. 1700 katolików, których pierwsze zebrania i msze odbywały się w jednej z wynajętych sal ratusza (obecnie mieści się tam Muzeum Miejskie).
Francuski ksiądz szybko popadł w niełaskę króla Gustawa III, ponieważ większość jego nawróconych stanowiły kobiety. Spis ludności z 1785 stwierdził, iż w zachodniej części kraju mieszkało 135 katolików, a w południowej – 277. Trzy lata później Oster udał się do rodzinnej Francji, aby zebrać pieniądze na dalszą misję ewangelizacyjną wśród Szwedów. Chodziło głównie o fundusze na organizacje nowych parafii w Göteborgu i Lanskronie. W związku z tym Oster poprosił Stolicę Apostolską o zgodę na przedłużenie swojego pobytu we Francji, na co uzyskał odpowiedź negatywną i został w 1790 odwołany z funkcji wikariusza apostolskiego.

</doc>
<doc id="1791157" url="https://pl.wikipedia.org/wiki?curid=1791157" title="Serhij Jesin">
Serhij Jesin

Serhij Ołeksandrowycz Jesin, ukr. Сергій Олександрович Єсін (ur. 2 kwietnia 1975 w Kerczu, Ukraińska SRR) – ukraiński piłkarz, grający na pozycji pomocnika, reprezentant Ukrainy, trener piłkarski.
Kariera piłkarska.
Kariera klubowa.
W 1992 rozpoczął karierę piłkarską w miejscowym klubie Tawrija Symferopol, skąd w 2000 przeszedł do Metalista Charków, a potem do PFK Sewastopol. W 2003 wyjechał do Uzbekistanu, gdzie bronił barw klubu Navbahor Namangan. Po roku powrócił do Ukrainy, gdzie został piłkarzem Tawrii Symferopol. Po występach w zespole Helios Charków latem 2006 przeniósł się do Zakarpattia Użhorod, w którym latem 2009 zakończył karierę piłkarską.
Kariera reprezentacyjna.
5 października 1996 debiutował w drużynie narodowej Ukrainy w wygranym 2:1 meczu kwalifikacyjnym do Mistrzostw Świata 1998 we Francji z Portugalią. Łącznie rozegrał 2 gry reprezentacyjne.
Kariera trenerska.
Po zakończeniu kariery piłkarskiej rozpoczął pracę trenerską. Najpierw pomagał trenować Zakarpattia Użhorod, a w sierpniu 2011 przeniósł się do sztabu szkoleniowego Heliosa Charków. Od 29 kwietnia 2013 pełnił obowiązki głównego trenera w Heliosie Charków, a 14 czerwca został zatwierdzony na tym stanowisku. 30 marca 2015 podał się do dymisji.

</doc>
<doc id="1791158" url="https://pl.wikipedia.org/wiki?curid=1791158" title="Kolej dużych prędkości w Europie">
Kolej dużych prędkości w Europie

Kolej dużych prędkości w Europie – system połączeń kolejowych, na których składy zespolone osiągają prędkość przynajmniej 200 km/h lub więcej, wyposażony w jednolity system sterowania i sygnalizacji ETCS oraz wchodzący w jego skład system zarządzania ruchem ERTMS.
Najdłuższą sieć kolei dużych prędkości w Europie liczącą 3567 km posiada Hiszpania, a drugą co do długości w Europie posiada Francja.
Historia.
Po raz pierwszy uruchomiono kolej dużych prędkości w Europie w 1967 we Francji, łącząc Paryż z Tuluzą z prędkością 200 km/h. Pociąg „Le Capitole” składał się ze zwykłego elektrowozu z klasycznymi wagonami pasażerskimi. Został uznany za historyczny sukces.
W historii europejskiej kolei dużych prędkości przełomem było uruchomienie 27 września 1981 linii TGV Paryż – Lyon (260 km/h). Co prawda pierwszy odcinek linii kolejowej budowanej specjalnie z myślą o rozwijaniu prędkości ponad 200 km/h oddano w 1978 we Włoszech („Direttissima” Rzym – Florencja), ale dopiero sukces handlowy TGV stał się impulsem zachęcającym do inwestowania w koleje dużych prędkości.
Następnym krokiem było uruchomienie przedsięwzięć transgranicznych (Eurostar, Thalys, TGV Lyria), ale o budowie zalążka jednolitej sieci europejskiej można mówić dopiero od chwili rozpoczęcia wdrażania jednolitego europejskiego systemu sterowania ruchem pociągów ETCS i wchodzącego w jego skład systemu sygnalizacji ERTMS.
Czechy.
Składy Pendolino serii 680 ČD są w stanie osiągać prędkość 230 km/h. Czeskie ministerstwo transportu planuje utworzenie 660 km linii kolejowych o parametrach dużych prędkości. Aktualnie maksymalna prędkość pociągów w Czechach wynosi 160 km/h.
Chorwacja.
Program budowy linii kolei dużych prędkości w tym państwie jest na ukończeniu. Chorwacki parlament zgodził się na finansowanie budowy linii dużych prędkości i utworzenie trasy Botovo – Zagreb – Rijeka z maksymalną prędkością na poziomie 200 km/h. Projekt będzie obejmował modernizację linii Botovo – Zagreb – Josipdol oraz budowę linii między miejscowościami Josipdol i Rijeka.
Węgry i Serbia.
W 2013 roku rządy Węgier, Serbii i Chin podpisały porozumienie, którego konsekwencją jest powstanie połączenia kolejowego między Budapesztem a Belgradem. W 2015 roku podpisano kontrakt wykonawczy. Podmiotem dominującym, w konsorcjum odpowiedzialnym za budowę odcinków po obu stronach granicy, jest China Railway Group. Pociągi pasażerskie mają jeździć z prędkością maksymalną 200 km/h, a towarowe do 120 km/h. Inwestycja ma zostać ukończona w 2018 r.

</doc>
<doc id="1791159" url="https://pl.wikipedia.org/wiki?curid=1791159" title="Jeorjos Efrem">
Jeorjos Efrem

Jeorjos Efrem (ur. 5 lipca 1989 w Limassolu) – cypryjski piłkarz, który od 2014 występuje w klubie I ligi cypryjskiej – APOEL FC.
Kariera klubowa.
Efrem zaczął swą karierę w wieku 15 lat w Arsenalu, do którego trafił w 2004 i regularnie występował w zespole rezerw. Nie był jednak w stanie przebić się do pierwszego zespołu w maju 2007 trafił do Rangers F.C.. Wkrótce zaczął mieć pewne miejsce w zespole rezerw i w celu zdobycia przez niego doświadczenia 1 lutego 2009 postanowiono wypożyczyć go do zespołu Scottish First Division, Dundee F.C.. Efrem tydzień później zdobył gola w swoim debiutanckim spotkaniu z Livingston. 1 czerwca 2009 został zwolniony przez Rangersów i trafił do Omonii. W 2014 roku odszedł do APOEL FC.
Kariera międzynarodowa.
Jest młodzieżowym reprezentantem Cypru i kapitanem reprezentacji do lat 21. W marcu 2009 został powołany do pierwszej reprezentacji. We wrześniu 2009 zaliczył pierwsze dwa występy w dorosłej kadrze Cypru.

</doc>
<doc id="1791161" url="https://pl.wikipedia.org/wiki?curid=1791161" title="Out of ashes">
Out of ashes



</doc>
<doc id="1791162" url="https://pl.wikipedia.org/wiki?curid=1791162" title="Port lotniczy Gisenyi">
Port lotniczy Gisenyi

Port lotniczy Gisenyi – port lotniczy zlokalizowany w mieście Gisenyi, w Rwandzie. Jest to piąty co do wielkości aeroport tego kraju.

</doc>
<doc id="1791163" url="https://pl.wikipedia.org/wiki?curid=1791163" title="Marie Bagger Bohn">
Marie Bagger Bohn

Marie Bagger Bohn (dawniej jako Marie Rasmussen, ur. 1 listopada 1972 w Ringkøbing) – duńska lekkoatletka specjalizująca się w skoku o tyczce.

</doc>
<doc id="1791164" url="https://pl.wikipedia.org/wiki?curid=1791164" title="Marie Rasmussen">
Marie Rasmussen



</doc>
<doc id="1791166" url="https://pl.wikipedia.org/wiki?curid=1791166" title="Letnie Igrzyska Olimpijskie 2020">
Letnie Igrzyska Olimpijskie 2020

XXXII Letnie Igrzyska Olimpijskie (oficjalnie Igrzyska XXXII Olimpiady) – multidyscyplinarne zawody sportowe, które odbyły się w stolicy Japonii – Tokio w 2021 roku. Gospodarz igrzysk został wybrany 7 września 2013 roku podczas 125. Sesji MKOl w Buenos Aires. Tokio było już gospodarzem letnich igrzysk w 1964 roku.
Z powodu pandemii COVID-19 prezydent Międzynarodowego Komitetu Olimpijskiego Thomas Bach oraz premier Japonii Shinzō Abe postanowili przełożyć igrzyska na później niż rok 2020, ale nie później niż lato 2021, zaś stara nazwa igrzysk została zachowana. 30 marca 2020 Międzynarodowy Komitet Olimpijski poinformował, że igrzyska odbędą się w dniach 23 lipca – 8 sierpnia 2021.
Hasło.
"Zjednoczeni Emocjami" (ang. "United by Emotion"). Podczas Igrzysk używane było wyłącznie angielskie motto – nie ma japońskiego odpowiednika.
Wybór organizatora.
23 maja 2012 obradujący w Québecu Komitet Wykonawczy Międzynarodowego Komitetu Olimpijskiego dopuścił do finału trzy kandydatury.
Bukmacherzy i ocena szans.
Zdania wśród bukmacherów są podzielone, natomiast ogólnie najmniejsze szanse typowane były dla Madrytu (prawdopodobnie wynika to z faktu, że Europa miała swoje igrzyska w 2012, czyli dwa poprzednie, a Hiszpania jest traktowana jako kraj potencjalnego kryzysu, poza tym względnie niedawno, w okresie jednego pokolenia były tam igrzyska). Dość zbliżone szanse są oceniane dla Japonii i Turcji, aczkolwiek wskazanie jest w wielu wypadkach na Japonię. Wynikać to może z faktu położenia częściowego Turcji w Europie oraz Azji (igrzyska przed Londynem). Dodatkowo Turcja regularnie miała odrzucane kandydatury, mimo budowy wielu obiektów już w początkach XXI wieku. Z drugiej strony generalnie MKOL nie ma sztywnych kryteriów przydzielania igrzysk, a decyzja zależy wyłącznie od zdania danego delegata.
Finał.
Decyzja o wyborze Tokio jako miasta organizującego igrzyska olimpijskie w 2020 roku zapadła 7 września 2013 roku na 125. Sesji Międzynarodowego Komitetu Olimpijskiego w Buenos Aires. Członkowie MKOl-u wybrali spośród 3 kandydujących miast:
Dyscypliny sportowe.
Uczestnicy Letnich Igrzysk Olimpijskich 2020 rywalizowali w 33 dyscyplinach.
12 lutego 2013 MKOl podjął decyzje o usunięciu zapasów z programu igrzysk olimpijskich 2020, lecz decyzja o pozostaniu tej dyscypliny w programie igrzysk miała zapaść na 125. sesji MKOl.
8 września 2013 podczas 125. sesji MKOl zdecydowano o pozostawieniu zapasów w programie igrzysk olimpijskich (za pozostawieniem zapasów opowiedziało się 49 członków MKOl).
3 sierpnia 2016 podczas 129. sesji MKOl podjęto decyzję o przywróceniu baseballu i softballu, które po igrzyskach w Pekinie zostały usunięte z programu olimpijskiego. Postanowiono również o dodaniu czterech nowych dyscyplin takich jak: karate, skateboarding, surfing oraz wspinaczka sportowa. W nowych dyscyplinach zostanie rozdanych 18 zestawów medali – 8 w karate, 4 w skateboardingu i po 2 we wspinaczce, surfingu oraz baseballu/softballu.
9 czerwca 2017 podjęto decyzję o dołączeniu (i rozdaniu medali) w koszykówce ulicznej (3x3).
Kalendarz.
Igrzyska odbędą się w dniach od 23 lipca do 8 sierpnia 2021 roku, jednak rywalizacja sportowa rozpocznie się już 21 lipca, gdy zostaną rozegrane pierwsze mecze w turnieju piłki nożnej i softballu. Poniższa tabela przedstawia terminarz igrzysk z podziałem na dyscypliny sportowe. Na niebiesko zaznaczone zostały dni w które odbędą się eliminacje, a na żółto dni, gdy zostaną rozdane medale. Liczba w żółtej kratce oznacza liczbę finałów odbywających się danego dnia.
Obiekty olimpijskie.
Tokio nieskutecznie ubiegało się o organizację Igrzysk pięciokrotnie, ostatnio o Letnie Igrzyska Olimpijskie 2016. Jednakże było już organizatorem 56 lat wcześniej – w 1964 roku. Wysłana zwycięska aplikacja dla MKOlu uwzględnia szerokie wykorzystanie tej dawnej infrastruktury. Budżet przeznaczony na olimpiadę to trochę ponad 3 mld dolarów, a nieolimpijski, na infrastrukturę to ok. 4,9 mld dolarów. Jest to znacznie mniej niż proponowany przez Stambuł (19,2 mld dolarów), czy wydatki na Igrzyska w Londynie (16 mld dolarów), ale więcej niż proponowane na te w Madrycie (1,9 mld dolarów). Podobnie z poparciem – według sondażu dla MKOl – Tokio miało 62,5% (rok wcześniej zaledwie 47%), podczas gdy dla Turcji było to 93%, a Hiszpanie 80%.
Użytych ma zostać 37 obiektów, z czego, według początkowych planów, 22 miało zostać wybudowanych lub przebudowanych – 11 na stałe, a pozostałe 11 jako obiekty tymczasowe. Ze względu na wysokie koszty władze Tokio zrezygnowały jednak z budowy nowych hal do rozgrywek koszykówki i badmintona oraz areny zmagań żeglarskich koło wyspy Wakasu. W promieniu 8 kilometrów od wioski olimpijskiej zlokalizowanych będzie 28 obiektów podzielonych na dwie strefy – „Dziedzictwa” i „Zatoki Tokijskiej”. Do ceremonii otwarcia i zamknięcia, a także lekkiej atletyki w miejsce Stadionu Olimpijskiego wybudowany został Nowy Stadion Narodowy.
Koszt jednej nocy w 3-gwiazdkowym hotelu ma wynosić 600 dolarów, co traktowane jest (podobnie jak stagnacja ekonomiczna i reszta drogiej bazy noclegowej) jako potencjalne zagrożenie. Obawy dotyczą także następstw katastrofy elektrowni jądrowej Fukushima I, podczas trzęsienia ziemi w 2011 roku.
Lista obiektów.
Opracowano na podstawie materiału źródłowego.
Uczestnicy.
W igrzyskach wzięło udział 205 narodowych komitetów olimpijskich oraz reprezentacja uchodźców. 
Nadawcy radiowi i telewizyjni.
Prawa do pokazywania zawodów otrzymały do tej pory (11 lipca 2021) następujące stacje telewizyjne i radiowe:
Kraje uczestniczące, w których żaden nadawca nie otrzymał praw do transmisji zawodów:

</doc>
<doc id="1791167" url="https://pl.wikipedia.org/wiki?curid=1791167" title="KU-30 (1939)">
KU-30 (1939)

KU-30 – wykonany z ultralekkiego alupolonu polski ścigacz rzeczny z okresu II wojny światowej o wyporności 9 ton, długości 14 metrów i zanurzeniu 0,4 metra. Okręt został zbudowany na przełomie 1938 i 1939 roku w Stoczni Rzecznej w Pińsku i w kwietniu tego roku wszedł do służby we Flotylli Rzecznej Marynarki Wojennej Oddział Wydzielony Rzeki Wisły w Modlinie. Podczas kampanii wrześniowej 1 września wraz z innymi okrętami oddziału zestrzelił trzy niemieckie samoloty, po czym skierowano go do osłony odwrotu przez Wisłę oddziałów Armii „Pomorze”. W kolejnych dniach osłaniał bombardowane przez Luftwaffe mosty toruńskie, następnie dzięki bardzo niewielkiemu zanurzeniu, jako jedynej jednostce oddziału udało mu się pod niemieckim ostrzałem z brzegu przedrzeć wzdłuż wyschniętej Wisły do Modlina. Prowadził tam obronę przeciwlotniczą mostów, a w dniach 21–24 września zestrzelił kolejne trzy niemieckie samoloty. W związku z kapitulacją Twierdzy Modlin 29 września został zatopiony przez załogę na Bugonarwi. Ze względu na swą technologię produkcji, po upadku Polski był poszukiwany przez Niemców, odnaleziony i wydobyty latem 1940 roku, został następnie przewieziony do Niemiec, gdzie był badany. Dalszy los jednostki pozostaje nieznany.
Historia.
Ścigacz został zbudowany w stoczni rzecznej w Pińsku w latach 1938–1939 na zamówienie Flotylli Rzecznej w ramach unowocześniania flotylli. Jednostka miała za zadanie patrolowanie płytkich rzek i jezior Polesia oraz wykonywanie zadań zwiadowczych. Do budowy jej kadłuba zastosowano nowo wynaleziony przez polskich inżynierów z Walcowni Metali w Dziedzicach stop na bazie aluminium, bardzo lekki, ale jednocześnie bardzo wytrzymały, zwany alupolonem. Właśnie to miało zapewniać dużej dziewięciotonowej jednostce niewielkie zanurzenie, nie przekraczające 0,45 m, a na dziobie nawet tylko 0,4 m.
W marcu 1939 r. na Pinie odbyły się pierwsze próby stateczności i rozwijanej prędkości nowej jednostki. Wypadły one znakomicie i 31 marca ścigacz transportem kolejowym został przewieziony do Modlina. Tam w końcu kwietnia na Wiśle i Bugo-Narwi został poddany drugiej serii prób, podczas których z łatwością przekraczał prędkości rzędu 40 km/godz. Stwierdzono, że nawet przy tak dużych prędkościach drgania kadłuba są nieznaczne, co znakomicie podnosiło celność zainstalowanych na jednostce karabinów maszynowych. Jednocześnie specyficzny profil podwodnej części kadłuba powodował, że przy dużych prędkościach ścigacz tworzył wysokie odkosy dziobowe, osłaniające go swego rodzaju kurtyną wodną, utrudniającą namierzenie jednostki przez przeciwnika.
W związku z utworzeniem Oddziału Wydzielonego Rzeki Wisły „KU-30” został włączony w jego skład i skierowany do Bydgoszczy.
Służba.
We wrześniu 1939 roku ścigacz walczył w ramach Oddziału Wydzielonego Rzeki Wisły. 2 i 3 IX osłaniał odwrót przez Wisłę rozbitych oddziałów Armii „Pomorze” między Chełmnem a Fordonem. W nocy z 3 na 4 września wraz z całą flotyllą został przebazowany do Torunia, a 7 września stanął we Włocławku. 9 września rano flotylla wyruszyła w górę Wisły, jednak gdy kolejne mielizny zatrzymały pozostałe jednostki, ścigacz krótko przed południem już sam zbliżył się do Płocka. Pomimo zmasowanego ostrzału niemieckiego, na który załoga „KU-30” odpowiadała bez przerwy ogniem, udało mu się przepłynąć pod ruinami obu mostów, wysadzonych przez wycofujące się jednostki polskie, kosztem kilku tylko niegroźnych przestrzeleń dzioba.
O godzinie 12.45 załoga ścigacza utraciła łączność radiową z „Nieuchwytnym”. Po dwugodzinnym, bezowocnym oczekiwaniu w rejonie Kępy Tokarskiej, okręt ruszył dalej w górę rzeki. Kolejną przeszkodą był wysadzony, drewniany most w Wyszogrodzie. Tu jednostka dostała się pod zmasowany ostrzał Niemców, doznając wielu trafień seriami ciężkiej broni maszynowej, jednak zdołała pokonać płonące ruiny mostu i liczne mielizny w korycie rzeki. Ranni zostali obsługujący nkm Hotchkiss bosmanmat Sosnowski oraz jeden z marynarzy. Po opatrzeniu rannych i prowizorycznym zatkaniu przestrzelin, ok. 21.00 marynarze dotarli do pozostającego jeszcze w polskich rękach Zakroczymia (gdzie zostali ostrzelani omyłkowo przez Polaków - na szczęście niecelnie). Rano 10 września, ok. godziny 6.00, ścigacz stanął w Modlinie.
Po przybyciu do Modlina „KU-30” został przydzielony do 8. batalionu saperów, dowodzonego przez majora Waleriana Klimowicza. Po uzupełnieniu paliwa i amunicji (sprowadzonych specjalnie z Warszawy i Palmir) 11 września rozpoczął działania w obronie czterech okolicznych mostów przed atakami Luftwaffe. 21 września bosmanmat Sosnowski, mimo ran, zestrzelił dwa niemieckie bombowce, a 24 września - samolot myśliwski. Za te czyny został awansowany na wyższy stopień. Dodatkowo generał Wiktor Thommée odznaczył jego i starszego marynarza Mariana Piotrowskiego Krzyżem Walecznych.
Po wyczerpaniu amunicji do nkm Hotchkiss załoga ścigacza przeszła do obsługi zwykłych karabinów maszynowych. Wkrótce jednak, w związku z planowaną kapitulacją załogi twierdzy Modlin marynarze zdemontowali z okrętu nkm i radiostację, które zostały przez nich później zakopane. Sam ścigacz został przez nich zatopiony w nocy z 28/29 września w wodach Bugo-Narwi.
Niemcy podjęli wkrótce poszukiwania jednostki „KU-30” i członków załogi ścigacza, być może na skutek informacji o jego specyficznej konstrukcji i walorach bojowych. Latem 1940 r. udało im się odnaleźć i wydobyć jednostkę. Wiadomo, że przewieźli ją w głąb Rzeszy - być może w celu dokonania szczegółowych oględzin i badań stopu użytego do jej budowy. Później używana była przez nich, m.in. wiosną 1945 roku na rzece Haweli. Dalsze losy okrętu są nieznane.

</doc>
<doc id="1791168" url="https://pl.wikipedia.org/wiki?curid=1791168" title="Jan Kaczorowski (poseł)">
Jan Kaczorowski (poseł)

Jan Kaczorowski (ur. 14 czerwca 1934 w Trzykosach) – polski polityk, poseł na Sejm PRL VIII kadencji.
Życiorys.
Uzyskał wykształcenie podstawowe. W 1980 uzyskał mandat posła na Sejm PRL VIII kadencji. Kandydował w okręgu Tarnobrzeg z ramienia Polskiej Zjednoczonej Partii Robotniczej. Zasiadał w Komisji Górnictwa, Energetyki i Chemii, Komisji Prac Ustawodawczych, Komisji Budownictwa i Przemysłu Materiałów Budowlanych oraz w Komisji Górnictwa, Energetyki i Wykorzystania Zasobów Naturalnych. Otrzymał Złoty Krzyż Zasługi.

</doc>
<doc id="1791171" url="https://pl.wikipedia.org/wiki?curid=1791171" title="Port lotniczy Kasungu">
Port lotniczy Kasungu

Port lotniczy Kasungu – port lotniczy zlokalizowany w mieście Kasungu, w Malawi.

</doc>
<doc id="1791173" url="https://pl.wikipedia.org/wiki?curid=1791173" title="Rafael d'Ossery">
Rafael d'Ossery

Rafael d’Ossery – francuski ksiądz katolicki, wikariusz apostolski Szwecji w latach 1790–1795.
Dzieciństwo, młodość spędził we Francji, gdzie wstąpił do zakonu karmelitów. Znalazł się w grupie misjonarzy katolickich, którzy przybyli do Szwecji w 1784 wraz z księdzem Nicolausem Osterem, których zadaniem była organizacja Kościoła Katolickiego w tym kraju. Po jego odwołaniu z funkcji wikariusza apostolskiego w 1790 przez kolejne pięć lat piastował ten urząd.

</doc>
<doc id="1791176" url="https://pl.wikipedia.org/wiki?curid=1791176" title="Instrument transponujący">
Instrument transponujący



</doc>
<doc id="1791179" url="https://pl.wikipedia.org/wiki?curid=1791179" title="Flying (album)">
Flying (album)

UFO 2: Flying - drugi album studyjny angielskiego progresywnego zespołu rockowego UFO, wydany w październiku 1971 roku. Jest to ostatnia płyta zespołu z gitarzystą Mickiem Boltonem, który opuścił UFO w lutym 1972 r., i ostatnia należąca do gatunku space rock. Podobnie jak debiutancki album zespołu, płyta pozostała niezauważona w Wielkiej Brytanii, ale cieszyła się powodzeniem we Francji, Niemczech, a zwłaszcza w Japonii. Wykonania piosenek „Prince Kajuku” i „The Coming Prince Kajuku” podczas występu w Tokio trafiły na pierwszy album koncertowy zespołu "Live". Album został ponownie wydany na kompilacji "Flying, The Early Years", wraz z wszystkimi innymi utworami nagranymi przed dojściem Schenkera do zespołu. 
Tytuł albumu.
Różne wydania albumu miały nieco inne nazwy. Wersja brytyjska nosiła tytuł "Flying - UFO II Space Rock", w Niemczech płyta została wydana pod nazwą "UFO 2: Flying - One Hour of Space Rock". Kolejne edycje ukazały się pod tą samą nazwą lub w krótszej wersji - "Flying." 
O albumie.
Natychmiast po wydaniu debiutanckiego albumu muzycy wrócili do studia, aby rozpocząć pracę nad nową płytą pod roboczym tytułem "Star Storm" (ostatecznie jedna z piosenek na albumie otrzymała tę nazwę). W tym czasie grupa rozwinęła już swój styl muzyczny i zaczęła preferować dłuższe kompozycje w porównaniu z poprzednim albumem, który składał się z krótszych utworów. Według wokalisty Phila Mogga, muzycy chcieli w równym stopniu doskonalić melodie, teksty i rytm. Pod względem muzycznym płyta jest bliższa psychodelii i space rockowi niż poprzednie dzieło zespołu, ale na albumie są też elementy hardrockowe. 
Utwór otwierający album, „Silver Bird”, zaczyna się od łagodnego wstępu na gitarę, a następnie staje się „pełnym wyrazem cudu lotu”. Tekst piosenki opowiada historię prymitywnego wyspiarza, który widzi samolot na niebie. Potem następuje długi utwór „Star Storm” przepełniony efektami dźwiękowymi, które Bolton stworzył za pomocą swojej gitary. Pierwszą stronę kończy utwór „Prince Kajuku”, hard rockowa piosenka, bardziej od reszty albumu podobna do tego, co zespół nagra na kolejnych albumach. Druga strona płyty rozpoczyna się krótkim, instrumentalnym utworem „The Coming of Prince Kajuku”. Album kończy się 26-minutowym utworem „Flying”, który w czasie wydania albumu był jednym z najdłuższych nagranych utworów rockowych i jest zdecydowanie najdłuższy ze wszystkich, jakie kiedykolwiek grupa nagrała. Na końcu utworu znajduje się przewijany od tyłu zapis ostatnich wersów ballady Rudyarda Kiplinga „Gunga Din”:
„Tho' I've belted you an' flayed you,
By the livin' God that made you,
You're a better man than I am, Gunga Din!”
Następnie następuje wers w zwolnionym tempie: „Yes we know, it's all been done before… before… before…”. Podobnie jak poprzedni album grupy, płyta pozostała prawie niezauważona w ojczyźnie muzyków, Wielkiej Brytanii, jednak była popularna w Japonii, Francji i Niemczech, a singiel „Prince Kajuku” osiągnął 26. pozycję na niemieckiej liście przebojów. 
Występy w Japonii.
Muzycy przybyli do Japonii 18 września 1971 roku i zagrali tam trzy koncerty promujące album: 21 września w kubie Mugen w Sapporo, 23 września w arenie Osaka Prefectural Gymnasium w Osace i 25 września w Parku Hibiya w Tokio. Za organizację występów odpowiedzialna była firma Toshiba Records, która wydała na to około 10 tysięcy funtów. UFO w tym czasie cieszyło się znaczną popularnością wśród Japończyków: około 10 tysięcy fanów wzięło udział w występie w Osace, a 23 tysiące przybyło na koncert w Tokio. Mick Bolton tak skomentował te wystąpienia:
Na koncertach grupa wykonała piosenki „Prince Kajuku”, „The Coming of Prince Kajuku”, „Loving Cup”, „Silver Bird”, „C'mon Everybody”, „Boogie for George”, „Follow You Home” oraz „Who Do You Love.” Koncert w Tokio został nagrany i wydany wkrótce na albumie koncertowym "Live". 
Recenzje.
Richard Foss, krytyk muzyczny z serwisu AllMusic, ocenił album na 3 gwiazdki na 5. Utwór otwierający „Silver Bird”, jego zdaniem, jest prawdopodobnie najlepszą piosenką z pierwszych dwóch albumów zespołu. Według Fossa, w „Star Storm” Mick Bolton czasami używa gitary jako efektu dźwiękowego, a nie rytmu lub melodii, ale jeśli jest się cierpliwym, słuchanie może być przyjemne, a nawet pochłaniające. Foss twierdzi, że gdyby Bolton pozostał w UFO, zespół nigdy nie osiągnąłby popularności, którą miał później, ale interesujące byłoby to, jaką muzykę wtedy mógłby stworzyć. 
Neil Daniels, autor biografii "High Stakes &amp; Dangerous Men: The UFO Story", uważa, że jest to słaby album. Według niego „z perspektywy czasu jest oczywiste, że muzycy próbowali znaleźć swój własny styl”. Daniels, opisując utwór „Star Storm”, stwierdza, że jest to rodzaj „testu wytrzymałości słuchacza”, ale jednocześnie zwraca uwagę na grę Boltona i stwierdza, że jest on niedoceniany jako gitarzysta. Jego zdaniem „Flying” zawiera interesujące sekwencje akordów, ale nie jest to typ piosenki, w którym UFO przodują. 
Lista utworów.
Autorzy wszystkich utworów to Phil Mogg, Mick Bolton, Pete Way i Andy Parker. 

</doc>
<doc id="1791184" url="https://pl.wikipedia.org/wiki?curid=1791184" title="EM-11 Orka">
EM-11 Orka

EM-11 Orka – polski dwusilnikowy samolot skonstruowany przez Margański &amp; Mysłowski Zakłady Lotnicze według projektu Edwarda Margańskiego.
Historia.
Pierwszy prototyp Orki został oblatany 8 sierpnia 2003 roku (nr fabryczny P-22 zarejestrowany jako SP-YEN). Nie miał jeszcze chowanego podwozia i wyposażony był w silniki Rotax 912. Kolejnym prototypem był EM-11C (nr fabryczny P-24 zarejestrowany jako SP-YEP), który oblatatał w 2006 roku Wiesław Cena.
8 kwietnia 2011r. samolot otrzymał Certyfikat Typu o numerze EASA A.115. Do momentu uzyskania certyfikatu wyprodukowano 5 egzemplarzy samolotu o następujących numerach rejestracyjnych:
SP-YEN, SP-YEP, SP-MEO, SP-MIM oraz SP-MAR.
Planowane jest produkowanie samolotu w różnych wersjach – szkoleniowa, patrolowa, turystyczne, towarowa, oraz jako amfibia.
Opis konstrukcji.
Samolot typu górnopłat, z chowanym podwoziem, napędzany dwoma tłokowymi silnikami pchającymi – Lycoming IO-320 / LIO-320 o mocy 160KM każdy z 3-łopatowymi smigłami typu „constant speed”. Samolot posiada czteroosobową kabinę i luk bagażowy. EM-11 jest przystosowany do lotów VFR w dzień i w nocy, w przyszłości planowane jest także przystosowanie samolotu do lotów IFR.
Incydent z udziałem EM-11C Orka.
W dniu 6 lipca 2012 samolot EM-11C Orka o znakach rejestracyjnych SP-MAR podczas wykonywania lotu demonstracyjnego wylądowała awaryjnie bez podwozia w miejscowości Łodygowice k/Żywca.

</doc>
<doc id="1791186" url="https://pl.wikipedia.org/wiki?curid=1791186" title="Port lotniczy Piggs Peak-Ngonini">
Port lotniczy Piggs Peak-Ngonini

Port lotniczy Piggs Peak-Ngonini (ang. Piggs Peak-Ngonini Airport, ICAO: FDNG) – port lotniczy położony blisko Piggs Peak (Eswatini).

</doc>
<doc id="1791187" url="https://pl.wikipedia.org/wiki?curid=1791187" title="Puma kostarykańska">
Puma kostarykańska



</doc>
<doc id="1791190" url="https://pl.wikipedia.org/wiki?curid=1791190" title="Port lotniczy Big Bend-Matata">
Port lotniczy Big Bend-Matata

Port lotniczy Big Bend-Matata (ang. Big Bend-Matata Airport, ICAO: FDBM) – port lotniczy położony blisko Big Bend (Eswatini).

</doc>
<doc id="1791191" url="https://pl.wikipedia.org/wiki?curid=1791191" title="Tour First">
Tour First

Tour First (znany także jako "Tour AXA", oraz "Tour Assur" w latach 1998-2007) – wieżowiec w Paryżu, we Francji, w dzielnicy La Défense.
Budynek został otwarty w 1974 roku, wówczas posiadał 39 kondygnacji, oraz 159 metrów wysokości. Ogólny wygląd i plan wieży nawiązuje do kształtu trójramiennej gwiazdy, kąt zawarty pomiędzy każdym z ramion wynosi 120 stopni. Od roku 2007 prowadzone były prace renowacyjne budynku na większą skalę polegające na zwiększeniu jego wysokości do 225 metrów i 56 kondygnacji, jego powierzchnia wzrosła z 68.000 m² do 87.707 m², zmianie uległa również elewacja. Ostatnie prace przy przebudowie obiektu trwały do 2010 roku, lecz nowe otwarcie miało miejsce w 2011 roku. Budynek jest obecnie najwyższym wieżowcem w Paryżu.

</doc>
<doc id="1791192" url="https://pl.wikipedia.org/wiki?curid=1791192" title="Włodzimierz Borodziej">
Włodzimierz Borodziej

Włodzimierz Wiktor Borodziej (ur. 9 września 1956 w Warszawie, zm. 11 lipca 2021) – polski historyk, specjalizujący się w historii najnowszej, profesor nauk humanistycznych, profesor zwyczajny, w latach 1999–2002 prorektor Uniwersytetu Warszawskiego.
Życiorys.
Studiował germanistykę i historię na Uniwersytecie Warszawskim, studia ukończył w 1979. W 1984 na tej samej uczelni uzyskał stopień naukowy doktora na podstawie pracy pt. "Terror i polityka. Policja niemiecka a polski ruch oporu w Generalnym Gubernatorstwie", napisanej pod kierunkiem profesora Mariana Wojciechowskiego. Stopień doktora habilitowanego uzyskał w 1991 w oparciu o dorobek naukowy i rozprawę zatytułowaną "Polska w stosunkach międzynarodowych 1945–1947". W 2004 otrzymał tytuł profesora nauk humanistycznych.
Zawodowo od 1979 był związany z Instytutem Historycznym UW, gdzie w 2004 doszedł do stanowiska profesora zwyczajnego. Urlopowany w okresie 1991–1994 w związku z pełnieniem funkcji dyrektora generalnego w Kancelarii Sejmu. W latach 1999–2002 pełnił funkcję prorektora Uniwersytetu Warszawskiego. Pracował również w Polskim Instytucie Spraw Międzynarodowych jako redaktor naczelny serii "Polskie Dokumenty Dyplomatyczne". Gościnnie wykładał na Uniwersytecie w Marburgu oraz Uniwersytecie w Jenie. Był przewodniczącym rady naukowej Centrum Badań Historycznych Polskiej Akademii Nauk w Berlinie, a także członkiem Komitetu Nauk Historycznych PAN. Pełnił funkcję przewodniczącego rady naukowej Domu Historii Europejskiej. 
18 sierpnia 2021 został pochowany na cmentarzu w Pyrach.

</doc>
<doc id="1791193" url="https://pl.wikipedia.org/wiki?curid=1791193" title="Turčianska Štiavnička">
Turčianska Štiavnička

Turčianska Štiavnička (węg. "Kisselmec") – wieś w północnej Słowacji, w powiecie Martin, w kraju żylińskim. Leży w północno-wschodniej części Kotliny Turczańskiej, u północno-zachodnich podnóży Wielkiej Fatry, w dolinie Kantorskiego Potoku. Położona jest w historycznej krainie Turiec, ok. 9 km na wschód od Martina. Liczy 928 mieszkańców (2016 r.).
Historia.
Wieś wspominana była po raz pierwszy w 1474 r. jako "Sczewnicza". Nazwa pochodzi od znajdującego się na terenie wsi źródła wody mineralnej (szczawy). W 1527 r., wraz z całym „państwem” Sklabinia, przeszła w ręce możnego rodu Revayów. Później była majątkiem rodziny Ujhelych. Mieszkańcy trudnili się rolnictwem, pracą w lesie i płóciennictwem.
Zabytki.
Najcenniejszym zabytkiem jest usytuowany w górnej części wsi kasztel z XVI w. Pierwotnie renesansowy, w detalach zachował ślady późnego gotyku. W XVIII w. przebudowany w stylu barokowym, w XIX w. dobudowano klasycystyczną część z arkadami i tarasem od strony parku. Po II wojnie światowej był wykorzystywany jako ośrodek wypoczynkowo-szkoleniowy bratysławskiego Uniwersytetu im. J.A. Komeńskiego. Na początku lat 90. XX w. podjęto w kasztelu rozległe prace renowacyjne, dotychczas jednak nie zakończone (obiekt nie jest dostępny do zwiedzania).
Kasztel położony jest na skraju rozległego parku w stylu angielskim o powierzchni 80 ha, przechodzącego w naturalny las na stokach góry Borová (690 m n.p.m.). Rosnące w nim drzewa reprezentują 150 gatunków, w większości obcych. Znajdziemy tu ok. 1000 egzemplarzy drzew pochodzących ze strefy śródziemnomorskiej, z Azji Zachodniej, Chin, Japonii i z obu Ameryk. W parku XIX-wieczna szklarnia i zespół stawów, zasilanych wodą Kantorskiego Potoku.
Postacie związane z miejscowością.
Ján Kostra – słowacki poeta, eseista, tłumacz i malarz, autor literatury dla młodzieży.

</doc>
<doc id="1791194" url="https://pl.wikipedia.org/wiki?curid=1791194" title="Port lotniczy Simunye">
Port lotniczy Simunye

Port lotniczy Simunye (ang. Simunye Airport, ICAO: FDSM) – port lotniczy położony blisko Simunye (Eswatini).

</doc>
<doc id="1791197" url="https://pl.wikipedia.org/wiki?curid=1791197" title="Paolo Moretti">
Paolo Moretti

Paolo Moretti (ur. 1759, zm. 1804 w Sztokholmie) – włoski ksiądz katolicki, wikariusz apostolski Szwecji w latach 1795–1804.
Życiorys.
Został skierowany w 1791 przez Stolicę Apostolską do pracy duszpasterskiej w Sztokholmie. Był o 25 lat młodszy od Rafaela d’Ossery w związku z tym od samego początku dochodziło między nimi do konfliktów dotyczący metod ewangelizacji Szwedów oraz co do spraw organizacyjno-administracyjnych. Najwięcej kontrowersji wzbudzał język w jakim wygłaszane miały być kazania, wśród których wchodziły języki: włoski, francuski i niemiecki. W międzyczasie zmniejszeniu uległa liczba wiernych w Szwecji. trzykrotnie przebywał w Rzymie, prosząc kurię o wsparcie finansowe. Jego największym sukcesem było nakłonienie króla Gustawa IV Adolfa do wydania katechizmu Kościoła Katolickiego za pieniądze państwowe. Zmarł w Sztokholmie w wieku 45 lat.

</doc>
<doc id="1791199" url="https://pl.wikipedia.org/wiki?curid=1791199" title="Wisła Pankiewicz">
Wisła Pankiewicz

Wisła Janina Pankiewicz (ur. 14 kwietnia 1922 w Warszawie, zm. 13 lipca 2000 tamże) – polska socjolog, dziennikarz, działaczka społeczna i opozycyjna, żona premiera Edwarda Osóbki-Morawskiego.
Życiorys.
W II RP należała do Czerwonego Harcerstwa Towarzystwa Uniwersytetu Robotniczego. W okresie od 1943 do 1945 działała w Związku Walki Młodych. W latach 50. ukończyła socjologię na Uniwersytecie Warszawskim. Od lat 50. była redaktorką w Wydawnictwie „Sztuka”, a następnie – w Składnicy Księgarskiej. W tej samej dekadzie została przewodniczącą Zakładowego Zarządu Pracowników Książki Prasy i Radia i na skutek odmowy potępienia w 1968 studenckich wystąpień, została usunięta z zajmowanego stanowiska.
Wisła Pankiewicz była członkinią Polskiego Towarzystwa Socjologicznego. Od 1978 do 2000 była członkinią Towarzystwa Miłośników Historii i przewodniczącą sekcji historii Warszawy. W latach 80. organizowała wykłady z historii Polski. Od 1978 współpracowała z niezależnym Towarzystwem Kursów Naukowych. 20 sierpnia 1980 roku podpisała apel 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami. Od jesieni 1980 była współorganizatorką i animatorką Wszechnicy Robotniczej „S” Regionu Mazowsze. W okresie od 1983 do 1989 działała w podziemnej Wszechnicy. Od 1982 do 1989 była kolporterką „Tygodnika Mazowsze”.
Od 1944 była żoną Edwarda Osóbki-Morawskiego, premiera Polski Ludowej (1944–1947). Miała syna i córkę. Michał Osóbka-Morawski był w III RP m.in. działaczem Unii Pracy i jej kandydatem na posła w wyborach parlamentarnych w 1993.
Zmarła w 2000. Została pochowana na cmentarzu ewangelicko-augsburskim w Warszawie (aleja 43, grób 75).

</doc>
<doc id="1791204" url="https://pl.wikipedia.org/wiki?curid=1791204" title="Eriks Rags">
Eriks Rags



</doc>
<doc id="1791205" url="https://pl.wikipedia.org/wiki?curid=1791205" title="Port lotniczy Yengema">
Port lotniczy Yengema

Port lotniczy Yengema (ang. Yengema Airport, IATA: WYE, ICAO: GFYE) – port lotniczy zlokalizowany w Yengemie, w Sierra Leone. Jego operatorem jest Sierra Leonean Airports Authority.

</doc>
<doc id="1791206" url="https://pl.wikipedia.org/wiki?curid=1791206" title="Ilse Aigner">
Ilse Aigner

Ilse Aigner (ur. 7 grudnia 1964 w Feldkirchen-Westerham) – niemiecka polityk i samorządowiec, członkini Unii Chrześcijańsko-Społecznej (CSU), posłanka do Bundestagu, w latach 2008–2013 minister rolnictwa, polityki żywnościowej i ochrony konsumentów w rządzie federalnym, w latach 2013–2018 wicepremier i minister w rządzie Bawarii, a od 2018 przewodnicząca landtagu.
Życiorys.
W 1985 ukończyła naukę w zawodzie technika telekomunikacji, po czym pracowała w rodzinnym przedsiębiorstwie. W 1990 została absolwentką szkoły technicznej, następnie do 1994 była zatrudniona w Eurocopterze.
W 1985 wstąpiła do Unii Chrześcijańsko-Społecznej, a dwa lata później do chadeckiej organizacji kobiecej Frauen-Union. W latach 1990–1998 pełniła funkcję radnej gminy Feldkirchen-Westerham, od 1994 zasiadając jednocześnie w bawarskim landtagu. W 1998 została wybrana na deputowaną do Bundestagu. Z powodzeniem ubiegała się o reelekcję w wyborach w 2002, 2005 i 2009. Zasiadała w kierownictwie frakcji CDU/CSU, a w 2007 weszła w skład prezydium CSU.
31 października 2008 została mianowana ministrem rolnictwa, polityki żywnościowej i ochrony konsumentów w pierwszym rządzie Angeli Merkel. Zastąpiła na tym stanowisku Horsta Seehofera, który został premierem Bawarii. 28 października 2009 objęła ten sam resort w drugim gabinecie dotychczasowej kanclerz. Zakończyła urzędowanie 30 września 2013. Wcześniej w tym samym roku uzyskała mandat posłanki do landtagu, a w październiku 2013 dołączyła do bawarskiego rządu Horsta Seehofera jako wicepremier oraz minister gospodarki, mediów, energii i technologii. Ilse Aigner stała się pierwszą kobietą wchodzącą w skład rządu tego kraju związkowego.
W marcu 2018 w nowym bawarskim rządzie Markusa Södera pozostała na funkcji wicepremiera, obejmując stanowisko ministra mieszkalnictwa, budownictwa i transportu. W tym samym roku ponownie wybrana na deputowaną do landtagu, w listopadzie 2018 powołano ją na nową przewodniczącą bawarskiego parlamentu.

</doc>
<doc id="1791207" url="https://pl.wikipedia.org/wiki?curid=1791207" title="CWKS Wrocław">
CWKS Wrocław



</doc>
<doc id="1791208" url="https://pl.wikipedia.org/wiki?curid=1791208" title="Powórsk">
Powórsk

Powórsk (ukr. Поворськ, "Poworśk") – wieś na Ukrainie, w obwodzie wołyńskim, w rejonie kowelskim. W 2001 roku liczyła 1875 mieszkańców.
Historia.
Wieś została założona w 1498 roku. 
W II Rzeczypospolitej wieś była siedzibą gminy wiejskiej Powórsk w powiecie kowelskim, w województwie wołyńskim. W tym czasie większość mieszkańców stanowili Ukraińcy; ponadto mieszkało tu kilkadziesiąt rodzin polskich i żydowskich. W 1921 roku miejscowość liczyła 779 mieszkańców i znajdowało się w niej 109 budynków mieszkalnych. 124 osoby deklarowały narodowość polską, 602 – rusińską, 37 – żydowską, 9 – niemiecką, 7 – inną.
We wrześniu 1939 roku wieś weszła w skład ziem zajętych przez ZSRR. W Powórsku doszło do ataków miejscowych Ukraińców na wycofujących się żołnierzy Wojska Polskiego. 26 czerwca 1941 roku miejscowość została zajęta przez Wehrmacht. Niemcy utworzyli w Powórsku posterunek ukraińskiej policji, która podjęła prześladowania ludności żydowskiej i polskiej. We wrześniu 1942 roku Żydzi z Powórska okolicznych miejscowości zostali wyprowadzeni w miejsce dawnej stacji paliw płynnych (według innego źródła – na teren byłego poligonu) i rozstrzelani przez Niemców i ukraińską policję. Zabito 300 osób (mowa jest także o 41 rodzinach prowadzonych na rozstrzelanie). Część Żydów zdołała uniknąć egzekucji dzięki ucieczce.
W listopadzie 1942 ukraińscy policjanci z Powórska ukarali śmiercią za pomaganie Żydom polskie rodziny Bycków i Banachów.
Podczas rzezi wołyńskiej w 1943 roku Powórsk, po dezercji policjantów ukraińskich do UPA obsadzony załogą Kozaków i Niemców, stał się miejscem schronienia polskich uchodźców. Miejscowi Ukraińcy zachowywali się wobec Polaków życzliwie, ostrzegając przed napadami i namawiając do wyjazdu. Korzystając z tego, że przez Powórsk przechodziła linia kolejowa, Polacy stopniowo opuszczali wieś.

</doc>
<doc id="1791209" url="https://pl.wikipedia.org/wiki?curid=1791209" title="Medium Tactical Vehicle Replacement">
Medium Tactical Vehicle Replacement

Medium Tactical Vehicle Replacement (MTVR) – sześciokołowy wielozadaniowy pojazd wojskowy używany przez Korpus Piechoty Morskiej i Marynarkę Wojenną Stanów Zjednoczonych. Pojazd zaprojektowano w celu zastąpienia przestarzałych samochodów ciężarowych M939.
Pojazd produkowany jest w licznych odmianach, m.in. jako lekki i ciężki pojazd ciężarowy, wywrotka, ciągnik, pojazd holowniczy oraz pojazd amunicyjny dla systemu rakietowego HIMARS.

</doc>
<doc id="1791210" url="https://pl.wikipedia.org/wiki?curid=1791210" title="MTVR">
MTVR



</doc>
<doc id="1791212" url="https://pl.wikipedia.org/wiki?curid=1791212" title="Port lotniczy Nimba">
Port lotniczy Nimba

Port lotniczy Nimba (ang. Nimba Airport, IATA: NIA, ICAO: GLNA) – piąty co do wielkości liberyjski port lotniczy położony w Nimbie.

</doc>
<doc id="1791216" url="https://pl.wikipedia.org/wiki?curid=1791216" title="Jean Baptiste Gridaine">
Jean Baptiste Gridaine

Jean Baptiste Gridaine (ur. 1764, zm. 4 stycznia 1833 w Sztokholmie) – francuski ksiądz katolicki, wikariusz apostolski Szwecji w latach 1805–1833.
W 1805 r. został powołany przez papieża Piusa VII na urząd wikariusza apostolskiego dla katolików mieszkających w Szwecji. Przez kolejne blisko dwadzieścia lat był jedynym duchownym wyznania katolickiego działającym w tym skandynawskim państwie. Szczególnie interesował się losem ludzi ubogich. Sam przez kilka lat utrzymywał się wyłącznie z datków swoich parafian. Zmarł po krótkiej chorobie w 1833 r.

</doc>
<doc id="1791217" url="https://pl.wikipedia.org/wiki?curid=1791217" title="Chanat Mongolii">
Chanat Mongolii

Chanat Mongolii – określenie państwa mongolskiego w latach 1911–1924, pomiędzy ogłoszeniem niepodległości a proklamacją Mongolskiej Republiki Ludowej.
Na początku XX wieku Chiny zaczęły zacieśniać swoją kontrolę nad Mongolią Zewnętrzną i rozpoczęły jej kolonizację. Spowodowało to zwrócenie się mongolskich książąt w stronę Rosji. W 1911 roku wybuchła w Chinach antycesarska rewolucja. Korzystając z zamętu, Mongolia Zewnętrzna ogłosiła przy wsparciu Rosji niepodległość. Utworzono teokratyczny rząd na czele z Bogda Chanem. Po rosyjsko-chińskich negocjacjach Mongolia Zewnętrzna została w 1915 roku uznana za część Chin, jednak rząd chiński zgodził się na jej autonomię. Gdy w Rosji wybuchła rewolucja komunistyczna, do Mongolii Zewnętrznej wkroczyły wojska chińskie i obaliły w 1919 roku Bogda Chana.
W 1921 roku armia antybolszewickich Rosjan pod wodzą Romana von Ungern-Sternberga, wraz z nielicznymi oddziałami książąt mongolskich, zdobyła stolicę kraju Urgę (obecnie Ułan Bator) i opanowała większość kraju, zapoczątkowując ogólnonarodowe powstanie przeciw Chinom. Na tronie ponownie osadzony został Bogda Chan. W lipcu 1921 Armia Czerwona pod pretekstem pomocy grupce rewolucjonistów Suche Batora zajęła siłą Mongolię Zewnętrzną, rozbijając wojska Ungerna i mongolskie. Ustanowiony został rząd komunistyczny, jednak zachowano ustrój teokratyczny i władzę Bogda Chana.
Po śmierci Bogda Chana w 1924 roku proklamowano utworzenie Mongolskiej Republiki Ludowej.

</doc>
<doc id="1791222" url="https://pl.wikipedia.org/wiki?curid=1791222" title="Czarny kot">
Czarny kot



</doc>
<doc id="1791226" url="https://pl.wikipedia.org/wiki?curid=1791226" title="Gospel Rain">
Gospel Rain

Gospel Rain (w latach 1991-98 pod nazwą Gospel) – polski zespół muzyki chrześcijańskiej. Ich styl to fuzja gospel, soulu, popu i jazzu. W roku 2016 zespół otrzymał nagrodę Złoty Krążek za utwór „Nigdy nie będziesz sam” z płyty "Ogień" na Festiwalu Chrześcijańskie Granie.

</doc>
<doc id="1791227" url="https://pl.wikipedia.org/wiki?curid=1791227" title="Norbert Świtała">
Norbert Świtała

Norbert Świtała (ur. 24 marca 1934, zm. 26 listopada 1997) – polski żużlowiec, brat Rajmunda Świtały.
Kariera.
W latach 1952–1973 startował w rozgrywkach z cyklu Drużynowych Mistrzostw Polski, reprezentując kluby Kolejarza Rawicz (1952), CWKS Wrocław (1953–1954), Polonii (Gwardii) Bydgoszcz (1955–1970) i Startu Gniezno (1971–1973). Był sześciokrotnym medalistą DMP: złotym (1955) oraz pięciokrotnie brązowym (1956, 1957, 1960, 1961, 1964).
Pomiędzy 1953 a 1961 r. sześciokrotnie wystąpił w finałach Indywidualnych Mistrzostw Polski, najlepszy wynik osiągając w 1959 r. w Rybniku, gdzie zajął VI miejsce. Do innych jego indywidualnych sukcesów należały zwycięstwa w memoriałach Zbigniewa Raniszewskiego (Bydgoszcz 1957) oraz Alfreda Smoczyka (Leszno 1960).
Dwukrotnie (1961, 1962) wystąpił w eliminacjach Indywidualnych Mistrzostw Świata, w 1962 r. awansując do półfinału kontynentalnego rozegranego we Lwowie (w turnieju tym zajął X miejsce). W 1967 r. wystąpił w finale Mistrzostw Świata wyścigów motocyklowych na lodzie, zajmując VII miejsce.

</doc>
<doc id="1791229" url="https://pl.wikipedia.org/wiki?curid=1791229" title="Ikarus IK-2">
Ikarus IK-2

Ikarus IK-2 – jednosilnikowy myśliwiec jugosłowiański z lat 30. XX wieku.
Historia.
Na początku lat trzydziestych XX wieku, Jugosłowianie odnosili wiele sukcesów na arenie międzynarodowej jako laureaci wystaw samolotowych, prezentując wysokie umiejętności.
W Jugosławii, tak jak i w innych państwach europejskich, dostrzeżono potrzebę budowy silnego lotnictwa myśliwskiego. Do tworzenia własnego myśliwca przystąpili dwaj młodzi inżynierowie Ljubomir Ilić (zbierał doświadczenia we francuskich szkołach aeronautycznych) i Kosta Sivčev (pracował we francuskich fabrykach Bréguet i Hispano-Suiza), którzy trafili do zespołu Jugosłowiańskich Królewskich Sił Powietrznych.
Wkrótce rozpoczęto realizację projektu, do którego m.in. użyto skrzydła Puławskiego. W ten sposób w 1935 roku zbudowano pierwszy prototyp IK-2. Prace trwały jeszcze do 1938 roku. Samolot wykazywał dobre właściwości w locie oraz wysoką prędkość. W Ikarusy wyposażono pułki lotnicze, jednak w 1941 roku podczas agresji III Rzeszy na Jugosławię samoloty te były już przestarzałe i nie mogły dorównać niemieckim myśliwcom Messerschmitt Bf 109.
Wyprodukowano 12 egzemplarzy tego samolotu. Podczas wojny samoloty uległy zniszczeniu, a ocalałe trzy egzemplarze oddano chorwackim ustaszom.

</doc>
<doc id="1791231" url="https://pl.wikipedia.org/wiki?curid=1791231" title="Ivona Jerković">
Ivona Jerković

Ivona Jerković (ur. 20 września 1976) – chorwacka lekkoatletka specjalizująca się w skoku o tyczce.

</doc>
<doc id="1791232" url="https://pl.wikipedia.org/wiki?curid=1791232" title="Foy Draper">
Foy Draper

Foy Draper (ur. 26 listopada 1913 w Georgetown, w stanie Teksas, zm. 1 lutego 1943 koło Al-Kasrajn w Tunezji) – amerykański lekkoatleta sprinter, mistrz olimpijski, później pilot wojskowy poległy podczas II wojny światowej. 
Jako student University of Southern California zdobył akademickie mistrzostwo Stanów Zjednoczonych (IC4A) w biegu na 220 jardów w 1935.
Na igrzyskach olimpijskich w 1936 w Berlinie startował w sztafecie 4 × 100 metrów w której wywalczył złoty medal. Sztafeta biegła w składzie Jesse Owens, Ralph Metcalfe, Draper i Frank Wykoff. W finale ustanowiła nowy rekord świata wynikiem 39,8 s. 
Podczas II wojny światowej był pilotem bombowca A-20 Havoc. Podczas bitwy na przełęczy Kasserine (w czasie kampanii tunezyjskiej) wystartował 4 stycznia 1943 do lotu do Fondouk, z którego nie powrócił. Ciał Drapera i dwóch członków jego załogi nie odnaleziono. Za datę śmierci przyjmuje się zwykle 1 lutego 1943.

</doc>
<doc id="1791234" url="https://pl.wikipedia.org/wiki?curid=1791234" title="Siedliszcze (Ukraina)">
Siedliszcze (Ukraina)

Siedliszcze (ukr. Седлище) – wieś w rejonie starowyżewskim obwodu wołyńskiego, założona w 1570 r. W II Rzeczypospolitej miejscowość była siedzibą gminy wiejskiej Siedliszcze w powiecie kowelskim województwa wołyńskiego. Wieś liczy 705 mieszkańców.

</doc>
<doc id="1791236" url="https://pl.wikipedia.org/wiki?curid=1791236" title="Rajd Hiszpanii 2008">
Rajd Hiszpanii 2008

Rezultaty Rajdu Hiszpanii ("44º Rally RACC Catalunya – Costa Daurada"), 12. rundy Rajdowych Mistrzostw Świata w 2008 roku, który odbył się w dniach 3-5 października:
Klasyfikacja po 13 rundach.
Tabele przedstawiają tylko pięć pierwszych miejsc.

</doc>
<doc id="1791237" url="https://pl.wikipedia.org/wiki?curid=1791237" title="Stare Koszary">
Stare Koszary

Stare Koszary (ukr. Старі Кошари) – wieś w rejonie kowelskim obwodu wołyńskiego, założona w 1595 r. W II Rzeczypospolitej miejscowość była siedzibą gminy wiejskiej Stare Koszary w powiecie kowelskim województwa wołyńskiego. Wieś liczy 479 mieszkańców.
Znajdują tu się przystanki kolejowe Kruhy, Koszary i Depo, położone na linii Kowel – Jagodzin.
Linki zewnętrzne.
Stare Koszary na stronie Rady Najwyższej Ukrainy

</doc>
<doc id="1791238" url="https://pl.wikipedia.org/wiki?curid=1791238" title="Mariusz Jeliński">
Mariusz Jeliński

Mariusz Jeliński (ur. 1938) – polski dziennikarz i prezenter muzyczny pracujący w latach 1956-73 w Polskim Radiu, a od 1973 r. w Telewizji Polskiej. Popularyzator muzyki rozrywkowej. Autor setek audycji radiowych i programów telewizyjnych, seriali dokumentalnych poświęconych historii festiwali piosenki.

</doc>
<doc id="1791239" url="https://pl.wikipedia.org/wiki?curid=1791239" title="Bystrzanka">
Bystrzanka



</doc>
<doc id="1791240" url="https://pl.wikipedia.org/wiki?curid=1791240" title="Wielick">
Wielick

Wielick (ukr. Велицьк) – wieś w rejonie kowelskim obwodu wołyńskiego. 
Historia.
Gniazdo rodowe książąt Wielickich; wieś założona w 1488 r. W II Rzeczypospolitej miejscowość była siedzibą gminy wiejskiej Wielick w powiecie kowelskim województwa wołyńskiego. Wieś liczy 688 mieszkańców.
We wrześniu 1939 stacjonowały tu 211. i 212. eskadry bombowe. a także 216. i 217. eskadry bombowe.

</doc>
<doc id="1791242" url="https://pl.wikipedia.org/wiki?curid=1791242" title="Transylvania 6-5000 (film 1985)">
Transylvania 6-5000 (film 1985)

Transylvania 6-5000 – amerykańsko-jugosłowiański film fabularny (horror komediowy) z 1985 roku.
Zarys fabuły.
Dwaj amerykańscy dziennikarze, Jack Harrison i Gil Turner, przybywają do współczesnej Transylwanii, by odkryć prawdę na temat domniemanie pojawiającego się w okolicach Frankensteina. W historycznej krainie na swojej drodze przyjdzie im spotkać inne postacie rodem z horroru – mumię, wilkołaka i zmysłową wampirzycę.

</doc>
<doc id="1791243" url="https://pl.wikipedia.org/wiki?curid=1791243" title="I liga ukraińska w piłce nożnej">
I liga ukraińska w piłce nożnej



</doc>
<doc id="1791246" url="https://pl.wikipedia.org/wiki?curid=1791246" title="I liga ukraińska w piłce nożnej (1992)">
I liga ukraińska w piłce nożnej (1992)



</doc>
<doc id="1791247" url="https://pl.wikipedia.org/wiki?curid=1791247" title="I liga ukraińska w piłce nożnej (1992/1993)">
I liga ukraińska w piłce nożnej (1992/1993)



</doc>
<doc id="1791248" url="https://pl.wikipedia.org/wiki?curid=1791248" title="I liga ukraińska w piłce nożnej (1993/1994)">
I liga ukraińska w piłce nożnej (1993/1994)



</doc>
<doc id="1791249" url="https://pl.wikipedia.org/wiki?curid=1791249" title="I liga ukraińska w piłce nożnej (1994/1995)">
I liga ukraińska w piłce nożnej (1994/1995)



</doc>
<doc id="1791250" url="https://pl.wikipedia.org/wiki?curid=1791250" title="I liga ukraińska w piłce nożnej (1995/1996)">
I liga ukraińska w piłce nożnej (1995/1996)



</doc>
<doc id="1791251" url="https://pl.wikipedia.org/wiki?curid=1791251" title="Dingoo">
Dingoo



</doc>
<doc id="1791252" url="https://pl.wikipedia.org/wiki?curid=1791252" title="I liga ukraińska w piłce nożnej (1996/1997)">
I liga ukraińska w piłce nożnej (1996/1997)



</doc>
<doc id="1791253" url="https://pl.wikipedia.org/wiki?curid=1791253" title="Port lotniczy Timbuktu">
Port lotniczy Timbuktu

Port lotniczy Timbuktu (IATA: TOM, ICAO: GATB) – port lotniczy położony w Timbuktu, w Mali.

</doc>
<doc id="1791254" url="https://pl.wikipedia.org/wiki?curid=1791254" title="I liga ukraińska w piłce nożnej (1997/1998)">
I liga ukraińska w piłce nożnej (1997/1998)



</doc>
<doc id="1791255" url="https://pl.wikipedia.org/wiki?curid=1791255" title="I liga ukraińska w piłce nożnej (1998/1999)">
I liga ukraińska w piłce nożnej (1998/1999)



</doc>
<doc id="1791256" url="https://pl.wikipedia.org/wiki?curid=1791256" title="I liga ukraińska w piłce nożnej (1999/2000)">
I liga ukraińska w piłce nożnej (1999/2000)



</doc>
<doc id="1791257" url="https://pl.wikipedia.org/wiki?curid=1791257" title="Ludowa Republika Kampuczy">
Ludowa Republika Kampuczy

Ludowa Republika Kampuczy – nazwa państwa kambodżańskiego obowiązująca w latach 1979–1989, czyli pomiędzy obaleniem Czerwonych Khmerów, a wycofaniem wojsk wietnamskich. W 1989 roku nazwę kraju zmieniono na Państwo Kambodżańskie oraz flagę na nową. Nazwa Państwo Kambodżańskie funkcjonowała krótko w latach 1989–1993 do momentu przywrócenia monarchii w Kambodży.
W grudniu 1978 roku, po kilku latach granicznych starć i wskutek masowego napływu uchodźców do Wietnamu, dywizje wietnamskie wsparły rozpoczęte w kwietniu 1978 antypolpotowskie powstanie którym kierował dowódca 4 Dywizji Piechoty Heng Samrin i 7 stycznia 1979 roku współdziałając z oddziałami powstańczymi zajęły Phnom Penh, obalając reżim Pol Pota. 10 stycznia 1979 została proklamowana Ludowa Republika Kampuczy, której zwierzchnikiem został Heng Samrin. Od 1981 roku jednopartyjną władzę objęła Kampuczańska Partia Ludowo-Rewolucyjna. 
Nowy rząd nie przyniósł spokoju w kraju. Czerwoni Khmerzy schronili się w dżungli oraz w bazach przy granicy tajlandzkiej. W 1982 roku z inicjatywy Czerwonych Khmerów powstał Koalicyjny Rząd Demokratycznej Kampuczy na czele z Sihanoukiem. Nasilała się wojna domowa, która trwała do końca lat osiemdziesiątych. W 1985 roku premierem został Hun Sen, który wyraził gotowość do rozmów z Sihanoukiem. Dwa lata później we Francji obaj się spotkali. W 1988 roku Zgromadzenie Ogólne ONZ wydało rezolucję. Przewidywała ona wycofanie wojsk wietnamskich z Kampuczy i rok później, w 1989 roku z Kambodży wycofała się armia wietnamska. U władzy pozostał rząd, którym kierował premier Hun Sen.
Okres przejściowy i Państwo Kambodża (1989–1993).
W 1990 roku rząd Ludowej Kampuczy wraz z emigrantami z obozu Sihanouka postanowiły położyć kres wewnętrznym niepokojom. 23 października 1990 pod auspicjami ONZ, strony konfliktu przeprowadziły konferencję w Paryżu i podpisano porozumienie pokojowe które kończyło wojnę domową. Powołano Radę Narodową jako rząd Tymczasowy. Na czele rządu stał Hun Sen, natomiast do kraju powrócił Sihanouk który został głową państwa. W 1993 roku przywrócono monarchię, królem został Sihanouk.

</doc>
<doc id="1791258" url="https://pl.wikipedia.org/wiki?curid=1791258" title="I liga ukraińska w piłce nożnej (2000/2001)">
I liga ukraińska w piłce nożnej (2000/2001)



</doc>
<doc id="1791259" url="https://pl.wikipedia.org/wiki?curid=1791259" title="I liga ukraińska w piłce nożnej (2001/2002)">
I liga ukraińska w piłce nożnej (2001/2002)



</doc>
<doc id="1791260" url="https://pl.wikipedia.org/wiki?curid=1791260" title="I liga ukraińska w piłce nożnej (2002/2003)">
I liga ukraińska w piłce nożnej (2002/2003)



</doc>
<doc id="1791261" url="https://pl.wikipedia.org/wiki?curid=1791261" title="I liga ukraińska w piłce nożnej (2003/2004)">
I liga ukraińska w piłce nożnej (2003/2004)



</doc>
<doc id="1791262" url="https://pl.wikipedia.org/wiki?curid=1791262" title="I liga ukraińska w piłce nożnej (2004/2005)">
I liga ukraińska w piłce nożnej (2004/2005)



</doc>
<doc id="1791263" url="https://pl.wikipedia.org/wiki?curid=1791263" title="I liga ukraińska w piłce nożnej (2005/2006)">
I liga ukraińska w piłce nożnej (2005/2006)



</doc>
<doc id="1791264" url="https://pl.wikipedia.org/wiki?curid=1791264" title="I liga ukraińska w piłce nożnej (2006/2007)">
I liga ukraińska w piłce nożnej (2006/2007)



</doc>
<doc id="1791265" url="https://pl.wikipedia.org/wiki?curid=1791265" title="Jacob Laurentius Studach">
Jacob Laurentius Studach

Jacob Laurentius Studach (ur. 25 stycznia 1796 w Altstetten, zm. 9 maja 1873 w Sztokholmie) – szwajcarski duchowny katolicki, wikariusz apostolski Szwecji od 1833.
Życiorys.
Dzieciństwo i młodość spędził w rodzinnej Szwajcarii, po czym zdecydował się na wstąpienie do stanu kapłańskiego. Po ukończeniu studiów teologicznych 13 lutego 1820 został wyświęcony na księdza w katedrze w Eichstätt. Przez kolejne lata pracował jako duszpasterz w różnych parafiach tej diecezji.
W 1833 został wikariuszem apostolskim Szwecji. W tym samym roku przybył do Sztokholmu. Miał pod swoją opieką wspólnotę liczącą około 200 wiernych. W celu szerzenia katolicyzmu sprowadził nowych kapłanów z Holandii. Opublikował ponownie katechizm, który przetłumaczono na język szwedzki z niemieckiego oraz modlitewnik. Ukończył budowę pierwszego w Szwecji od czasów reformacji kościoła katolickiego pw. św. Eugenii, do którego chrzcielnicę podarował sam król Karol XIV. W tym czasie założono również cmentarz katolicki oraz urządzono pałac biskupi w nabytej nieruchomości przy Götgatan. W Göteborgu, założył nową parafię, liczącą pięćdziesięciu wiernych, którzy tam mieszkali. Wyświęcił też pierwszego kapłana pochodzenia szwedzkiego – Josefa Poppa, który później został proboszczem w Malmö. Założył również pierwszą parafię katolicką na terenie Norwegii w Christianii.
22 maja 1862 w zamian za swoje zasługi dla rozwoju Kościoła w Szwecji został nominowany na biskupa tytularnego "Orthosias in Caria". Konsekracja biskupia miała miejsce 1 czerwca 1862. Zmarł w 1873 i został pochowany w stolicy kraju.

</doc>
<doc id="1791266" url="https://pl.wikipedia.org/wiki?curid=1791266" title="I liga ukraińska w piłce nożnej (2007/2008)">
I liga ukraińska w piłce nożnej (2007/2008)



</doc>
<doc id="1791267" url="https://pl.wikipedia.org/wiki?curid=1791267" title="Pappacoda">
Pappacoda



</doc>
<doc id="1791268" url="https://pl.wikipedia.org/wiki?curid=1791268" title="I liga ukraińska w piłce nożnej (2008/2009)">
I liga ukraińska w piłce nożnej (2008/2009)



</doc>
<doc id="1791269" url="https://pl.wikipedia.org/wiki?curid=1791269" title="I liga ukraińska w piłce nożnej (2009/2010)">
I liga ukraińska w piłce nożnej (2009/2010)



</doc>
<doc id="1791270" url="https://pl.wikipedia.org/wiki?curid=1791270" title="Jan Wawrzyniec Pappacoda">
Jan Wawrzyniec Pappacoda



</doc>
<doc id="1791271" url="https://pl.wikipedia.org/wiki?curid=1791271" title="Drobna Przełączka">
Drobna Przełączka

Drobna Przełączka (słow. "Drobná štrbina", niem. "Dőrischarte", węg. "Dőricsorba") – ostro wcięta przełączka (2296 m n.p.m.) znajdująca się w słowackich Tatrach Wysokich. Leży w grani odchodzącej na południowy wschód od Małego Lodowego Szczytu, oddziela Sokolą Turnię od Drobnej Turni. Jej siodło nie jest dostępne dla turystów, nie prowadzą na nie żadne szlaki turystyczne.
Rodzime i zagraniczne nazewnictwo Drobnej Przełączki pochodzi od sąsiadującej Drobnej Turni. Nazwy niemiecka i węgierska upamiętniają węgierskiego taternika Gyulę Dőriego.
Historia.
Pierwsze wejścia turystyczne:

</doc>
<doc id="1791272" url="https://pl.wikipedia.org/wiki?curid=1791272" title="Port lotniczy Kiffa">
Port lotniczy Kiffa

Port lotniczy Kiffa (IATA: KFA, ICAO: GQNF) – port lotniczy położony w Kiffa, w regionie Al-Asaba, w Mauretanii.

</doc>
<doc id="1791273" url="https://pl.wikipedia.org/wiki?curid=1791273" title="Yuquan Shenxiu">
Yuquan Shenxiu

Yuquan Shenxiu (; kor. 옥천신수 "Okch'ŏn Sinsu", jap. "Gyokuzen Jinshū", wiet. "Ngọc Tuyền Thần Tú"; ur. 605, zm. 706) – chiński mistrz chan, założyciel Północnej szkoły chanu (chiń. „nanzong chan”), zwanej też szkołą „stopniowego oświecenia”
Życiorys.
Początki praktyki.
Shenxiu urodził się w rejonie Weishi, ok. 50 km. na południe od dzisiejszego Kaifengu. Pochodził z rodziny Li (李), arystokratycznej, a nawet i królewskiej – założycieli dynastii Tang. O tym, że pochodził z takiej rodziny świadczyć mogą m.in. dwa fakty; dom przodków Shenxiu w Weishi został zamieniony na klasztor buddyjski Bao’en po jego śmierci, czyli być może był pałacem, oraz miał świetne relacje z cesarzem Ruizongiem, a jeszcze lepsze z cesarzową Wu Zetian.
Zanotowano, że był olbrzymiego wzrostu i był niezwykle zdolny. Jako młodzieniec udał się na południe w okolice rzeki Jangcy, który to teren był właściwie miejscem, gdzie narodził się buddyzm chiński. Jako pochodzący z dobrego rodu, był znakomicie wykształconym człowiekiem. Znał dialekty z Wu i Jin, był świetnie obeznany z ideami taoizmu i naukami Laozi i Zhuangzi. Na wskroś znał klasykę chińską oraz teksty konfucjańskie.
W 618 r. rejony Henanu i Szantungu cierpiały z powodu głodu i epidemii, co było skutkiem upadku dynastii Sui. Shenxiu udał się osobiście do Yinyangu (Kaifeng) prosić o przekazanie ryżu głodującym ludziom. Wtedy też spotkał „duchowego nauczyciela” (chiń. "shanjishi" lub w skr. "kalyāṇamitra") i został zainspirowany do zostania mnichem buddyjskim.
Po wybraniu „bezdomności” Shenxiu udał się do wschodniego Wu (Jiangxi), a następnie do Min (Fujian) i ostatecznie przewędrował przez wszystkie słynne górskie centra buddyjskie Chin. W jego biografii w "Chuan fabao ji" wymienione są: góra Luofu (w Guangdong), góra Tong, góra Meng, góra Tiantai (wszystkie w Zhejiang) i góra Lu (w Jiangxi).
W 625 r., a więc mając 20 lat, został pełnym mnichem w klasztorze Tiangong (天宮寺) w Luoyangu. Po ordynacji mnisiej poświęcił się studiom nad Winają. Następnie rozpoczął praktykę medytacji i rozwijania mądrości, czyli praktykował najpewniej trzy główne składniki tradycyjnego buddyjskiego treningu: śīla (moralność), dhyāna (medytacja) i prajñā (mądrość).
Praktyka u mistrza Hongrena.
W 651 r. udał się w podróż na górę Huangmei aby praktykować u mistrza chan Hongrena. Mistrz natychmiast rozpoznał zdolności ucznia i nauczał go przez wiele lat. W epitafium zanotowano, że Hongren uczył Shenxiu przez 6 lat. Jednak wydaje się to być nagięcie do szczytnego modelu – Huike praktykował u Bodhidharmy przez 6 lat i przez 6 lat prowadził swą ascetyczną praktykę Budda Siakjamuni. Gdyby praktyka Shenxiu skończyła się w 657 r. nigdy nie spotkałby się z Huinengiem i nie doszłoby do wymiany między nimi wierszy na ścianie klasztoru.
Ich wiersze ukazują wyraźnie, co ich dzieliło.
Różnica tkwi w tym, że Shenxiu zrozumiał, iż "pustka jest formą, a forma jest pustką". Uwolnił się więc od przywiązania do nazwy i formy, chociaż dalej pozostał przywiązany do myślenia. Tymczasem Huineng przekroczył poziom osiągnięty przez Shenxiu i jego wiersz świadczy, że osiągnął poziom "ani pustki, ani formy", czyli wyzwolenie od przywiązania do nazwy, formy i myślenia. I dlatego został "Szóstym" i ostatnim oficjalnym Patriarchą chanu.
Shenxiu pozostał w klasztorze być może aż do śmierci Hongrena w 675 r. i piastował stanowisko głównego mnicha. Jest jednak możliwe, iż odszedł wcześniej.
Walka z antybuddyjskimi rozporządzeniami.
15 dnia 4 miesiąca 662 r. władze Tangów wydały dekret forujący taoistów i uderzający w buddyzm. Religie narodowe zostały wyniesione ponad religie obce (a taką religią był buddyzm) oraz mnisi i mniszki buddyjscy zostali zobligowani do posłuszeństwa cesarzowi i własnym rodzicom, co dotychczas dotyczyło tylko ludzi świeckich.
W 6 dni później w pałacu Penglai w Chang’anie niejaki Weixiu z klasztoru Dazhuangyan w towarzystwie dwu innych mnichów przedstawił memoriał protestujący przeciwko ograniczaniu tradycyjnych buddyjskich przywilejów. Oficjalna debata z oponentami nie przyniosła rozstrzygnięcia i mnisi udali się do klasztoru Ximing, aby się przygotować do dalszych debat.
25 dnia tego samego miesiąca Daoxuan z klasztoru Ximing wysłał esej broniący stanowiska buddyjskiego księciu-synowi cesarza Gaozonga oraz do matki obecnej cesarzowej i wysokich urzędników dworskich. 15 dnia następnego miesiąca Weixiu, Daoxuan i dwóch innych znanych mnichów oraz ponad 300 innych mnichów przedstawiło sprawę przed zgromadzeniem ponad 1000 urzędników dworskich. Jednak i to olbrzymie zgromadzenie nie doprowadziło do porozumienia i ostateczny wynik sporu jest nieznany. Jednak w 2 miesiące później cesarz odwołał obowiązek posłuszeństwa mnichów wobec cesarza; czy odwołany został obowiązek posłuszeństwa wobec rodziców – nie wiadomo.
John R. McRae utożsamia mnicha Weixiu z Shenxiu. Wspierają jego tezę następujące fakty:
Ta hipoteza McRae’a wypełnia olbrzymią lukę, która obejmowała spory okres w połowie życia Shenxiu.
"Chuan fabao ji" informuje, że "później [Shenxiu] został skazany na banicję i przyjął świeckie ubranie jako przebranie. Mieszkał z klasztorze Tianju w Jingzhou przez ponad 10 lat i nikt go nie rozpoznał".
Ten sam tekst informuje następnie, że Shenxiu powrócił do publicznego statusu mniej więcej w latach 675–679. Jeśli pozostawał na wygnaniu przez lat 10, to znaczy, że jego wygnanie nastąpiło na pewno przed 668, a być może jeszcze przed 665 r. To uprawomocnia jeszcze hipotezę McRae’a.
Ta hipoteza wyjaśnia także niebywale wysoki status Shenxiu, którym cieszył się pod koniec życia. Był mile widziany przez cesarzową Wu w Luoyangu i przyjmowany z tak wysoką estymą nie tylko dlatego, że był znanym, czcigodnym nauczycielem medytacji, ale dlatego, że pamiętano o nim sprzed 40 lat, jako o obrońcy buddyzmu. Dlatego prawdopodobnie sama cesarzowa zorkiestrowała jego wspaniałe przybycie do Luoyangu i jego późniejszą karierę.
Pobyt w klasztorach Yuquan i Dumen.
W latach 676–679, gdy Shenxiu powrócił oficjalnie do statusu mnisiego, dziesiątki mnichów sponsorowało jego ordynację i pobyt w klasztorze Yuquan (玉泉寺) w Jingzhou. Ponieważ wielu mnichów chciało być jego uczniami, Shenxiu wybrał lokalizację nowego klasztoru, który został wybudowany dla Shenxiu na wschód od Yuquan si.
Klasztor ten nosił nazwę Sześciu Doskonałości – Dumen si. Postawienie tego klasztoru uczyniło Jingzhou bardzo ważnym centrum medytacyjnym na okres kilku stuleci. Oprócz Yuquan i Dumen znajdował się tam także klasztor wielkiego mnicha szkoły tiantai Zhiyi.
W Dumen Shenxiu spędził 25 lat. Zachowało się bardzo mało informacji o jego działalności w tym okresie. Musiał być w raczej bliskich stosunkach z Zhiyi, gdyż tekst napisany przez Shenxiu nosi taki sam tytuł jak praca Zhiyi. Tiantai napisał także listy związane ze szkołą północną.
W "Chuan fabao ji" znajduje się informacja, że Shenxiu powstrzymywał się od nauczania aż do 689 r., jednak w świetle innych informacji, wydaje się ona błędna.
Okres pobytu w klasztorze Dumen przedłuża okres „cichej inkubacji” na prowincji do 75 lat. W 701 r. Shenxiu udał się do Luoyangu.
Luoyang.
Przyjęcie mistrza w Luoyangu zaaranżowane przez cesarzową Wu było niezwykłe. Mistrza prowadził osobisty wysłannik cesarzowej. Mnisi i świeccy wierni sypali kwiaty na ich drodze, która udekorowana była sztandarami. Do pałacu Shenxiu został wniesiony w lektyce, co było zastrzeżone wyłącznie dla rodziny cesarskiej. Shenxiu pokłonił się przed cesarzową dotykając czołem podłogi, i cesarzowa powtórzyła ten pokłon przed nim. Natychmiast też odbyła się ceremonia przyjęcia wskazań buddyjskich przez damy dworu, a wszyscy buddyści, książęta, arystokraci i wszyscy inni przyjęli u mistrza schronienie buddyjskie.
Ostatnie 5 lat swojego życia Shenxiu spędził podróżując pomiędzy dwoma stolicami: Luoyangiem i Chang’anem. Dokładnie nie wiadomo, co robił, ale należy przypuszczać, że prowadził wykłady, ceremonie przyjmowania wskazań, nauczał i spełniał inne typowe funkcję wysoko postawionego duchownego.
Chociaż bezpośrednio nie zajmował się zapewne tłumaczeniami, to "Song gaoseng chuan" informuje, że „weryfikował rozumienie chanu” w świeżo przetłumaczonych tekstach.
Część swojego czasu w Luoyangu mistrz spędzał w klasztorze Tiangong, w którym został zaordynowany. Gdy przebywał w Chang’anie, zatrzymywał się w klasztorze Zisheng.
Pod koniec 705 r. zmarła cesarzowa Wu, wielka protektorka Shenxiu. Cesarz Zhongzong odmówił prośbie Shenxiu o zwolnienie go z obowiązków i pozwolenie na powrót do Jingzhou, które leżało daleko od wielkomiejskiego blichtru.
Shenxiu zmarł spokojnie w medytacyjnej postawie w klasztorze Tiangong w Luoyangu 28 dnia drugiego miesiąca 706 r. w nocy. "Lengqie shizi ji" podaje, że jego trzema ostatnimi słowami przed śmiercią były: „złamane”, „skrzywione” i „proste”. Można je odnieść do postępu na drodze do doskonałości, którą Shenxiu, jak sam czuł, przeszedł.
Piastował tytuł Narodowego Nauczyciela ("guoshi" 國師). Otrzymał pośmiertny tytuł Datong chanshi – mistrz chan Wielkiej Przenikliwości
Nauki mistrza.
Uwagi wstępne.
Nauki Shenxiu były wierne jego koncepcji o naukach Hongrena i Daoxina, które noszą miano nauk Wschodniej Góry, od miejsca, gdzie znajdował się ich klasztor.
Jednak zewnętrzna warstwa jego nauk nie mogła być w żaden sposób kontrowersyjna; musiała zadowalać cesarzową Wu, nie mogła być wyzwaniem dla moralnego i ekonomicznego autorytetu imperialnego państwa. Z drugiej strony musiała być także na tyle intelektualnie wyrafinowana i zgodna z wysokimi standardami buddyjskimi, aby zaspokoić intelektualistów na dworze cesarskim.
Nauki Shenxiu musiały także być wystarczająco oryginalne, aby zainspirować innych i przyciągnąć ich. Na swój sposób musiały więc być na wyższym poziomie od nauk prezentowanych na dworze w poprzednich latach. Z historycznych zapisów wynika, że Shenxiu i jego uczniowie otaczali się atmosferą mistyki, a nawet magiczności, lub co najmniej tak ich odbierano.
Shenxiu, którego szkoła działała głównie stolicach i była sponsorowana przez dwór, musiał być mistrzem konformizmu. Powodowało to, że jego nauczanie musiało wykazywać i wykazywało pewne wady, niedociągnięcia i niedomówienia, które spowodowały krytyczne nastawienie do tej szkoły. Jednak te ułomności są bardziej widoczne u jego uczniów i dlatego zaatakowani zostali Puji i Xiangmo Zang, a nie sam Shenxiu.
Mimo tego szkoła północna była bardzo ważna w historii rozwoju chanu, niezależnie od krytyk, które zebrała.
Nauki Shenxiu były ogólnie mówiąc (i nie mogły być inne, co wynika z powyższych uwag):
Nauki Shenxiu.
O naukach mistrza można mówić głównie na podstawie dwóch tekstów: "Guanxin lun" – autorstwa samego Shenxiu, oraz "Yuanming lun" – niewiadomego autorstwa, choć może tekst został skomponowany z zapisanych nauk Shenxiu i Puji.
"Guanxin lun" wykazuje wielkie podobieństwa do tekstu "Xiuxinyao lun" Hongrena. Jednak Shenxiu idzie dalej od Hongrena. "Shouxin" Hongrena, to „utrzymywanie świadomości umysłu”. "Guanxin" Shenxiu, to „kontemplacja umysłu” i dalej: „najbardziej istotna dharma do praktykowania, jedyna dharma, która obejmuje wszystkie buddyjskie praktyki”. Nie jest to już tylko odpowiednik stanu buddy, ale odpowiednik wykonania wszystkich buddyjskich praktyk. Shenxiu podsumowuje to potem "Każda poszczególna z niezliczonych zasług, różnorodnych ornamentacji i niezliczonych doktryn, będzie naturalnie spełniona".
Ten sam tekst podkreśla raczej przeniknięcie zasadniczej nierzeczywistości nieczystego umysłu i jego wynikłym z tego złudzeniom, niż pielęgnowania natury buddy w sobie.
Nowymi naukami, których nie znajdzie się w tekście Hongrena, jest niezwykle ważne stwierdzenie, że praktyka kontemplacji umysłu musi być utrzymywana nieustannie, podczas wszystkich czynności praktykującego.
To osiągnięcie oświecenia wydarza się natychmiastowo. Również to „porządkowanie sześciu zmysłów” nie jest stopniowym procesem. „Oczyszczenie sześciu organów zmysłów” oznacza „najpierw podporządkować sześciu bandytów”. „Bandyci” nie przedstawiają tu funkcji postrzegania zmysłowego, ale wpływ "avidyā", czyli niewiedzy czy ignorancji na te zmysły. Nie dokonuje się tego progresywnie, a wręcz przeciwnie – opanowanie skalań pojawia się natychmiast, kiedy tylko skalany umysł jest zniszczony.
Jeśli natomiast chodzi o praktykę medytacji, była to praktyka stopniowa.
Jej pierwszym etapem była praktyka z „zewnętrznymi” przedmiotami koncentracji, np. z wrażeniami zmysłowymi zewnętrznego świata. Jako przyczyny takiego podejścia Shenxiu podaje, że odgrywają one wielką rolę w działaniu nieoświeconego umysłu, oraz że u większości ludzi brak wielkiego zdeterminowania do praktyki. Literatura tej szkoły w ogóle roi się od dualistycznych sformułowań.
Aby przejść z zewnętrznych przedmiotów medytacji do wewnętrznych, konieczny był wysiłek i rozwój, progresja. Zmienia się obiekt kontemplacji, ale nie jej cel.
Od samego początku celem jest pojęcie niesubstancjalności przedmiotu medytacji – niezależnie czy jest on „zewnętrzny”, czy jest on „wewnętrzny”. Po jakimś czasie nawet rozróżnienie pomiędzy wewnętrznym a zewnętrznym zostaje wyeliminowane, co najmniej teoretycznie, gdyż zewnętrzna rzeczywistość jest całkowicie manifestacją umysłu. Właściwie od tej pory umysł nie musi robić niczego innego oprócz kontemplowania siebie – zarówno bezpośrednio, jak i za pośrednictwem swoich własnych manifestacji.
Zrozumiałe jest więc, że „kontrmedytacja” reprezentuje formę praktyki, w której brak jest dychotomii podmiot–przedmiot. Efektem tego jest, że w takim stanie medytacyjnym osiąga się kontakt lub tożsamość z ostatecznym, niezróżnicowanym stanem umysłu. W tym wypadku pierwsze osiągnięcie „kontrmedytacji” tworzy moment oświecenia.
Jedynym bezpośrednim momentem, gdy Shenxiu pisze o stopniowości jest brzemienne zdanie "Natura [buddy] rozwija siebie i staje się coraz bardziej jasna i rozległa (chiń. "mingjing")".
Linia przekazu Dharmy zen.
Pierwsza liczba oznacza liczbę pokoleń od Pierwszego Patriarchy chan w Indiach Mahakaśjapy.
Druga liczba oznacza liczbę pokoleń od Pierwszego Patriarchy chan w Chinach Bodhidharmy.
Trzecia liczba oznacza początek nowej linii przekazu w innym kraju.

</doc>
<doc id="1791274" url="https://pl.wikipedia.org/wiki?curid=1791274" title="Port lotniczy Inhambane">
Port lotniczy Inhambane

Port lotniczy Inhambane (port. Aeroporto Inhambane, IATA: INH, ICAO: FQIN) – port lotniczy zlokalizowany w Inhambane, w Mozambiku.

</doc>
<doc id="1791280" url="https://pl.wikipedia.org/wiki?curid=1791280" title="Johan Georg Huber">
Johan Georg Huber

Johann Georg Huber (ur. 3 września 1820, zm. 25 marca 1886 w Sztokholmie) – niemiecki duchowny katolicki, wikariusz apostolski Szwecji od 1874.
1 września 1874 został wyznaczony przez papieża Piusa IX na nowego wikariusza apostolskiego Szwecji po śmierci bpa Jacoba Studacha. Przyszło mu zarządzać wspólnotą liczącą wówczas około tysiąca wiernych. W 1876 przewodniczył uroczystościom pogrzebowym królowej-matki Józefiny, która odbyła się na Zamku Królewskim w Sztokholmie w obecności rodziny królewskiej. Sprowadził do Szwecji dwóch jezuitów. Wydał nowy modlitewnik, zawierający m.in. litanię do Najświętszego Serca Pana Jezusa. W 1881 erygował nową parafię w Gävle. Zmarł w 1886.

</doc>
<doc id="1791282" url="https://pl.wikipedia.org/wiki?curid=1791282" title="Port lotniczy Neves">
Port lotniczy Neves

Port lotniczy Neves (ang. Neves Airport, ICAO: FPVN) – czwarty co do wielkości aeroport Wysp Świętego Tomasza i Książęcej, zlokalizowany na Wyspie Świętego Tomasza w mieście Neves.

</doc>
<doc id="1791283" url="https://pl.wikipedia.org/wiki?curid=1791283" title="Kardynałowie z nominacji Urbana IV">
Kardynałowie z nominacji Urbana IV

Papież Urban IV mianował 14 nowych kardynałów na dwóch konsystorzach.

</doc>
<doc id="1791286" url="https://pl.wikipedia.org/wiki?curid=1791286" title="Argentiniformes">
Argentiniformes



</doc>
<doc id="1791287" url="https://pl.wikipedia.org/wiki?curid=1791287" title="George Lyon">
George Lyon

George Lyon (ur. 16 lipca 1956 w Rothesay) – brytyjski i szkocki polityk oraz rolnik, deputowany do Parlamentu Europejskiego VII kadencji.
Życiorys.
Kształcił się w zakresie nauk rolniczych m.in. w trakcie wyjazdu do Australii i Nowej Zelandii. Prowadził gospodarstwo rodzinne. Działał w Narodowym Związku Farmerów Szkocji ("National Farmers Union of Scotland"), został wiceprzewodniczącym, a w 1998 przewodniczącym tej organizacji.
W drugiej połowie lat 90. wstąpił do Liberalnych Demokratów. W 1999 i 2003 był wybierany do Parlamentu Szkocji. Zajmował stanowisko zastępcy ministra finansów w szkockim rządzie. W 2007 bez powodzenia ubiegał się o reelekcję, przegrywając z kandydatem Szkockiej Partii Narodowej.
W wyborach w 2009 uzyskał z listy Liberalnych Demokratów mandat posła do Parlamentu Europejskiego. Przystąpił do grupy Porozumienia Liberałów i Demokratów na rzecz Europy, został też członkiem Komisji Rolnictwa i Rozwoju Wsi.

</doc>
<doc id="1791291" url="https://pl.wikipedia.org/wiki?curid=1791291" title="Der Wortschatz der polnischen Mundart von Sankt Annaberg">
Der Wortschatz der polnischen Mundart von Sankt Annaberg

Der Wortschatz der polnischen Mundart von Sankt Annaberg (pol.: "Słownik gwary polskiej Góry Świętej Anny") – pełny słownik miejscowej gwary śląskiego dialektu „Kobylorzy” autorstwa Reinholda Olescha, wydany w latach 1958–1959 w Wiesbaden.
Słownik ukazał się w serii „Veröffentlichungen der Abteilung für Slavische Sprachen und Literaturen des Osteuropa-Instituts (Slavisches Seminar) an der Freien Universität Berlin” (Band 17).
Charakterystyka.
Słownik zawiera zasób całości słownictwa przedwojennej mówionej, niemazurzącej gwary mieszkańców dwóch miejscowości: Góra Świętej Anny i Wysoka w powiecie strzeleckim na Górnym Śląsku. Olesch w swym dziele leksykograficznym użył slawistycznego alfabetu fonetycznego dla oddania dokładniejszego brzmienia wyrazów. Zasady fonologiczne oraz fonetyczne autor przedstawił tu w skrócie, ponieważ poświęcił temu zagadnieniu swoją rozprawę habilitacyjną, opublikowaną w 1937 roku. Kontynuując charakterystykę gramatyki dialektu „Kobylorzy”, zaprezentował w słowniku morfologię opisową, tj. fleksję z elementami słowotwórstwa. 
"Der Wortschatz der polnischen Mundart von Sankt Annaberg" zawiera około 42.000 słów (15.500 własnych miejscowej ludności, 10.000 polskich i 16.500 niemieckich), zebranych w dwóch częściach, obejmujących łącznie 741 stron (część I: 8 nlb., XLVIII, 430 stron; część II: 6 nlb., 248 stron + mapa). 
Część pierwsza.
obejmuje:
Część druga.
obejmuje:
Wiele haseł podstawowego, śląsko-niemieckiego słownika Olesch opatrzył przykładami użycia, komentarzami kulturowymi, zwłaszcza przy pojęciach odwołujących się do miejscowych, śląskich tradycji, a także wykazami słów uwzględnionych jako podrzędne znaczeniowo. Jednym z najbardziej rozbudowanych haseł w słowniku Olescha jest „miano” (pol. 'imię'), w którym podał on schemat tworzenia śląskich przymiotników dzierżawczych pochodzących od nazwisk, spis popularnych imion męskich, żeńskich i zwierzęcych, a także lokalne warianty nazw miejscowości na Górnym Śląsku, używane pod Górą Św. Anny.
W swoich badaniach, zwieńczonych opracowaniem i wydaniem słownika, Olesch gruntownie przebadał nie tylko śląskie słownictwo gwarowe i jego stosowanie w kontaktach językowych wewnątrz lokalnej społeczności (w dwóch generacjach: powyżej 60 roku życia i w wieku 30–60 lat), lecz również związki tej gwary ze współczesnym kulturalnym językiem polskim, używanym na co dzień przez Polaków w Rzeczypospolitej Polskiej pod koniec dwudziestolecia międzywojennego. Spośród 10.000 polskich słów, notowanych w każdym standardowym słowniku języka polskiego końca lat 30. XX wieku (tyle słów używa na co dzień przeciętny Polak), blisko 6500 słów ludność Góry Św. Anny zasłyszała od obcych, lecz ich nie używała we własnej mowie (podobnie, jak zna się słowa z języków obcych, ale ich nie używa we własnym języku), natomiast 3500 typowych polskich słów było wówczas zupełnie obcych Ślązakom z Góry Św. Anny.

</doc>
<doc id="1791296" url="https://pl.wikipedia.org/wiki?curid=1791296" title="Kardynałowie z nominacji Grzegorza XV">
Kardynałowie z nominacji Grzegorza XV

Papież Grzegorz XV (1621–1623) mianował jedenastu kardynałów na czterech konsystorzach:
19 kwietnia 1621.
Kościoły tytularne zostały nadane 17 maja 1621.
21 lipca 1621.
Kościoły tytularne zostały nadane 30 sierpnia 1621.

</doc>
<doc id="1791297" url="https://pl.wikipedia.org/wiki?curid=1791297" title="Mucoromycotina">
Mucoromycotina

Mucoromycotina Benny – podtyp (podgromada) grzybów wyróżniany w niektórych współczesnych systemach taksonomicznych. Formalnie opisany w systemie Hibbetta i in. przez Geralda Benny'ego. Typem nomenklatorycznym jest rodzaj pleśniak ("Mucor" Fresen.)
Charakterystyka.
Najczęściej saprotroficzne, czasem fakultatywnie pasożytujące na innych grzybach (nie wytwarzając ssawek), rzadko wchodzące w ektomikoryzę. Rozgałęziona grzybnia. Młode strzępki wielojądrzaste, czasem dojrzewając tworzą porowate przegrody. Rozmnażanie bezpłciowe przez zarodniki zebrane w zarodniach różnego typu (sporangiolach, merosporangiach) lub rzadko przez chlamydospory, artrospory lub blastospory. Rozmnażanie płciowe z wytwarzaniem zygospor.
Systematyka.
Podtyp "Mucoromycotina" zawiera na następujące rzędy:
Grzyby z tej grupy tradycyjnie włączane były do sprzężniaków ("Zygomycota"). W systemie Hibbetta i in. takson "Zygomycota" nie jest wyróżniany, gdyż pewne cechy sugerują jego monofiletyzm, podczas gdy pozostałe mu przeczą, a pokrewieństwo jego przedstawicieli jest niedostatecznie poznane. "Mucoromycotina" w tym systemie mają status podtypu ("subphyllum") "incertae sedis", przy czym rozważane jest ponowne uznanie typu "Zygomycota".

</doc>
<doc id="1791298" url="https://pl.wikipedia.org/wiki?curid=1791298" title="Oblężenie Kapui (211 p.n.e.)">
Oblężenie Kapui (211 p.n.e.)

Oblężenie Kapui – oblężenie, które miało miejsce w roku 211 p.n.e.
Na przełomie 212/211 p.n.e. Rzymianie pod wodzą konsulów Appiusza Klaudiusza oraz Fulwiusza Flakkusa oblegli Kapuę, którą otoczyli podwójnym pierścieniem wałów. Równocześnie toczono walki z wojskami Hannibala, który starał się przebić do oblężonego miasta, bronionego przez wojska Hannona syna Bomilkara. Gdy próby te zakończyły się niepowodzeniem, władca Kartaginy pozostawił pod Kapuą część wojsk, a sam z resztą żołnierzy udał się w kierunku Rzymu, chcąc tym manewrem zmusić przeciwnika do opuszczenia pozycji wokół Kapui. Rzymianie wysłali w ślad za Hannibalem tylko armię Flakkusa, pozostałe wojska kontynuowały oblężenie. Spowodowało to powrót Hannibala pod Kapuę, gdzie doszło do kolejnych nieudanych ataków na umocnienia rzymskie. Brak sukcesów w walkach pod Kapuą, spowodował ostateczny odwrót Hannibala do Lukanni, gdzie wojska kartagińskie zamierzały przezimować. Osamotnieni obrońcy Kapui zimą 211 p.n.e. ostatecznie skapitulowali po wyczerpaniu się zapasów żywności w mieście. Do niewoli poszli m.in. stacjonujący tu Libijczycy ze swoimi dowódcami Hannonem i Bostarem. Większość z nich sprzedano w niewolę. Złapanym zbiegom Rzymianie poobcinali ręce. Upadek Kapui spowodował przejście na stronę Rzymian innych miast, dotychczas trzymających stronę Hannibala.

</doc>
<doc id="1791299" url="https://pl.wikipedia.org/wiki?curid=1791299" title="Port lotniczy Margaret Ekpo">
Port lotniczy Margaret Ekpo

Port lotniczy Margaret Ekpo (IATA: CBQ, ICAO: DNCA) – międzynarodowy port lotniczy położony w Calabar, w stanie Cross River, w Nigerii.

</doc>
<doc id="1791303" url="https://pl.wikipedia.org/wiki?curid=1791303" title="Port lotniczy Tahoua">
Port lotniczy Tahoua

Port lotniczy Tahoua – port lotniczy położony w Tahoua. Jest czwartym co do wielkości portem lotniczym w Nigrze.

</doc>
<doc id="1791305" url="https://pl.wikipedia.org/wiki?curid=1791305" title="Danuta Mniewska-Dejmek">
Danuta Mniewska-Dejmek

Danuta Mniewska-Dejmek, pierwotnie Gusta Mniewska (ur. 11 września 1925 w Grabowie, zm. 4 grudnia 2022 w Warszawie) – polska aktorka teatralna żydowskiego pochodzenia. Wieloletnia aktorka Teatru Nowego w Łodzi i Teatru Narodowego w Warszawie.
Życiorys.
Urodziła się w Grabowie w rodzinie żydowskiej, jako córka Beniamina Mniewskiego (1900–1943) i Ewy z domu Ryza (1901–1942). Kiedy miała dwa lata rodzice przeprowadzili się z nią do Łodzi. Na początku II wojny światowej przebywała w Łodzi, a następnie w latach 1939–1941 mieszkała w Rakowie, dzielnicy Częstochowy. W 1941 została przesiedlona do częstochowskiego getta. Po likwidacji „dużego getta” we wrześniu 1942 trafiła do obozu pracy na terenie Częstochowy. W latach 1942–1945 ukrywała się w Piaskach.
7 kwietnia 1951 zadebiutowała na deskach Teatru Nowego w Łodzi rolą Wiery w przedstawieniu "Poemat pedagogiczny" w reżyserii Kazimierza Dejmka. W 1952 ukończyła Państwową Wyższą Szkołę Filmową w Łodzi. Od 1980 nie występowała w teatrze. Była członkiem Zarządu Towarzystwa Społeczno-Kulturalnego Żydów w Polsce.
Dwukrotnie zamężna. Pierwszy raz z Bronisławem Rozenowiczem, a drugi raz z Kazimierzem Dejmkiem (1924–2002), z którym miała syna Piotra (1953–2010), aktora i producenta telewizyjnego.
Zmarła 4 grudnia 2022 w wieku 97 lat. Informacje o jej śmierci media podały w styczniu 2023. Została pochowana w kolumbarium na Powązkach Wojskowych w Warszawie (kwatera Q11P-1-4).
Dorobek zawodowy.
Sztuki sceniczne.
Teatr Nowy w Łodzi
Teatr Ateneum w Warszawie
Teatr Narodowy w Warszawie

</doc>
<doc id="1791306" url="https://pl.wikipedia.org/wiki?curid=1791306" title="Danuta Mniewska">
Danuta Mniewska



</doc>
<doc id="1791308" url="https://pl.wikipedia.org/wiki?curid=1791308" title="Shenxiu">
Shenxiu



</doc>
<doc id="1791309" url="https://pl.wikipedia.org/wiki?curid=1791309" title="Port lotniczy Benguela">
Port lotniczy Benguela

Port lotniczy Benguela – port lotniczy położony w Bengueli, w Angoli.

</doc>
<doc id="1791310" url="https://pl.wikipedia.org/wiki?curid=1791310" title="Albert Bitter">
Albert Bitter

Albert Bitter (ur. 15 sierpnia 1848 w Melle, zm. 19 grudnia 1926 w Melle) – niemiecki duchowny katolicki, wikariusz apostolski Szwecji w latach 1886-1922.
Życiorys.
Albert Bitter urodził się w 1848 w Melle, w Dolnej Saksonii. Jego ojcem był Johann Heinrich Bitter, lokalny lekarz. Uczęszczał do katolickiej szkoły ludowej w Melle, a po jej ukończeniu do Gimnazjum "Carolinum" w Osnabrücku. Po uzyskaniu świadectwa dojrzałości studiował teologię w Münster i Würzburgu. Jako student był aktywistą katolickich stowarzyszeń studenckich
W 1874 przyjął święcenia kapłańskie z rąk biskupa osnabrückiego Johanna Heinricha Beckmanna. Przez krótki czas pracował duszpastersko na terenie rodzinnej diecezji, po czym został skierowany do Szwecji, gdzie przez pewien czas opiekował się misją katolicką w Göteborgu.
W 1885 wrócił na krótko do Niemiec, gdzie przez osiem miesięcy był proboszczem w Ludwigslust (Meklemburgia). Niedługo potem 27 lipca 1886 papież Leon XIII powołał go na stanowisko wikariusza apostolskiego Szwecji. 15 czerwca 1893 otrzymał nominację na biskupa tytularnego "Doliche".
W czasach jego rządów liczba katolików w Szwecji wzrosła z tysiąca do 4 tysięcy. Wiele czasu poświęcał podróżom misyjnym po kraju. Zbudował w Sztokholmie Dom Katolicki im. św. Eryka. Podczas I wojny światowej kierował akcją pomocy humanitarnej dla ludzi dotkniętych wojną. Po osiągnięciu wieku emerytalnego w 1922 został złożony z urzędu wikariusza apostolskiego. Rok później w 1923 papież Pius XI w uznaniu dla jego zasług mianował go arcybiskupem "Ad personam".
Na emeryturze wrócił w rodzinne strony, mieszkając w domu rodziców, gdzie obchodził jubileusz 50-lecia kapłaństwa. Zmarł w 1926 i został pochowany na cmentarzu w Melle.
Za swoją działalność był nagradzany wielokrotnie przez papieża, m.in. orderem "Pro Ecclesia et Pontifice" oraz krzyżem maltańskim.

</doc>
<doc id="1791311" url="https://pl.wikipedia.org/wiki?curid=1791311" title="Kardynałowie z nominacji Celestyna V">
Kardynałowie z nominacji Celestyna V

Papież Celestyn V (1294) w ciągu swego krótkiego pontyfikatu mianował 13 nowych kardynałów na dwóch konsystorzach:

</doc>
<doc id="1791312" url="https://pl.wikipedia.org/wiki?curid=1791312" title="Kazimierz Martyn">
Kazimierz Martyn

Kazimierz Martyn (ur. 1903 w Łodzi, zm. ?) – polski urzędnik państwowy, poseł na Sejm Ustawodawczy (1948–1952).
Życiorys.
W młodości uczył się w łódzkim gimnazjum Starkiewicza, którego nie ukończył. Po uzyskaniu przez Polskę niepodległości podjął pracę w Ministerstwie Aprowizacji i Handlu. Związał się również z harcerstwem, wziął udział w III powstaniu śląskim w 1921. Po powrocie do Łodzi kontynuował działalność w ruchach młodzieżowych (założył Związek Młodzieżowy "Orle"), kształcił się również w szkole włókienniczej, której nie ukończył. Pracował kolejno w firmie Kreczmara, Ubezpieczalni Społecznej, a w 1927 został zatrudniony jako dekorator Wydziału Plantacji Zarządu Miejskiego Łodzi (do 1945). Pod koniec lat 30. związał się z tzw. ruchem demokratycznym, wstępując do SD. W okresie przynależności Łodzi do Kraju Warty nadal pracował w magistracie, organizując nielegalne struktury SD. 
Po zakończeniu działań wojennych podjął pracę w Wydziale Kwaterunkowym Zarządu, a w 1949 objął obowiązki przewodniczącego Dzielnicowej Rady Narodowej Łódź Północ. Od podstaw tworzył sieć komórek SD na terenie Łodzi i okręgu. Kandydował z listy Bloku Demokratycznego w wyborach do Sejmu Ustawodawczego, jednak nie uzyskał mandatu. Do Sejmu wszedł w trakcie trwania kadencji. Po 1952 pracował jako starszy inspektor Dzielnicowej Rady Narodowej Łódź Śródmieście, jak również w Wydziale Przemysłu i Handlu oraz Gospodarki Komunalnej i Mieszkaniowej Dzielnicowej Rady Narodowej Łódź Górna. 
Odznaczony Krzyżem Kawalerskim Orderu Odrodzenia Polski, Śląskim Krzyżem Powstańczym oraz Srebrnym Krzyżem Zasługi. 

</doc>
<doc id="1791313" url="https://pl.wikipedia.org/wiki?curid=1791313" title="Port lotniczy Kandi">
Port lotniczy Kandi

Port lotniczy Kandi – port lotniczy zlokalizowany w benińskim mieście Kandi. Został otwarty w 1978.

</doc>
<doc id="1791315" url="https://pl.wikipedia.org/wiki?curid=1791315" title="Willie Huck">
Willie Huck

William "Willie" Huck (ur. 17 marca 1979) – francuski piłkarz, jest synem byłego francuskiego piłkarza Jeana-Noëla Hucka. Obecnie występuje w amatorskim klubie Le Poiré-sur-Vie.
Kariera.
Po opuszczeniu AS Monaco, Huck kontynuował swą karierę w Arsenalu, lecz nigdy nie wystąpił w ligowym meczu w barwach "The Gunners". Do Bournemouth przeszedł w 1999 i rozegrał 40 ligowych spotkań w ciągu trzech sezonów. Później powrócił do Francji i wylądował w Angers, gdzie rozegrał 52 mecze. Później występował jeszcze w Montluçon, Sporting Toulon Var, zaś obecnie reprezentuje barwy Le Poiré-sur-Vie.

</doc>
<doc id="1791317" url="https://pl.wikipedia.org/wiki?curid=1791317" title="Port lotniczy Fada N’Gourma">
Port lotniczy Fada N’Gourma

Port lotniczy Fada N’Gourma – port lotniczy położony w mieście Fada N’Gourma, w Burkinie Faso.

</doc>
<doc id="1791318" url="https://pl.wikipedia.org/wiki?curid=1791318" title="Otto Dietrich">
Otto Dietrich

Otto Dietrich (ur. 31 sierpnia 1897 w Essen, zm. 22 listopada 1952 w Düsseldorfie) – niemiecki SS-Obergruppenführer, w latach 1938–1945 szef prasowy III Rzeszy i sekretarz stanu w ministerstwie propagandy.
Urodził się w 1897 roku w Essen. Podczas I wojny światowej otrzymał Krzyż Żelazny pierwszej klasy. Po wojnie studiował na uczelniach w Monachium, Frankfurcie oraz Fryburgu Bryzgowijskim. W 1921 r. ukończył studia z tytułem doktoranta politologii.
Od początku był silnym zwolennikiem ideologii nazistowskiej. Od 1919 roku członek NSDAP. 1 sierpnia 1931 roku mianowany na stanowisko szefa prasowego partii. Rok później wstąpił w szeregi SS. Do 1941 roku uzyskał stopień Obergruppenführera SS.
W procesach norymberskich oskarżony o zbrodnie przeciwko ludzkości i uczestnictwo w działaniach organizacji przestępczej, za jaką sąd uznał Schutzstaffel. Skazany na siedem lat więzienia, został osadzony w więzieniu w Landsbergu. Wyszedł na wolność w 1950 roku.
Otto Dietrich zmarł w 1952 roku Düsseldorfie w wieku 55 lat.

</doc>
<doc id="1791319" url="https://pl.wikipedia.org/wiki?curid=1791319" title="Iréna Dufour">
Iréna Dufour

Iréna Dufour (ur. 1 czerwca 1978) – belgijska lekkoatletka specjalizująca się w skoku o tyczce.

</doc>
<doc id="1791320" url="https://pl.wikipedia.org/wiki?curid=1791320" title="Irena Dufour">
Irena Dufour



</doc>
<doc id="1791321" url="https://pl.wikipedia.org/wiki?curid=1791321" title="Friedrich Pfannschmidt">
Friedrich Pfannschmidt

Friedrich Johann Pfannschmidt (także "Fritz Pfannschmidt", ur. 19 maja 1864 w Berlinie, zm. 7 września 1914 w Pierre-Morains w Szampanii) – niemiecki malarz i rzeźbiarz działający w początkach XX w. 
Syn malarza Karla Gottfrieda Pfannschmidta tworzącego w Berlinie. Do najważniejszych dzieł artysty należy pomnik Paula Gerhardta w Lubinie z 1907, którego kopie zostały postawione w Gräfenhainichen (1911) i Mittenwalde. W katedrze w Wesel namalował obraz ścienny cesarza Wilhelma I, a w katedrze w Berlinie stworzył posągi reformatorów: Marcina Lutra i Filipa Melanchtona.
Autorstwa Pfannschmidta był nieistniejący obecnie wystrój malarski zdobiący kościół św. Stanisława Kostki w Szczecinie.

</doc>
<doc id="1791324" url="https://pl.wikipedia.org/wiki?curid=1791324" title="Port lotniczy Faya-Largeau">
Port lotniczy Faya-Largeau

Port lotniczy Faya-Largeau – międzynarodowy port lotniczy położony w Faya-Largeau. Jest Piątym co do wielkości portem lotniczym w Czadzie.

</doc>
<doc id="1791325" url="https://pl.wikipedia.org/wiki?curid=1791325" title="Jean-Noël Huck">
Jean-Noël Huck

Jean-Noël Huck (ur. 12 grudnia 1948) to francuski były zawodowy piłkarz i menadżer.
Jest ojcem innego piłkarza, Williego Hucka.

</doc>
<doc id="1791326" url="https://pl.wikipedia.org/wiki?curid=1791326" title="Helena Michalewicz">
Helena Michalewicz

Helena Michalewicz (ur. 20 grudnia 1911 w Przemyślu, zm. 22 października 1978) – polska nauczycielka, posłanka na Sejm PRL I kadencji (1952–1956).
Życiorys.
Po ukończeniu seminarium nauczycielskiego pracowała w Inspektoracie Szkolnym w Przemyślu, była również nauczycielem (w Przemyślu, Błozwi Górnej i Nowym Mieście). W czasie II wojny światowej prowadziła tajne komplety. Po zakończeniu działań wojennych na Podkarpaciu w 1944 podjęła pracę w szkole podstawowej w Przemyślu (do 1951). W 1952 została posłanką na Sejm I kadencji PRL z ramienia Stronnictwa Demokratycznego w okręgu Jarosław. Zasiadała w Komisji Gospodarki Mieszkaniowej i Komunalnej. Po odejściu z Sejmu pracowała jako nauczyciel, w latach 60. kierowała szkołą podstawową Towarzystwa Przyjaciół Dzieci w Przemyślu.
Odznaczona Srebrnym (1952) i Złotym Krzyżem Zasługi oraz Medalem 10-lecia Polski Ludowej (1955).
Pochowana na cmentarzu komunalnym na Zasaniu w Przemyślu (04/7/21).

</doc>
<doc id="1791327" url="https://pl.wikipedia.org/wiki?curid=1791327" title="Kirilenko">
Kirilenko

 

</doc>
<doc id="1791328" url="https://pl.wikipedia.org/wiki?curid=1791328" title="Port lotniczy Moucha">
Port lotniczy Moucha

Port lotniczy Moucha (ang. Moucha Airport) – lotnisko w Dżibuti. Obsługuje wyspę Moucha w zatoce Tadżura.

</doc>
<doc id="1791329" url="https://pl.wikipedia.org/wiki?curid=1791329" title="Nataliya Kushch">
Nataliya Kushch



</doc>
<doc id="1791330" url="https://pl.wikipedia.org/wiki?curid=1791330" title="Izzie Stevens">
Izzie Stevens



</doc>
<doc id="1791332" url="https://pl.wikipedia.org/wiki?curid=1791332" title="Edgard Allix">
Edgard Allix

Edgard Allix (ur. 16 grudnia 1874 w Versailles, zm. 22 czerwca 1938 w Paryżu) – francuski prawnik, założyciel Międzynarodowego Instytutu Finansów Publicznych. Autor wielokrotnie wznawianego podręcznika "Traité élémentaire de science des finances et de législation financière française" ("Wstęp do nauki finansów i prawodawstwa finansowego we Francji", 1907).
Edgard Allix był profesorem prawa, posiadał w tej dziedzinie agregację (otrzymaną w 1901 r.). Zajmował następujące stanowiska: profesor na uniwersytecie w Dijon (1901), Caen (1902-1912), następnie na w Paryżu (katedra "Législation française des finances et science financière"), rektor paryskiej katedry prawa ("Faculté de droit de Paris", 1933), doradca Paula Doumera (1921-1929). Był prezydentem Międzynarodowego Instytutu Finansów Publicznych ("Institut international des finances publiques"). W 1935 roku został wybrany do Akademii nauk moralnych i politycznych ("Académie des sciences morales et politiques"), stał się także oficerem Legii Honorowej. 

</doc>
<doc id="1791333" url="https://pl.wikipedia.org/wiki?curid=1791333" title="Port lotniczy Makokou">
Port lotniczy Makokou

Port lotniczy Makokou (ICAO: FOOK, IATA: MKU) – międzynarodowy port lotniczy położony w Makokou. Jest to piąty co do wielkości port lotniczy Gabonu.

</doc>
<doc id="1791338" url="https://pl.wikipedia.org/wiki?curid=1791338" title="Krasnyj Krym (1915)">
Krasnyj Krym (1915)

Krasnyj Krym (ros. Красный Крым, pol. Czerwony Krym) – radziecki krążownik lekki z okresu międzywojennego i II wojny światowej. Był jedynym ukończonym okrętem typu "Swietłana"; poprzednio nosił nazwy „Swietłana” (Светлана) i „Profintern” (Профинтерн). Podczas wojny walczył na Morzu Czarnym, zyskując honorowy tytuł okrętu gwardyjskiego. Nazwę tę nosił następnie niszczyciel projektu 61 z 1970 roku.
Historia.
Budowę okrętu rozpoczęto w 1913 roku jako krążownika „Swietłana” – głównej jednostki z czterech krążowników lekkich typu "Swietłana", dla rosyjskiej carskiej Floty Bałtyckiej. Były to pierwsze rosyjskie krążowniki lekkie. Z powodu wybuchu I wojny światowej, a następnie rewolucji w Rosji, żaden z okrętów nie został ukończony w terminie. Ostatecznie tylko „Swietłana” została ukończona zgodnie z projektem, natomiast dwa dalsze przebudowano na zbiornikowce, a z ukończenia ostatniego okrętu zrezygnowano. Na typie "Swietłana" oparte były ponadto większe okręty typu "Admirał Nachimow", budowane dla Floty Czarnomorskiej (czasami także zaliczane w literaturze do typu "Swietłana").
„Swietłana” budowana była w nowo powstałej stoczni Russko-Bałtijskij Sudostroitielnyj i Miechaniczeskij Zawod (Rosyjsko-Bałtycki Zakład Budowy Statków i Mechaniczny) w Rewlu (ob. Tallinn). Stępkę pod budowę położono uroczyście 24 listopada (7 grudnia nowego stylu) 1913 roku. W rzeczywistości stocznia dopiero była w organizacji i większe roboty przy konstrukcji rozpoczęto 1 kwietnia 1914 roku. Kontraktowy termin ukończenia okrętu przewidywano na 1 lipca 1915 roku, ale data ta okazała się zupełnie nierealna, do czego przyczyniły się opóźnienia w dostawie materiałów. Pod koniec 1914 roku gotowość wynosiła tylko 31,9%. Wybuch I wojny światowej skomplikował sytuację, gdyż turbiny i mechanizmy dla okrętu miały być wykonane w Rewlu z pomocą niemieckiej firmy Vulcan. Kadłub wodowano 28 listopada (11 grudnia nowego stylu) 1915 roku. Na etapie wyposażania wystąpiły dalsze opóźnienia z powodu trudności wojennych. Z powodu zagrożenia Rewla przez niemiecką armię, kadłub okrętu odholowano w połowie listopada 1917 roku do Stoczni Admiralicji w Piotrogrodzie. Planowano następnie ukończenie okrętu na 1919 rok, lecz stanęła temu na przeszkodzie rewolucja październikowa, a następnie wojna domowa w Rosji. Prace nad okrętem przerwano w marcu 1918 roku, przy gotowości ok. 80%.
Z powodu trudnej sytuacji ekonomicznej Rosji radzieckiej, dopiero pod koniec 1924 roku wznowiono prace nad ukończeniem okrętu, w Zakładzie Bałtyckim ("Bałtijskij Zawod") w Leningradzie.
Podjęto decyzję o dokończeniu budowy według pierwotnego projektu, z niewielkimi zmianami uzbrojenia (zastąpienie 4 dział przeciwlotniczych 63 mm przez działa 75 mm i dodanie 3 potrójnych aparatów torpedowych 450 mm, w miejsce większości wyrzutni podwodnych). 5 lutego 1925 roku okręt otrzymał nową „rewolucyjną” nazwę „Profintern” (międzynarodówka komunistycznych związków zawodowych).
26 kwietnia 1927 roku ukończony okręt rozpoczął próby. 1 lipca 1928 roku „Profintern” wszedł do służby w radzieckich Siłach Morskich Morza Bałtyckiego. Drugim podobnym ukończonym okrętem była „Czerwona Ukraina” czarnomorskiego typu "Admirał Nachimow".
Ocena i modernizacje.
„Krasnyj Krym” ukończono według pierwotnego projektu krążowników typu "Swietłana", z niewielkimi modyfikacjami uzbrojenia. W chwili wejścia do służby był już jednostką przestarzałą, przede wszystkim z powodu mało racjonalnego rozmieszczenia artylerii głównej na burtach, typowego dla krążowników sprzed I wojny światowej, a także stosunkowo małego kalibru dział. Artylerię główną stanowiło aż 15 pojedynczych dział kalibru 130 mm, z których jednak tylko 8 stanowiło salwę burtową. 9 dział było umieszczonych w stanowiskach na pokładzie, chronionych maskami przeciwodłamkowymi grubości 25 mm, a pozostałe 6 w analogicznie chronionych kazamatach. Uzbrojenie to, jakkolwiek przewyższające liczbą dział krążowniki okresu I wojny światowej i lat 20., ustępowało powojennym zagranicznym krążownikom lekkim, uzbrojonym standardowo w racjonalniej rozmieszczone działa kalibru 152 mm. Niemniej jednak, na przewidywanym akwenie działań – Morzu Czarnym, okręt nie miał liczących się przeciwników, a podczas II wojny światowej okazał się użyteczny w roli ostrzeliwania celów lądowych.
W burtach pod pokładem dziobowym znajdowały się kazamaty dla 4 dział 130 mm – po dwie na burtę. Na pokładzie dziobowym znajdowało się pojedyncze działo 130 mm, za nim mało rozbudowana nadbudówka połączona z trójnożnym masztem i przednim kominem, a dalej dwa stanowiska dział 130 mm na burtach. Na pokładzie rufowym była niska jednopiętrowa nadbudówka, na której znajdowały się dwa stanowiska dział obok siebie. W ścianach nadbudówki były z kolei rufowe kazamaty dwóch dział 130 mm (ich ściany stanowiły przedłużenie powierzchni burt). Pozostałe 4 działa 130 mm umieszczone były na sponsonach pokładu na śródokręciu, po dwa na burtę.
Uzbrojenie przeciwlotnicze początkowo stanowiło aż 9 pojedynczych dział 75 mm L/50 wz. 28 na podstawach Mellera (o jedno więcej, niż na „Czerwonej Ukrainie” i więcej, niż na okrętach zagranicznych tego okresu). Umieszczone były na pokładzie, rozsunięte na burty: dwa na dziobie (za pierwszym działem artylerii głównej), dwa przed drugim kominem (nad kazamatami, na końcu pokładu dziobowego), dwa na nadbudówce rufowej (przed działami artylerii głównej) i trzy na pokładzie rufowym, w układzie trójkąta. Uzbrojenie to, jakkolwiek silne, okazało się mało udane pod względem obsługi i na początku lat 30. najprawdopodobniej zastąpiono je przez 6 starszych, lecz sprawdzonych dział 76,2 mm 8-K Lendera wz. 15, podobnie jak na „Czerwonej Ukrainie”. W latach 1935-1936 podczas modernizacji zastąpiono je ostatecznie przez trzy dwudziałowe stanowiska włoskich dział 100 mm Minzini, z maskami ochronnymi (jedno na pokładzie dziobowym, przed armatą 130 mm i dwa na pokładzie rufowym, po obu burtach). Ich skuteczność ograniczał jednak przestarzały centralny system kierowania ogniem oraz konieczność donoszenia ręcznie amunicji.
Lekkie uzbrojenie przeciwlotnicze pojawiło się na okręcie dopiero w latach 30. W latach 1937-38 dodano 6 pojedynczych działek plot. 45 mm 21-K (po dwa na burtę na końcu pokładu dziobowego przed drugim kominem i po jednym na burtę na nadbudówce rufowej). Krótko przed wybuchem wojny z Niemcami dodano 7 pojedynczych wkm 12,7 mm DSzK. Półautomatyczne działka 45 mm miały jednak niską szybkostrzelność i były mało skuteczne, więc po wybuchu wojny niemiecko-radzieckiej dalej wzmacniano uzbrojenie małokalibrowe, początkowo dzięki zachodnim dostawom lend-lease. Zimą 1941/42 roku rufową parę armat 45 mm zamieniono na dwa poczwórnie sprzężone brytyjskie wkm-y 12,7 mm Vickers, a następnie okręt otrzymał jeszcze 4 działka Oerlikon 20 mm. W ciągu 1942 roku wreszcie zdołano wyposażyć okręt w 10 radzieckich skuteczniejszych pojedynczych automatycznych armat 37 mm 70-K, zdejmując działka 20 mm i 3 wkm-y DSzK (lekkie uzbrojenie plot. w 1943 roku składało się z 4 działek 45 mm, 10 działek 37 mm, 8 wkm Vickers i 4 wkm DSzK). Działka 37 mm były rozmieszczone następująco: 4 na pokładzie wokół nadbudówki dziobowej (po dwie na burtach), 3 za drugim kominem (dwie na platformach na burtach i jedno na śródokręciu), jedno pomiędzy rufowymi działami 130 mm i dwa na burtach na rufie. W lipcu 1944 roku zdjęto pozostałe cztery działka 45 mm i na ich miejsce na burtach na końcu pokładu dziobowego ustawiono dwa działka 37 mm – wbrew części publikacji, prawdopodobnie nie zostały one dodane, a przeniesiono tam dwa działka stojące dotąd w osi podłużnej okrętu, dla zwiększenia pola ostrzału. Zdjęto też wkm-y DSzK. Załoga okrętu wówczas wzrosła do 852 ludzi. Dopiero w 1945 roku okręt otrzymał radar – brytyjski Typ 291.
Początkowo uzbrojenie torpedowe stanowiło 11 wyrzutni torped 450 mm: trzy potrójne aparaty torpedowe na pokładzie rufowym (dwa na burtach i jeden w osi symetrii na samej rufie) oraz dwie przestarzałe podwodne wyrzutnie torped w kadłubie na śródokręciu (maksymalnie 7 torped w salwie na burtę). W 1929 roku zdemontowano aparat rufowy, lecz na początku lat 30. po przejściu na Morze Czarne dodano dwa potrójne aparaty torpedowe na burtach na pokładzie na śródokręciu. Podczas modernizacji w latach 1935-1936 uzbrojenie torpedowe wymieniono całkowicie na dwa potrójne aparaty torpedowe 39-Ju większego kalibru 533 mm na burtach za trzecim kominem; zdemontowano też wyrzutnie podwodne. Okręt mógł przenosić opcjonalnie do 100 min morskich. Od modernizacji w latach 30. był także uzbrojony w 30 bomb głębinowych w zrzutniach (10 dużych B-1 i 20 małych M-1).
„Profintern” mógł początkowo przenosić dwa wodnosamoloty rozpoznawcze na platformie za drugim kominem, spuszczane na wodę charakterystycznymi masywnymi dźwigami. Początkowo stosowano wodnosamoloty Avro 504 lub ich kopie MU-1 (mieściły się nawet trzy), a od 1930 roku stosowano niemieckie łodzie latające KR-1 (Heinkel HD.55). Samoloty te wycofano w 1939 roku i zdemontowano wówczas przestarzałe wyposażenie lotnicze, razem z dźwigami.
Opancerzenie tworzył główny burtowy pas pancerny na linii wodnej z cementowanej stali Kruppa, który ciągnął się na większości długości okrętu i miał grubość 75 mm i wysokość 2,1 m. Nad nim rozciągał się górny pas, grubości 25 mm, wysokości 2,25 m, na całej długości kadłuba. Dolny pokład (na wysokości górnej krawędzi głównego pasa pancernego) miał grubość 20 mm, górny pokład miał również grubość 20 mm. Maszyna sterowa była przykryta pancerzem 25 mm. Na rufie była poprzeczna gródź pancerna grubości 50 mm. Stanowisko dowodzenia było chronione pancerzem 75 mm (podłoga i dach 50 mm). Maski dział miały pancerz przeciwodłamkowy 25 mm. Masa opancerzenia wynosiła 1330 ton.
Na próbach „Profintern” osiągnął maksymalną prędkość 29,5 węzła przy mocy 59 200 KM, lecz w 1941 roku jego prędkość nie była wyższa niż 27,5 w., a pod koniec wojny – 22 węzły.
Służba.
Okres przedwojenny.
Po wejściu do służby w Siłach Morskich Morza Bałtyckiego 1 lipca 1928 roku, „Profintern” przez krótki okres służył do pływań szkolnych po Zatoce Fińskiej. Już 6–12 sierpnia 1928 roku odbył rejs na zachodni Bałtyk w zespole głównych sił floty, z trzema pancernikami. 18 sierpnia 1929 roku wraz z krążownikiem „Aurora” złozył wizytę w niemieckim Swinemünde. Radziecki Rewwojensowiet (Rewolucyjna Rada Wojskowa) zdecydował następnie przebazować okręt wraz z pancernikiem „Pariżskaja Kommuna” na Morze Czarne, w celu wzmocnienia Floty Czarnomorskiej i stworzenia przeciwwagi dla floty tureckiej, pod pozorem rejsu dywizjonu szkolnego na Morze Śródziemne. 22 listopada 1929 roku oba okręty wyszły z Kronsztadu, jako Oddział Szkolny Sił Morza Bałtyckiego, pod dowództwem Ł. Gallera. Krążownikiem dowodził wówczas A.A. Kuzniecow. Operacja była zaplanowana tak, aby okręty pobierały paliwo z wysłanych wcześniej transportowców, nie zawijając do portów, poza oficjalnie docelowym Neapolem. Okręty odniosły jednak uszkodzenia w silnym sztormie w Zatoce Biskajskiej – na „Profinternie” doszło do rozszczelnienia nitowanych blach kadłuba i przecieków. Po naprawie uszkodzeń własnymi siłami na redzie Brestu 4-7 grudnia, okręty wyszły w morze, lecz doznały jeszcze silniejszych uszkodzeń sztormowych i w efekcie 10 grudnia powróciły do Brestu, przede wszystkim w celu napraw pancernika. Na „Profinternie” m.in. rozbite zostały wszystkie szalupy. 26 grudnia wreszcie zespół wyszedł w morze i tym razem przeszedł przez Gibraltar na Morze Śródziemne. 6 stycznia 1930 roku okręty zawinęły do Cagliari, a 9 stycznia do Neapolu. 14 stycznia okręty wyszły z Neapolu i skierowały się na Morze Czarne, o czym dopiero teraz poinformowano załogi. 18 stycznia 1930 roku zespół dotarł do Sewastopola. Okręty zostały włączone w skład Sił Morskich Morza Czarnego, od 1935 roku: Floty Czarnomorskiej.
Między 25 lipca 1935 roku a 18 grudnia 1936 roku okręt był remontowany i zmodernizowano jego uzbrojenie przeciwlotnicze, zastępując działa 75 mm przez działa 100 mm Minzini. Wymieniono także wyrzutnie torped oraz kotły na opalane wyłącznie paliwem płynnym. Pod koniec lat 30. zdjęto także przestarzałe wodnosamoloty. 31 października 1939 roku nazwę okrętu zmieniono na „Krasnyj Krym” (Czerwony Krym).
II wojna światowa.
W chwili ataku Niemiec na ZSRR 22 czerwca 1941 roku „Krasnyj Krym” wchodził w skład brygady krążowników w Sewastopolu, znajdując się w tym czasie w remoncie. W morze wyszedł dopiero 16 sierpnia. Od września 1940 roku do kwietnia 1944 roku dowódcą okrętu był kapitan II rangi (późn. I rangi) Aleksander I. Zubkow. 22 sierpnia 1941 roku okręt przybył do Odessy w celu wsparcia obrony miasta. 23 sierpnia prowadził ogień do samolotów bombardujących port, a po południu ostrzelał 462 pociskami 130 mm pozycje niemieckie pod Odessą, po czym powrócił do Sewastopola. Wziął następnie udział w wysadzeniu tam pierwszego radzieckiego desantu. 21 września przyjął na pokład 1109 żołnierzy dwóch batalionów piechoty morskiej, których wysadził następnej nocy pod Grigoriewką koło Odessy, wystrzeliwując przy tym 273 pociski głównego kalibru. Transportował też następnie żołnierzy między portami czarnomorskimi i eskortował transporty, a od 3 listopada brał udział w ewakuacji bazy w Sewastopolu i dostarczaniu tam posiłków. 2 listopada był bombardowany przez lotnictwo w Sewastopolu, lecz niecelnie. Bazował następnie głównie w Noworosyjsku i Tuapse. Okręt brał udział w obronie Sewastopola, poczynając od ostrzeliwania celów lądowych 10-11 listopada. Był atakowany też przez lotnictwo, przy tym 10 listopada zestrzelił samolot przeciwnika. 14 listopada wyszedł z Sewastopola, dokąd powrócił transportując posiłki 28 listopada, a od następnego dnia ponownie był używany do wsparcia artyleryjskiego. Ogółem w listopadzie-grudniu 1941 roku uczestniczył w co najmniej 10 operacjach ostrzeliwania celów lądowych.
Pod koniec grudnia 1941 roku „Krasnyj Krym” uczestniczył w desantowej operacji kerczeńsko-teodozyjskiej. W nocy i rano 29 grudnia 1941 roku wysadził w Teodozji desant 2000 żołnierzy ze sprzętem i wystrzelił 318 pocisków 130 mm i 680 pocisków 45 mm. Został przy tym sam trafiony z brzegu 8 pociskami i 3 granatami moździerzowymi, miał 18 zabitych i 46 rannych (łącznie z desantem). Odchodząc był też atakowany przez lotnictwo i wybuchy bomb spowodowały niewielkie przecieki. 30 grudnia nadal walczył z lotnictwem, po czym odszedł do Tuapse. 2 stycznia 1942 roku wspierał desant ogniem, a 8, 16 i 24 stycznia przetransportował w rejon Teodozji i Sudaku ok. 2000 żołnierzy. Od lutego do maja 1942 roku odbył 8 rejsów do obleganego Sewastopola, wywożąc ludność cywilną i rannych, a dowożąc żołnierzy, będąc najczęściej używanym do tego okrętem eskadry. Ostatni raz wyszedł z Sewastopola 4 czerwca, po czym dalsze rejsy do blokowanego miasta stały się niemożliwe. 18 czerwca 1942 roku „Krasnyj Krym” został uhonorowany mianem okrętu gwardyjskiego. W sierpniu 1942 roku brał udział w ewakuacji Noworosyjska. Między 28 sierpnia a 6 października był remontowany w Poti. W dniach 20-23 października 1942 roku „Krasnyj Krym” z innymi okrętami przerzucił z Poti do Tuapse, na front, 8., 9. i 10. Brygadę Strzelców Gwardii, a w dniach 1-12 grudnia 1942 roku z niszczycielami „Niezamożnik”, „Biesposzczadnyj” i trałowcami przerzucił z Batumi do Tuapse 9. Dywizję Strzelców Górskich.
4 lutego 1943 roku okręt wspierał ogniem operację desantową pod Jużną Ozierejką koło Noworosyjska (na tzw. „Małej Ziemi”), wystrzeliwując w nocy 598 pocisków 130 mm i 200 pocisków 100 mm. Od kwietnia 1944 roku bazował w Batumi, nastąpiła przy tym 16 kwietnia zmiana dowódcy na kapitana I rangi P. Mielnikowa (dotychczasowy dowódca A. Zubkow objął otrzymany od USA krążownik „Murmansk”). Od 15 maja do 17 sierpnia 1944 roku był remontowany w Poti. Remont zakończył się już po zakończeniu działań bojowych na Morzu Czarnym. Wzmocniono przy tym lekkie uzbrojenie przeciwlotnicze. Podczas powrotu sił Floty Czarnomorskiej do Sewastopola 5 listopada 1944 roku, „Krasnyj Krym” otrzymał honor wpłynięcia jako pierwszy z większych okrętów do bazy.
Ogółem podczas wojny krążownik odbył 58 zadań bojowych, ostrzeliwując 52 razy cele naziemne. Według danych radzieckich, zniszczył 4 baterie artylerii, 3 magazyny amunicji i ok. pułku żołnierzy. Ewakuował ponad 20 000 cywilów i żołnierzy i przewiózł w trakcie operacji desantowych ok. 10 000 żołnierzy. Wystrzelił w akcji 3156 pocisków głównego kalibru.
Okres powojenny.
31 maja 1949 roku „Krasnyj Krym” został przydzielony do oddziału okrętów szkolnych Floty Czarnomorskiej, a 8 kwietnia 1953 roku przeklasyfikowany na krążownik szkolny. W roku 1957 został rozbrojony i 7 maja tego roku przemianowany na okręt doświadczalny OS-20 (ros. ОС-20). 11 marca 1958 roku zredukowano go do roli hulku mieszkalnego PKZ-144 (ПКЗ-144). 7 lipca 1959 roku został skreślony z listy floty i przeznaczony do złomowania.
Dane.
Uzbrojenie.
Początkowe
1936-1945
Wyposażenie

</doc>
<doc id="1791342" url="https://pl.wikipedia.org/wiki?curid=1791342" title="Port lotniczy Bafatá">
Port lotniczy Bafatá

Port lotniczy Bafatá (ICAO: GGBF) – port lotniczy zlokalizowany w Bafatá, w Gwinei Bissau, piąty co do wielkości w tym kraju.

</doc>
<doc id="1791345" url="https://pl.wikipedia.org/wiki?curid=1791345" title="Johannes Erik Müller">
Johannes Erik Müller

Johannes Erik Müller (ur. 14 listopada 1877 r. w Gründholm, zm. 5 kwietnia 1965 r. w Sztokholmie) – niemiecki duchowny katolicki, pierwszy biskup sztokholmski w latach 1953–1957.
Życiorys.
Urodził się w 1877 r. w Gründholm, w Bawarii. Po ukończeniu szkoły średniej i zdaniu matury studiował teologię. 29 czerwca 1903 r. otrzymał święcenia kapłańskie. Następnie został skierowany do pracy misyjnej na terenie Szwecji. 9 października 1922 r. został mianowany wikariuszem apostolskim Szwecji oraz biskupem tytularnym Lorei. Konsekracja biskupia miała miejsce 7 stycznia 1923 r., a dokonał jej bp Eugenio Pacelli, nuncjusz apostolski w Niemczech.
29 czerwca 1953 r. po przekształceniu wikariatu w pełnoprawną diecezję, został mimo podeszłego wieku jej pierwszym ordynariuszem. 1 sierpnia 1957 r. zrezygnował z pełnienia tej funkcji, otrzymując jednocześnie od papieża Piusa XII godność arcybiskupa "ad personam". Zmarł w 1965 r.

</doc>
<doc id="1791346" url="https://pl.wikipedia.org/wiki?curid=1791346" title="Obóz dla internowanych w Karolewie">
Obóz dla internowanych w Karolewie

Obóz dla internowanych w Karolewie () – prowizoryczny obóz koncentracyjny dla mieszkańców Krajny, utworzony przez niemiecki Selbstschutz na terenie majątku ziemskiego Karolewo nieopodal Więcborka, funkcjonujący od połowy września do połowy grudnia 1939.
Do obozu dla internowanych w Karolewie trafiali mieszkańcy powiatu sępoleńskiego oraz sąsiednich powiatów, aresztowani w pierwszych miesiącach niemieckiej okupacji w związku z tzw. akcją „etnicznego oczyszczania przedpola”. W obozie byli oni głodzeni, zmuszani do wyczerpującej pracy i poddawani nieludzkiemu traktowaniu. "Internierungslager Karlshof" utworzono przede wszystkim w celu potajemnej likwidacji więźniów – większość osadzonych tam Polaków rozstrzelano w pobliskich lasach. Podczas powojennych ekshumacji odnaleziono zwłoki 1781 osób zamordowanych w obozie jesienią 1939 roku. Część źródeł podaje, że liczba ofiar mogła sięgać wielu tysięcy. Obóz w Karolewie uznawany jest za jedno z największych miejsc kaźni ludności polskiej na Pomorzu w okresie II wojny światowej. Bywa także określany mianem „obozu zniszczenia”.
Początek niemieckiej okupacji.
Sępólno Krajeńskie wraz z okolicznymi miejscowościami zostało opanowane przez oddziały Wehrmachtu już 1 września 1939. W powiecie sępoleńskim szybko zainstalowały się struktury niemieckich władz policyjnych, państwowych i partyjnych. Na stanowisko komisarycznego starosty powiatów Sępólno-Wyrzysk-Tuchola (z siedzibą w Sępólnie) został wyznaczony radca rejencyjny Marbach z Piły. Funkcję komisarycznego burmistrza Sępólna objął natomiast miejscowy volksdeutsch, Otto Belau. Rządy Marbacha w Sępólnie trwały stosunkowo krótko, gdyż już pod koniec pierwszej dekady września 1939 stanowisko landrata powiatu sępoleńskiego objął przysłany ze Złotowa dr Ackmann. Otrzymał on jednocześnie stanowisko kierownika powiatowych struktur NSDAP ("kreisleiter"). Wkrótce jednak gdański gauleiter NSDAP, Albert Forster, dokonał szeregu przetasowań we władzach miejskich i powiatowych. Nastąpiło to podczas pierwszej wizyty Forstera w Sępólnie (8 listopada 1939). Wilhelm Balnus, dotychczasowy burmistrz Nowego Dworu Gdańskiego, otrzymał wówczas stanowisko starosty i "kreisleitera", podczas gdy stanowisko burmistrza Sępólna i szefa miejskich struktur NSDAP ("ortsgruppenleiter") objął gdańszczanin Erich Dorow. Funkcję okupacyjnego burmistrza Więcborka pełnił natomiast Erich Goede. 25 października 1939 oficjalnie zniesiono administrację wojskową na okupowanych obszarach, a Sępólno wraz z całym powiatem zostało wcielone do Rzeszy jako część rejencji bydgoskiej Okręgu Gdańsk-Prusy Zachodnie.
Powiat sępoleński był licznie zamieszkany przez ludność pochodzenia niemieckiego. Narodowość niemiecką deklarowało 40,6% jego mieszkańców, a w niektórych wsiach liczba Niemców przekraczała 80%. Licznie zamieszkiwali oni także największe miejscowości powiatu – Sępólno, Więcbork i Kamień Krajeński. Wielu miejscowych volksdeutschów uczestniczyło aktywnie w zaprowadzaniu okupacyjnych porządków. Już 6 września 1939 starosta Marbach powołał do życia tzw. „Obronę Ojczyzny” (niem. "Heimwehr"), na której czele stanął Werner Sorgatz z Kamienia Krajeńskiego. Pod koniec września członków „Obrony Ojczyzny” wcielono w szeregi tzw. Selbstschutzu (pol. „Samoobrona”) – paramilitarnej formacji o charakterze policyjnym, złożonej z Niemców, obywateli przedwojennej Polski. Pod względem organizacyjnym sępoleńskie struktury „Samoobrony” podporządkowano IV inspektoratowi Selbstschutzu z siedzibą w Chojnicach, obejmującemu zasięgiem swojego działania powiaty chojnicki, sępoleński i tucholski. Funkcję szefa inspektoratu pełnił SS-Standartenführer Heinrich Mocek. Bojówki Selbstschutzu z terenów powiatu sępoleńskiego i tucholskiego otrzymały natomiast jednego dowódcę powiatowego ("kreisführer"). Został nim SS-Standartenführer Wilhelm Richardt – przed wojną członek berlińskiego SS-Standarte 42, oddelegowany do Sępólna z szeregów Einsatzgruppe IV. Prawdopodobnie owo nietypowe dla struktury organizacyjnej Selbstschutzu rozwiązanie przyjęto ze względu na fakt, iż liczba ludności niemieckiej w powiecie tucholskim była bardzo niewielka (zaledwie 7,7% mieszkańców). Funkcję komendanta Selbstschutzu w Więcborku objął natomiast Ernest Karl Wolter. 
Selbstschutz odegrał kluczową rolę podczas tzw. operacji „etnicznego oczyszczania przedpola”, przeprowadzonej jesienią 1939 na okupowanych terenach Pomorza. Owa zakrojona na szeroką skalę akcja eksterminacyjna wymierzona była w pierwszym rzędzie w polską inteligencję, którą narodowi socjaliści obarczali winą za politykę polonizacyjną prowadzoną na Pomorzu Gdańskim w okresie międzywojennym oraz traktowali jako główną przeszkodę na drodze do szybkiego i całkowitego zniemczenia tego regionu. Między październikiem 1939 a wiosną 1940 na terenie Pomorza zamordowano ok. 30 000 – 40 000 osób.
Na terenie powiatu sępoleńskiego masowe aresztowania przeprowadzano już od pierwszych dni okupacji. Wytyczne niemieckiego Naczelnego Dowództwa Wojsk Lądowych (OKH) przewidywały bowiem przejściowe internowanie wszystkich zdolnych do służby wojskowej Polaków i Żydów w wieku od 17 do 45 lat. Jednocześnie na podstawie list proskrypcyjnych, przygotowanych jeszcze przed wojną przez miejscowych volksdeutschów, masowo zatrzymywano polskich nauczycieli, duchownych, urzędników oraz wszystkie osoby zaliczane do tzw. polskiej warstwy przywódczej. Już 5 września 1939 szef zarządu administracji cywilnej przy dowódcy niemieckiej 4. Armii, SS-Oberführer Fritz Hermann, wydał pisemną instrukcję dla podległych mu komisarycznych landratów, nakazującą, aby „wszystkich księży katolickich i wszystkich nauczycieli polskiej przynależności natychmiast przebadać odnośnie do ich postawy, a w przypadku gdyby nie budzili zaufania, odprowadzić do obozu dla internowanych”. Jako jeden z tymczasowych obozów Hermann wskazał obóz w Drożdzienicy koło Kamienia Krajeńskiego. W powiecie sępoleńskim charakterystycznym elementem niemieckiej polityki terroru stały się także zakrojone na szeroką skalę represje wobec osadników z terenów centralnej i wschodniej Polski. Prześladowano ich przede wszystkim ze względu na fakt, iż na mocy reformy rolnej z 1925 roku otrzymali oni ziemię z rozparcelowanych niemieckich majątków. Ponadto podczas akcji eksterminacyjnej miejscowi volksdeutsche korzystali z okazji, aby uregulować wiele sąsiedzkich sporów i porachunków, a także zagarnąć mienie należące do represjonowanych Polaków. Było to możliwe ze względu na fakt, iż działalność Selbstschutzu cechowała daleko posunięta samowola i bezkarność. Często wystarczyło jedynie oskarżenie, iż dana osoba jest „fanatycznym Polakiem”, aby zadenuncjowany w ten sposób człowiek został aresztowany i zamordowany.
Polaków aresztowanych przez Selbstschutz lub policję niemiecką osadzano początkowo w prowizorycznych aresztach. Funkcję tę pełniły najczęściej budynki użyteczności publicznej, zabudowania majątków ziemskich lub większych gospodarstw rolnych, a nawet piwnice miejscowych gorzelni. W Sępólnie na tymczasowe więzienia zamieniono budynki aresztu sądowego i starostwa, w Więcborku – gmach sądu grodzkiego, w Kamieniu Krajeńskim – budynek zakładu opiekuńczego pw. św. Anny. Owe prowizoryczne areszty szybko uległy jednak przepełnieniu. W rezultacie większość więźniów z zakładu w Kamieniu Krajeńskim wywieziono do obozów koncentracyjnych w Niemczech. W gronie deportowanych znalazło się wielu duchownych katolickich. Z kolei Polaków i Żydów więzionych w Sępólnie i Więcborku zazwyczaj przewożono lub pędzono pieszo do zorganizowanych przez Selbstschutz obozów dla internowanych (niem. "Internierungslager"). W powiecie sępoleńskim funkcjonowały dwa takie obozy – w Karolewie koło Więcborka oraz w Radzimiu koło Kamienia Krajeńskiego.
Więźniowie i załoga obozu w Karolewie.
Karolewo jest niewielką wsią leżącą w odległości ok. 10 kilometrów od Więcborka. Jesienią 1939 roku na terenie pobliskiego majątku ziemskiego, należącego do Wacława Łuczyńskiego, Selbstschutz zorganizował obóz dla internowanych (niem. "Internierungslager Karlshof"). Miejsce to wybrano prawdopodobnie ze względu na odludne położenie, pozwalające zachować w tajemnicy dokonywane w obozie zbrodnie. Dwór leżał bowiem na uboczu drogi z Więcborka do Sośna, a od odległej o niespełna 1,5 km wsi Jastrzębiec odgradzał go gęsty las. Budynki majątku mogły być także wykorzystane jako kwatery dla załogi oraz pomieszczenia dla więźniów. 
"Internierungslager Karlshof" istniał mniej więcej od 18 września do połowy grudnia 1939 roku. Prawdopodobnie inspiratorem jego utworzenia był Hans-Jürgen von Wilckens – właściciel ziemski z Sypniewa, aktywny działacz mniejszości niemieckiej, członek SS. Adaptacji zabudowań Karolewa na potrzeby obozu dokonał natomiast rządca majątku, Otto Karl Bonin. Załoga obozu ulokowała się w pokojach XIX-wiecznego pałacu, podczas gdy więźniów przetrzymywano w pałacowych piwnicach oraz w budynkach gospodarczych majątku (chlewy, magazyny, obory, stajnie). Komendantem obozu został Herbert Ringel – z zawodu siodlarz, a zarazem znany w Więcborku alkoholik i „niebieski ptak”. Funkcję zastępcy komendanta pełnił natomiast Karl Marquardt – również mieszkaniec Więcborka, z zawodu listonosz. W skład straży obozowej wchodzili wyłącznie miejscowi Niemcy, członkowie Selbstschutzu. Ustalone nazwiska członków obozowej załogi to: Willy Bankert, Arnold Bartsch, Otto Damms, Max Willi Ehrit, Werner Foedisch, Hans Genske, Julian Goede, Erhard Kietzer, Heinz Neubauer, Otto Rux, Otto Schulz, a także Janke, Molting, Reihnold i bracia Kohn.
W obozie osadzano przede wszystkim Polaków – aresztowanych i przywiezionych do likwidacji w ramach akcji „Inteligencja”. Trafiła tam również pewna liczba Żydów. Więźniowie obozu pochodzili zazwyczaj z różnych miejscowości powiatu sępoleńskiego. Do Karolewa przywożono także mieszkańców sąsiednich powiatów: bydgoskiego, wyrzyskiego, chojnickiego, tucholskiego i kościerskiego. Ponadto według relacji jednego ze świadków do obozu miała trafić grupa więźniów z terenów województwa łódzkiego. Według profesora Włodzimierza Jastrzębskiego więźniów obozu w Karolewie, podobnie jak w przypadku sąsiedniego obozu w Radzimiu, można zasadniczo podzielić na cztery grupy:
Jednorazowo w obozie przebywało zazwyczaj od 100 do 300 internowanych. Czasami liczba więźniów wzrastała do 600. Rotacja osadzonych była przy tym bardzo duża, gdyż w obozie i jego okolicach codziennie odbywały się zbiorowe lub indywidualne egzekucje, a na miejsce zamordowanych stale przywożono nowych więźniów.
Akcja eksterminacyjna w Karolewie i okolicznych lasach.
Mniej więcej do końca września 1939 roku w obozach dla internowanych w Karolewie i Radzimiu nie prowadzono systematycznej eksterminacji więźniów. W obu obozach panowały natomiast ciężkie warunki bytowe, a więźniowie byli zmuszani do wykonywania ciężkich prac rolnych. Ten stan rzeczy uległ jednak diametralnej zmianie już w październiku tego roku. W niemal wszystkich obozach internowania na Pomorzu rozpoczęły się wówczas masowe egzekucje, a same obozy zostały "de facto" przekształcone w ośrodki eksterminacji. Skala i brutalność zbrodni dokonywanych w Karolewie i Radzimiu, a także liczba więźniów którzy przeszli przez oba obozy, stanowi powód, dla którego stanowią one – obok koszar w Bydgoszczy i Tczewie oraz Fortu VII w Toruniu – najbardziej znane obozy przejściowe utworzone przez Niemców na okupowanym Pomorzu. Stały się one także głównymi miejscami eksterminacji ludności polskiej na terenie powiatu sępoleńskiego – w przypadku Karolewa można wręcz mówić o jednym z głównych miejsc kaźni w skali całego Pomorza. W rezultacie Radzim i Karolewo są często nazywane „obozami zniszczenia”. 
Zatrzymanych Polaków osadzano w Karolewie bez jakiejkolwiek podstawy prawnej. Zarzuty – zazwyczaj nieprawdziwe – stawiano im dopiero podczas przesłuchań prowadzonych na terenie pałacu. Nowo przybyli więźniowie byli wówczas poddawani brutalnym torturom. Zazwyczaj miały one na celu zmuszenie internowanych, aby przyznali się do popełnienia rozmaitych antyniemieckich wykroczeń – np. do członkostwa w przedwojennych organizacjach krzewiących polskość. Ciężkie przesłuchania nierzadko kończyły się śmiercią ofiary.
Więźniów obozu traktowano w nieludzki sposób. Dzienną rację wyżywienia stanowiło zwykle 100 gramów chleba i wodnista zupa. Niekiedy porcje 200 gramów chleba rozdawano więźniom raz na 2-3 dni. Owo dalece niewystarczające wyżywienie uzupełniały wydawane raz dziennie ćwierćlitrowe racje wody zasypanej otrębami zbożowymi („ospą”) lub ćwierć litra maślanki. Za miejsce noclegu służyły brudne i nieogrzewane piwnice lub budynki gospodarcze. W ciągu dnia więźniowie byli zmuszani do wyczerpującej pracy. Początkowo uprzątali oni wojenne zniszczenia na terenie majątku Karolewo. Później internowani pracowali na polach należących do niemieckich rolników lub posiadaczy ziemskich z Borówek, Olszewki, Ostrówka, Radzimia, Rogalina, Sypniewa i Zielonki (m.in. przy wykopkach ziemniaków). Niejednokrotnie więźniów zmuszano do bezsensownych i upokarzających prac, np. do rozrzucania mierzwy po polach gołymi rękoma. Zdarzało się, że powodu braku koni zaprzęgano internowanych do wozów. 
Obozowa straż nieustannie biła i znieważała więźniów. Najgorsze były noce, gdy pijani Selbstschutzmani wpadali do pomieszczeń, gdzie trzymano więźniów i bestialsko katowali bezbronne ofiary. Tragiczny był zwłaszcza los Polaków uznanych za szczególnie niebezpiecznych (niem. "Schwerverbrecher"), których umieszczano w piwnicach pałacu. Wielu z nich zostało zastrzelonych lub zakatowanych na śmierć. Niejednokrotnie członkowie obozowej załogi wymyślali sadystyczne „zabawy”. Jeden ocalałych więźniów zeznał po wojnie, iż widział na własne oczy, jak zastępca komendanta Marquardt i strażnik Otto Rux zakatowali na śmierć kilkunastoletniego więźnia nazwiskiem Kwiatkowski (ucznia gimnazjalnego z Chojnic). Mieli oni skakać ofierze po brzuchu, powodując ciężkie wewnętrzne obrażenia, a następnie wyrzucić go przez szklane drzwi na podwórze pałacu, gdzie niebawem skonał. Innym razem Marquardt, Rux i Bartsch zmusili żydowskiego kupca Meierschana, aby biegał wokół stawu, a gdy ten opadł z sił, zakatowali go na śmierć. Bestialsko zamordowany został nawet szwagier komendanta Ringla – sędzia Naftyński z Więcborka.
Indywidualnym morderstwom i aktom bestialstwa towarzyszyła systematyczna eksterminacja więźniów. Miejscem kaźni stał się w szczególności las nieopodal wsi Jastrzębiec. Praktycznie każdego dnia miały tam miejsce zbiorowe egzekucje, w których ginęło zazwyczaj od 10 do 20 osób. Największa masakra miała miejsce w połowie października 1939. Podczas całodziennej egzekucji zamordowano wówczas blisko 100 więźniów (zakończenie masakry oprawcy uczcili libacją alkoholową). Więźniów rozstrzeliwano także w pałacowym parku oraz na okolicznych polach. Często miały miejsce wypadki, gdy skazańców bestialsko mordowano uderzeniem kija, łopaty lub szprychy od wozu. W masowych grobach odnajdywano później ciała z roztrzaskanymi czaszkami lub zupełnie pozbawione czaszek. Egzekucje przeprowadzano najczęściej o godzinie 4:00 nad ranem stąd członków plutonu egzekucyjnego nazywano w obozie "Vieruhrkommando" (pol. „komando z godziny czwartej”). Polskich więźniów zmuszano do kopania zbiorowych grobów i grzebania ciał pomordowanych towarzyszy (owe mogiły liczyły niekiedy do 100 metrów długości). Przedmioty i ubrania należące do ofiar były rabowane przez oprawców.
Prawdopodobnie listy osób skazanych na śmierć zatwierdzał wspomniany wcześniej Hans-Jürgen von Wilckens. Ocaleni więźniowie wspominali, że wizyta Wilckensa w obozie zawsze oznaczała, iż następnego dnia odbędzie się zbiorowa egzekucja. Masowych egzekucji domagał się także powiatowy dowódca Selbstschutzu, SS-Standartenführer Wilhelm Richardt. Dopytywał się on zawsze swoich podkomendnych ilu Polaków zostało już rozstrzelanych, podkreślając, że nikt nie jest zainteresowany tworzeniem dużych obozów i „karmieniem tam Polaków”.
W połowie grudnia 1939 "Internierungslager Karlshof" został rozwiązany. W obozie wciąż znajdowało się wówczas ok. 190 więźniów. 170 osób – mieszkańców powiatów sępoleńskiego, tucholskiego, chojnickiego i wyrzyskiego – zwolniono do domów. Po pewnym czasie większość z nich została jednak ponownie aresztowana i wywieziona do obozów koncentracyjnych KL Dachau i KL Sachsenhausen. Nieco odmienny los spotkał 17 więźniów pochodzących z innych powiatów. Osadzono ich bowiem w więzieniu w Więcborku skąd po pewnym czasie zostali wywiezieni do KL Stutthof.
Obozy w Karolewie i Radzimiu nie były jedynymi miejscami w powiecie sępoleńskim, gdzie mordowano Polaków aresztowanych w ramach akcji „Inteligencja”. Kilka egzekucji miało miejsce m.in. na terenie samego Sępólna. Na przełomie września i października 1939 sześciu Polaków zostało rozstrzelanych obok toru kolejowego biegnącego z Sępólna do Kamienia Krajeńskiego. Co najmniej 21 osób stracono także na terenie aresztu w Sępólnie, za gmachem szkoły powszechnej przy ul. Wojska Polskiego oraz na miejscowej strzelnicy sportowej.
Ofiary.
Precyzyjne określenie liczby ofiar obozu w Karolewie pozostaje w zasadzie niemożliwe. Nie zachowały się bowiem żadne dokumenty z obozowej ewidencji. Być może wraz z innymi dokumentami z archiwum Selbstschutzu spłonęła ona podczas zainscenizowanego wypadku samochodowego na drodze z Bydgoszczy do Gdańska (17 listopada 1939). W nieustalonych okolicznościach zaginęły także protokoły z prac ekshumacyjnych, które prowadzono w lasach wokół Karolewa po zakończeniu działań wojennych. Barbara Bojarska, Andrzej Gąsiorowski, Włodzimierz Jastrzębski i Jan Sziling podają, iż podczas ekshumacji przeprowadzonej w Karolewie w dniach 11–14 czerwca 1946 odnaleziono szczątki 1781 osób, zamordowanych jesienią 1939 roku (zidentyfikowano wówczas 75 ciał). Inne źródła podają natomiast, iż w Karolewie miały miejsce dwie ekshumacje – w 1945 roku oraz w czerwcu 1946. Rzekomo odnaleziono wówczas odpowiednio 962 i 1781 zwłok.
Nie jest wykluczone, iż lasy wokół Karolewa wciąż kryją nieodnalezione szczątki ofiar niemieckiego terroru. Selbstschutzmani nie grzebali bowiem ofiar w jednym wyznaczonym miejscu, lecz zakopywali ich ciała w grobach rozsianych chaotycznie po całym lesie. Ponadto celem zatarcia śladów zbrodni mogiły starannie maskowano, a następnie sadzono na ich miejscu młode drzewka, a nawet urządzono boisko piłkarskie. Z tego powodu miejscowa ludność przypuszczała, że liczba ofiar była znacznie większa niż wskazywałyby na to wyniki powojennych ekshumacji; nie potrafiła jednak określić tej liczby nawet w przybliżeniu. Na podstawie wyników ankiety, przeprowadzonej przez sąd grodzki w 1945 roku, liczbę ofiar obozu w Karolewie oszacowano w przybliżeniu na ok. 8000. Z kolei publikowane w kolejnych latach przewodniki po upamiętnionych miejscach walk i męczeństwa podawały jeszcze większe liczby, oscylujące w przedziale od 8000 do 10 000 zamordowanych. Owe wyliczenia pozostają jednak znacznie zawyżone. Józef Buława wskazywał, że gdyby prawdziwe były podawane w ankietach i przewodnikach liczby ofiar obozów w Karolewie i Radzimiu, to należałoby przyjąć, iż jesienią 1939 roku zostało zamordowanych blisko 13 000 mieszkańców powiatu sępoleńskiego. Tymczasem wyniki spisu ludności, przeprowadzonego przez władze niemieckie w grudniu 1940, wskazują, że liczba Polaków zamieszkujących powiat zmniejszyła się w tym okresie o ok. 4500 osób. Z tego względu Buława przypuszczał, że w ramach "Intelligenzaktion" zostało zamordowanych co najwyżej 4000 mieszkańców powiatu. Nie zmienia to jednak faktu, że straty poniesione przez ludność powiatu sępoleńskiego były jednymi z najwyższych w skali całego Pomorza.
Maciej Schulz, naczelnik Oddziałowej Komisji Ścigania Zbrodni przeciwko Narodowi Polskiemu w Gdańsku, ocenił w 2012 roku, że liczba ofiar obozu dla internowanych w Karolewie wyniosła 2643 osoby. W podsumowaniu śledztwa prowadzonego przez pion prokuratorski IPN i umorzonego we wrześniu 2014, stwierdzono, że w Karolewie zostało zamordowanych „co najmniej 1781 Polaków”, uznając jednocześnie, iż jest prawdopodobne, że rzeczywista liczba ofiar była większa.
Dotychczas udało się ustalić nazwiska 298 zamordowanych. W gronie ofiar znajdowali się mieszkańcy powiatów sępoleńskiego, tucholskiego, chojnickiego, bydgoskiego, wyrzyskiego i kościerskiego; zaangażowani w latach międzywojennych w działalność polityczną, społeczną, oświatową, kulturalną i religijną. Zamordowano tam również wielu kupców, rzemieślników i rolników, w tym licznych osadników z centralnej i wschodniej Polski (m.in. kilkudziesięciu rolników z Młynek, Runowa, Sośna, Wielowiczka i Zabartowa). W gronie zidentyfikowanych ofiar obozu znaleźli się:
Upamiętnienie.
W 1947 przy drodze z Karolewa do Jastrzębca urządzono cmentarz ofiar niemieckiego terroru. Odnalezione szczątki więźniów obozu uroczyście pogrzebano w dwóch zbiorowych mogiłach. Na terenie cmentarza zbudowano także pamiątkową kaplicę-mauzoleum. W jej wnętrzu umieszczono tablice z nazwiskami zidentyfikowanych ofiar obozu.
W 1952 mieszkańcy Jastrzębca postawili przy szosie z Więcborka do Sośna pamiątkowy głaz, z napisem na cokole o treści: „Karolewo – 1 km”. Z kolei w 1989 na ścianie budynku administracyjnego w dawnym majątku Karolewo zawieszono tablicę upamiętniającą ofiary obozu. Znalazł się na niej napis o treści:
W 1989 pamiątkową tablicę umieszczono także na budynku byłego sądu grodzkiego w Więcborku, gdzie w 1939 roku Niemcy urządzili prowizoryczne więzienie, z którego wielu aresztantów wywieziono na śmierć do obozu w Karolewie.
Odpowiedzialność sprawców.
Losy komendanta obozu, Herberta Ringla, nie zostały do końca wyjaśnione. Włodzimierz Jastrzębski podawał, że z powodu awanturnictwa i niesubordynacji został on zastrzelony przez niemiecką żandarmerię na początku 1940 roku.
Od 1 lutego do 12 kwietnia 1965 przed sądem w Mannheim toczył się proces członków Selbstschutzu z Sępólna i Tucholi (przedmiotem postępowania były przede wszystkim egzekucje w Rudzkim Moście). SS-Standartenführer Heinrich Mocek, szef inspektoratu Selbstschutzu w Chojnicach, oraz SS-Standartenführer Wilhelm Richardt, dowódca struktur Selbstschutzu w powiatach sępoleńskim i tucholskim, zostali wówczas uznani winnymi zarzucanych im czynów i skazani na kary dożywotniego pozbawienia wolności.
Hans-Jürgen von Wilckens uciekł z Polski w styczniu 1945. Zmarł w Niemczech Zachodnich w 1974 roku.

</doc>
<doc id="1791348" url="https://pl.wikipedia.org/wiki?curid=1791348" title="Mieczysław Luty">
Mieczysław Luty

Mieczysław Luty (ur. 22 grudnia 1905 w Stoczku Łukowskim, zm. 8 maja 1980) – polski dziennikarz, urzędnik państwowy i samorządowy, burmistrz Stoczka Łukowskiego (1944–1948), wiceprezydent Lublina (1948–1951). 
Życiorys.
Po ukończeniu Państwowego Gimnazjum im. Tadeusza Kościuszki w Łukowie wyjechał do Wilna, gdzie założył i redagował czasopismo "Lirnik" zajmujące się sztuką ludową. Później przez krótki okres pracował na budowie, po czym wyjechał do Warszawy, gdzie uzyskał zatrudnienie jako korespondent prasy polonijnej "Głos Popularny" i "Ameryka-Echo". Przez krótki okres kształcił się w Seminarium Duchownym w Janowie Podlaskim, z którego zrezygnował, by w 1928 podjąć pracę w Zarządzie Miejskim Stoczka Łukowskiego, w którym w latach 30. kierował Wydziałem Finansowym. W związku pracą w samorządzie kształcił się w Studium Administracji Komunalnej Wolnej Wszechnicy Polskiej w Warszawie (1929–1930). W latach 30. angażował się również w liczne inicjatywy społeczno-kulturalne, m.in. kółka rolnicze, był również członkiem Związku Młodzieży Wiejskiej "Wici". Podczas II wojny światowej zajmował się handlem. Po wyzwoleniu Lubelszczyzny w 1944 objął obowiązki burmistrza Stoczka Lubelskiego, którym pozostał do 1948. W tym samym roku z rekomendacji SD (był członkiem od 1945 i organizatorem struktur partyjnych w Stoczku) został wiceprezydentem Lublina, w po likwidacji samorządu w 1950 wiceprzewodniczącym Prezydium Miejskiej Rady Narodowej (do 1951). Od 1948 do 1970 nieprzerwanie zasiadał we władzach regionalnych SD. 
Odznaczony Krzyżem Kawalerskim Orderu Odrodzenia Polski i Złotym Krzyżem Zasługi. 

</doc>
<doc id="1791350" url="https://pl.wikipedia.org/wiki?curid=1791350" title="Port lotniczy Sunyani">
Port lotniczy Sunyani

Port lotniczy Sunyani – port lotniczy zlokalizowany w ghańskim mieście Sunyani. Obsługuje połączenia lotnicze ze stolicą – Akrą.

</doc>
<doc id="1791353" url="https://pl.wikipedia.org/wiki?curid=1791353" title="Dil Bole Hadippa">
Dil Bole Hadippa

Dil Bole Hadippa! ("Serce mówi Hurrah!") – bollywoodzka komedia miłosna i jednocześnie film sportowy z 2009 roku. W rolach głównych Rani Mukerji, Shahid Kapoor. Producentem filmu jest Aditya Chopra. W rolach drugoplanowych Anupam Kher, Dalip Tahil, Rakhi Sawant i Sherlyn Chopra. Film opowiada historię młodej pendżabskiej dziewczyny, która przebrana za chłopca gra w krykieta w męskiej drużynie. Ponadto wątek miłosny i rodzinny (jednanie się rozbitej rodziny). Historia nawiązuje do hollywoodzkiego filmu z 2006 roku "She’s The Man", który odwołuje się do sztuki Szekspira "Wieczór Trzech Króli".
Fabuła.
Co ma zrobić piękna, pełna temperamentu pendżabska dziewczyna (Rani Mukerji), gdy marzeniem jej życia jest bronić honoru Indii w meczu krykieta? Oczywiście, przebrać się za chłopca! Co ma zrobić trener indyjskiej drużyny krykieta (Anupam Kher) od 8 lat w Dzień Niepodległości przegrywającej mecz pokoju z Pakistanem? Oczywiście, sprowadzić z Anglii gwiazdę krykietu, od lat oddzielonego od niego syna Rohana (Shahid Kapoor)! A co mają zrobić ci dwoje ostro ćwicząc do rozgrywki z Pakistanem? Oczywiście, zakochać się w sobie...!
Muzyka i piosenki.
Muzykę do filmu skomponował Pritam Chakraborty, autor muzyki do "Jab We Met", "Life in a... Metro", "Woh Lamhe", "Hattrick (film)", "Just Married (film 2007)", "Bas Ek Pal", " Pyaar Ke Side Effects", "Dhoom", "Naksha", "Dhoom 2", "Apna Sapna Money Money", "Garam Masala", "Chocolate", "Dhan Dhana Dhan Goal", "Król z przypadku" czy "Bhagam Bhag".

</doc>
<doc id="1791354" url="https://pl.wikipedia.org/wiki?curid=1791354" title="Port lotniczy Ouesso">
Port lotniczy Ouesso

Port lotniczy Ouesso – port lotniczy położony w Ouesso, w Republice Konga. Jest to piąty co do wielkości port lotniczy tego kraju.

</doc>
<doc id="1791355" url="https://pl.wikipedia.org/wiki?curid=1791355" title="Dil Bole Hadippa!">
Dil Bole Hadippa!



</doc>
<doc id="1791356" url="https://pl.wikipedia.org/wiki?curid=1791356" title="Stowarzyszenie Empatia">
Stowarzyszenie Empatia

Stowarzyszenie Empatia – polska organizacja działająca na rzecz praw zwierząt i zmian kulturowych w relacjach między ludźmi a zwierzętami. Stowarzyszenie promuje weganizm jako ideę i sposób życia pełen szacunku i współczucia, które nie ograniczają się tylko do ludzi. Sprzeciwia się m.in. tresurze cyrkowej, produkcji futer i wykorzystywaniu zwierząt w reklamach mięsa.
Od lutego 2003 działała "Inicjatywa Empatia", w styczniu 2004 przekształcona w ogólnopolskie Stowarzyszenie Empatia wpisane do Krajowego Rejestru Sądowego pod numerem 0000183743.
Współorganizuje akcje takie jak: Dzień Bez Futra (25 listopada), Tydzień Weganizmu, Dzień Ryby (20 grudnia) itp.

</doc>
<doc id="1791357" url="https://pl.wikipedia.org/wiki?curid=1791357" title="Różniczka Gâteaux">
Różniczka Gâteaux



</doc>
<doc id="1791358" url="https://pl.wikipedia.org/wiki?curid=1791358" title="Różniczka Gateaux">
Różniczka Gateaux



</doc>
<doc id="1791359" url="https://pl.wikipedia.org/wiki?curid=1791359" title="Pochodna Gateaux">
Pochodna Gateaux



</doc>
<doc id="1791361" url="https://pl.wikipedia.org/wiki?curid=1791361" title="Port lotniczy Bangassou">
Port lotniczy Bangassou

Port lotniczy Bangassou – port lotniczy zlokalizowany w Bangassou, w Republice Środkowoafrykańskiej.

</doc>
<doc id="1791363" url="https://pl.wikipedia.org/wiki?curid=1791363" title="Witold Okoński">
Witold Okoński

Witold Okoński (ur. 1904, zm. 1979) – polski dyplomata, w latach 30. konsul w Mińsku, w 1945 Chargé d’affaires
w Teheranie.
Życiorys.
Pracę w Ministerstwie Spraw Zagranicznych rozpoczął w 1928. W latach 30. pełnił obowiązki attaché konsularnego, a później wicekonsula, sekr. ambasady, kier. konsulatu gen. w Mińsku (1935-1939). W listopadzie 1941 został mianowany konsulem RP w Rangunie, jednak placówki nie objął. Sprawował funkcję I sekretarza poselstwa i konsula RP w Teheranie, a od lipca 1944 radcy poselstwa RP w Teheranie. 1 czerwca 1945 objął urząd Chargé d’affaires
w Teheranie.
W 1937 został odznaczony Krzyżem Oficerskim Orderu Gwiazdy Rumunii, a w 1939 Złotym Krzyżem Zasługi.

</doc>
<doc id="1791365" url="https://pl.wikipedia.org/wiki?curid=1791365" title="Bolek i Lolek na Dzikim Zachodzie (serial animowany)">
Bolek i Lolek na Dzikim Zachodzie (serial animowany)

Bolek i Lolek na Dzikim Zachodzie – siedmioodcinkowy, polski serial animowany wyprodukowany w 1972 roku autorstwa Władysława Nehrebeckiego, filmowego ojca Bolka i Lolka. W czołówce tej serii Władysław Nehrebecki po raz pierwszy zamieścił logo Orderu Uśmiechu, którego był jednym z pierwszych kawalerów. W 1986 roku na bazie serialu Studio Filmów Rysunkowych bez zgody uprawnionych wyprodukowało pełnometrażowy fiłm montażowy pod tym samym tytułem. Na film złożyły się fragmenty odcinków połączone dokrętkami.
Opis fabuły.
Bolek i Lolek ścigają Pif-Pafa, złodzieja indiańskiego bożka. Wkrótce chłopcom udaje się złapać rzezimieszka, który trafia do aresztu, a Indianie odzyskują swoją własność.

</doc>
<doc id="1791366" url="https://pl.wikipedia.org/wiki?curid=1791366" title="Odom">
Odom



</doc>
<doc id="1791367" url="https://pl.wikipedia.org/wiki?curid=1791367" title="Knut Ansgar Nelson">
Knut Ansgar Nelson

Knut Ansgar Nelson OSB (ur. 1 października 1906 we Frederiksvaerk, zm. 31 marca 1990 w Newport) – duński duchowny katolicki, biskup ordynariusz sztokholmski w latach 1957–1962.
Życiorys.
Urodził się w 1906 we Fredriksvaerk (Dania), w rodzinie katolickiej. Będąc dojrzałym mężczyzną zdecydował się wstąpić do zakonu benedyktynów, odbywając nowicjat w Stanach Zjednoczonych. Święcenia kapłańskie otrzymał 22 maja 1937. W 1947 został wyznaczony przez papieża na koadiutora Wikariatu Apostolskiego Szwecji. 8 września 1947 został konsekrowany na biskupa tytularnego Bilty, sprawując funkcję biskupa pomocniczego w Szwecji.
Po przejściu na emeryturę biskupa Johannesa Erika Müllera został jego sukcesorem. Zrezygnował z funkcji ordynariusza w 1962.

</doc>
<doc id="1791369" url="https://pl.wikipedia.org/wiki?curid=1791369" title="Calliope Torres">
Calliope Torres

Calliope Iphegenia Torres (znana jako Callie) – fikcyjna postać, jedna z bohaterek serialu "Chirurdzy" stacji ABC. Odgrywana jest przez Sarę Ramírez, a została stworzona przez Shondę Rhimes. Pracuje w Seattle Grace Hospital od drugiego sezonu jako rezydentka ortopedii. Dorastała w Południowej Florydzie. Ma młodszą siostrę Arię.
Callie jest katoliczką.
Historia postaci.
Callie pierwszy raz występuje w serialu, gdy George O’Malley, spadając ze schodów, wybija bark. Zauroczona młodym mężczyzną, zapisuje mu swój numer na ręce, aby zaprosił ją na randkę. Tak też się dzieje i po kilku spotkaniach George odkrywa, że Callie mieszka w piwnicy szpitala, co tłumaczy to, że dostaje najlepsze przypadki, gdy wzywani są rezydenci do izby przyjęć. Niebawem szef, Richard Webber, również odkrywa tajemnicę Callie i zmusza ją do opuszczenia piwnicy. Wprowadza się do George’a, lecz zostaje odrzucona przez współlokatorki: Meredith i Izzie. Niedługo po tym, gdy George nie odwzajemnia tak bardzo jej uczuć, wyprowadza się do hotelu. Jest wrogo nastawiona do Izzie, przyjaciółki George’a, oraz częściowo do Meredith, gdy George przedkłada przyjaźń z Callie, nad przyjaźń ze współlokatorkami. Ten incydent prowadzi do zerwania pary.
Po burzliwym rozstaniu Callie udaje się do baru, gdzie spotyka Marka Sloana, chirurga plastycznego. Po kilku drinkach, oboje kończą w łóżku. George podejrzewając romans, jest zazdrosny, lecz jego rozterki zostają szybko przerwane, gdy jego ojciec trafia do szpitala i nie przeżywa operacji. Callie wspiera George’a i gdy para postanawia wrócić do siebie, spontanicznie jadą pobrać się do Las Vegas. Izzie nie jest zadowolona z tego, co zrobił jej przyjaciel, lecz George tym razem twardo broni swojej żony. Callie z tego powodu jest wyraźnie zadowolona. Niestety, czar pryska, gdy wyznaje mężowi, że jest dziedziczką ogromnego majątku swojej rodziny i trzymała to w tajemnicy. George odbiera to jako zdradę. W połączeniu z tym Callie podejrzewa, że miłość Izzie do George’a jest odwzajemniana. Zakłopotany George zwierza się swojej przyjaciółce i w ramach słabości do alkoholu para kończy w łóżku. Callie w niewiedzy godzi się z George’em. Będąc coraz bardziej zaniepokojona swoimi domysłami, oznajmia chłodnemu już mężowi, że chciałaby mieć dzieci. Niestety, bańka niewiedzy szybko pęka i Callie rozwodzi się z George’em. Callie nie może dłużej mieszkać w hotelu. Wprowadza się do Cristiny Yang. Calliope zostaje szefem rezydentów w Seattle Grace Hospital. Problemy osobiste oraz jej zamiłowanie do operacji, a nie wypełniania papierkowej roboty szybko ściągają ją z posady. Callie jest załamana (w tym samym czasie dowiaduje się o zdradzie męża). Przekazuje swoją posadę Mirandzie Bailey. Callie zaprzyjaźnia się z nowym kardiochirurgiem, dr Ericą Hahn, z którą spędza wiele czasu. Po odwiedzinach Addison Callie zastanawia się, czy jej związek z Hahn nie przerodził się w coś więcej, niż tylko przyjaźń. Aby dowieść swojej heteroseksualności, sypia regularnie z Markiem, lecz to tylko pomaga jej zrozumieć, że to, co czuje do Erici, to coś więcej niż przyjaźń. Pod koniec czwartego sezonu Callie i Hahn romantycznie całują się na parkingu szpitala.
Na początku piątej serii Callie i Hahn unikają się nawzajem, lecz nie trwa to długo. W rozmowie obie przyznają się do swojej biseksualności. W kolejnych odcinkach Callie wkracza na nowy poziom intymności z Hahn. Po upojnej nocy Erica histeryzuje z powodu bycia lesbijką, a Callie ucieka w panice i idzie do łóżka z Markiem, aby odkryć, z kim stosunek seksualny daje jej większą przyjemność. Po przyznaniu się do błędu, rozgrywa się spór o biseksualność Callie. Erica w złości opuszcza Callie oraz Seattle Grace Hospital. Callie bardzo przeżywa swoje rozstanie z partnerką. Wkrótce Callie poznaje dr Arizonę Robbins, pediatrę i odkrywa, że ona jest lesbijką. Callie próbuje nawiązać więź z Arizoną, która początkowo nie jest zainteresowana jej osobą. W końcu kobiety się całują. 
Po odrzuceniu prośby o posadę lekarza prowadzącego Callie zmienia miejsce pracy i zaczyna jako lekarz prowadzący w Mercy West. Jednakże okazuje się, że Seattle Grace Hospital rozpada się i koniecznie musi doprowadzić do fuzji z Mercy West. I tak się dzieje. Callie wraca do Seattle Grace Hospital i zostaje specjalistą. Przez dłuższy czas jest z Arizoną. Lecz pod koniec sezonu rozstają się. Powodem staje się dziecko, którego Callie pragnie, a Arizona nie. W finale 6. sezonu Arizonie i Torres grozi śmierć ze strony Clarka, mężczyzny, który stracił żonę w Seattle Grace Hospital. Torres rozmawia z panem Clarkiem, aby nic im nie robił. Clark zostawia je w spokoju. W tym samym odcinku Arizona zmienia zdanie i wraca do Callie. Finał sezonu kończy się ich romantycznym pocałunkiem.
W siódmym sezonie Arizona wygrywa nagrodę Cartera Maddisona i ma wyjechać do Afryki. Callie chce wyjechać z nią, lecz panie rozstają się burzliwie na lotnisku i Callie wraca do SGH. Tęskni za Arizoną i w tym czasie mieszka z Markiem. Po pewnym czasie Arizona wraca i mówi Callie, że za nią tęskni, ale Torres nie chce z nią nawet rozmawiać i zatrzaskuje jej drzwi przed nosem. Pociesza się z Markiem, z którym zachodzi w ciążę. Kiedy Arizona próbuje ją przeprosić i odnowić związek, Callie długo nie daje się udobruchać. Kiedy panie w końcu się godzą i Arizona akceptuje ciążę, obie mają poważny wypadek samochodowy – w momencie gdy Robbins oświadcza się Torres, ich samochód uderza w ciężarówkę. Callie wylatuje przez przednią szybę, a stan jej zdrowia jest zagrażający życiu. Jest wielokrotnie operowana, jednak wszystko kończy się sukcesem – Callie zdrowieje, a na świat przychodzi jej córeczka – Sofia Robbin Sloan Torres. Akceptuje ona również oświadczyny Arizony. Wkrótce potem Callie i Arizona biorą ślub, którego udziela Miranda Bailey. 
Przez długi czas w ósmym sezonie Arizona, Callie i mieszkający po sąsiedzku Sloan razem wychowują córkę. Jednak ich szczęście przerywa katastrofa samolotu. Arizona wskutek obrażeń traci nogę, a Mark umiera.
W dziewiątym sezonie Callie przeżywa kryzys związku z Arizoną, gdyż Robbins cierpi na bóle fantomowe po stracie nogi. Razem starają się wychować Sofię. Na koniec sezonu Arizona zdradza Torres.
W sezonie dziesiątym Callie i Arizona próbują odbudować swoje uczucia. Początkowo Torres nie może zapomnieć o zdradzie partnerki, ale z czasem przeszłość blaknie, a uczucie łączące kobiety okazuje się silniejsze. Panie planują kolejne dziecko. Okazuje się jednak, że Callie nie jest w stanie zajść w ciążę w wyniku komplikacji po wypadku samochodowym w jakim kiedyś uczestniczyła. Arizona proponuje, że sama zajdzie w ciążę. Callie nie chce jednak tak bardzo obciążać ich związku. Zaczynają rozważać zatrudnienie surogatki.
W sezonie 11 Callie decyduje się, na zatrudnienie surogatki. Okazuje się, że Arizona zmieniła zdanie i chce poświęcić czas na stanie się chirurgiem prenatalnym. 

</doc>
<doc id="1791370" url="https://pl.wikipedia.org/wiki?curid=1791370" title="Jay Harrington">
Jay Harrington

Jay Harrington, właściwie James H. Harrington III (ur. 15 listopada 1971 w Wellesley w Massachusetts) – amerykański aktor filmowy, telewizyjny i teatralny.
Życiorys.
Wczesne lata.
Urodził się i wychował w Wellesley w stanie Massachusetts jako syn Judy i Terry’ego Harringtonów. Dorastał wraz z braćmi - Adamem i Mattem. Występował w dziecięcym teatrzyku w Cape Cod w Massachusetts. Po ukończeniu Wellesley High School, studiował teatroznawstwo na Syracuse University (2003), zanim został zawodowym aktorem telewizyjnym i scenicznym.
Kariera.
Pojawił się jako jeden z głównych bohaterów lub gościnnie w wielu serialach: "Summerland" (The WB) w roli doktora Simona O’Keefe, "The Inside" (FOX) jako agent FBI Paul Ryan, Steve’a Taylora, "Parze za parą" ("Coupling", NBC), gdzie zagrał główną postać Steve’a, "Gotowych na wszystko" (ABC) w roli doktora Rona McCready’ego, serialowego ukochanego Susan Mayer (Teri Hatcher), "Prywatnej praktyce" (ABC) jako doktor Wyatt Lockhart, "Babski oddział" ("The Division", Lifetime) jako Theodore Blumenthal oraz wystąpił w poszczególnych odcinkach "Tożsamości szpiega" (USA Network), "Bez śladu" (CBS) czy "Las Vegas" (NBC). Wcielił się także w tytułowego bohatera serialu stacji ABC "Korporacja według Teda", Ted Crispa.
Życie prywatne.
Zamieszkał w Los Angeles w Kalifornii. Stał się fanem sportu oraz graczem Entertainment League (wcześniej NBA-E League), prywatnej drużyny koszykówki, której członkami są osoby publiczne. Amatorsko udziela się także w hokeju na lodzie. 
Związał się z prezenterką telewizyjną Monicą Richards.

</doc>
<doc id="1791371" url="https://pl.wikipedia.org/wiki?curid=1791371" title="Port lotniczy Arua">
Port lotniczy Arua

Port lotniczy Arua – port lotniczy zlokalizowany w ugandyjskim mieście Arua. Obsługuje połączenia krajowe i międzynarodowe.

</doc>
<doc id="1791378" url="https://pl.wikipedia.org/wiki?curid=1791378" title="Callie Torres">
Callie Torres



</doc>
<doc id="1791379" url="https://pl.wikipedia.org/wiki?curid=1791379" title="Port lotniczy Daloa">
Port lotniczy Daloa

Port lotniczy Daloa – port lotniczy położony w Daloa. Jest piątym co do wielkości lotniskiem Wybrzeża Kości Słoniowej.

</doc>
<doc id="1791380" url="https://pl.wikipedia.org/wiki?curid=1791380" title="Brown Eyed Girls">
Brown Eyed Girls

Brown Eyed Girls () – koreańska żeńska grupa muzyczna (girlsband) założona w 2006 roku.

</doc>
<doc id="1791381" url="https://pl.wikipedia.org/wiki?curid=1791381" title="Surkis">
Surkis

 

</doc>
<doc id="1791382" url="https://pl.wikipedia.org/wiki?curid=1791382" title="Grzebowisko">
Grzebowisko



</doc>
<doc id="1791383" url="https://pl.wikipedia.org/wiki?curid=1791383" title="Hardcore psychorap">
Hardcore psychorap



</doc>
<doc id="1791384" url="https://pl.wikipedia.org/wiki?curid=1791384" title="Akwizgran (Polska)">
Akwizgran (Polska)

Akwizgran – wieś w Polsce, położona w województwie świętokrzyskim, w powiecie kieleckim, w gminie Strawczyn. 
Miejscowość wchodzi w skład sołectwa Małogoskie. 
Według Słownika geograficznego Królestwa Polskiego i innych krajów słowiańskich w 1827 Akwizgran był osadą liczącą 6 domów i zamieszkiwaną przez 28 mieszkańców. 60 lat później liczył tylko 7 mieszkańców, należał do dóbr Promnik.
W latach 1975–1998 miejscowość należała administracyjnie do województwa kieleckiego.

</doc>
<doc id="1791385" url="https://pl.wikipedia.org/wiki?curid=1791385" title="Port lotniczy Tabora">
Port lotniczy Tabora

Port lotniczy Tabora (ang.: "Tabora Airport", kod IATA: TBO, kod ICAO: HTTB) – port lotniczy zlokalizowany w tanzańskim mieście Tabora.

</doc>
<doc id="1791386" url="https://pl.wikipedia.org/wiki?curid=1791386" title="Port lotniczy Djangou">
Port lotniczy Djangou

Port lotniczy Djangou – port lotniczy zlokalizowany w mieście Dapaong. Jest piątym co do wielkości portem lotniczym w Togo.

</doc>
<doc id="1791387" url="https://pl.wikipedia.org/wiki?curid=1791387" title="Bremse (1931)">
Bremse (1931)

Bremse – niemiecki szkolny okręt artyleryjski, służący w Reichsmarine, a następnie Kriegsmarine. Brał udział w II wojnie światowej, został zatopiony w 1941 roku przez brytyjskie okręty na Morzu Północnym.
Historia budowy.
"Bremse" został zamówiony przez dowództwo Reichsmarine pod koniec lat 20. XX wieku, w związku z rosnącym zapotrzebowaniem marynarki niemieckiej na wyszkolonych artylerzystów. Dotychczas używane okręty nie spełniały właściwie swojej roli, mając za małą prędkość i zbyt słabe oraz przestarzałe uzbrojenie artyleryjskie.
Pierwotny projekt jednostki przewidywał budowę okrętu wielkości niszczyciela, uzbrojonego w cztery działa kal. 150 mm, wyrzutnie torped i zdolnego do przenoszenia wodnosamolotu. Jednak, z uwagi na spodziewane protesty sygnatariuszy traktatu wersalskiego, zdecydowano ostatecznie zmienić projekt, zmniejszając siłę ofensywnego uzbrojenia jednostki. Kaliber dział artylerii głównej zmniejszono do 127 mm, zrezygnowano z wyrzutni torpedowych i wodnosamolotu. Podjęto także decyzję o wyposażeniu okrętu w silniki wysokoprężne, celem przetestowania tego rodzaju napędu przed jego instalacją w pancernikach kieszonkowych typu Deutschland.
Oficjalne zamówienie na nowy okręt szkolny wpłynęło do stoczni Marinewerft w Wilhelmshaven 9 września 1929 roku. Stępka pod okręt została położona 22 kwietnia 1930 roku. Wodowanie odbyło się 24 stycznia 1931 roku. Okręt otrzymał nazwę "Bremse" (pol.: bąk, giez), tradycyjną w marynarce niemieckiej. Poprzednim okrętem o tej nazwie był krążownik minowy SMS "Bremse" z lat I wojny światowej. Nowy "Bremse" wszedł formalnie do służby w Reichsmarine 14 lipca 1932 roku.
W czasie prób wyszły na jaw braki w stateczności okrętu, spowodowane zainstalowaniem cięższych silników spalinowych na kadłubie zaprojektowanym do montażu turbin parowych o mniejszej masie. Przebudowa, obejmujące między innymi montaż lżejszego masztu, usunięcie kołpaków na kominach i ich skrócenie, zakończyła się w 1933 roku. Następnie "Bremse" wszedł już na stałe do linii.
Służba operacyjna.
Przed wybuchem II wojny światowej okręt podlegał szkole artylerii Reichsmarine (a od 1935 roku Kriegsmarine) w Kilonii i odbywał rejsy szkoleniowe po Bałtyku. W lecie 1939 roku "Bremse" wziął udział w zdjęciach do filmu "Der letzte Appell", grając rolę australijskiego krążownika lekkiego HMAS "Sydney" w jego bitwie z niemieckim SMS "Emden" 9 listopada 1914 roku. Dostosowując okręt do tej roli, zainstalowano mu dwie atrapy kominów na śródokręciu. 16 lipca 1939 roku "Bremse" prowadził akcję ratowniczą parowca SS "Berlin", na którym eksplodowały kotły.
1 września 1939 roku "Bremse", wraz z pomocniczymi stawiaczami min "Preussen" i "Hansestadt Danzig" prowadził ćwiczenia w stawianiu zagród minowych w Zatoce Kilońskiej. Następnie okręt prowadził patrole w południowej części Morza Bałtyckiego oraz eskortował transportowce wojska.
W 1940 roku "Bremse" wziął udział w operacji "Weserübung" – ataku na Danię i Norwegię, w składzie zespołu zajmującego miasto i port Bergen. W czasie przejścia przez Byfjord "Bremse" otrzymał dwa trafienia pociskami kal. 210 mm, wystrzelonymi przez norweską baterię brzegową. Trafienia spowodowały śmierć lub rany u 12 przewożonych żołnierzy. "Bremse" pozostał w Bergen po wyjściu pozostałych okrętów niemieckich (wchodzący w skład zespołu krążownik "Königsberg", również trafiony przez artylerię nadbrzeżną, został 10 kwietnia zatopiony przez samoloty Fleet Air Arm), wspierając działania wojsk niemieckich. 20 kwietnia zatopił norweski torpedowiec "Stegg" oraz zdobył dwa mniejsze okręty. Po wejściu na mieliznę 30 kwietnia, okręt przeszedł do Stavanger, gdzie został umieszczony w suchym doku. Naprawa trwała do sierpnia, po czym "Bremse" powrócił do Kilonii.
Na początku listopada 1940 roku okręt odniósł uszkodzenia w kolizji z niemieckim frachtowcem na redzie Frederikshavn. Naprawianie uszkodzeń trwało do połowy miesiąca, po czym "Bremse" wyruszył znów do portów norweskich. Ponowne wejście jednostki na mieliznę miało miejsce w Fåfjordzie 2 grudnia 1940 roku. Tym razem uszkodzenia były poważniejsze a remont w stoczni w Stavanger trwał pół roku.
Od lipca 1941 roku "Bremse" służył jako okręt eskortowy dla statków przewożących wojsko, a w drodze powrotnej rudę żelaza na trasie pomiędzy Hammerfest a Kirkenes. 30 lipca w porcie Kirkenes przeżył bez strat nalot samolotów brytyjskich z lotniskowca HMS "Victorious", ratując załogę zestrzelonego myśliwca Messerschmitt Bf 110. 6 sierpnia okręt prowadził skuteczną akcję ratowniczą załogi uszkodzonej łodzi latającej Dornier Do 18. 21 sierpnia uniknął ataku torpedowego ze strony brytyjskiego okrętu podwodnego HMS "Trident".
6 września 1941 roku "Bremse" wyruszył w eskorcie niewielkiego konwoju do Kirkenes, składającego się z dwóch statków ("Barcelona" i "Trautenfels") osłanianych przez mniejsze jednostki. Transportowce przewoziły żołnierzy 5. Dywizji Górskiej. Konwój został wykryty przez dwa brytyjskie krążowniki: HMS "Nigeria" i HMS "Aurora", pod dowództwem kontradmirała Philipa Viana, powracające z rajdu na Spitsbergen (operacja "Gauntlet"). Pomimo dysproporcji sił pomiędzy przeciwnikami (18 dział kal. 152 mm wobec 4 dział kal. 127 mm), dowódca "Bremse" zdecydował się podjąć walkę celem ocalenia osłanianych transportowców.
W wyniku wymiany ognia "Bremse" został wielokrotnie trafiony pociskami artylerii obu krążowników. W efekcie okręt został zatopiony, wraz z większą częścią swojej załogi. Pozostałe okręty konwoju uratowały jedynie 37 marynarzy. Zginął także dowódca okrętu, "Fregattenkapitän" Hermann von Brosy-Steinberg. Jednak walka "Bremse" pozwoliła obydwu osłanianym statkom schronić się w pobliskim fiordzie.

</doc>
<doc id="1791389" url="https://pl.wikipedia.org/wiki?curid=1791389" title="Premier-liha (1992)">
Premier-liha (1992)



</doc>
<doc id="1791391" url="https://pl.wikipedia.org/wiki?curid=1791391" title="Premier-liha (1992/1993)">
Premier-liha (1992/1993)



</doc>
<doc id="1791392" url="https://pl.wikipedia.org/wiki?curid=1791392" title="Premier-liha (1993/1994)">
Premier-liha (1993/1994)



</doc>
<doc id="1791393" url="https://pl.wikipedia.org/wiki?curid=1791393" title="Premier-liha (1994/1995)">
Premier-liha (1994/1995)



</doc>
<doc id="1791394" url="https://pl.wikipedia.org/wiki?curid=1791394" title="Premier-liha (1995/1996)">
Premier-liha (1995/1996)



</doc>
<doc id="1791395" url="https://pl.wikipedia.org/wiki?curid=1791395" title="Premier-liha (1996/1997)">
Premier-liha (1996/1997)



</doc>
<doc id="1791396" url="https://pl.wikipedia.org/wiki?curid=1791396" title="Premier-liha (1997/1998)">
Premier-liha (1997/1998)



</doc>
<doc id="1791397" url="https://pl.wikipedia.org/wiki?curid=1791397" title="Premier-liha (1998/1999)">
Premier-liha (1998/1999)



</doc>
<doc id="1791398" url="https://pl.wikipedia.org/wiki?curid=1791398" title="Premier-liha (1999/2000)">
Premier-liha (1999/2000)



</doc>
<doc id="1791399" url="https://pl.wikipedia.org/wiki?curid=1791399" title="Premier-liha (2000/2001)">
Premier-liha (2000/2001)



</doc>
<doc id="1791400" url="https://pl.wikipedia.org/wiki?curid=1791400" title="Premier-liha (2001/2002)">
Premier-liha (2001/2002)



</doc>
<doc id="1791401" url="https://pl.wikipedia.org/wiki?curid=1791401" title="Premier-liha (2002/2003)">
Premier-liha (2002/2003)



</doc>
<doc id="1791402" url="https://pl.wikipedia.org/wiki?curid=1791402" title="Premier-liha (2003/2004)">
Premier-liha (2003/2004)



</doc>
<doc id="1791403" url="https://pl.wikipedia.org/wiki?curid=1791403" title="Premier-liha (2004/2005)">
Premier-liha (2004/2005)



</doc>
<doc id="1791404" url="https://pl.wikipedia.org/wiki?curid=1791404" title="Premier-liha (2005/2006)">
Premier-liha (2005/2006)



</doc>
<doc id="1791405" url="https://pl.wikipedia.org/wiki?curid=1791405" title="Premier-liha (2006/2007)">
Premier-liha (2006/2007)



</doc>
<doc id="1791406" url="https://pl.wikipedia.org/wiki?curid=1791406" title="Premier-liha (2007/2008)">
Premier-liha (2007/2008)



</doc>
<doc id="1791412" url="https://pl.wikipedia.org/wiki?curid=1791412" title="Wywrotka (pojazd)">
Wywrotka (pojazd)



</doc>
<doc id="1791414" url="https://pl.wikipedia.org/wiki?curid=1791414" title="Jerzy Montag">
Jerzy Montag

Jerzy Montag (ur. 13 lutego 1947 w Katowicach) – niemiecki prawnik i polityk, deputowany do Bundestagu XV, XVI i XVII kadencji (2002–2013). 
Życiorys.
Urodził się w rodzinie polskich Żydów, którzy w latach 50 XX w. wyemigrowali do Niemiec Zachodnich. Po uzyskaniu matury w gimnazjum Moll w Mannheim studiował prawo, socjologię i nauki polityczne na Uniwersytecie w Heidelbergu, Mannheim i Monachium (1966–1973). W 1973 i 1975 złożył dwa prawnicze egzaminy państwowe, które umożliwiły mu praktykę zawodową (w dziedzinie prawa karnego, w którym się specjalizuje).
W 1984 przystąpił do Zielonych. W latach 1999–2002 pełnił obowiązki przewodniczącego partii w Bawarii. W 2002 po raz pierwszy wywalczył mandat poselski (z listy regionalnej w Monachium), reelekcję uzyskując w 2005 i 2009. W Klubie Poselskim Zielonych był rzecznikiem ds. prawnych. Przewodził również Niemiecko-Izraelskiej Grupie Parlamentarnej. 
Mieszka z żoną i dwiema córkami w dzielnicy Monachium-Południe. Jest członkiem Niemieckiego Związku Prawników oraz Związku na Rzecz Ochrony Przyrody.

</doc>
<doc id="1791416" url="https://pl.wikipedia.org/wiki?curid=1791416" title="Historia odkryć pierwiastków">
Historia odkryć pierwiastków



</doc>
<doc id="1791419" url="https://pl.wikipedia.org/wiki?curid=1791419" title="Nazewnictwo pierwiastków">
Nazewnictwo pierwiastków



</doc>
<doc id="1791421" url="https://pl.wikipedia.org/wiki?curid=1791421" title="Złomiska Turnia">
Złomiska Turnia

Złomiska Turnia (słow. "Zlomisková veža", niem. "Trümmertalturm", węg. "Omladék-völgyi-torony") – turnia stanowiąca zakończenie Siarkańskiej Grani w słowackich Tatrach Wysokich. Od Siarkana (a dokładniej Małego Siarkana) oddzielona jest Złomiską Przełączką. Wznosi się na wysokość 2147 m n.p.m. i wraz z Siarkańską Granią oddziela Dolinkę Smoczą od Złomiskiej Zatoki (obydwie są odgałęzieniami Doliny Złomisk). Turnia pocięta jest kilkoma niewielkimi żlebami, w jej południowo-zachodnim żebrze znajduje się ząb skalny.
Po raz pierwszy wszedł na turnię 27 lipca 1907 r. August Otto z przewodnikiem Johannem Breuerem. Nie zastali oni żadnych śladów wcześniejszego pobytu ludzi na turni, zauważyli natomiast kopczyki z kamieni na południowej grani Siarkana. Pierwsze wejście zimowe: Lajos Rokfalusy, 9 grudnia 1911 r.
Nie prowadzi tu żaden szlak turystyczny, turnia dostępna jest tylko dla taterników. Na szczyt Złomiskiej Turni można wejść wieloma drogami. Według Witolda Henryka Paryskiego najłatwiejsze wejścia są od Złomiskiej Przełączki i z dolnego brzegu Złomiskowej Równi. Ze szczytu ładny widok na Dolinę Złomisk i Grań Baszt.

</doc>
<doc id="1791422" url="https://pl.wikipedia.org/wiki?curid=1791422" title="Ka-226">
Ka-226

Ka-226 – rosyjski śmigłowiec wielozadaniowy zaprojektowany w wytwórni Kamowa. Jest jedynym rosyjskim śmigłowcem, w którym od początku zakładano użycie silników niebędących wytworem rodzimej produkcji.
Historia.
Ka-226 został zaprojektowany z myślą o wypełnianiu zadań, które do tej pory były domeną Mi-1 oraz Ka-26. Prototyp śmigłowca oblatano 4 września 1997 roku, pierwszy egzemplarz seryjny w barwach rosyjskiego Ministerstwa do Spraw Nadzwyczajnych wzbił się w powietrze 28 marca 2001 roku. Produkcja seryjna ruszyła w zakładach mieszczących się w Orenburgu i miejscowości Kumiertau po podpisaniu w 1999 roku kontraktu na budowę pomiędzy Ministerstwem a Kamowem. Użytkownikami śmigłowców została Federalna Służba Bezpieczeństwa, moskiewska policja i przedsiębiorstwo Gazprom. Maszyna ma się znaleźć również na wyposażeniu Rosyjskiego Lotnictwa Sił Lądowych. 6 stycznia 2011 roku ogłoszono wstępne zamówienie na sześć sztuk Ka-226, napędzanych silnikami turbowałowymi Rolls-Royce 250. Docelowo lotnictwo armii planuje nabyć 40 sztuk śmigłowców w wersji Ka-226T, napędzanych silnikami Turbomeca Arrius 2G1. Realizacja całego zamówienia przewidywana jest do 2020 roku. Ka-226 ma być używany do szkolenia załóg śmigłowców Ka-52 oraz pełnić rolę maszyny ogólnego przeznaczenia. W marcu 2012 roku pierwsza piątka Ka-226 trafiła do ośrodka szkoleniowego w Saratowie. Seryjny śmigłowiec ma być wytwarzany w fabryce w Ułan Ude.
W maju 2015 roku Indie wybrały Ka-226T jako podstawową, lekką maszynę dla swojej marynarki i sił lądowych. Decyzję o zakupie 200 śmigłowców Ka-226T indyjski rząd podjął 13 maja 2015 roku. W dalszej kolejności, 24 grudnia tego samego roku podpisano porozumienie o uruchomieniu na terenie Indii licencyjnej budowy śmigłowców. Śmigłowce wytwarzane w Indiach, w wybudowanych specjalnie w tym celu zakładach w Tumakuru będą miały francuskie silniki Turbomeca Arrius 2G1.
Pojedynczy Ka-226 trafił na wyposażenie 10. Brygady Lotnictwa Morskiego ukraińskiego lotnictwa marynarki wojennej. Jednostka na co dzień stacjonuje w bazie lotniczej Kulbakino koło Mikołajowa. Śmigłowiec pierwotnie przeznaczony był dla Państwowej Służby Ukrainy ds. Sytuacji Nadzwyczajnych, jednak z powodów administracyjnych nigdy do niej nie trafił. 8 czerwca 2018 roku zakończono proces przekazywania maszyny nowemu właścicielowi. W brygadzie, Ka-226 będzie wykorzystywany do zadań ewakuacji medycznej oraz transportu VIP. W trakcie realizacji zadań ewakuacyjnych, na pokładzie może znaleźć się dwóch pacjentów na noszach, członek personelu medycznego oraz sprzęt medyczny. Do zadań transportowych, maszyna może przewieźć maksymalnie sześciu pasażerów.
Konstrukcja.
Maszyna posiada typowy dla konstrukcji Kamowa układ dwóch, współosiowych, trójłopatowych wirników zwany również układem Kamowa. Łopaty wirników wykonane są z kompozytów węglowych. Ważną cechą śmigłowca jest jego modułowa budowa, kabina transportowa może być łatwo i szybko zmieniana na moduł wyposażony w zależności do wykonywanego zadania. Śmigłowiec napędzany jest dwoma silnikami turbowałowymi Rolls-Royce Allison 250-C20R2. W przypadku wersji przeznaczonej dla Służby Bezpieczeństwa przewiduje się zamontowanie mocniejszych silników Turbomeca Arrius 2G2. Maszyna posiada cyfrową awionikę umożliwiającą loty w każdych warunkach pogodowych niezależnie od pory dnia.

</doc>
<doc id="1791424" url="https://pl.wikipedia.org/wiki?curid=1791424" title="Herb Krzepic">
Herb Krzepic

Herb Krzepic – jeden z symboli miasta Krzepice i gminy Krzepice w postaci herbu.
Wygląd i symbolika.
Herb przedstawia dwie wieże połączone ze sobą, zwieńczone spiczastymi daszkami i posiadające po jednym otworze strzelniczym. Spoza wieży, po heraldycznie prawej stronie, wystaje skrzydło i szpon orła. Po heraldycznie lewej widoczny jest motyw wici roślinnej. Całość kompozycji dopełniają dwie sześciopromienne gwiazdy, występujące u góry, po bokach zwieńczenia wież warownych.
Historia.
Najstarszy znany herb miasta zachował się na odciskach pieczęci pochodzącej z XV w. W polu pieczęci znajduje się herb a w otoku pieczęci umieszczony był napis w języku łacińskim "S(igillum) civitatis crzepicensis", jednak nie jest on przedstawiony na współczesnym herbie.
Z herbu Krzepic zaczernięto element herbu powiatu kłobuckiego – orle skrzydło.

</doc>
<doc id="1791425" url="https://pl.wikipedia.org/wiki?curid=1791425" title="Herb gminy Krzepice">
Herb gminy Krzepice



</doc>
<doc id="1791426" url="https://pl.wikipedia.org/wiki?curid=1791426" title="Południowa boczna grań Wysokiej">
Południowa boczna grań Wysokiej



</doc>
<doc id="1791428" url="https://pl.wikipedia.org/wiki?curid=1791428" title="Bischoff">
Bischoff

Bischoff:

</doc>
<doc id="1791429" url="https://pl.wikipedia.org/wiki?curid=1791429" title="Gwary palatynackie">
Gwary palatynackie

Gwary palatynackie ("Pfälzisch/Pälzisch") – zespół gwar zachodniofrankijskich języka niemieckiego używany w dolinie Renu w okolicy miast Zweibrücken, Kaiserslautern, Alzey, Wormacja, Mannheim, Heidelberg, Spira, Wörth am Rhein i na granicy z Alzacją (Francja). Język pensylwański wykształcił się na bazie gwar palatynackich używanych przez Niemców, którzy emigrowali do USA w okresie od XVII do XIX w. Przez niektóre organizacje, takie jak np. SIL International, etnolekt ten uważany jest za odrębny od niemieckiego język palatynacki.
Etnolekt palatynacki dzieli się na dwa zespoły gwarowe:
Poniższa tabela przedstawia różnice między językiem standardowym i etnolektem palatynackim w obu odmianach:

</doc>
<doc id="1791431" url="https://pl.wikipedia.org/wiki?curid=1791431" title="Songshan Puji">
Songshan Puji

Songshan Puji (chiń. 嵩山普寂, pinyin "Sōngshān Pǔjì"; kor. 숭산보적 "Sungsan Pojŏk"; jap. "Sūzan Fujaku"; wiet. "Tung Sơn Phổ Tịch"; ur. 651, zm. 739) – chiński mistrz chan Północnej szkoły chanu (chiń. „nanzong chan”), uczeń Yuquana Shenxiu.
Życiorys.
Pochodził z rodziny o tradycjach pustelniczych. Jako dziecko wykazywał się dużymi zdolnościami i studiował tradyjne chińskie przedmioty – najpewniej więc chińską klasykę, kanon konfucjański oraz teksty taoistyczne.
Jego studia buddyjskie zaczęły się w Daliang (w tej samej okolicy, z której pochodził Shenxiu). Szczególnie mocno zainteresowany był "Sutrą Lotosu", teoriami jogaczary, "Traktatem o przebudzeniu wiary w mahajanie" oraz innymi śastrami (traktatami).
Nowicjuszem został w Luoyangu u nauczyciela Duana. Następnie studiował Winaję w nauczyciela Jinga z Nanquan w pow. Guichi prowincji Anhui. W 688 r. przyjął mnisią ordynację, także u Jinga, który przeprowadził ceremonię.
Po zdecydowaniu, że pragnie poświęcić się praktyce medytacji, Puji udał się do mistrza Luzhou Faru (638–689) z klasztoru Szaolin. Ponieważ mistrz ten już zmarł, następnego dnia poszedł do klasztoru Yuquan, w którym opatem był wówczas Shenxiu.
Pod jego kierunkiem Puji praktykował przez 5 lat. Studiował także takie sutry jak "Siyi jing" i "Lankavatara Sutra". Po kolejnych 2 latach, kiedy był posłańcem mistrza, Puji około 696 r. przeniósł się na górę Song. Jego oficjalna ordynacja odbyła się w latach 701–705, po której został zarejestrowany w klasztorze Songyue.
Po śmierci Shenxiu został oficjalnie wyznaczony na lidera uczniów zmarłego mistrza. Z informacji biograficznych wynika, że pozycję tę odrzucił. Jednak olbrzymia liczba uczniów, którą przyciągnął później, zdaje się świadczyć, że ostatecznie stanowisko to przyjął.
W 725 r. Puji przeniósł się do klasztoru Jingai w Luoyangu. W tym czasie Laoshan Yifu (661–736) wraz z cesarzem Xuanzongiem przebywali w Luoyangu i Puji został wyznaczony opatem klasztoru Xingtang w tej stolicy.
W 735 r. Puji udał się ponownie do Chang’anu, gdzie zgromadził na wykładach wielką liczbę „dobrze urodzonych” ludzi. Prawdopodobnie przebywał także u mistrza Yifu w końcowych godzinach jego życia.
W 739 r. powrócił do klasztoru Xingtang, w którym spędził resztę życia.
Znaczenie mistrza.
Puji jest uważany za najważniejszego ucznia mistrza Shenxiu.
W czasie swojej 30-letniej kariery mistrza chan miał, według tekstu z 772 r., 10 000 uczniów, z czego 63 było głównymi uczniami. Informacje zachowały się zaledwie o kilku. Jego działalność spowodowała, że mimo ataku na mistrza Shenxiu i całą północną szkołę ze strony mistrza Hezego Shenhui w 730 r., szkoła północna rozrastała się przez cały VIII w. i aż do początku wieku X.
Co więcej, dwóch jego uczniów, Nanyue Mingcan i Daoxuan, działało na południu. W następnym pokoleniu z 14 mistrzów, o których zachowały się informacje, aż 9 działało na południu.
Mistrz winai i ogólnie bardzo wszechstronny buddysta – Daoxuan – przeniósł m.in. nauki szkoły północnej do Japonii, jednak kraj ten na dojrzenie do chanu (jap. zenu) potrzebował jeszcze 500 lat.
Linia przekazu Dharmy zen.
Pierwsza liczba oznacza liczbę pokoleń od Pierwszego Patriarchy chan w Indiach Mahakaśjapy.
Druga liczba oznacza liczba pokoleń od Pierwszego Patriarchy chan w Chinach Bodhidharmy.
Trzecia liczba oznacza początek nowej linii przekazu w innym kraju.

</doc>
<doc id="1791433" url="https://pl.wikipedia.org/wiki?curid=1791433" title="Puji">
Puji



</doc>
<doc id="1791436" url="https://pl.wikipedia.org/wiki?curid=1791436" title="Mlandżi">
Mlandżi

Mlandżi ( a. ) – masyw górski w południowo-wschodnim Malawi, w 2000 roku wpisany na listę rezerwatów biosfery UNESCO. Najwyższy szczyt Sapitwa wznosi się na wysokość 3002 m n.p.m., co czyni go najwyższym szczytem kraju. 
Występuje tu duża różnorodność gatunków roślin i zwierząt, w tym liczne gatunki endemiczne, takie jak "Widdringtonia whytei". W krajobrazie dominują wiecznie zielone lasy twardolistne i zarośla sawannowe, w wyższych partiach gór także roślinność wysokogórska. 
Podstawą gospodarki miejscowej ludności jest rolnictwo i pasterstwo, a także pozyskiwanie roślin leczniczych i turystyka. Masyw Mlandżi ma też duże znaczenie kulturowe – uważany jest za siedzibę duchów przodków i odbywają się tam tradycyjne obrzędy.

</doc>
<doc id="1791437" url="https://pl.wikipedia.org/wiki?curid=1791437" title="Sapitwa">
Sapitwa



</doc>
<doc id="1791438" url="https://pl.wikipedia.org/wiki?curid=1791438" title="Mulanje">
Mulanje



</doc>
<doc id="1791439" url="https://pl.wikipedia.org/wiki?curid=1791439" title="Mlanje">
Mlanje



</doc>
<doc id="1791440" url="https://pl.wikipedia.org/wiki?curid=1791440" title="K-1 World Grand Prix 2003 Preliminary Moscow">
K-1 World Grand Prix 2003 Preliminary Moscow

K-1 World Grand Prix 2003 Preliminary Moscow – gala kickboxingu organizacji K-1, która odbyła się w hali Krylia Sowietow Hall w dniu 28 maja 2003.
Walka rezerwowa.
Walka na zasadzach K-1: 3 rundy x 3 min. + 1 runda dodatkowa.

</doc>
<doc id="1791444" url="https://pl.wikipedia.org/wiki?curid=1791444" title="Jim Bellamy">
Jim Bellamy

James Francis "Jim" Bellamy (ur. 11 września 1881, zm. 1969) – piłkarz występujący na pozycji pomocnika. Grał w wielu klubach The Football League, m.in. Woolwich Arsenal, Burnley i Fulham.

</doc>
<doc id="1791449" url="https://pl.wikipedia.org/wiki?curid=1791449" title="Topolski">
Topolski

Topolski, Topolska:

</doc>
<doc id="1791450" url="https://pl.wikipedia.org/wiki?curid=1791450" title="Topolska">
Topolska



</doc>
<doc id="1791451" url="https://pl.wikipedia.org/wiki?curid=1791451" title="Topolsky">
Topolsky



</doc>
<doc id="1791456" url="https://pl.wikipedia.org/wiki?curid=1791456" title="Pijawnik">
Pijawnik

Pijawnik, stróż krokodyli, żwirowiec nilowy ("Pluvianus aegyptius") – gatunek ptaka będącego jedynym przedstawicielem rodziny pijawników (Pluvianidae) z rzędu siewkowych (Charadriiformes). Występuje w Afryce Subsaharyjskiej, aż po centralną część kontynentu. Nie jest zagrożony.
Taksonomia.
Po raz pierwszy zgodnie z zasadami nazewnictwa binominalnego gatunek ten opisał Karol Linneusz w 1758 w 10. edycji "Systema Naturae" pod nazwą "Charadrius ægyptius"; jako miejsce typowe wskazał Egipt. Linneusz opierał się na badaniach swego współpracownika Fredrika Hasselqvista (1722–1752), którego notatki z wyprawy na Bliski Wschód opublikował w 1757. Obecnie (2022) Międzynarodowy Komitet Ornitologiczny umieszcza pijawnika w monotypowym rodzaju "Pluvianus" jako "P. aegyptius"; nie wyróżnia podgatunków. W 2007 pijawnik został wydzielony ze żwirowcowatych do osobnej rodziny pijawników (Pluvianidae); ma ona osobną linię rozwojową, stanowi grupę zewnętrzną wobec siewkowatych i spokrewnionych gatunków.
Morfologia.
Długość ciała wynosi 19–22 cm, masa ciała – 73–92 g, rozpiętość skrzydeł – 47–51 cm. Środek grzbietu, wierzch głowy, szeroki pasek przebiegający przez oko i drugi, okalający pierś, mają kolor czarny, dookoła czarnych obszarów rosną białe pióra. Brew biała. Pokrywy i sterówki szaroniebieskie, przy czym sterówki wyróżniają się białymi końcówkami. Na skrzydle można dostrzec wyraźny, czarno-biały wzór; utworzony jest z białego pola na lotkach i sterówkach oraz skośnego, czarnego pasa biegnącego przez każde ze skrzydeł oraz końce lotek. Skrzydło od spodu czysto białe, jednak również występuje czarny, ukośny pas. Pozostałą część spodu ciała porastają pióra barwy od kremowej po płową. Dziób czarny, nogi i stopy szaroniebieskie. W upierzeniu nie występuje dymorfizm płciowy. Osobniki młodociane są podobne do dorosłych, jednak mają rdzawobrązowe pokrywy skrzydłowe mniejsze i średnie, do tego ich pióra na grzbiecie są brązowawo obrzeżone.
Zasięg występowania.
Pijawnik występuje w Afryce Subsaharyjskiej – od Senegalu po zachodnią Erytreę i zachodnią Etiopię, dalej na południe do północnej Demokratycznej Republiki Konga i północnej Ugandy, dalej wąskim pasem do niższej części zlewiska rzeki Kongo i skrajnie północnej części Angoli. Dawniej zasięg pijawnika sięgał dalej na północ, wzdłuż Nilu aż po Egipt; obecnie gatunek wymarł w tych obszarach. Pijawnik zasiedla okolice nizinnych rzek z pasami piachu lub żwiru. Unika obszarów silnie zalesionych oraz estuariów. Często pojawia się w okolicach rzek w pobliżu osiedli ludzkich, np. w Tompari Ferry w Sierra Leone. Ogółem gatunek osiadły, jednak podejmuje na skalę lokalną wędrówki związane ze zmianą poziomu wody w rzekach.
Pożywienie.
Pijawniki żywią się bezkręgowcami, w tym małżami, owadami wodnymi; ma również zjadać nasiona oraz fragmenty rybich trucheł. Żeruje zarówno zbierając pokarm z powierzchni, jak i m.in. łapiąc owady w biegu, przeczesując piasek lub szukając zdobyczy pod kamieniami. Nie ma dowodów na zjadanie przez pijawniki owadów z paszczy krokodyli.
Rozród.
Na północ od równika pijawniki gniazdują od stycznia do maja, kiedy poziom wód jest niski; stwierdzono jednak małe pisklę w Ghanie pod koniec listopada. Brak informacji o sezonie lęgowym w południowej części zasięgu. Przedstawiciele "P. aegyptius" są monogamiczni, gniazdują samotnie. Gniazdo to głęboki dołek, niewyściełany; umieszczony jest na piaszczystym łachu. Zniesienie liczy 2–3 jaja o żółtobrązowej skorupce, ozdobionej czarnobrązowymi i szarymi kropkami. Znane wymiary jaj to 28,4–33,9 mm na 23–24,4 mm, zaś masa 8,51–10,48 g. Inkubacja trwa 28–31 dni, wysiadują oba ptaki z pary. Rankiem samiec i samca mogą zmieniać się nawet co 4 godziny, jednak w najgorętszych porach dnia zmieniają się co około 10–20 minut. Podczas wysiadywania jaja są przynajmniej częściowo zagrzebane, zaś ptaki w najgorętszych porach doby zwilżają piasek z pomocą wody wsiąkniętej w pióra na brzuchu, aby schłodzić jaja. Pisklęta klują się pokryte z wierzchu czarno-płowymi plamami, za to od każdego ich oka w tył biegnie biała linia; na karku zbiegające się linie tworzą plamę. Młode opuszczają gniazdo już w pierwszym dniu życia, jednak nim nie osiągną 3–4 tygodni, rodzice nadal mogą przykrywać je piaskiem. Ponadto chłodzą pisklęta namoczonymi piórami na brzuchu. Młode w wieku około 7 dni potrafią samodzielnie żerować; przypuszczalnie są w pełni opierzone po 30–35 dniach życia.
Status i zagrożenia.
IUCN uznaje pijawnika za gatunek najmniejszej troski (LC, "Least Concern") nieprzerwanie od 1988 (stan w 2021). BirdLife International podaje liczebność populacji 15–57 tysięcy dorosłych osobników, a jej trend ocenia jako spadkowy. Zagrożeniem dla gatunku jest przekształcanie środowiska wskutek budowy tam.

</doc>
<doc id="1791458" url="https://pl.wikipedia.org/wiki?curid=1791458" title="Żwirowiec nilowy">
Żwirowiec nilowy



</doc>
<doc id="1791459" url="https://pl.wikipedia.org/wiki?curid=1791459" title="Zamek Grodztwo w Kamiennej Górze">
Zamek Grodztwo w Kamiennej Górze

Zamek Grodztwo w Kamiennej Górze (niem. "Kreppelhof") – ruiny zamku w Kamiennej Górze w województwie dolnośląskim w Sudetach Środkowych.
Około 1560-1565 roku lokalna gałąź rodu Schaffgotschów zainicjowała przebudowę starej wieży obronnej na jedną z najokazalszych rezydencji pałacowych na Dolnym Śląsku. Przypuszczalnie najpierw wzniesiono podłużny dom stanowiący skrzydło południowe, tuż po tym dostawiono prostopadłe skrzydło wschodnie, a starą wieżę stojącą od zachodu wtopiono w nową strukturę tworzącą skrzydło wjazdowe. Być może w latach 80. XVI wieku, całość dopełniło skrzydło czy raczej łącznik oraz mur kurtynowy zamykające dziedziniec od północy.
Zamek w połowie XVIII wieku był własnością hrabiego von Promnitz, który w 1765 roku podarował go swojemu siostrzeńcowi, hrabiemu Christianowi Friedrichowi zu Stolberg-Wernigerode.
W dniu 11 stycznia 1904 roku w zamku odbyło się wesele Armgardy hrabiny zu Stolberg-Wernigerode, damy dworu niemieckiej cesarzowej, córki Udo hrabiego zu Stolberg-Wernigerode, ówczesnego właściciela zamku. Zawarła ona wówczas związek małżeński z komandorem-podporucznikiem Oskarem hrabią von Platten zu Hallermund. W uroczystości uczestniczył cesarz Wilhelm II. Było to jedno z najbardziej znanych i najczęściej opisywanych wesel w ówczesnych Prusach.
Budowla pozostawała w rękach rodziny zu Stolberg-Wernigerode do 1945 roku. W 1964 roku uległa zniszczeniu w wyniku pożaru.
Ruiny zamku 27 lipca 1951 r. zostały wpisane do rejestru zabytków - A/5503/290. Obok ruin zamku przetrwały fragmenty założenia parkowego, które zostały wpisane do rejestru 15 czerwca 1979 r. (nr rej.: A/5368/527/J).

</doc>
<doc id="1791460" url="https://pl.wikipedia.org/wiki?curid=1791460" title="Górka Lasku">
Górka Lasku

Górka Lasku – osada w Polsce położona w województwie świętokrzyskim, w powiecie kieleckim, w gminie Strawczyn.
W latach 1975–1998 miejscowość administracyjnie należała do województwa kieleckiego.

</doc>
<doc id="1791461" url="https://pl.wikipedia.org/wiki?curid=1791461" title="Podgace">
Podgace

Podgace – wieś w Polsce położona w województwie świętokrzyskim, w powiecie kieleckim, w gminie Strawczyn.
W latach 1975–1998 miejscowość administracyjnie należała do województwa kieleckiego.

</doc>
<doc id="1791462" url="https://pl.wikipedia.org/wiki?curid=1791462" title="Złomiska Przełączka">
Złomiska Przełączka

Złomiska Przełączka (słow. "Zlomisková bránka", niem. "Drachenseescharte", węg. "Sárkány-tavi-rés") – przełączka pomiędzy Złomiską Turnią a Siarkanem (dokładniej Małym Siarkanem) w słowackich Tatrach Wysokich. Znajduje się w Siarkańskiej Grani – bocznej, południowej grani Wysokiej i położona jest bliżej wierzchołka Złomiskiej Turni. Z obydwu stoków przełączki opadają niewielkie żleby. Od zachodniej strony żleb opada do Dolinki Smoczej, jest szeroki i piarżysty, górą rozdwojony, jedna z jego gałęzi prowadzi na przełączkę. Od wschodniej strony żleb opada do Złomiskiej Zatoki (odgałęzienie Doliny Złomisk), górą ma postać kruchej i piarżystej rynny, dołem jest szeroki i trawiasty.
Nie prowadzi tutaj żaden szlak turystyczny, przełączka używana jest przez taterników głównie jako dostęp do Siarkańskiej Grani. Czasami jednak może być wykorzystana jako praktyczne przejście z Doliny Złomisk do Dolinki Smoczej. Wejście ze Złomiskiej Zatoki na Złomiską Przełączkę jest w tatrzańskiej skali trudności bardzo łatwe, z Dolinki Smoczej łatwe.
Pierwsze znane wejścia:

</doc>
<doc id="1791463" url="https://pl.wikipedia.org/wiki?curid=1791463" title="Śliwiny (województwo świętokrzyskie)">
Śliwiny (województwo świętokrzyskie)

Śliwiny – wieś w Polsce położona w województwie świętokrzyskim, w powiecie kieleckim, w gminie Strawczyn. Miejscowość wchodzi w skład sołectwa Ruda Strawczyńska.
W latach 1975–1998 miejscowość administracyjnie należała do województwa kieleckiego.

</doc>
<doc id="1791465" url="https://pl.wikipedia.org/wiki?curid=1791465" title="Widoma">
Widoma



</doc>
<doc id="1791467" url="https://pl.wikipedia.org/wiki?curid=1791467" title="Just a Little Bit of You">
Just a Little Bit of You

Just a Little Bit of You – singel Michaela Jacksona z albumu "Forever, Michael". Dotarł do 4 miejsca na liście R&amp;B Singles Chart i do 23 na liście Hot 100 w Stanach Zjednoczonych. Utwór był wykonywany na żywo przez The Jackson 5 na "American Bandstand" i "Soul Train" w roku 1975 oraz w "The Jacksons TV Series" w 1977.

</doc>
<doc id="1791468" url="https://pl.wikipedia.org/wiki?curid=1791468" title="Mistrzostwa Świata Strongman 2009">
Mistrzostwa Świata Strongman 2009

Mistrzostwa Świata Strongman 2009 – doroczne, indywidualne zawody
siłaczy.
Rundy kwalifikacyjne.
WYNIKI KWALIFIKACJI
Data: 26, 27, 28, 29 września 2009 r.
Miejsce: Valletta, Birgu, Golden Bay 
Do finału kwalifikuje się dwóch najlepszych zawodników z każdej grupy.
Grupa 1
Grupa 2
Grupa 3
Grupa 4
Grupa 5
Finał.
FINAŁ – WYNIKI SZCZEGÓŁOWE
Data: 1, 2, 3 października 2009 r.
Miejsce: Valletta, Wied iz-Zurrieq 

</doc>
<doc id="1791469" url="https://pl.wikipedia.org/wiki?curid=1791469" title="John Byrne">
John Byrne

John Frederick Byrne (ur. 1 lutego 1961 w Manchesterze) – piłkarz irlandzki grający na pozycji napastnika.
Kariera klubowa.
Karierę piłkarską Byrne rozpoczął w York City. W sezonie 1979/1980 zadebiutował w nim w Division Four, a od następnego sezonu był podstawowym zawodnikiem tego zespołu. W 1984 roku awansował z York do Division Three, a w trakcie sezonu 1984/1985 odszedł do Queens Park Rangers. 27 października 1984 zadebiutował w Division One w przegranym 0:2 wyjazdowym spotkaniu z Norwich City. Przez 4 sezony był podstawowym zawodnikiem QPR i występował w nim w najwyższej klasie rozgrywkowej Anglii.
Latem 1988 roku Byrne odszedł do drugoligowego francuskiego Le Havre AC. Po dwóch latach powrócił na Wyspy Brytyjskie i został piłkarzem Brighton &amp; Hove Albion. Jesienią 1992 przeszedł do Sunderlandu, a pod koniec roku stał się piłkarzem grającego w Division One, londyńskiego Millwall F.C. Jeszcze w trakcie sezonu 1992/1993 został wypożyczony do Brighton &amp; Hove Albion. Latem 1993 podpisał kontrakt z Oxford United, z którym w 1994 roku spadł do Division Two. Następnie do 1996 roku grał w Brighton &amp; Hove Albion i w jego barwach zakończył karierę piłkarską.
Kariera reprezentacyjna.
Pomimo że Byrne urodził się w Anglii, to reprezentował barwy Irlandii. W reprezentacji zadebiutował 5 lutego 1985 roku w przegranym 1:2 towarzyskim spotkaniu z Włochami. W 1988 roku został powołany przez selekcjonera Jacka Charltona do kadry na Euro 88. Był tam jednak rezerwowym i nie rozegrał żadnego spotkania, podobnie jak w 1990 roku na Mistrzostwach Świata we Włoszech. Od 1985 do 1993 roku rozegrał w kadrze narodowej 23 mecze i zdobył 4 gole.

</doc>
<doc id="1791470" url="https://pl.wikipedia.org/wiki?curid=1791470" title="Widoma (województwo świętokrzyskie)">
Widoma (województwo świętokrzyskie)

Widoma – wieś w Polsce położona w województwie świętokrzyskim, w powiecie kieleckim, w gminie Strawczyn.
W latach 1975–1998 miejscowość administracyjnie należała do województwa kieleckiego.

</doc>
<doc id="1791471" url="https://pl.wikipedia.org/wiki?curid=1791471" title="Salsa verde">
Salsa verde

Salsa verde – wspólna nazwa dla wielu odmian sosów, złożonych głównie z ziół. Sosy te znane są w różnych krajach pod różnymi nazwami, np: jako: "salsa verde" we Włoszech i w Meksyku, "sauce verte" we Francji czy "grüne Soße" w Niemczech.
Sos ma prawdopodobnie bliskowschodnie pochodzenie i został przyniesiony do Italii przez rzymskie legiony. Stamtąd rozpowszechnił się na pozostałe kraje.
Włoska salsa verde to zimny sos złożony głównie z natki pietruszki, octu, kaparów, czosnku, cebuli, anchois i oliwy z oliwek. Składniki są siekane, a następnie mieszane z oliwą. Innymi, często używanymi składnikami są: bazylia, mięta, szczypior. Meksykańska salsa verde składa się z tomatillos, cebuli, kolendry, soku z limonek i papryczek chili.

</doc>
<doc id="1791473" url="https://pl.wikipedia.org/wiki?curid=1791473" title="Zaskale (powiat kielecki)">
Zaskale (powiat kielecki)

Zaskale – wieś w Polsce położona w województwie świętokrzyskim, w powiecie kieleckim, w gminie Strawczyn.
W latach 1975–1998 miejscowość administracyjnie należała do województwa kieleckiego.
Miejscowość wchodzi w skład sołectwa Niedźwiedź.

</doc>
<doc id="1791474" url="https://pl.wikipedia.org/wiki?curid=1791474" title="We’re Almost There">
We’re Almost There

We're Almost There – singel Michaela Jacksona z albumu "Forever, Michael". Dotarł do 7 miejsca na liście R&amp;B Singles Chart oraz do 54 miejsca na liście Hot 100 w Stanach Zjednoczonych. Utwór był wykonywany na żywo na American Bandstand w styczniu 1975 roku. Piosenka została użyta również jako strona B singla "Happy" w Wielkiej Brytanii w 1983. Remiks DJ Spinna wydany na japońskiej kompilacji "Soul Source - Jackson 5 Remixes 2" wydanej w 2001 zawiera rozszerzoną partię wokalną.

</doc>
<doc id="1791477" url="https://pl.wikipedia.org/wiki?curid=1791477" title="Puma concolor costaricensis">
Puma concolor costaricensis



</doc>
<doc id="1791478" url="https://pl.wikipedia.org/wiki?curid=1791478" title="Akta spraw">
Akta spraw



</doc>
<doc id="1791481" url="https://pl.wikipedia.org/wiki?curid=1791481" title="John Edward Taylor">
John Edward Taylor

John Edward Taylor OMI (ur. 15 listopada 1914 w East Saint Louis, zm. 9 września 1976 w Sztokholmie) – amerykański duchowny katolicki, biskup ordynariusz sztokholmski od 1962 r.
Życiorys.
John Taylor urodził się w 1914 r. w East Saint Louis, w stanie Illinois. Po ukończeniu szkoły średniej zdecydował się wstąpić do zakonu oblatów oraz podjął studia teologiczne, które ukończył w 1940 r. W tym samym roku otrzymał święcenia kapłańskie. Przez następne kilkanaście lat pracował jako misjonarz w parafiach należących do jego zgromadzenia.
2 lipca 1962 r. został wyznaczony przez papieża Jana XXIII na ordynariusza sztokholmskiego. Konsekracja biskupia miała miejsce 21 września 1962 r. w Niebieskim Hallu ratusza w Sztokholmie, a transmitowana była przez telewizję Przyszło mu zarządzać diecezją liczącą wówczas ponad 30 tys. wiernych, którym posługiwało 73 kapłanów.
W 1963 r. otworzył pierwszy od czasów reformacji zamknięty klasztor karmelitów w Glumslöv, co wywołało burzliwą dyskusję w Riksdagu, trwającą kilka dni. Po 1965 r. wprowadzał w życie postanowienia soboru watykańskiego II, m.in. odnośnie do sprawowania liturgii w języku szwedzkim. Wprowadzenie wszystkich reform zajęło mu cztery lata.
W 1966 r. pierwszy raz w historii szwedzkiego Kościoła katolickiego szwedzka telewizja państwowa transmitowała na żywo niedzielną mszę świętą z kościoła św. Eugenii. W 1968 r. uczestniczył w Walnym Zgromadzeniu Światowej Rady Kościołów, która odbywała się w Uppsali jako reprezentant kościoła rzymskokatolickiego. W tym okresie stale wzrastała liczba katolików w Szwecji za sprawą emigrantów z Ameryki Łacińskiej, Jugosławii, NRD, Węgier i Polski.
W latach 1970–1973 był przewodniczącym Konferencji Episkopatu Skandynawii. Zmarł w 1976 r. w Sztokholmie.

</doc>
<doc id="1791483" url="https://pl.wikipedia.org/wiki?curid=1791483" title="Terapia tańcem">
Terapia tańcem

Terapia tańcem, terapia tańcem i ruchem, choreoterapia (z ang. dance movement therapy – DMT), jest techniką należącą do szerokiego nurtu arteterapii (terapii poprzez sztukę). Zgodnie z definicją Amerykańskiego Stowarzyszenia Terapii Tańcem (ADTA), terapia tańcem opiera się na wykorzystaniu ruchu jako procesu, który zwiększa fizyczną, psychiczną i duchową integrację człowieka. Podstawowe elementy tańca – ruch i rytm stają się drogą do uzyskania harmonii ciała i umysłu, ułatwiają poznanie siebie i swoich emocji, a także porozumiewanie się z innymi ludźmi. Terapia tańcem i ruchem zwana również psychoterapią tańcem i ruchem (z ang. dance movement psychotherapy – DMP) definiowana jest jako psychoterapeutyczne wykorzystanie ekspresyjnego ruchu oraz tańca, poprzez który człowiek może zaangażować się w proces prowadzący do osobistej integracji: fizycznej, emocjonalnej, poznawczej i społecznej.
Więcej o metodzie.
Terapia tańcem i ruchem (DMT) należy do nurtu psychoterapii zorientowanych na działanie (podobnie jak terapia Gestalt), jest także formą artepsychoterapii. Oparta jest na idei, że ciało i umysł są nierozłączne – ruch ciała odzwierciedla wewnętrzny stan emocjonalny człowieka, zaś zmiany w ruchu mogą prowadzić do zmian w psychice, tym samym wspomagając jego rozwój. W odróżnieniu od będącej metodą komplementarną choreoterapii, psychoterapia tańcem i ruchem może być stosowana jako samodzielna metoda leczenia. Choreoterapia najlepsze efekty w pracy terapeutycznej (stosowanej w psychiatrii) przynosi jako metoda uzupełniająca proces leczenia farmakologicznego oraz psychoterapii werbalnej, to też bazuje na pracy teamu terapeutycznego.
Od narodzin tej formy terapii na początku lat 40., DMT zyskała na świecie dużą popularność, początkowo jako forma psychoterapii dostępna osobom, które mają trudności z werbalnym porozumiewaniem się, z czasem jako metoda praktykowana w leczeniu wielu chorób i zaburzeń, stosowana zarówno w formie indywidualnej, jak i grupowej. Obecnie psychoterapię tańcem i ruchem praktykuje się w wielu szpitalach psychiatrycznych, onkologicznych, domach opieki społecznej, domach dziecka, ośrodkach leczenia uzależnień, a także w ramach programów promocji zdrowia psychicznego.
Historia.
Terapia tańcem i ruchem DMT wywodzi się z połączenia idei tańca współczesnego z teorią psychoterapii i wciąż ewoluuje. Początkowo bardziej zbliżona do tańca, praktykowana przez tancerzy, z czasem uległa metamorfozie tak, że została uznana za nurt psychoterapii. Obecnie w DMT szkolą się raczej absolwenci psychologii niż tańca, w pracy z pacjentami często nie stosuje się muzyki, taniec zaś bywa pojmowany bardzo szeroko – jako ruch. Nie każdy umie tańczyć, natomiast każdy się porusza – oddycha, wyraża się za pomocą gestów, wykorzystuje też ruch funkcjonalny do osiągania różnych celów. W wielu grupach DMT stosowany przez terapeutę ruch nie przypomina tańca – w potocznym jego rozumieniu. Nazwę „terapia tańcem i ruchem” jednak pozostawiono zarówno ze względów historycznych, jak i po to, by odróżnić DMT od pracy z ciałem, w której nie korzysta się z ruchu jako sztuki, jako środka artystycznego wyrazu.
Za główną pionierkę DMT uważa się Marian Chace, amerykańską tancerkę, która jako pierwsza, w 1942 r. wprowadziła terapię tańcem do świata zachodniej medycyny. Prowadząc własną szkołę tańca w Waszyngtonie zdała sobie sprawę z wpływu, jaki wywierają na studentów zajęcia z improwizacji ruchowej. Wkrótce zaproponowano jej pracę w szpitalu Św. Elżbiety – dużym szpitalu psychiatrycznym w Waszyngtonie, gdzie prowadziła skuteczną formę terapii z pacjentami, z którymi nie sposób było prowadzić psychoterapii werbalnej. W 1966 r. Chace stanęła na czele Amerykańskiego Stowarzyszenia Terapii Tańcem ADTA – założonej przez siebie i innych pionierów DMT organizacji.
W latach 70. i 80. miała miejsce tzw. druga fala rozwoju DMT. W tym czasie wielu terapeutów tańcem, chcąc pogłębić swoje rozumienie procesu terapii kończyło szkolenia z zakresu psychoterapii werbalnej. Pionierzy ci dokonywali integracji wiedzy o ruchu i interwencjach pozawerbalnych z teorią i praktyką psychoterapii werbalnej. W ten sposób powstały różne nurty: DMT w ujęciu psychodynamicznym, jungowskim, psychoanalitycznym, gelsztatowskim. W wyniku tej integracji DMT zaliczono do metod psychoterapii.
Psychoterapia tańcem i ruchem (DMT) a choreoterapia (TT) , (PT) i taniec terapeutyczny.
Psychoterapię tańcem i ruchem należy w pewnym sensie odróżnić od choreoterapii, chociaż w Polsce stosuje się te określenia zamiennie, to choreoterapia rozpatrywana jest na trzech poziomach tj. terapii tańcem, psychoterapii tańcem oraz tańca terapeutycznego. Każda z tych subspecjalności bazuje na ruchu i artystycznym wymiarze tańca. Istnieją między nimi jednak zasadnicze różnice.
Według Aleszko “choreoterapia to metoda lecznicza oparta o taniec wzbogacony o ćwiczenia muzyczno–ruchowe i improwizacje ruchowe do wybranej muzyki.” Taniec terapeutyczny może być stosowany jako metoda komplementarna, której celem najczęściej jest poprawa nastroju pacjentów, zwiększenie świadomości ciała, odniesienie korzyści społecznych. Od instruktora tańca terapeutycznego nie oczekuje się wyleczenia pacjenta z nerwicy (nerwica) czy depresji (depresja). Za główny czynnik leczący w tej formie choreoterapii uważany jest taniec, w terapii tańcem i psychoterapii tańcem jest nim relacja terapeutyczna. Metody te różnią się znacznie długością i zakresem szkolenia terapeutów. Od psychoterapeuty tańcem wymaga się ukończenia kompleksowego 4-letniego podyplomowego szkolenia obejmującego terapię własną, staż, praktykę kliniczną i superwizję. Podobnie od terapeuty tańcem, od którego poza 3-letnim szkoleniem, wymagana jest terapia własna (w tym trening interpersonalny, psychoterapia oraz własna terapia tańcem), staż asystencki u certyfikowanego terapeuty tańcem/psychoterapeuty tańcem, praktyka zawodowa i superwizje. Psychoterapia tańcem i terapia tańcem bazują na improwizacji ruchowej i procesie grupowym, w tańcu o charakterze terapeutycznym częściej jest spotykana nauka tańca, a instruktor modeluje prawidłowy sposób wykonania kroków i ćwiczeń.
Dla kogo terapia tańcem i ruchem?
Terapię tańcem i ruchem stosuje się najczęściej w pracy z osobami cierpiącymi na:
Badania naukowe.
Terapia tańcem i ruchem została poparta licznymi badaniami naukowymi w USA i Europie. Chociaż zdecydowana większość badań nad terapią tańcem to badania jakościowe, istnieją również meta-analizy badań ilościowych, które wykazały porównywalną z innymi formami terapii skuteczność DMT w zakresie obniżania poziomu lęku i depresyjności oraz zwiększania świadomości ciała i poprawy obrazu siebie. W Polsce od kilku lat ilościowe i jakościowe badania nad skutecznością choreoterapeii w psychiatrii prowadzi A. Rojewska-Nowak z Gliwickiego Ośrodka Leczenia Depresji i Nerwic, wykorzystująca tę formę terapii w pracy z grupami osób z zaburzeniami afektywnymi oraz nerwicowymi.
Organizacje.
Polskie Stowarzyszenie Choreoterapii – PTT w Poznaniu.
Zrzesza członków spośród osób, które ukończyły szkolenie choreoterapii lub uzyskały inne kwalifikacje zgodne z kryteriami przyjętymi przez Stowarzyszenie, co gwarantuje wysoki poziom świadczonych usług przez terapeutów będących jego członkami. Stowarzyszenie ustanowiło standardy profesjonalnych umiejętności choreoterapeutów (terapeutów i psychoterapeutów tańcem), a także instruktorów tańca terapeutycznego. Członkowie stowarzyszenia, którzy spełnili wymagania mogą starać się o certyfikat zawodu choreoterapeuty – terapeuty tańcem. W 2012 Stowarzyszenie zostaje przekształcone w Stowarzyszenie zawodowe, zrzeszające jako członków zwyczajnych, osoby posiadające Certyfikaty zawodu.
Polskie Stowarzyszenie Psychoterapii Tańcem i Ruchem (PSPTiR).
Zrzesza osoby, które ukończyły kompleksowe szkolenie w psychoterapii tańcem i ruchem. Powstało by dbać o wysokie standardy zawodu, normy etyczne, a także by propagować metodę. Stowarzyszenie akredytuje szkolenia oraz wystawia certyfikaty uprawniające do wykonywania zawodu.
Instytut DMT.
Powstał w 2004r. jako instytucja organizująca jak dotąd jedyne w Polsce kompleksowe, 4-letnie szkolenie w psychoterapii tańcem i ruchem, akredytowane przez PSPTiR oraz afiliowane przez Brytyjskie Stowarzyszenie Psychoterapii Tańcem i Ruchem ADMT UK. Szkolenie spełnia kryteria projektu ustawy o zawodzie psychoterapeuty, po jego ukończeniu można się ubiegać o certyfikat psychoterapeuty tańcem i ruchem.
American Dance Therapy Association.
Zrzesza członków spośród osób, które ukończyły akredytowane przez ADTA szkolenie DMT lub uzyskały tytuł magistra sztuki w zakresie DMT na jednym z uznanych kierunków studiów w USA. Po ukończeniu studiów/szkolenia i odbyciu wymaganego stażu klinicznego terapeuta uzyskuje certyfikat zarejestrowanego terapeuty tańcem i ruchem (R-DMT), uprawniającym do prowadzenia praktyki w specjalistycznym ośrodku objętym nadzorem terapeuty posiadającego certyfikat BC-DMT. Certyfikat BC-DMT jest wyższym stopniem kwalifikacji, uprawnia on do podjęcia prywatnej praktyki w zakresie terapii tańcem i ruchem.

</doc>
<doc id="1791484" url="https://pl.wikipedia.org/wiki?curid=1791484" title="Paris Bordone">
Paris Bordone

Paris Bordone lub Bordon (ur. przed 5 lipca 1500 (data chrztu) w Treviso, zm. 19 stycznia 1571 w Wenecji) – włoski malarz okresu odrodzenia, przedstawiciel późnorenesansowego malarstwa weneckiego.
Od 1508 przebywał w Wenecji, gdzie w latach 1508-1518 był uczniem Tycjana. Oddziałali na niego również Giorgione i Lorenzo Lotto. Pracował głównie dla mecenasów z północnych Włoch i południowych Niemiec, dokąd dwukrotnie wyjeżdżał na początku lat 40. i 50. XVI wieku Dotarł także do Polski. Dwukrotnie przebywał też w Fontainebleau.
Malował obrazy o tematyce religijnej, mitologicznej i rodzajowej oraz portrety i freski.

</doc>
<doc id="1791485" url="https://pl.wikipedia.org/wiki?curid=1791485" title="Iwan Isakow">
Iwan Isakow

Iwan Stiepanowicz Isakow, ros. Иван Степанович Исаков, orm. Հովհաննես Սթեփանի Իսակով (ur. w Adżykiencie w Azerbejdżanie, zm. 11 października 1967 w Moskwie) – radziecki oficer marynarki wojennej, admirał floty Związku Radzieckiego, szef sztabu i dowódca Floty Bałtyckiej Marynarki Wojennej ZSRR (1937–1938), I zastępca ministra Marynarki Wojennej ZSRR (1941–1943), szef Głównego Sztabu Marynarki Wojennej ZSRR (1946–1947), zastępca naczelnego dowódcy Marynarki Wojennej ZSRR (1947–1954), zastępca ministra Floty Morskiej ZSRR (1950–1954), Bohater Związku Radzieckiego (1965), deputowany do Rady Najwyższej ZSRR 1. kadencji.
Życiorys.
Służbę w marynarce rozpoczął w 1913. Ukończył Kadecki Korpus Morski w 1917. We Flocie Sowieckiej Rosji od 1918. Uczestniczył w wojnie domowej 1918–1920, służąc we Flocie Bałtyckiej i Flotylli Kaspijskiej.
Od 1923 w służbie na Morzu Czarnym, m.in. dowódca okrętu trałowego i niszczyciela oraz na stanowiskach sztabowych. W 1928 ukończył Wyższe Kursy Akademickie w Akademii Marynarki Wojennej. wyznaczony na szefa oddziału operacyjnego, zastępcy szefa sztabu Floty Czarnomorskiej. W latach 1933–1935 służył na stanowisku szefa sztabu Floty Bałtyckiej, następnie szefa Zarządu Sztabu Generalnego Sił Zbrojnych ZSRR, a później w szkolnictwie wojskowym w akademii Marynarki Wojennej.
W latach 1937–1938 szef sztabu i dowódca Floty Bałtyckiej. Od stycznia 1938 do kwietnia 1946 szef Głównego Sztabu Morskiego, zastępca i I zastępca komisarza ludowego (ministra) Marynarki Wojennej ZSRR (1941–1943). Od 1939 członek KPZR. W latach 1946–1947 szef Głównego Sztabu Marynarki Wojennej, a w latach 1947–1954 zastępca naczelnego dowódcy Marynarki Wojennej. W latach 1947–1954 główny redaktor „Atlasu Morskiego”.
Od 1950 w stanie spoczynku, w latach 1950–1954 był zastępcą ministra Floty Morskiej ZSRR. W latach 1954–1957 na stanowiskach w ministerstwie obrony ZSRR. Od 1958 członek korespondent Akademii Nauk ZSRR. Od 1958 generalny inspektor w Grupie Inspektorów ministerstwa Obrony (tzw. rajska grupa). Deputowany do Rady Najwyższej ZSRR 1. kadencji.
Jego imieniem został nazwany jeden z okrętów niszczycieli okrętów podwodnych.

</doc>
<doc id="1791486" url="https://pl.wikipedia.org/wiki?curid=1791486" title="Mistrzostwa Świata w Boksie Kobiet 2005">
Mistrzostwa Świata w Boksie Kobiet 2005

Mistrzostwa świata w boksie kobiet 2005 odbywały się w dniach 25 - 2 października 2005 roku w mieście Podolsk w Rosji.

</doc>
<doc id="1791487" url="https://pl.wikipedia.org/wiki?curid=1791487" title="Hubertus Brandenburg">
Hubertus Brandenburg

Hubertus Brandenburg OMI (ur. 17 listopada 1923 w Osnabrücku, zm. 4 listopada 2009 tamże) – niemiecki duchowny katolicki, biskup ordynariusz sztokholmski w latach 1976–1998.
Życiorys.
Hubertus Brandenburg urodził się w 1923 r. w Osnabrücku, w Dolnej Saksonii. Dzieciństwo i młodość spędził w rodzinnym mieście, gdzie kształcił się w słynnym gimnazjum "Carolinum". Po jego ukończeniu został powołany do służby wojskowej, którą odbywał w marynarce wojennej. Po jej odbyciu studiował prawo i ekonomię, a następnie teologię na Westfalskim Uniwersytecie Wilhelma w Münster.
20 grudnia 1952 r. otrzymał święcenia kapłańskie. Został skierowany do pracy duszpasterskiej jako wikariusz w Hamburg-Winterhude, a potem dyrektor finansowy diecezji osnabrückiej. 13 maja 1972 r. Brandenburg został odznaczony Orderem Komandorskim z Gwiazdą Rycerzy Grobu Świętego w Jerozolimie. W 1974 r. papież Paweł VI powołał go na stanowisko biskupa pomocniczego diecezji osnabrückiej, przydzielając mu jako stolicę biskupią Starthernię. Konsekracja biskupia miała miejsce 26 stycznia 1975 r. W 1976 r. wstąpił do konwentu Suwerennego Rycerskiego Zakonu Szpitalników św. Jana z Jerozolimy z Rodos i z Malty.
W 1977 r. papież Paweł VI powołał go na ordynariusza sztokholmskiego. Swoją posługę biskupią na terenie Szwecji sprawował do 1998 r., kiedy to po przekroczeniu 75. roku życia przeszedł na emeryturę. Zmarł 4 listopada 2009 r. w rodzinnym Osnabrück.

</doc>
<doc id="1791488" url="https://pl.wikipedia.org/wiki?curid=1791488" title="Sergio De Lis">
Sergio De Lis

Sergio de Lis de Andrés (ur. 19 maja 1986 w San Sebastián), hiszpański kolarz szosowy baskijskiej drużyny Euskaltel-Euskadi. Od 2008 roku należy do zawodowego peletonu.
Jak do tej pory nie odnosił żadnych znaczących sukcesów jako zawodowiec. W 2009 roku startował w Tour de Pologne, kończąc polski wyścig na odległym 94 miejscu. Na 5 etapie Eneco Tour wraz z Davidem Deroo (Skil-Shimano) oraz Jensem Mourisem (Vacansoleil) zaatakował tuż po starcie. Ich przewaga w pewnym momencie osiągnęła aż 18 minut, jednak uciekinierom nie udało się dojechać na czele do mety. Wyścig ukończył na 88 miejscu. Był również jeszcze w barwach Orbea 2 na etapie Circuito Montanes.
Ścigał się również na torze, lecz bez większych sukcesów. Mierzy 186 cm wzrostu i waży 71 kg.

</doc>
<doc id="1791490" url="https://pl.wikipedia.org/wiki?curid=1791490" title="Budowlani Łódź (rugby)">
Budowlani Łódź (rugby)

KS Budowlani Łódź – polski klub rugby union z siedzibą w Łodzi, pięciokrotny mistrz Polski i pięciokrotny zdobywca Pucharu Polski.
Historia.
Rugby pojawiło się w Łodzi w 1956 – pierwsza sekcja powstała w kole nr 12 ZS Start, a zajęcia i rozgrywki odbywały się na boisku należącym do Budowlanych. W 1958 sekcja rugby przy ZS Start przeżywała kłopoty, w efekcie których przejął ją KS Włókniarz Łódź. Sekcja zaprzestała działalności w 1962, po wprowadzeniu zmian w strukturach łódzkich organizacji sportowych.
Odrodzenie rugby nastąpiło w 1968 za sprawą Ryszarda Wiejskiego i Stanisława Musiałczyka – absolwentów warszawskiej AWF i byłych zawodników AZS i Orła Warszawa. Z dawnych zawodników rozwiązanej sekcji KS Włókniarz oraz nowych chętnych zorganizowali sekcję rugby przy klubie Metalowiec Łódź. Już w grudniu tego samego roku sekcja została przeniesiona do klubu KS Budowlani Łódź. Pierwszy mecz drużyna KS Budowlani rozegrała 30 marca 1969 przeciwko ówczesnemu wicemistrzowi Polski, Orłowi Warszawa i przegrała 0:9. 
W 1979 Budowlani po raz pierwszy stanęli na podium mistrzostw Polski (zajęli II miejsce), a w 1983 po raz pierwszy sięgnęli po mistrzostwo Polski. Po raz kolejny po ten tytuł sięgali w latach 2006, 2007, 2009 i 2010. Wielokrotnie mistrzami Polski zostawali juniorzy klubu (po raz pierwszy w 1971). 
W związku z kryzysem w klubie w sezonie 2010/2011 doszło do wyodrębnienia drużyny seniorów z KS Budowlani i powołania odrębnej spółki Budowlani SA. 22 lutego 2011 podpisano umowę o współpracy pomiędzy klubem i spółką, zgodnie z którą spółka przejęła drużynę seniorów, a także zyskała prawo do wykorzystania dorobku sportowego sekcji rugby. Już w 2012 doszło do konfliktu pomiędzy stronami umowy, zakończonego w 2014 podpisaniem ugody, w której potwierdzono, że umowa z 2011 obowiązuje w zakresie przekazania spółce drużyny seniorów rugby. 
Sekcja rugby KS Budowlani zajmowała się w tym okresie młodzieżą. Z czasem drużyna zaczęła także brać udział w rozgrywkach seniorów, a w 2017 powróciła do rozgrywek Ekstraligi. W 2019 ponownie się wycofała z rozgrywek ligowych, natomiast pozostała w klubie drużyna seniorów rugby 7 oraz drużyny młodzieżowe. W 2020 drużyna seniorów ponownie wróciła do rozgrywek ligowych (rozpoczynając starty od II ligi). Wiosną 2021 drużyna pozyskała sponsora tytularnego, firmę Commercecon, a na stanowisko dyrektora sportowego zatrudniła byłego trenera reprezentacji Polski Duaine'a Lindsay'a. W tym samym roku zajęła drugie miejsce w II lidze i awansowała do I ligi. 
Sukcesy.
Sukcesy drużyny seniorów:
Sukcesy drużyny juniorów:

</doc>
<doc id="1791491" url="https://pl.wikipedia.org/wiki?curid=1791491" title="Bernie Slaven">
Bernie Slaven

Bernard „Bernie” Joseph Slaven (ur. 13 listopada 1960 w Paisley) – piłkarz irlandzki grający na pozycji napastnika.
Kariera klubowa.
Karierę piłkarską Slaven rozpoczął w Greenock Morton. W 1981 roku zadebiutował w jego barwach w szkockiej First Division. W 1983 roku odszedł do Airdrieonians F.C., ale już niedługo potem został zawodnikiem Queen of the South. W obu tych zespołach rozegrał po dwa mecze. W trakcie sezonu 1983/1984 był jeszcze zawodnikiem Albion Rovers, z którym grał na boiskach Third Division.
W październiku 1985 roku Slaven przeszedł za 25 tysięcy funtów do angielskiego Middlesbrough F.C. Zadebiutował w nim 12 października 1985 w przegranym 0:1 wyjazdowym meczu z Leeds United. Od czasu debiutu był podstawowym zawodnikiem „Boro". W 1986 roku spadł z nim z Division Two do Division Three. Pobyt w tej lidze trwał rok i w sezonie 1987/1988 ponownie grał w Division Two, a wiosną 1988 wywalczył awans do Division One. Był najlepszym strzelcem Middlesbrough w sezonie 1988/1989, jednak spadł z nim do Division One. W 1992 roku wywalczył z "Boro” poromocję do nowo utworzonej Premier League. Od 1985 do 1993 roku strzelił w Middlesbrough 119 bramek w 307 rozegranych meczach.
W marcu 1993 roku Slaven został piłkarzem Port Vale F.C, do którego trafił na zasadzie wolnego transferu. W 1993 roku zdobył z nim Football League Trophy i awansował z Division Two do Division One. W lutym 1994 roku odszedł do Darlington F.C. i w 1995 roku zakończył karierę piłkarską.
Kariera reprezentacyjna.
Pomimo że Slaven urodził się w Szkocji, to reprezentował barwy Irlandii. W reprezentacji zadebiutował w 1990 roku. W tym samym roku został powołany przez selekcjonera Jacka Charltona do kadry na Mistrzostwach Świata we Włoszech, jednak nie zagrał tam w żadnym meczu. Od 1990 do 1993 roku rozegrał w kadrze narodowej 7 meczów i zdobył jednego gola.

</doc>
<doc id="1791493" url="https://pl.wikipedia.org/wiki?curid=1791493" title="Hubert Brandenburg">
Hubert Brandenburg



</doc>
<doc id="1791494" url="https://pl.wikipedia.org/wiki?curid=1791494" title="Mistrzostwa Świata w Boksie Kobiet 2006">
Mistrzostwa Świata w Boksie Kobiet 2006

Mistrzostwa świata w boksie kobiet 2006 odbywały się w dniach 18 – 23 listopada 2006 roku w mieście New Delhi w Indiach.

</doc>
<doc id="1791497" url="https://pl.wikipedia.org/wiki?curid=1791497" title="Ulica Dworcowa w Katowicach">
Ulica Dworcowa w Katowicach

Ulica Dworcowa w Katowicach (do 1922 i w latach 1939−1945 "Bahnhofstraße") − jedna z ważniejszych ulic w katowickiej dzielnicy Śródmieście. Jej nazwa wywodzi się od starego dworca kolejowego, który się przy niej znajduje.
Przebieg.
Swój bieg zaczyna od skrzyżowania z ul. Juliusza Słowackiego. Następnie biegnie tunelem pod Galerią Katowicką i Dworcem PKP, krzyżuje się z ul. Młyńską (dawniej "Mühlstraße"), ul. Pocztową, ul. św. Jana i ul. Dyrekcyjną (deptak). Kończy swój bieg przy skrzyżowaniu z ulicami Andrzeja Mielęckiego i Mariacką Tylną, za którym zamienia się w deptak (jako ul. Mariacka).
Historia.
U zbiegu ulic Dworcowej i Pocztowej powstała pierwsza przychodnia w Katowicach (w budynku zwanym "Białą Willą"). W latach międzywojennych pod numerem "5" swoją siedzibę miała dyrekcja kolei, a pod numerem "9" − „Bar Bufet”, którego właścicielem był Jan Strużyna. Przy ul. Dworcowej do 1939 działały: kawiarnia "Grang" (ul. Dworocwa 11), sklep z wódkami "Destylacja" Filipa Taterka (ul. Dworocwa 17), hotel „Central” z 30 pokojami (ul. Dworcowa 11), restauracja „Kaiser-Automat” Karola Kriegera (ul. Dworcowa 11), restauracja "Monopolowa" (ul. Dworcowa 7), jadłodajnia "Mleczarnia Zdrowia" (ul. Dworcowa 13), Bank Agrar u Commerzbank (ul. Dworcowa 13), Dresdener Bank (ul. Dworcowa 3), Kolejkowa Kasa Oszczędności (ul. Dworcowa 18, Książnica Śląska − antykwariat i wypożyczalnia książek (ul. Dworcowa 18). W hotelu „Central” (obecnie „Diament”) początkiem lat dwudziestych XX wieku swoją siedzibę miał Niemiecki Komisariat Plebiscytowy.
W 1945 powstała Dworcowa Kawiarnia i Restauracja pod numerem "9", bar "Cristal" (pod numerem 14), kawiarnia "Skala" (pod numerem 13). W latach sześćdziesiątych XX wieku pod numerem "9" istniał antykwariat Domu Książki.
Na ulicy Dworcowej świętowano 140-lecie Katowic.
W ramach przebudowy katowickiego dworca przebudowany został węzeł komunikacyjny w rejonie ulic Pocztowej, Dworcowej i Świętego Jana. Prace w ciągu ulicy Dworcowej rozpoczęły się 24 stycznia 2011. Oferty do przetargu na przebudowę tzw. „węzła wschodniego” firmy mogły zgłaszać do 4 maja 2011. Ulica Dworcowa w części biegnie teraz tunelem pod galerią handlową i dworcem. Prace zakończono w 2013.
W latach 2019–2020 zmodernizowano ulicę na odcinku od skrzyżowania z ul. św. Jana do skrzyżowania z ul. A. Mielęckiego i ul. Mariacką.
Obiekty i zabytki.
Ulica Dworcowa została zabudowana w drugiej połowie XIX wieku według planu Nepilly'ego z 1875 (blok zamknięty ulic na wschód od Rynku). W latach trzydziestych XX wieku pod numerem "4" zlokalizowany był Komisariat Kolejowy Policji.
Przy ul. Dworcowej znajdują się następujące historyczne obiekty:
Przy ulicy swoją siedzibę mają: stary dworzec kolejowy, siedziba Polskiego Ruchu Monarchistycznego, Galeria Art Nova 2 (należąca do ZPAF).

</doc>
<doc id="1791502" url="https://pl.wikipedia.org/wiki?curid=1791502" title="Starówka">
Starówka



</doc>
<doc id="1791507" url="https://pl.wikipedia.org/wiki?curid=1791507" title="Stanisław Janeczek">
Stanisław Janeczek

Stanisław Janeczek (ur. 14 listopada 1915 w Woroneżu, zm. 1985) – polski farmaceuta i działacz polityczny, poseł na Sejm PRL III kadencji (1961–1965). 
Życiorys.
W dwudziestoleciu międzywojennym studiował chemię i farmację na Uniwersytecie Warszawskim (w 1940 uzyskał tytuł magistra farmacji). Podczas II wojny światowej kierował apteką w Gniewoszowie. Po zakończeniu działań wojennych przez krótki okres pracował jako nauczyciel chemii, po czym objął kierownictwo apteki w Kozienicach. W 1947 związał się ze Stronnictwem Demokratycznym (był przewodniczącym Powiatowego Komitetu w Kozienicach oraz członkiem Wojewódzkiego Komitetu w Kielcach). W 1961 został posłem na Sejm PRL z okręgu Radom. Pracował w Komisjach Zdrowia i Kultury Fizycznej oraz Handlu Wewnętrznego. Po zakończeniu pracy parlamentarnej był m.in. przewodniczącym Powiatowego Komitetu Frontu Jedności Narodu.
Odznaczony Medalem 10-lecia Polski Ludowej (1955), Srebrnym i Złotym Krzyżem Zasługi oraz Krzyżem Kawalerskim Orderu Odrodzenia Polski.

</doc>
<doc id="1791509" url="https://pl.wikipedia.org/wiki?curid=1791509" title="Solemya borealis">
Solemya borealis

Solemya borealis – gatunek małża z podgromady pierwoskrzelnych.
Muszla wielkości 5–7,5 cm, kształtu podłużnego. Kolor muszli brązowy do brązowo-zielonego.
Siedliskiem są płytkie wody o głębokości do 7 m. Bytuje zagrzebany w piasku i mule.
Są rozdzielnopłciowe, bez zaznaczonych różnic płciowych w budowie muszli. Odżywiają się planktonem oraz detrytusem.
Występuje w Ameryce Północnej na terenie USA i Kanady od Nowej Szkocji do Connecticut.

</doc>
<doc id="1791510" url="https://pl.wikipedia.org/wiki?curid=1791510" title="Mikołaj Kuźniecow">
Mikołaj Kuźniecow



</doc>
<doc id="1791511" url="https://pl.wikipedia.org/wiki?curid=1791511" title="Płaza (stacja kolejowa)">
Płaza (stacja kolejowa)

Płaza – nieczynna stacja kolejowa w Płazie, w województwie małopolskim, w Polsce, na linii Chrzanów – Płaza. Znajduje się tu 1 peron.

</doc>
<doc id="1791514" url="https://pl.wikipedia.org/wiki?curid=1791514" title="Virgin Tour">
Virgin Tour



</doc>
<doc id="1791516" url="https://pl.wikipedia.org/wiki?curid=1791516" title="Henryk Janus">
Henryk Janus

Henryk Janus (ur. 29 maja 1910 w Rokitnicy, zm. 19 października 1966) – polski prawnik i polityk, poseł na Sejm PRL IV kadencji. 
Życiorys.
Urodził się w rodzinie górniczej na Górnym Śląsku, uczęszczał do gimnazjum w Tarnowskich Górach. W 1936 ukończył studia prawnicze na Wydziale Prawa Uniwersytetu Poznańskiego, po czym pracował jako urzędnik w administracji państwowej. W 1939 walczył w wojnie obronnej 1939 w bitwie nad Bzurą, w wyniku czego dostał się do niewoli (przebywał do 1945 w Oflagu II C Woldenburg). 
W 1945 znalazł się ponownie na Górnym Śląsku, organizując polską administrację na Ziemiach Odzyskanych. Wstąpił do Stronnictwa Demokratycznego. Pełnił obowiązki wicestarosty i starosty opolskiego, a po likwidacji samorządu w 1950 objął funkcję przewodniczącego prezydium Powiatowej Rady Narodowej w Opolu. W latach 50. pracował jako dyrektor Dyrekcji Budowy Osiedli Robotniczych w Opolu oraz naczelny dyrektor Wojewódzkiego Zjednoczenia Budownictwa Terenowego. Pod koniec lat 50. objął obowiązki wiceprzewodniczącego prezydium Wojewódzkiej Rady Narodowej w Opolu. 
W latach 1955–1966 stał na czele struktur Stronnictwa Demokratycznego na Śląsku Opolskim jako przewodniczący Wojewódzkiego Komitetu w Opolu. W 1965 objął mandat posła na Sejm PRL IV kadencji z okręgu Nysa, w parlamencie zasiadał w Komisji Planu Gospodarczego i Finansów. 
Odznaczony Krzyżem Kawalerskim Orderu Odrodzenia Polski, Złotym Krzyżem Zasługi i Medalem 10-lecia Polski Ludowej. Był patronem ulicy w Opolu (obecnie ul. ks. o. Edwarda Frankiewicza). 
W czasie studiów w Poznaniu został przyjęty do Korporacji Akademickiej "Silesia", w której w roku akademickim 1934/1935 objął stanowisko prezesa.
Został pochowany na Cmentarzu Komunalnym w Opolu.

</doc>
<doc id="1791518" url="https://pl.wikipedia.org/wiki?curid=1791518" title="Trzęsienie ziemi na Wyspach Samoa (2009)">
Trzęsienie ziemi na Wyspach Samoa (2009)

Trzęsienie ziemi na Wyspach Samoa (2009) – trzęsienie ziemi, jakie 29 września 2009 roku nawiedziło archipelag wysp Tonga. Moc wstrząsu określono na 8,1 magnitudy. Powstała w wyniku trzęsienia seria fal tsunami zabiła w całym regionie Oceanii 192 osoby.
Zdarzenie.
Epicentrum wibracji zlokalizowano w odległości 190 kilometrów na południe od stolicy Samoa, miasta Apia. Ognisko wstrząsu mieściło się osiemnaście kilometrów pod dnem Pacyfiku. Z powodu dość dużego oddalenia od archipelagów, sam wstrząs nie spowodował poważniejszych zniszczeń czy uszkodzeń konstrukcji na lądzie. Wibracje odczuto jednak na znacznych obszarach południowo-zachodniej części basenu pacyficznego – m.in. na wyspach Wallis i Futuna.
Tsunami.
Kilka minut po wstrząsie, w wybrzeża Samoa, Amerykańskiego Samoa i Tonga uderzyły fale tsunami – najwyższa z nich liczyła 3,14 metra wysokości (pomiaru dokonano w Pago Pago na Samoa Amerykańskim).
W wyniku przejścia fal śmierć poniosło 192 ludzi: 149 osób na Samoa (wysokość fali w Apia równała się 1,4 metra), 34 osoby na Samoa Amerykańskim i dziewięć osób w Niuatoputapu na wyspach Tonga.

</doc>
<doc id="1791519" url="https://pl.wikipedia.org/wiki?curid=1791519" title="Port lotniczy Zuwirat">
Port lotniczy Zuwirat

Port lotniczy Zuwarit (IATA: OUZ, ICAO: GQPZ) – port lotniczy położony w Zuwirat, w regionie Tiris Zammur, w Mauretanii.

</doc>
<doc id="1791522" url="https://pl.wikipedia.org/wiki?curid=1791522" title="Frank Stapleton">
Frank Stapleton

Francis "Frank" Anthony Stapleton (ur. 10 lipca 1956 w Dublinie) – piłkarz irlandzki, który grał na pozycji napastnika.
Kariera klubowa.
Karierę piłkarską Stapleton rozpoczął w londyńskim Arsenalu. W sezonie 1974/1975 przeszedł z juniorów do kadry pierwszej drużyny, prowadzonej wówczas przez menedżera Bertiego Mee. W Division One zadebiutował 29 marca 1975 roku w zremisowanym 1:1 domowym spotkaniu ze Stoke City i był to jego jedyne spotkanie w sezonie 1974/1975 w Arsenalu. Od kolejnego sezonu Irlandczyk częściej wybiegał w podstawowym składzie "The Gunners", a podstawowym zawodnikiem tej drużyny stał się w sezonie 1976/1977. W 1978 roku wystąpił w finale Pucharu Anglii, który Arsenal przegrał 0:1 z Ipswich Town. Rok później wywalczył to trofeum (3:2 z Manchesterem United w finale) przyczyniając się zdobytym golem w finałowym meczu. W 1980 roku po raz trzeci z rzędu wystąpił w finale FA Cup (0:1 z West Ham United), a w maju zagrał w finale Pucharu Zdobywców Pucharów z Valencią, przegranym przez Arsenal po serii rzutów karnych. Piłkarzem "The Gunners" był do końca sezonu 1980/1981. W klubie tym rozegrał 225 ligowych meczów i zdobył w nich 75 goli.
Latem 1981 roku Stapleton przeszedł za 900 tysięcy funtów do Manchesteru United. W nowym klubie zadebiutował 29 sierpnia w przegranym 1:2 wyjazdowym meczu z Coventry City. W 1983 roku pomógł "Czerwonym Diabłom" w wywalczeniu Pucharu Anglii. W dwóch meczach finałowych z Brighton &amp; Hove Albion strzelił jednego gola (2:2, 4:0). W 1985 roku także zdobył angielski puchar - grał przez 120 minut w wygranym 1:0 finale z Evertonem. W Manchesterze spędził 6 sezonów. Wystąpił w 223 meczach i strzelił 60 bramek.
W 1987 roku Stapleton odszedł do Ajaksu Amsterdam. W Eredivisie rozegrał tylko 3 spotkania i jeszcze w tym samym sezonie powrócił do Anglii, gdzie został piłkarzem Derby County. W 1988 roku przeszedł do francuskiego drugoligowca Le Havre AC, ale po roku gry znów wrócił na Wyspy Brytyjskie. Przez dwa lata grał w barwach Blackburn Rovers w Division Two. W 1991 roku rozegrał jedno spotkanie w amatorskim Aldershot F.C., kolejne 5 w Huddersfield Town, a jesienią został grającym menedżerem Bradford City. W 1994 roku trafił do Brighton &amp; Hove Albion, w którym zakończył karierę piłkarską w 1995 roku.
Kariera reprezentacyjna.
W reprezentacji Irlandii Stapleton zadebiutował 13 października 1976 roku w zremisowanym 3:3 w Ankarze towarzyskim spotkaniu z Turcją i w debiucie zdobył gola. W 1988 roku został powołany przez selekcjonera Jacka Charltona do kadry na Euro 88. Tam był podstawowym zawodnikiem swojej drużyny oraz jej kapitanem i wystąpił w 3 meczach: z Anglią (1:0), ze Związkiem Radzieckim (1:1) oraz z Holandią (0:1). W 1990 roku był w składzie Irlandii na Mistrzostwach Świata we Włoszech, jednak nie rozegrał tam żadnego spotkania. Od 1976 do 1990 roku rozegrał w kadrze narodowej 71 meczów i zdobył 20 goli.

</doc>
<doc id="1791523" url="https://pl.wikipedia.org/wiki?curid=1791523" title="Klan Imagawa">
Klan Imagawa

 – ród japońskich daimyō, wywodzący się od cesarza Seiwa (850–880).
Spokrewniony poprzez klan Ashikaga z klanem Minamoto.
Początki.
Kuniuji Ashikaga, wnuk Yoshiuji Ashikagi, w XIII w. zmienił nazwisko na Imagawa. Działo się to w prowincji Mikawa.
Norikuni Imagawa (1295–1384) otrzymał od swojego kuzyna, sioguna Takauji Ashikagi prowincję Tōtōmi oraz później prowincję Suruga.
Okres Sengoku.
Po śmierci Yoshimoto w bitwie pod Okehazamą w 1560 r. wielu dowódców wojsk Imagawy przyłączyło się do innych klanów. W ciągu następnego dziesięciolecia klan Imagawa utracił wszystkie prowincje na rzecz klanów Tokugawa oraz Takeda. Ich znaczenie polityczne zmalało i stali się wasalami klanu Tokugawa.
Okres Edo.
Norinobu Imagawa był urzędnikiem w administracji klanu Tokugawa.
Genealogia.
Suruga
Tōtōmi
Tōtōmi 
Tōtōmi 

</doc>
<doc id="1791525" url="https://pl.wikipedia.org/wiki?curid=1791525" title="Juramento (stacja metra)">
Juramento (stacja metra)

Juramento – stacja metra w Buenos Aires, na linii D. Znajduje się pomiędzy stacjami José Hernández, a Congreso de Tucumán. Stacja została otwarta 21 czerwca 1999.

</doc>
<doc id="1791527" url="https://pl.wikipedia.org/wiki?curid=1791527" title="Biskupi Sydney">
Biskupi Sydney



</doc>
<doc id="1791528" url="https://pl.wikipedia.org/wiki?curid=1791528" title="Congreso de Tucumán (stacja metra)">
Congreso de Tucumán (stacja metra)

Congreso de Tucumán – stacja końcowa metra w Buenos Aires, na linii D. Znajduje się za stacją Juramento. Stacja została otwarta 27 kwietnia 2000.

</doc>
<doc id="1791532" url="https://pl.wikipedia.org/wiki?curid=1791532" title="Jan Odrowąż ze Sprowy (zm. 1450)">
Jan Odrowąż ze Sprowy (zm. 1450)

Jan Odrowąż ze Sprowy (ur. XV wiek, zm. wrzesień 1450 we Lwowie) – polski duchowny rzymskokatolicki, szlachcic, sekretarz królewski, arcybiskup metropolita lwowski w latach 1437–1450, notariusz króla Władysława II Jagiełły i Władysława III Warneńczyka na Węgrzech.
Życiorys.
Był synem Dobiesława ze Sprowy i Zagórza. Miał czterech braci: Piotra (zm. 1450) – starostę lwowskiego, samborskiego i halickiego, wojewodę ruskiego, wojewodę podolskiego, Mikołaja, Pawła – kasztelana lwowskiego i Dobiesława – kasztelana przemyskiego. Jego bratankiem był wojewoda ruski Jan (zm. 1485).
Był prepozytem lwowskim. Dzięki protekcji królowej Zofii Holszańskiej i hospodara mołdawskiego Eliasza po śmierci Jana Rzeszowskiego został arcybiskupem metropolitą lwowskim.
Był współfundatorem kościołów, m.in. św. Jakuba w Skierniewicach.

</doc>
<doc id="1791536" url="https://pl.wikipedia.org/wiki?curid=1791536" title="Pacific Central Station">
Pacific Central Station

Pacific Central Station - stacja kolejowa w Vancouver, w prowincji Kolumbia Brytyjska, w Kanadzie. Stacja jest terminalem dla pociągów VIA Rail: pociągu The Canadian z Toronto, a także dla pociągów Amtrak z Seattle. Stacja została otwarta w 1919. 
Pacific Central Station znajduje się w sąsiedztwie stacji SkyTrain "Main Street – Science World Station". 

</doc>
<doc id="1791537" url="https://pl.wikipedia.org/wiki?curid=1791537" title="Elżbieta Polak">
Elżbieta Polak

Elżbieta Anna Polak z domu Pawłowicz (ur. 6 września 1959 w Przemkowie) – polska polityk i samorządowiec, była burmistrz Małomic, w latach 2008–2010 wicemarszałek, a od 2010 marszałek województwa lubuskiego.
Życiorys.
Córka Antoniego i Genowefy. Ukończyła studia na Wydziale Prawa i Administracji Uniwersytetu Wrocławskiego. Kształciła się podyplomowo w zakresie zarządzania podmiotami gospodarczymi.
Przez ponad dwadzieścia lat (od 1980 do 2002) była zatrudniona w urzędzie miasta i gminy Małomice. Zaczynała jako inspektor, w 1991 została sekretarzem miasta. Od 1990 przez dwie kadencje pełniła też funkcję radnej gminy. Po wyborach samorządowych w 1998 rada miejska wybrała ją na urząd burmistrza. W tym samym roku uzyskała mandat radnej powiatu żagańskiego, obejmując stanowisko wiceprzewodniczącej rady. W bezpośrednich wyborach samorządowych w 2002 przegrała z kandydatem SLD.
W tym samym roku została dyrektorem gabinetu prezydenta Zielonej Góry. Należała do Unii Wolności, z listy której kandydowała w 2001 do Sejmu. Następnie przeszła do Platformy Obywatelskiej. W 2007 objęła stanowisko dyrektora regionalnego ośrodka Fundacji Rozwoju Demokracji Lokalnej, a później wakujący mandat radnej sejmiku lubuskiego.
W 2008 została jednym z dwóch wicemarszałków tego województwa. W 2010 bez powodzenia kandydowała na urząd prezydenta Zielonej Góry. Uzyskała ponownie mandat radnej sejmiku. 29 listopada 2010 wybrana na urząd marszałka województwa lubuskiego. W 2014 ponownie została radną, a 1 grudnia tegoż roku po raz drugi powołana na stanowisko marszałka lubuskiego. Również w 2018 utrzymała mandat radnej sejmiku na kolejną kadencję. 22 listopada 2018 objęła urząd marszałka na trzecią z rzędu kadencję. W 2019 bezskutecznie startowała do Parlamentu Europejskiego.
Pełniła też różne funkcje w organizacjach społecznych, m.in. stała na czele Lubuskiego Forum Urzędników Europejskich i Stowarzyszenia Przyjaciół Małomic. Była wiceprzewodniczącą rady programowej TVP Gorzów Wielkopolski i członkinią zarządu klubu sportowego Lechia Zielona Góra.

</doc>
<doc id="1791544" url="https://pl.wikipedia.org/wiki?curid=1791544" title="Su-35">
Su-35

Su-35 (kod NATO: "Flanker-E+" lub "Super Flanker") – rosyjski jednomiejscowy, dwusilnikowy myśliwiec wielozadaniowy, należący do rodziny Su-27. Początkowo nazwa Su-35 przypisana była projektowi T-10M, a dla odróżnienia samoloty seryjne (T-10BM) otrzymały wojskowe oznaczenie Su-35S.
Historia.
Ze względu na konieczność jak najszybszego wprowadzenia do uzbrojenia odpowiednika amerykańskiego myśliwca przewagi powietrznej F-15 Eagle produkowanego od 1972 roku. Zdecydowano na początku lat 80. na produkcje nowego samolotu pod nazwą Su-27 o słabszej niż pierwotnie planowano awionice i radarze o mniejszym zasięgu, mogącym naprowadzać pociski jedynie na jeden cel zamiast docelowych czterech. Prace nad konstrukcją trwały, a istniejące egzemplarze miały być docelowo zmodernizowane. Jednym z owoców prowadzonych prac był projekt T-10M (modernizowany) ze znacznie mocniejszymi silnikami Lulka Al-31FM, wzmocnionym płatowcem, poszerzonym wachlarzem uzbrojenia (szczególnie przeciwko celom naziemnym) i znacznie zmodernizowaną awioniką (m.in. nowy radar, komputer uzbrojenia, wyświetlacze ciekłokrystaliczne). Dodano także dodatkowe przednie usterzenie poziome (canardy) mające poprawić opływ powietrza wokół skrzydeł i stabilizować samolot przy kątach natarcia nawet do 120°.
Pierwszy prototyp powstał z modyfikacji istniejącego egzemplarza Su-27 (T-10-34) i z numerem bocznym 701, oznaczony jako Su-27M, oblatany został w czerwcu 1988r. W kolejnych latach powstało jeszcze 5 prototypów (z których jeden przeznaczony był do testów statycznych) oraz 6 samolotów przedseryjnych (w latach 1992-1993). Po upadku ZSRR, w celu ułatwienia eksportu samolotu, zmieniono jego oznaczenie na Su-35. W roku 1996 zbudowano pierwsze 3 seryjne Su-35, bazujące na T-10M-9 (3 samolot przedseryjny), a następnie projekt zawieszono z powodów finansowych. Maszyny seryjne przekazane zostały do testów Rosyjskim Siłom Powietrznym (WWS), skąd w lipcu 2003 trafiły do grupy akrobacyjnej Russkije Witiazi, otrzymując po przemalowaniu w barwy zespołu numery 3, 4 i 5, nigdy nie wystąpiły jednak przed publicznością. T-10M-11 i T-10M-12 trafiły do projektu Su-37. W 2004r program ostatecznie zamknięto.
Wkrótce jednak idea zastąpienia starzejących się Su-27 powróciła pod postacią programu T-10BM (duża modernizacja), także nazwanego Su-35. W projekcie wykorzystano najnowszą awionikę stworzoną dla potrzeb myśliwców 5 generacji, silniki z wektorowaniem ciągu umożliwiające tzw. supermanewrowość, zrezygnowano też z przedniego usterzenia poziomego. Aby podkreślić wyższość samolotu nad dotychczasowymi maszynami generacji pośredniej 4+ producent określa go mianem 4++ i twierdzi, iż ustępuje on jedynie amerykańskiemu F-22, który w przeciwieństwie do Su-35S nie jest oferowany na rynkach zagranicznych.
Pierwszy start, zbudowanego w roku 2007, prototypu nr 1 zwanego na tym etapie Su-27M2 lub Su-27SM2 (o numerze taktycznym 901) miał miejsce 19 lutego 2008 r. 2 października 2008 roku miał miejsce pierwszy lot drugiego egzemplarza tej wersji o numerze taktycznym 902. Do marca 2009 ogłoszono, że oba prototypy wykonały ponad 100 lotów. Niedługo później zakończono produkcję dwóch następnych prototypów. Prototyp nr 3 został przeznaczony do prób naziemnych, a prototyp nr 4 (numer taktyczny 904) do prób w locie. 26 kwietnia 2009 prototyp nr 4, jeszcze przed swoim pierwszym lotem samolot wypadł z pasa i uległ zniszczeniu.
Su-35S (najnowsza wersja) wszedł do produkcji seryjnej w 2010 r, oficjalnie Rosyjskie Siły Powietrzne (WWS) złożyły zamówienie na 48 egzemplarzy z planowaną dostawą do 2015 r. Następny kontrakt opiewa na 50 sztuk z dostawą do 2020 roku. Siły Powietrzne Chińskiej Armii Ludowo-Wyzwoleńczej zamówiły 24 sztuki.
Konstrukcja.
Konfiguracja aerodynamiczna Su-35S w stosunku do Su-27 charakteryzuje się powiększonymi skrzydłami, usterzeniem i wlotami powietrza. Wzmocniona konstrukcja pozwoliła na wydłużenie resursu płatowca do 6000h (lub 30 lat użytkowania), a okres między przeglądami głównymi do 1500h. Napęd stanowią dwa silniki AL-37F Saturn 117S, skonstruowane jako nowoczesna pochodna silników AL-37F. Nowe silniki z niezależnymi dyszami o wektorowanym ciągu, zapewniają wzrost mocy o 16% (14,500 kG ciągu maksymalnego). Nowe wentylatory, turbiny wysokiego i niskiego ciśnienia oraz ulepszone sterowanie cyfrowe. Silniki te, podobnie jak płatowiec, posiadają mniejsze wymagania w zakresie obsługi oraz dłuższy cykl życia.
Przy konstrukcji samolotu zadbano także o zmniejszenie przekroju radarowego RCS ("Radar Cross Section"), zwłaszcza w przekroju dziobowym. Samolot posiada 12 węzłów uzbrojenia lub wyposażenia dodatkowego o łącznej dopuszczalnej wadze 8000 kg.
Awionika.
Kluczowy element awioniki samolotu stanowi radar "N035 Irbis-E" wyposażony w antenę z pasywnym skanowaniem fazowym, zdolny do śledzenia do 30 celów powietrznych, zwalczania do 8 celów jednocześnie lub śledzenia do 4 celów naziemnych bez przerywania skanowania przestrzeni powietrznej. Radar ten umożliwia wykrycie celów powietrznych o skutecznej powierzchni odbicia (Radar Cross Section – RCS) równej 3 m kwadratowych w odległości do 400 km. 
Jego uzupełnieniem jest system optoelektroniczny OLS-35 umożliwiający wykrycie celu powietrznego z odległości do 40-50 km na kursie spotkaniowym, bądź 70-90 km podczas pościgu (gdy dysze przeciwnika ustawione są w kierunku sensora) w zakresie 60° do góry, 15° w dół i 60-90° w poziomie bez ryzyka zdradzenia swojej aktywności. Dalmierz laserowy pozwala na pomiar odległości do 20 km w przypadku celów powietrznych i do 30 km w przypadku celów naziemnych z dokładnością do 5 m.
Nowoczesny kokpit zawiera dwa kolorowe 15" wielofunkcyjne wyświetlacze ciekłokrystaliczne, na których prezentowane mogą być zarówno przyrządy pokładowe w dowolnej konfiguracji jak i obraz z sensorów telewizyjnych. Samolot wyposażono w tradycyjny, umieszczony na środku drążek i przepustnicę, jednakże z pełną funkcjonalnością HOTAS, umożliwiającą obsługę systemów pokładowych i uzbrojenia bez odrywania rąk od sterów. Za sterowanie odpowiada zintegrowany system kontroli lotu KSU-35 wyposażony m.in. w system fly-by-wire czy funkcję ostrzegania przed kolizją z ziemią lub innymi statkami powietrznymi. Aby uniezależnić się od amerykańskiego systemu GPS, nawigację oparto o rosyjski system GLONASS
Wypadki.
19 grudnia 2002 r. Su-27M-11 o nr 711, uczestniczący w programie rozwojowym Su-37 rozbił się w Rosji podczas przebazowania.
26 kwietnia 2009 r. prototyp nr 4 (904) podczas prób na lotnisku Dzemgi w Komsomolsku nad Amurem wypadł z pasa, zderzył się z obiektem infrastruktury lotniskowej, a następnie kapotował i stanął w płomieniach. Pilot oblatywacz Jewgienij Frołow zdołał się katapultować i ranny został odwieziony do szpitala. Prawdopodobną przyczyną zdarzenia była awaria systemów sterowania silnikami lub systemu zasilania paliwem (problemy z napędem uniemożliwiły oblot prototypu dwa dni wcześniej). W rezultacie pilot nie był w stanie ani wystartować, ani też zatrzymać bezpiecznie maszyny. Według świadków lewy silnik samolotu zapalił się jeszcze przed wypadnięciem samolotu z pasa.
Służba w lotnictwie.
Siły Powietrzne Federacji Rosyjskiej – 56 sztuk
Siły Powietrzne Chińskiej Armii Ludowo-Wyzwoleńczej – 4 sztuki (stan na początek 2017) zamówiono łącznie 24 sztuki

</doc>
<doc id="1791545" url="https://pl.wikipedia.org/wiki?curid=1791545" title="Su-27SM2">
Su-27SM2



</doc>
<doc id="1791546" url="https://pl.wikipedia.org/wiki?curid=1791546" title="Inicjatywa Doskonałości">
Inicjatywa Doskonałości

Inicjatywa Doskonałości (niem. Exzellenzinitiative) – niemiecki program finansowania przodujących uczelni.
W latach 2006-2011 przewidywano wydanie 1,9 miliarda euro w trzech konkursach (liniach):

</doc>
<doc id="1791548" url="https://pl.wikipedia.org/wiki?curid=1791548" title="Podróż za jeden uśmiech (powieść)">
Podróż za jeden uśmiech (powieść)

Podróż za jeden uśmiech – powieść dla młodzieży Adama Bahdaja z 1964 roku.
Fabuła.
Poldek i Duduś mają być odwiezieni do swoich matek na wakacje do Międzywodzia, ale na skutek różnych okoliczności muszą dotrzeć z Warszawy nad morze sami. Co więcej, już na samym początku gubią pieniądze. Obrotny Poldek postanawia dotrzeć tam mimo wszystko autostopem.
Adaptacje filmowe.
Na podstawie książki powstał popularny serial telewizyjny i film fabularny pod tym samym tytułem.

</doc>
<doc id="1791549" url="https://pl.wikipedia.org/wiki?curid=1791549" title="Jonasz Borzobohaty-Krasieński">
Jonasz Borzobohaty-Krasieński

Iwan Jan Jonasz Borzobohaty-Krasieński (data ur. nieznana, zm. 1585) – nominat włodzimierski, archimandryta żydyczyński, od 1571 r. biskup łucko-ostrogski.
Życiorys.
Potomek ruskiej bogatej rodziny mieszczańskiej z Krasnego na Wołyniu (Krasne nad Styrem, w powiecie dubieńskim, gmina Kniahinin, dziś w obwodzie rówieńskim), wyznania prawosławnego, która otrzymała szlachectwo polskie (ok.1548). Od dóbr Krasne przezwała się Krasieńskiemi. Syn Jacka Józefa herbu Jelita, władyki włodzimierskiego. Sprawował kolejno urzędy mytnika chełmskiego i krasnostawskiego, wójta łuckiego, horodniczego, mostowniczego, klucznika i celnika wołyńskiego. Był żonaty z Nastazją córką Łukasza i miał 4 dzieci: Hannę za Januszem Hulewiczem, dziedzicem dóbr Dołhe, Marię, Piotra i Bazylego. Po utracie żony został koadiutorem ojca, a po jego śmierci (ok.1564) władyką-nominatem włodzimiersko-brzeskim. Gdy jednak biskup chełmski Teodozjusz Łazowski siłą wyparł go z tej katedry (1565), otrzymał władyctwo pińsko-turowskie (1566), potem łucko-ostrogskie (ok.1567–1585). Nie mając dotychczas żadnych święceń, uległ groźbom metropolity Jonasza II i przyjął postrzyżyny mnisze, imię zakonne Jonasz oraz święcenia kapłańskie i w 1571 r. chirotonię biskupią.
Król Zygmunt August 26 grudnia 1569 nadał mu archimandrię żydyczyńską, której został pozbawiony w 1582 r. Skazany na banicję, utracił też władyctwo na rzecz Cyryla Terleckiego, biskupa pińskiego. Umarł przed upływem 6-miesięcznego odroczenia edyktu banicyjnego.

</doc>
<doc id="1791552" url="https://pl.wikipedia.org/wiki?curid=1791552" title="Karzeł Kasjopei">
Karzeł Kasjopei



</doc>
<doc id="1791555" url="https://pl.wikipedia.org/wiki?curid=1791555" title="Konwencja Tampere">
Konwencja Tampere

Konwencja Tampere (pełny tytuł: "Konwencja Tampere o udostępnianiu zasobów telekomunikacyjnych do zapobiegania katastrofom i usuwania ich skutków") – wielostronny traktat ustalający reguły wykorzystywania telekomunikacji w działaniach ratowniczych, zwłaszcza w działaniach transgranicznych. 
Konwencja została przyjęta 18 czerwca 1998 roku przez delegatów 75 krajów (w tym Polski) na Międzyrządową Konferencję o Telekomunikacji Kryzysowej (ICET-98), która miała miejsce w Tampere w Finlandii. Po jej ratyfikowaniu przez 30 krajów konwencja weszła w życie 8 stycznia 2005 roku. Polska nie ratyfikowała tej konwencji.
Konwencja Tampere wzywa państwa do ułatwienia udostępniania wsparcia telekomunikacyjnego w usuwaniu skutków katastrof, w zakresie budowy i eksploatacji środków świadczenia niezawodnych i elastycznych usług telekomunikacyjnych. Mają być usunięte bariery regulacyjne utrudniające łączność, takie jak: wymogi licencjonowania częstotliwości radiowych, ograniczenia importu wyposażenia telekomunikacyjnego czy utrudnień w ruchu zespołów ratowniczych.
Konwencja opisuje procedury zamawiania i udostępniania wsparcia telekomunikacyjnego, respektujące prawa państw do kierowania i koordynowania na swoim terytorium działań prowadzonych w ramach Konwencji. Działania te mają być oparte na ewidencji zasobów (ludzkich i materialnych) do zapobiegania katastrofom i usuwania ich skutków oraz na planach identyfikujących kroki potrzebne do wykorzystania tych zasobów.

</doc>
<doc id="1791556" url="https://pl.wikipedia.org/wiki?curid=1791556" title="BoA Kwon">
BoA Kwon



</doc>
<doc id="1791557" url="https://pl.wikipedia.org/wiki?curid=1791557" title="Stawy Bobrowickie">
Stawy Bobrowickie

Stawy Bobrowickie – stawy położone w północnej części Borów Dolnośląskich, na terenie Nadleśnictwa Szprotawa i gminy Małomice. Stanowią kompleks śródleśnych dawnych stawów hodowlanych, spiętych w system paciorkowy.
Są jednymi z najbardziej wartościowych elementów biosfery i podlegają ochronie obszarowej w formie użytków ekologicznych. Użytki ekologiczne „Łabędzi Staw” i „Żurawie Bagno” obejmują przestrzeń otwartą w zwartym kompleksie leśnym, z roślinnością wysoką wód stojących. Jest to miejsce lęgów i bytowania żurawia, łabędzia niemego i innego ptactwa wodnego, a jednocześnie łowisko bielika.
Stanowisko występowania traszki zwyczajnej, grzebieniastej i górskiej.
W lutym 1945 w pobliżu rozbił się radziecki samolot ze 155 Gwardyjskiego Pułku Szturmowego.

</doc>
<doc id="1791558" url="https://pl.wikipedia.org/wiki?curid=1791558" title="Peter Simon">
Peter Simon

Peter Simon (ur. 4 kwietnia 1967 w Mannheim) – niemiecki polityk i urzędnik samorządowy, poseł do Parlamentu Europejskiego VII i VIII kadencji.
Życiorys.
Ukończył studia prawnicze, po których rozpoczął pracę w administracji lokalnej. Od 1999 do 2007 był dyrektorem biura europejskiego w Mannheim. Został następnie dyrektorem ds. rozwoju gospodarczego w spółce metropolitalnej Rhein-Neckar GmbH. Działa w Socjaldemokratycznej Partii Niemiec, był przewodniczącym struktur lokalnych tego ugrupowania.
W wyborach w 2009 uzyskał mandat posła do Parlamentu Europejskiego z ramienia SPD. Przystąpił do grupy Postępowego Sojuszu Socjalistów i Demokratów, a także do Komisji Gospodarczej i Monetarnej. W 2014 z powodzeniem ubiegał się o europarlamentarną reelekcję.

</doc>
<doc id="1791559" url="https://pl.wikipedia.org/wiki?curid=1791559" title="Popradzka Grań">
Popradzka Grań

Popradzka Grań (słow. "Popradský hrebeň") – końcowy odcinek bocznej grani Ciężkiego Szczytu, na południe od Małej Kopy Popradzkiej w słowackich Tatrach Wysokich. Grań ma przebieg południkowy i oddziela główny ciąg Doliny Mięguszowieckiej od Dolinki Smoczej. Występujące w grani turnie są oznaczone numerami. W kolejności od północy na południe w grani tej wyróżnia się następujące obiekty:
Wybitne są dwie przełączki: Pośrednia i Niżnia. Oprócz sześciu numerowanych turni występuje tu jeszcze wiele mniejszych turniczek.
Pierwsze wejścia:

</doc>
<doc id="1791562" url="https://pl.wikipedia.org/wiki?curid=1791562" title="Gedern">
Gedern

Gedern – miasto w Niemczech, w kraju związkowym Hesja, w rejencji Darmstadt, w powiecie Wetterau.
Zajmuje powierzchnię 75,24 km². Zamieszkiwane jest przez 7450 mieszkańców (dane z 30 czerwca 2015). Składa się z sześciu dzielnic: Gedern, Mittel Seemen, Nieder Seemen, Ober Seemen, Steinberg i Wenings. Leży w Górnej Hesji, na skraju gór Vogelsberg.
Prawa miejskie otrzymało w roku 1356 od cesarza Karola IV. Po kongresie wiedeńskim znalazło się w granicach Hesji-Darmstadt. W ciągu ostatnich 200 lat kilkukrotnie zmieniała przynależność do różnych powiatów. W mieście znajduje się zamek z XIV wieku, w którym zorganizowano muzeum historyczne "(Kulturhistorisches Museum)".
Współpraca.
Miejscowości partnerskie:

</doc>
<doc id="1791564" url="https://pl.wikipedia.org/wiki?curid=1791564" title="Sven Giegold">
Sven Giegold

Sven Giegold (ur. 17 listopada 1969 w Las Palmas de Gran Canaria) – niemiecki polityk, ekolog i alterglobalista, poseł do Parlamentu Europejskiego VII, VIII i IX kadencji.
Życiorys.
Studiował m.in. nauki polityczne i ekonomię na uczelniach w Lüneburgu, Bremie i Birmingham. Kształcił się też w zakresie makroekonomii na Uniwersytecie Paryż XIII. Zakładał centrum ekologiczne w Verden. Był wśród twórców organizacji ATTAC, Obywatelskiej Inicjatywy Opodatkowania Obrotu Kapitałowego. Od 2001 do 2007 z przerwami należał do jej koordynatorów, reprezentował krajową organizację członkowską w ramach federacji. Zasiadał także w radzie Tax Justice Network.
W 2008 wstąpił do partii Zielonych. W wyborach w 2009 z listy tego ugrupowania uzyskał mandat deputowanego do Parlamentu Europejskiego. Zasiadł w grupie Zielonych i Wolnego Sojuszu Europejskiego, a także w Komisji Gospodarczej i Monetarnej oraz w oraz Komisji Specjalnej ds. Kryzysu Finansowego, Gospodarczego i Społecznego. W 2014 i 2019 z powodzeniem ubiegał się o europarlamentarną reelekcję.
W grudniu 2021 odszedł z PE, objął w tymże miesiącu stanowisko sekretarza stanu w federalnym ministerstwie gospodarki i ochrony klimatu.

</doc>
<doc id="1791565" url="https://pl.wikipedia.org/wiki?curid=1791565" title="Unia dla Śródziemnomorza">
Unia dla Śródziemnomorza



</doc>
<doc id="1791569" url="https://pl.wikipedia.org/wiki?curid=1791569" title="Stawiam na Tolka Banana (powieść)">
Stawiam na Tolka Banana (powieść)

Stawiam na Tolka Banana – powieść dla młodzieży Adama Bahdaja po raz pierwszy wydana w 1967 przez Wydawnictwo „Nasza Księgarnia” w serii Klub Siedmiu Przygód, z ilustracjami Juliusza Makowskiego. Autor zakończył pracę nad książką w czerwcu 1966 w Wolsztynie.
Fabuła.
Julek Seratowicz, chłopiec z dobrego domu, nie chce być lalusiem, jakim chce go widzieć matka. Przypadkiem spotyka gang Karioki i jest to spełnienie jego marzeń. Do tego gangu należą Cegiełka, Cygan, Filipek i Karioka, która jest dziewczyną i zarazem przywódczynią. Wkrótce grupa spotyka na swej drodze opisywanego w gazetach, tajemniczego Tolka Banana, który przejmuje dowodzenie. Pod jego przywództwem gromada młodzieży wykonuje rozmaite zadania. Wspólne przeżycia konsolidują ich i uczą pozytywnych zachowań. Wtedy Tolek Banan przyznaje się, że jest harcerzem i naprawdę nazywa się Szymek Krusz, a podszył się pod postać Tolka w ramach akcji harcerskiej mającej pomóc trudnej młodzieży. Grupa wstrząśnięta tą nowiną przeżywa kryzys, ale poczucie wspólnoty zwycięża.
Ekranizacja.
Na podstawie książki powstał serial telewizyjny pod tym samym tytułem, który miał premierę w 1973.
Nawiązania w innych dziełach.
Karykaturą Tolka Banana jest Tolek Ananas – bohater komiksów o Kaczorze Donaldzie. Tolek Ananas po raz pierwszy pojawił się w komiksie "Stawiam na Tolka Ananasa".
Przypisy.
[[Kategoria:Powieści młodzieżowe Adama Bahdaja]]
[[Kategoria:Powieści z 1967]]

</doc>
<doc id="1791570" url="https://pl.wikipedia.org/wiki?curid=1791570" title="Bereżce Wielkie">
Bereżce Wielkie

Bereżce Wielkie (, "Wełyki Bereżci") – wieś na Ukrainie, w obwodzie tarnopolskim, w rejonie krzemienieckim. W 2001 roku liczyła 1011 mieszkańców.
Wieś została założona w 1545 roku. W II Rzeczypospolitej miejscowość była siedzibą gminy wiejskiej Bereżce w powiecie krzemienieckim, w województwie wołyńskim.

</doc>
<doc id="1791574" url="https://pl.wikipedia.org/wiki?curid=1791574" title="Marc Van Der Linden">
Marc Van Der Linden

Marc Van Der Linden (ur. 4 lutego 1964 w Merksem) – belgijski piłkarz grający na pozycji napastnika.
Kariera klubowa.
Van Der Linden wychował się w klubie SC Merksem. W 1981 roku odszedł do Royal Antwerp FC. W sezonie 1982/1983 zadebiutował w pierwszej lidze belgijskiej i w debiutanckim sezonie z 16 golami był najskuteczniejszym graczem swojej drużyny. Także w kolejnych sezonach należał do najlepszych strzelców Royalu Antwerp, a do zakończenia sezonu 1988/1989 strzelił dla tego klubu 85 bramek w lidze.
Latem 1989 Van Der Linden odszedł do Anderlechtu, w którym występował w ataku naprzemiennie z Markiem Degryse, Lukiem Nilisem i Luisem Oliveirą. W pierwszym sezonie gry w Anderlechcie był podstawowym zawodnikiem, jednak w następnym pełnił rolę rezerwowego. Wywalczył w 1991 roku mistrzostwo Belgii, ale po tym sukcesie przeszedł do KAA Gent. W klubie z Gandawy grał przez 3 sezony.
W 1994 roku Van Der Linden trafił do izraelskiego Hapoelu Ironi Riszon le-Cijjon, a po pół roku przeszedł do Maccabi Herclijja. W 1995 roku wrócił do Antwerpii i został piłkarzem Beerschotu VAC. Po dwóch latach gry w drugiej lidze zakończył karierę.
Kariera reprezentacyjna.
W reprezentacji Belgii Van Der Linden zadebiutował 31 maja 1983 roku w zremisowanym 1:1 towarzyskim spotkaniu z Francją. W 1990 roku został powołany przez selekcjonera Guya Thysa do kadry na Mistrzostwach Świata we Włoszech. Na tym turnieju rozegrał dwa spotkania: z Koreą Południową (2:0) oraz z Hiszpanią (1:2). Od 1983 do 1990 roku rozegrał 19 spotkań w kadrze narodowej i zdobył 9 goli.

</doc>
<doc id="1791575" url="https://pl.wikipedia.org/wiki?curid=1791575" title="Umarli ze Spoon River">
Umarli ze Spoon River

Umarli ze Spoon River – polski spektakl Teatru Telewizji, z roku 2006, na podstawie wierszy Edgara Lee Mastersa "Antologia Spoon River" w reżyserii Jolanty Ptaszyńskiej.
Fabuła.
Puste hale, zrujnowane klatki schodowe, obnażone żebra żelbetonowych konstrukcji, pozbawione szyb okna... Po chwilowej obserwacji powoli pojawiają się sylwetki ludzi, a do uszu dochodzą strzępy wypowiadanych przez nie słów. Pośród postaci jest czarnowłosa akordeonistka, śpiewająca o swej tajemnicy. Starszy człowiek nerwowo poprawiając krawat wspomina swoje ostatnie chwile, gdy z żalem uświadomił sobie niszczący efekt upływu czasu. Piękna kobieta - łowczyni fortun - przywołuje z przeszłości odległe zdarzenia, zamorskie podróże, kochanków. Są też inni: piękna aktorka, niedoszła gwiazda Broadwayu, sprzedawca ze sklepu żelaznego, duchowny, żołnierz. Każda z postaci skrywa swą własną opowieść. Wspominając młodość, miłostki, pasje i ambicje, chwile szczęścia i smutku, opłakują złamane życie. Wszystkich ich łączy to miejsce - opuszczone i zrujnowane miasteczko Spoon River - oraz śmierć. Od dawna bowiem nie żyją. Niektórzy zginęli śmiercią tragiczną, w wypadkach, wojnach, a nawet z własnej ręki. Inni po prostu odeszli. Lecz ich niespokojne duchy nie zauważają, że przestali oddychać i nie przyjmują do wiadomości własnej śmierci.

</doc>
<doc id="1791577" url="https://pl.wikipedia.org/wiki?curid=1791577" title="Peter Friedrich Arndt">
Peter Friedrich Arndt

Peter Friedrich Arndt (ur. 23 sierpnia 1817 w Trzebiatowie, zm. 2 sierpnia 1866 w Berlinie) – niemiecki matematyk, profesor Uniwersytetu w Berlinie.
Życiorys.
Studiował matematykę i pedagogikę na Uniwersytecie w Greifswaldzie. Po ukończeniu studiów, został starszym wykładowcą w gimnazjum w Stralsundzie. W 1854 r. habilitował się jako wykładowca (niem. Privatdozent) na Uniwersytecie Humboldtów w Berlinie, gdzie w 24 marca 1862 roku został mianowany profesorem matematyki.
Swoje prace naukowe wydawał prawie wyłącznie w czasopismach naukowych, w tym dla „Archiv der Mathematik und Physik” lub „Journal für die reine und angewandte Mathematik”. Oprócz analizy algebraicznej zajmował się głównie całkami i teorią liczb.
Peter Friedrich Arndt zmarł na cholerę w wieku 49 lat w Berlinie.

</doc>
<doc id="1791579" url="https://pl.wikipedia.org/wiki?curid=1791579" title="Festiwal w Akce">
Festiwal w Akce

Festiwal Izraelskiego Teatru Alternatywnego (hebr. הפסטיבל לתיאטרון ישראלי אחר; ang. The Acco Festival of Alternative Israeli Theatre) – festiwal teatralny odbywający się od 1980 roku w mieście Akka, w Izraelu. Festiwal ma podtytuł w oryginale: "Festiwal Izraelskiego Teatru Innego".
Historia.
Festiwal Izraelskiego Teatru Alternatywnego w Akce jest organizowany corocznie od 1980 roku. Inicjatorem jego powstania był aktor i reżyser Oded Kotler. Dwukrotnie w swojej historii został przesunięty - za każdym razem z powodu zamieszek społecznych. Pierwszy raz w październiku 2000 roku podczas intifady Al-Aksa, a drugi raz podczas zamieszek w czasie żydowskiego święta Jom Kipur w 2008 roku (termin przesunięto na czas święta Chanuka w grudniu).
Informacje ogólne.
Festiwal odbywa się co roku w trakcie trwającego przez tydzień żydowskiego święta Sukkot (wrzesień-październik). Od 2000 roku jego organizatorem są władze miejskie Akki, we współpracy z Ministerstwem Kultury, "Stowarzyszeniem Rozwoju Starej Akki" (ang. "The Old Acre Development Company Ltd.", OADC) i zagranicznymi fundacjami dobroczynnymi. Festiwal jest symbolem współistnienia arabskich i żydowskich mieszkańców miasta. Przedstawienia przygotowują arabscy i żydowscy dramaturdzy, występują też wspólne młodzieżowe zespoły teatralne.
Festiwal promuje zjawiska z nurtu teatru alternatywnego, oferując widzom szeroką gamę widowisk i wydarzeń artystycznych, teatru ulicznego, koncerty, warsztaty i konferencje. Wiele z nich ma miejsce w zabytkowej przestrzeni Starego Miasta.

</doc>
<doc id="1791586" url="https://pl.wikipedia.org/wiki?curid=1791586" title="Agnieszka Brugger">
Agnieszka Brugger

Agnieszka Brugger z domu Malczak (ur. 8 lutego 1985 w Legnicy) – niemiecka polityk polskiego pochodzenia, od 2009 posłanka do Bundestagu. Od 2018 wiceprzewodnicząca klubu parlamentarnego Sojusz 90/Zieloni.
Życiorys.
Urodziła się na Dolnym Śląsku, w wieku 4 lat wyjechała z rodziną do Niemiec, osiedlając się w Dortmundzie.
W 2004 zdała maturę w katolickim "Mallinckrodt-Gymnasium Dortmund", po czym podjęła studia w dziedzinie nauk politycznych, filozofii i prawa publicznego na Uniwersytecie w Tybindze.
W 2004 przystąpiła do Partii Zielonych w Dortmundzie oraz do jej młodzieżówki, pomagała w organizacji kampanii samorządowych, regionalnych i europejskich, była delegatem na regionalne i federalne zjazdy partii.
W 2006 związała się z Fundacją Heinricha Bölla jako stypendystka.
W wyborach w 2009 r. uzyskała mandat posłanki do Bundestagu z listy regionalnej Zielonych w Badenii-Wirtembergii. W wyborach w 2013 i w 2017 r. uzyskała reelekcję do parlamentu.
W 2020 objęła patronatem , białoruską więźniarkę polityczną.

</doc>
<doc id="1791590" url="https://pl.wikipedia.org/wiki?curid=1791590" title="Białozórka">
Białozórka

Białozórka (ukr. Білозірка, "Biłozirka") – wieś na Ukrainie, w obwodzie tarnopolskim, w rejonie krzemienieckim. W 2001 liczyła 1102 mieszkańców.
Historia.
Miejscowość została założona w 1545. Przy końcu XIX w. była miasteczkiem, wchodzącym w skład powiatu krzemienieckiego.
W II Rzeczypospolitej była siedzibą gminy wiejskiej Białozórka w powiecie krzemienieckim województwa wołyńskiego. Przed wojną wśród ludności Białozórki liczebnie dominowali Ukraińcy, nieco mniej było Żydów. Oprócz nich żyło w miejscowości kilkadziesiąt rodzin polskich.
W miejscowości stacjonowała kompania graniczna KOP „Białozórka”.
Podczas okupacji niemieckiej wiosną 1942 roku Żydów z Białozórki w liczbie około 1000 przesiedlono do getta w Łanowcach, gdzie później zostali rozstrzelani.
Polacy w Białozórce byli w latach 1941-1943 poddani terrorowi nacjonalistów ukraińskich (zginęły co najmniej 22 osoby) i większość z nich opuściła miejscowość w sierpniu 1943 roku udając się do Hnilic.

</doc>
<doc id="1791591" url="https://pl.wikipedia.org/wiki?curid=1791591" title="Werner Schulz">
Werner Schulz

Werner Gustav Schulz (ur. 22 stycznia 1950 w Zwickau, zm. 9 listopada 2022 w Berlinie) – niemiecki polityk, poseł do Bundestagu, deputowany do Parlamentu Europejskiego VII kadencji.
Życiorys.
Ukończył studia z zakresu technologii żywności na Uniwersytecie Humboldtów w Berlinie. Pracował jako asystent naukowy najpierw na tej uczelni, następnie w instytucie zajmującym się recyklingiem. Od 1988 do 1990 był urzędnikiem w administracji berlińskiej dzielnicy Lichtenberg.
Od lat 70. prowadził działalność w ramach organizacji opozycyjnych i ekologicznych w Niemieckiej Republice Demokratycznej. W 1989 był wśród założycieli Nowego Forum, przekształconego w partię polityczną Związek 90. W 1990 został wybrany do Izby Ludowej, w tym samym roku – po zjednoczeniu Niemiec – objął mandat deputowanego do Bundestagu. W niższej izbie niemieckiego parlamentu zasiadał nieprzerwanie do 2005, od 1993 jako reprezentant ugrupowania Zielonych. W 1998 objął funkcję rzecznika frakcji ds. gospodarczych.
W wyborach w 2009 z listy Zielonych został wybrany do Parlamentu Europejskiego. Zasiadł w grupie Zielonych i Wolnego Sojuszu Europejskiego, a także w Komisji Spraw Zagranicznych.

</doc>
<doc id="1791593" url="https://pl.wikipedia.org/wiki?curid=1791593" title="Imagawa">
Imagawa



</doc>
<doc id="1791594" url="https://pl.wikipedia.org/wiki?curid=1791594" title="Futor">
Futor



</doc>
<doc id="1791596" url="https://pl.wikipedia.org/wiki?curid=1791596" title="Jean-François De Sart">
Jean-François De Sart

Jean-François De Sart (ur. 18 grudnia 1961 w Waremme) - piłkarz belgijski grający na pozycji środkowego obrońcy.
Kariera klubowa.
De Sart rozpoczął w klubie RFC de Liège. W sezonie 1981/1982 zadebiutował w pierwszej lidze belgijskiej. W 1987 roku wystąpił w przegranym 0:1 finale Pucharu Belgii z KV Mechelen. W 1990 roku zdobył ten puchar, dzięki zwycięstwu 2:1 w decydującym spotkaniu z Germinalem Ekeren. W RFC de Liège De Sart grał do końca sezonu 1990/1991.
Latem 1991 De Sart odszedł do Anderlechtu, w którym pełnił rolę rezerwowego obrońcy dla Michela De Wolfa i Graeme Rutjesa. W 1993 roku wywalczył z Anderlechtem mistrzostwo Belgii, ale po tym sukcesie odszedł z zespołu. Przez dwa lata rozegrał 19 spotkań w Anderlechcie. W latach 1993–1995 ponownie występował w RFC de Liège.
Kariera reprezentacyjna.
W reprezentacji Belgii De Sart zadebiutował 27 maja 1989 roku w wygranym 1:0 towarzyskim spotkaniu z Jugosławią. W 1990 roku został powołany przez selekcjonera Guya Thysa do kadry na Mistrzostwach Świata we Włoszech, jednak nie rozegrał na nich żadnego spotkania. W kadrze narodowej rozegrał 3 mecze.
Kariera trenerska.
W 1999 roku De Sart został selekcjonerem reprezentacji Belgii U-21. W 2008 roku wraz z kadrą olimpijską zajął 4. miejsce na Igrzyskach Olimpijskich w Pekinie.

</doc>
<doc id="1791597" url="https://pl.wikipedia.org/wiki?curid=1791597" title="Jean-Francois De Sart">
Jean-Francois De Sart



</doc>
<doc id="1791598" url="https://pl.wikipedia.org/wiki?curid=1791598" title="Zębnica">
Zębnica

Zębnica – szyna zębata w kolei zębatej. Toczące się po niej koło zębate napędza lokomotywę.

</doc>
<doc id="1791600" url="https://pl.wikipedia.org/wiki?curid=1791600" title="Edgar Allix">
Edgar Allix



</doc>
<doc id="1791601" url="https://pl.wikipedia.org/wiki?curid=1791601" title="Kateryniwka">
Kateryniwka

Kateryniwka (ukr. Катеринівкa, początkowo "Katrynburg", następnie do 1944 "Katerburg") – wieś w rejonie krzemienieckim obwodu tarnopolskiego. Wieś liczy 391 mieszkańców.
Założona w 1421. W II Rzeczypospolitej miejscowość była siedzibą gminy wiejskiej Borki a od 1 października 1933. Katerburg w powiecie krzemienieckim województwa wołyńskiego. Po zajęciu przez ZSRR w styczniu 1940 utworzono rejon katerburski, przemianowany w październiku na dederkalski. 
W okresie międzywojennym w Katerburgu mieszkał emerytowany pułkownik Stanisław Powroźnicki.
Podczas okupacji niemieckiej dla ludności żydowskiej w liczbie ok. 400 osób (3/4 mieszkańców miejscowości) utworzono getto, zlikwidowane 10 sierpnia 1942. Sicherheitsdienst przy pomocy niemieckiej żandarmerii i ukraińskiej policji rozstrzelało 312 Żydów. Kilkadziesiąt osób zmarło wcześniej z głodu, chorób i pracy ponad siły.
Podczas rzezi wołyńskiej w 1943 Polacy z Katerburga (około 10 rodzin) ewakuowali się do bardziej bezpiecznych miejscowości.

</doc>
<doc id="1791603" url="https://pl.wikipedia.org/wiki?curid=1791603" title="Solemya occidentalis">
Solemya occidentalis

Solemya occidentalis – gatunek mięczaka z podgromady pierwoskrzelnych.
Muszla wielkości około 0,6 cm, kształtu owalnego. Siedliskiem są płytkie wody.
Są rozdzielnopłciowe, bez zaznaczonych różnic płciowych w budowie muszli. Odżywiają się planktonem oraz detrytusem.
Występuje w Ameryce Północnej i Ameryce Środkowej od Florydy po Karaiby.

</doc>
<doc id="1791605" url="https://pl.wikipedia.org/wiki?curid=1791605" title="Gerald Häfner">
Gerald Häfner

Gerald Häfner (ur. 3 listopada 1956 w Monachium) – niemiecki polityk i dziennikarz, były poseł do Bundestagu, deputowany do Parlamentu Europejskiego VII kadencji.
Życiorys.
Studiował nauki społeczne na uczelniach w Monachium, Witten i Bochum. Z zawodu nauczyciel, zajmował się działalnością publicystyczną jako niezależny dziennikarz. Współpracował też z różnymi centrami i instytucjami kulturalnymi. Zaangażowany w liczne akcje i inicjatywy społeczne. W 1979 był wśród założycieli niemieckich Zielonych (od 1993 działających jako Związek 90/Zieloni). Od 1991 do 1994 stał na czele tej partii w Bawarii.
W latach 1987–1990, 1994–1998 i 2001–2002 sprawował mandat deputowanego do Bundestagu.
W wyborach w 2009 z listy Zielonych został wybrany do Parlamentu Europejskiego. Zasiadł w grupie Zielonych i Wolnego Sojuszu Europejskiego, a także w Komisji Prawnej oraz Komisji Spraw Konstytucyjnych.

</doc>
<doc id="1791612" url="https://pl.wikipedia.org/wiki?curid=1791612" title="Don't Cry for Me, Argentina">
Don't Cry for Me, Argentina



</doc>
<doc id="1791614" url="https://pl.wikipedia.org/wiki?curid=1791614" title="Dederkały">
Dederkały



</doc>
<doc id="1791618" url="https://pl.wikipedia.org/wiki?curid=1791618" title="Curious Corn">
Curious Corn

Curious Corn – album studyjny zespołu Ozric Tentacles wydany w 1997 roku przez wytwórnię Snapper. 

</doc>
<doc id="1791619" url="https://pl.wikipedia.org/wiki?curid=1791619" title="Zamek w Tokach">
Zamek w Tokach

Zamek w Tokach – dawna kresowa warownia I Rzeczypospolitej, obecnie położona na terytorium Ukrainy.
Położenie.
Ruiny zamku znajdują się w miejscowości Toki w rejonie podwołoczyskim obwodu tarnopolskiego, ok. 35 km na wschód od Zbaraża. Zamek zlokalizowany był na pagórku, zajmującym cypel wydłużonej wysepki otoczonej starorzeczami i rozlewiskami Zbrucza. Zbudowano go z kamiennych (głównie piaskowcowych) bloków na planie trójkąta. Posiadał dwie wieloboczne baszty z częścią mieszkalną i umocnioną basteję z dwiema liniami stanowisk ogniowych. Położenie na wysepce zabezpieczało zamek przed atakiem. Dojście możliwe było wyłącznie po usypanej grobli strzeżonej przez górującą nad nią wieżę bramną. Do wnętrza warowni prowadził most zwodzony.
Historia.
Zamek został zbudowany pod koniec XVI wieku przez wojewodę bracławskiego Janusza Zbaraskiego. W tym czasie na wschodnim brzegu Zbrucza rozwijało się miasteczko Ożohowce (ukr. Ожигівці), a Toki i zamek Zbaraskich stanowiły jego zachodnią część. Miejsce to znajdowało się na rozdrożu ważnych szlaków: czarnego i kuczmańskiego. Po Zbaraskich, w 1631 warownię w Tokach przejęli we władanie Wiśniowieccy. W 1648 podczas powstania Chmielnickiego zamek został zdobyty, splądrowany i zniszczony przez Kozaków. To samo spotkało Toki w 1675 podczas najazdu armii tureckiej pod wodzą Ibrahima Szyszmana.
Po wojnach XVII wieku zamek nie został już w całości odbudowany. Po Wiśniowieckich, od 1744 jego właścicielami byli Wielhorscy, Czarneccy, Matkowscy, Małyńscy i Dzieduszyccy. Od pierwszego rozbioru Polski w 1772 do odzyskania przez Polskę niepodległości (z wyłączeniem lat 1809-1815) Zbrucz stanowił granicę austriacko-rosyjską. Zamek w Tokach znalazł się w Galicji, natomiast część dawnych Ożohowców po stronie rosyjskiej. Od podpisania traktatu ryskiego w 1921 do agresji sowieckiej na Polskę 17 września 1939 była to granica polsko-sowiecka. Zamek i wioska Toki pozostawały po stronie polskiej, zaś pola uprawne i Ożohowce po sowieckiej. Granica była zamknięta i miejscowa ludność nie miała prawa przekraczać rzeki.

</doc>
<doc id="1791621" url="https://pl.wikipedia.org/wiki?curid=1791621" title="Filgrastym">
Filgrastym

Filgrastym (łac. "Filgrastimum") – organiczny związek chemiczny z grupy glikoprotein, analog ludzkiego czynnika stymulującego tworzenie kolonii granulocytów wytwarzany przez zrekombinowane bakterie. Reguluje produkcję i uwalnianie obojętnochłonnych granulocytów ze szpiku kostnego. Stosowana jako lek w chorobach nowotworowych, neutropenii i chronicznym niedoborze granulocytów.
Dawkowanie.
Podskórnie lub dożylnie. Zwykle w chemioterapii cytoredukcyjnej zaleca się dawkę 0,5 mln j.m. na kilogram masy ciała, raz na dobę.
Uwagi.
Nie zaleca się podawania leku w okresie karmienia piersią. W czasie przyjmowania filgrastymu zaleca się kontrolę morfologii krwi.

</doc>
<doc id="1791622" url="https://pl.wikipedia.org/wiki?curid=1791622" title="Waterfall Cities">
Waterfall Cities

Waterfall Cities – album studyjny zespołu Ozric Tentacles wydany w 1999 roku. Album nagrany w składzie:

</doc>
<doc id="1791624" url="https://pl.wikipedia.org/wiki?curid=1791624" title="The Hidden Step">
The Hidden Step

The Hidden Step – album studyjny zespołu Ozric Tentacles wydany w 2000 roku. Album nagrany w składzie:

</doc>
<doc id="1791625" url="https://pl.wikipedia.org/wiki?curid=1791625" title="Swirly Termination">
Swirly Termination

Swirly Termination – album studyjny zespołu Ozric Tentacles wydany w 2000 roku. Album nagrany w składzie:

</doc>
<doc id="1791626" url="https://pl.wikipedia.org/wiki?curid=1791626" title="Kołodno-Lisowszczyzna">
Kołodno-Lisowszczyzna

Kołodno-Lisowszczyzna (ukr. Колодне) – wieś na Ukrainie w rejonie zbaraskim obwodu tarnopolskiego. Wieś liczy 1445 mieszkańców.
Historia.
Wieś założona w 1463 r.
W drugiej połowie XVI w. wzmiankowane jako miasteczko, spadło do rangi wsi po najeździe tatarskim z 1579 r.
W II Rzeczypospolitej miejscowość była od 1 października 1933 r. siedzibą nowo utworzonej gminy wiejskiej Kołodno w powiecie krzemienieckim województwa wołyńskiego.
Podczas rzezi wołyńskiej w 1943 roku oddziały UPA zabiły w Kołodnie od 320 do 500 Polaków.

</doc>
<doc id="1791633" url="https://pl.wikipedia.org/wiki?curid=1791633" title="WWtBaM">
WWtBaM



</doc>
<doc id="1791634" url="https://pl.wikipedia.org/wiki?curid=1791634" title="Niżnia Szeroka Przełęcz">
Niżnia Szeroka Przełęcz

Niżnia Szeroka Przełęcz (słow. "Sedlo pod Zámkami", niem. "Zamkisattel", węg. "Zamkinyereg") – obszerna przełęcz położona na wysokości ok. 1977 m n.p.m. w słowackich Tatrach Wysokich. Znajduje się w północno-zachodnim ramieniu Szerokiej Jaworzyńskiej, oddziela tenże szczyt od Spismichałowej Czuby. Rejon masywu Szerokiej Jaworzyńskiej jest rezerwatem ścisłym, więc na siodło Niżniej Szerokiej Przełęczy nie prowadzą żadne znakowane szlaki turystyczne.
Okolice Szerokiej Jaworzyńskiej były niegdyś popularnym terenem myśliwskim, więc bardzo prawdopodobne jest, że któryś z myśliwych dokonał na nią wejścia przed wejściami typowo turystycznymi. Najczęściej polowali tu koziarze z Jurgowa i Jaworzyny Tatrzańskiej.
Polska nazwa Niżniej Szerokiej Przełęczy pochodzi od sąsiadującej z nią na wschodzie Szerokiej Jaworzyńskiej, natomiast nazewnictwo słowackie, niemieckie i węgierskie od Spismichałowej Czuby – wzniesienia sąsiadującego na zachodzie.
Historia.
Pierwsze wejścia turystyczne:

</doc>
<doc id="1791635" url="https://pl.wikipedia.org/wiki?curid=1791635" title="Çağdaş Atan">
Çağdaş Atan

Çağdaş Atan (ur. 29 lutego 1980 w Izmirze) – turecki piłkarz występujący na pozycji obrońcy.
Kariera klubowa.
Atan zawodową karierę rozpoczynał w sezonie 2000/2001 w drugoligowym klubie Marmaris Belediye. W 2001 roku odszedł do innego drugoligowego zespołu - Altay SK. W sezonie 2001/2002 wywalczył z nim awans do ekstraklasy, ale w następnym spadł z klubem z tych rozgrywek. Wówczas odszedł do drużyny ekstraklasy - Denizlisporu. Zadebiutował tam 10 sierpnia 2003 w wygranym 2:0 ligowym meczu z Sebatsporem.
W 2004 roku podpisał kontrakt z Beşiktaşem JK, również grającym w pierwszej lidze. Pierwszy ligowy mecz zaliczył tam 12 września 2004 przeciwko Sakaryasporowi (4:1). W Beşiktaşie spędził dwa sezony, w ciągu których rozegrał tam 40 ligowych spotkań i zdobył 2 bramki. Z tym klubem zdobył także Puchar Turcji w 2006 roku. W tym samym roku został graczem Trabzonsporu. Jego barwy reprezentował przez kolejne dwa sezony. W tym czasie zagrał tam w 41 ligowych meczach i strzelił w nich 4 gole.
W 2008 roku trafił do niemieckiego klubu Energie Cottbus. W Bundeslidze zadebiutował 22 sierpnia 2008 w bezbramkowo zremisowanym pojedynku z Hannoverem 96. W sezonie 2008/2009 po przegranych barażach spadł z klubem do 2. Bundesligi. Wtedy odszedł do szwajcarskiego FC Basel. W szwajcarskiej ekstraklasie pierwszy występ zanotował 12 lipca 2009 przeciwko FC Sankt Gallen (0:2). Od czasu debiutu Atan był podstawowym graczem Basel.
W 2011 roku Atan wrócił do Turcji i został zawodnikiem Mersin İdman Yurdu. W 2012 roku przeszedł do klubu Akhisar Belediyespor. Następnie grał też w Gaziantep BB i Manisasporze.
Kariera reprezentacyjna.
W reprezentacji Turcji Atan zadebiutował 18 lutego 2004 w towarzyskim meczu z Danią.

</doc>
<doc id="1791637" url="https://pl.wikipedia.org/wiki?curid=1791637" title="Cagdas Atan">
Cagdas Atan



</doc>
<doc id="1791638" url="https://pl.wikipedia.org/wiki?curid=1791638" title="Parafia Świętych Apostołów Piotra i Pawła w Kamiennej Górze">
Parafia Świętych Apostołów Piotra i Pawła w Kamiennej Górze

Parafia Świętych Apostołów Piotra i Pawła w Kamiennej Górze – znajduje się w dekanacie Kamienna Góra Wschód w diecezji legnickiej. Jej proboszczem jest ks. prałat Edward Bigos. Obsługiwana przez księży diecezjalnych. Erygowana 2 stycznia 1301 r. Jest najstarszą w mieście.
Historia.
od 1945.
W 1945 r. większość terenów Śląska została wyzwolona w wyniku ofensywy styczniowo-marcowej. Jednak rejon kotlin: kłodzkiej, jeleniogórskiej oraz kamiennogórskiej pozostawał nadal w rękach niemieckich. Armia Czerwona nacierała w 1945 r. głównie w kierunku Berlina i Wiednia, mniej uwagi poświęcając terenom górskim Czechosłowacji. Wyzwolenie tych terenów nastąpiło dopiero w końcowym etapie II wojny światowej, w wyniku tzw. „operacji praskiej”, która miała na celu oswobodzenie reszty ziem czeskich i polskich. 9 maja 1945 r. do miasta wkroczyły pierwsze oddziały Armii Czerwonej, zajmując je bez boju, a następnie wyzwoliły całą Kotlinę Kamiennogórską. Po oswobodzeniu miasta, w połowie maja 1945 r. do Kamiennej Góry zaczęła napływać ludność polska głównie z terenów Nowosądecczyzny, Łodzi i Starachowic, zasilana następnie repatriantami ze Związku Radzieckiego. Pierwsza grupa licząca 16 osób przybyła do Kamiennej Góry 19 maja 1945 r. z zadaniem zorganizowania życia społeczno-administracyjnego, była to grupa operacyjna. U podstaw osadnictwa polskiego na Ziemiach Zachodnich znalazły się dwie główne przesłanki: polityczna, którą była zmiana granic Polski, oraz ekonomiczna i demograficzna, jaką było przeludnienie centralnych i południowych województw kraju.
Ośrodkiem życia religijnego w Kamiennej Górze był od samego początku kościół parafialny św. Ap. Piotra i Pawła, który poza niewielkimi uszkodzeniami ocalał z II wojny światowej. Sama Kamienna Góra wyszła z działań wojennych bez zniszczeń ponieważ nie toczyły się tutaj żadne walki. Pierwszym polskim duszpasterzem przybyłym do Kamiennej Góry 27 sierpnia 1945 r. był ks. Bronisław Gawryś, prezbiter diecezji sandomierskiej (ur. 1900, wyśw. w 1925 r. w Siedlcach, zm. 1961), który w latach 1945–1953 był administratorem parafii oraz dziekanem. Ks. Bronisław zamieszkał w budynku kościelnym obok plebanii, gdzie przebywał jeszcze duszpasterz niemiecki, z którym stosunki ułożyły się poprawnie, spokojnie i po kapłańsku. We wrześniu 1945 r. w Kamiennej Górze było już przeszło 4 tys. Polaków. Ówczesny duszpasterz tak scharakteryzował wiernych oraz warunki pracy:
Dochody z posługi kapłańskiej były małe i nie pokrywały kosztów utrzymania, ponieważ wierni byli bardzo biedni. Duszpasterz stołował się w jadłodajni dla urzędników Państwowych Urzędu Repatriacyjnego, gdyż nie wydawano jeszcze wtedy w mieście indywidualnych kart żywnościowych. Ks. Gawryś uskarżał się do kurii Wrocławskiej na brak książeczek do nabożeństwa, tajemnic różańcowych i samych różańców. Młodzież dopominała się organizacji religijnych: Sodalicji Mariańskiej, Koła Różańcowego, lecz brak drugiego kapłana uniemożliwiał rozwinięcie pracy duszpasterskiej.
Rozwój przemysłu lekkiego, dający nowe miejsca pracy, powodował systematyczny napływ ludności z okolicznych wiosek oraz całej Polski. Zwiększyła się przez to liczba wiernych, która w 1959 r. wynosiła 17 tys. Mimo sześciu mszy św. odprawianych w niedzielę, kościół św. Ap. Piotra i Pawła nie mógł zapewnić wygodnego uczestnictwa z racji szczupłości miejsca. Dało się to szczególnie odczuć w czasie wizytacji kanonicznej przeprowadzonej przez bpa Andrzeja Wronkę w asyście ks. Wincentego Urbana. Jednym z głównych zaleceń powizytacyjnych było przejęcie opuszczonego przez protestantów Kościoła Łaski, którego wnętrze mogło pomieścić 4 tys. wiernych. Zadanie było dość ułatwione przez "październikową odwilż" i w gruncie rzeczy dość życzliwe nastawienie miejscowych władz do Kościoła.
Zasięg parafii.
Do parafii należą wierni mieszkający w następujących miejscowościach: Kamienna Góra (ulice: Asnyka, Bohaterów Getta, Boczna, Broniewskiego, Browarowa, pl. Browarowy, Chopina, Drzymały, Fabryczna, pl. Grunwaldzki, Jana Pawła II, Jedwabna, Jeleniogórska, Jesionowa, Krótka, Lipowa, Lompy, Łączna, Łużycka, Magazynowa, Miarki, Mickiewicza, Młyńska, Mostowa, Nadrzeczna, Ogrodowa, Okrzei, Parkowa (2,4), Polna, Rybna, Sienkiewicza, Słowiańska, Spacerowa, Sportowa, Stara, Szkolna, Szpitalna, ks. Ściegiennego, Towarowa, Wałbrzyska (2), Waryńskiego (1-36), Al. Wojska Polskiego, pl. Wolności, Zamkowa, Zielona, Żeromskiego, Żytnia), Osiedle Antonówka, Janiszów, Dębrznik i Ptaszków. Parafia posiada też trzy budynki: plebanię zbudowaną z cegły w latach 1893–1894, przy ul. Karola Miarki 31, organistówkę z salami katechetycznymi, przy ul. Karola Miarki 24 i dom parafialny, przy ul. Karol Miarki 29.
Zabytkowe obiekty sakralne na terenie parafii.
Figura św. Jana Nepomucena wykonana z piaskowca, umieszczona była w latach 1847–2020 przy ścianie absydy (za ołtarzem głównym) kościoła pw. Piotra i Pawła. Postać świętego naturalnej wielkości (wys. 182 cm), na postumencie (wys. 100 cm) widnieje nazwisko fundatora oraz data: „Kajetanus Franciskus Winkler, Anno 1723 D 13 Juni (tłum. Kajetan Franciszek Winkler, 13 czerwca 1723 r.)”. Figura wcześniej była umieszczona obok (nieistniejących już) murów miejskich. 15 października 2020 r. została zamontowana, a wcześniej odnowiona, przy skrzyżowaniu ul. Mostowej i Jana Pawła II w Kamiennej Górze.

</doc>
<doc id="1791640" url="https://pl.wikipedia.org/wiki?curid=1791640" title="Pańkiwci (rejon biłohirski)">
Pańkiwci (rejon biłohirski)

Pańkiwci (ukr. Паньківці) – wieś na Ukrainie, w obwodzie chmielnickim, w rejonie biłohirskim, w radzie osiedlowej Jampol, nad rzeką Horyń. W 2001 roku liczyła 637 mieszkańców. 
Według danych z 2001 roku 99,7% mieszkańców jako język ojczysty wskazało ukraiński, 0,3% – rosyjski.

</doc>
<doc id="1791641" url="https://pl.wikipedia.org/wiki?curid=1791641" title="Francisco Louçã">
Francisco Louçã

Francisco Anacleto Louçã (ur. 12 listopada 1956 w Lizbonie) – portugalski polityk, ekonomista i nauczyciel akademicki, deputowany do Zgromadzenia Republiki, były lider Bloku Lewicy.
Życiorys.
Kształcił się w Liceu Padre António Vieira, następnie kształcił się w ISEG w ramach Universidade Técnica de Lisboa, gdzie uzyskał magisterium, a w 1999 doktorat. Zawodowo związany z macierzystą uczelnią, od 2004 na stanowisku profesorskim. Członek organizacji skupiających ekonomistów, autor licznych publikacji naukowych i prasowych z dziedziny ekonomii.
Od lat 70. działał w ruchu komunistycznym, od 1978 był działaczem Partido Socialista Revolucionário, która w 1999 weszła w skład Bloku Lewicy. Francisco Louçã został faktycznym liderem tej formacji, od 2005 do 2012 zajmował w niej stanowisko koordynatora. Również w 1999 został po raz pierwszy wybrany do Zgromadzenia Republiki w okręgu Lizbona (reelekcję uzyskiwał w wyborach w 2002, 2005, 2009 i 2011). W 2006 wziął udział w wyborach prezydenckich, uzyskując w pierwszej turze 5,3% głosów. W 2015 został wybrany w skład Rady Państwa, organu doradczego prezydenta Portugalii.

</doc>
<doc id="1791643" url="https://pl.wikipedia.org/wiki?curid=1791643" title="Parafia Najświętszego Serca Pana Jezusa w Kamiennej Górze">
Parafia Najświętszego Serca Pana Jezusa w Kamiennej Górze

Parafia Najświętszego Serca Pana Jezusa w Kamiennej Górze – parafia rzymskokatolicka w dekanacie Kamienna Góra Zachód w diecezji legnickiej. Obsługiwana przez księży diecezjalnych. Erygowana 4 maja 1991 r. Jest najmłodszą spośród trzech parafii w mieście.
Historia.
Decyzję o powołaniu trzeciej parafii w Kamiennej Górze podjął w 1986 r. kard. Henryk Gulbinowicz. Pierwszym duszpasterzem został ks. Leopold Fit, a od 1.10.1988 r. ks. kan. Aleksander Siemiński. 24.10.1988 r. kard. Henryk Gulbinowicz ustanowił samodzielny ośrodek Duszpasterski w Kamiennej Górze z przydzielonymi ulicami: Baczyńskiego, Księcia Bolka, Katowicka, Korczaka, Krzeszowska, Legnicka, Mała, Ptasia, Wałbrzyska, Tkaczy Śląskich oraz wieś Czadrów.
29.01.1989 r. ośrodek duszpasterski odwiedził kard. Henryk Gulbinowicz i bp. Tadeusz Rybak. Podjęto wówczas decyzję, o nadaniu parafii wezwania Najświętszego Serca Pana Jezusa. Pierwsza wizytacja kanoniczna została przeprowadzona przez bp Jana Tyrawę 7.04.1990 r. w Czadrowie i w szpitalu przy ul. Korczaka. 3.05.1990 r. odbyła się wizytacja na Osiedlu Krzeszowskim w Kamiennej Górze.
4.05.1991 r. bp. Tadeusz Rybak uroczyście erygował powstałą parafię pod wezwaniem Najświętszego Serca Pana Jezusa Kamiennej Górze. Parafia została przyłączona do dekanatu Kamienna Góra Zachód.
W 1995 r. oddano do użytku dom, który spełniał funkcję kancelarii i plebanii. 21.09.2000 r. w kościele Najświętszego Serca Pana Jezusa w Kamiennej Górze odbyło się uroczyste wmurowanie kamienia węgielnego, poświęconego przez Ojca św. Jana Pawła II 2 czerwca 1997 r. w Legnicy. Uroczystościom przewodniczył bp. Tadeusz Rybak.
21 października 2018 r. podczas uroczystej mszy kościół parafialny pw. Najświętszego Serca Pana Jezusa został poświęcony przez bpa Zbigniewa Kiernikowskiego. 

</doc>
<doc id="1791646" url="https://pl.wikipedia.org/wiki?curid=1791646" title="Melissa Mueller">
Melissa Mueller

Melissa Mueller (ur. 16 listopada 1972 w Waukesha w stanie Wisconsin) – amerykańska lekkoatletka, tyczkarka.
Początkowo uprawiała inne konkurencje lekkoatletyczne: biegi płotkarskie, siedmiobój, skok wzwyż oraz skok w dal. Skok o tyczce zaczęła trenować dopiero w sierpniu 1995, ale zanotowała błyskawiczny, zadziwiający fachowców postęp w tej konkurencji. W styczniu 1996 zanotowała wynik 3,23 m podczas zawodów halowych, był to jej pierwszy oficjalny występ w skoku o tyczce w karierze. Trzy miesiące później skoczyła już 3,53, zaś w 1997, po niespełna dwóch latach treningów tyczkarskich zdobyła brązowy medal mistrzostw USA. W późniejszych latach wielokrotnie stawała na podium mistrzostw kraju, reprezentowała Stany Zjednoczone w międzynarodowych imprezach oraz w meczach międzypaństwowych. Wielokrotna halowa rekordzistka USA.
Osiągnięcia.
W 2000 reprezentowała USA podczas igrzysk olimpijskich w Sydney. 14. lokata w eliminacjach nie dała jej awansu do finału.

</doc>
<doc id="1791647" url="https://pl.wikipedia.org/wiki?curid=1791647" title="Spirals In Hyperspace">
Spirals In Hyperspace

Spirals In Hyperspace – album studyjny zespołu Ozric Tentacles wydany w 2004 roku. Album nagrany w składzie:

</doc>
<doc id="1791655" url="https://pl.wikipedia.org/wiki?curid=1791655" title="Parafia Matki Bożej Różańcowej w Kamiennej Górze">
Parafia Matki Bożej Różańcowej w Kamiennej Górze

 
Parafia Matki Bożej Różańcowej w Kamiennej Górze – parafia rzymskokatolicka w dekanacie Kamienna Góra Zachód w diecezji legnickiej. Jej proboszczem jest ks. Piotr Smoliński. Obsługiwana przez księży diecezjalnych. Erygowana 1 marca 1972 r.

</doc>
<doc id="1791656" url="https://pl.wikipedia.org/wiki?curid=1791656" title="Stary Oleksiniec">
Stary Oleksiniec

Stary Oleksiniec albo "Aleksiniec Stary" (ukr. Старий Олексинець) – wieś w rejonie krzemienieckim obwodu tarnopolskiego, założona w 1430 r. W II Rzeczypospolitej miejscowość była siedzibą gminy wiejskiej Stary Oleksiniec w powiecie krzemienieckim województwa wołyńskiego. Wieś liczy 983 mieszkańców.
Historia.
Dzieje dwóch miejscowości o podobnej naz­wie, Oleksiniec Stary i Nowy leżących u źródeł rzeki Horyń, w odległości czterech kilometrów od siebie, kształtowały się początkowo odmiennie. Oleksiniec Stary w 1463 r. był własnością księcia Sołtana Wasilewicza Zbaraskiego. Później wraz z pobliską wsią Rydoml stał się dziedzic­twem książąt Sołomereckich. Beata Sołomerecka darowała tę włość Czartoryskim. Oleksiniec Nowy, noszący początkowo nazwę Andrzejowa, należał w tym czasie do książąt Wiśniowieckich. Księżna Aleksandra Wiśniowiecka, córka Jędrzeja, wo­jewody wołyńskiego, wychodząc około 1570-1580 roku za mąż za Jerzego na Klewaniu Czartoryskiego (ur. ok. 1560 r. - zm. 1626 r.), sta­rostę łuckiego, wniosła majątek Andrzejów do dóbr męża i zmieniła jego nazwę na Olek­siniec Nowy oraz uzyskała dla osady status mias­teczka. W ten sposób w ręku Czartoryskich znalazł się zarówno Oleksiniec Stary, jak i No­wy, tworzące odtąd całość.
Pod koniec XVIII wieku cały klucz oleksiniecki należał do księcia Józefa Klemensa Czartory­skiego, stolnika Wielkiego Księstwa Litewskiego, ostatniego męskiego potomka linii koreckiej. Jego córka Celestyna (1790-1850), poślubiw­szy w 1812 r. Gabriela Rzyszczewskiego herbu Pobóg   (1780-1857), późniejszego generała i marszałka szlachty powiatu krzemienieckie­go, otrzymała w posagu klucz oleksiniecki. Ge­nerał Rzyszczewski, dziedzic Żukowiec, Wyżgródka, Rydomla, Rzyszczewa i wielu innych dóbr, a w końcu także i Oleksińca, mieszkał stale w Żukowcach. Po jego śmierci majątek uległ podziałowi między dzieci. Stary i Nowy Oleksiniec oraz Rokitno przypadły synowi najmłodszemu, Aleksandrowi (1823-1891), ożenionemu z Anielą Mężeńską herbu Kościesza. Ostatnim z rodziny właścicielem Olek­sińca był ich najmłodszy syn Stefan hrabia Rzyszczewski (ur. w 1862 r.). Około 1914 roku sprzedał on majątek żonie rosyjskiego generała, Swininowej. Na przełomie XIX i XX w. ob­szar dóbr oleksinieckich zajmował powierzch­nię 2820 dziesięcin.
Czartoryscy posiadali w Oleksińcu bastionowy zamek zbudowany w końcu XVI wieku w stylu renesansowym, który został około 1850 roku przebudowany na neogotycki pałac. Obiekt został zniszczony podczas I wojny światowej.
W okresie po rozbiorach Polski położony przy granicy Galicji po stronie rosyjskiej.

</doc>
<doc id="1791657" url="https://pl.wikipedia.org/wiki?curid=1791657" title="Sprzężenie zwrotne (muzyka)">
Sprzężenie zwrotne (muzyka)

Sprzężenie zwrotne – wysoki, piszczący, ciągły ton spowodowany przeciążeniem obwodów między gitarą elektryczną a wzmacniaczem, w wyniku którego dźwięk z głośników jest odbierany przez przystawkę gitary. Jest to celowy zabieg często używany przez muzyków rockowych.
Historia.
Zjawisko sprzężenia zwrotnego wykorzystał już w 1954 roku wynalazca gitary elektrycznej – Les Paul, w nagraniu „How High the Moon”. Przez wiele lat uważano je jednak za zakłócenie i efekt niepożądany. Dopiero, gdy zespół The Beatles użył sprzężenia zwrotnego w 1964 r. w piosence „I Feel Fine”, uznano je za walor muzyczny.
Pionierem wykorzystania sprzężenia zwrotnego podczas koncertów był bluesman Buddy Guy. Już w 1959 r. stosował ten efekt podczas występów. Niestety Leonard Chess, właściciel firmy Chess, nie pozwalał Guyowi na dokonanie nagrań z wykorzystaniem sprzężenia. Dopiero gdy grupa Cream zyskała światową sławę, zrozumiał swój błąd.

</doc>
<doc id="1791662" url="https://pl.wikipedia.org/wiki?curid=1791662" title="Maurizio Lobina">
Maurizio Lobina

Maurizio Lobina (ur. 30 października 1973 w Asti) – włoski muzyk, klawiszowiec zespołu Eiffel 65, wcześniej Bloom 06.

</doc>
<doc id="1791664" url="https://pl.wikipedia.org/wiki?curid=1791664" title="Uhorsk">
Uhorsk

Uhorsk (ukr. Угорськ) – wieś w rejonie krzemienieckim, obwodu tarnopolskiego, założona w 1545 r. W II Rzeczypospolitej miejscowość była od 1 października 1933 r. siedzibą gminy wiejskiej Uhorsk w powiecie krzemienieckim województwa wołyńskiego. Wieś liczy 677 mieszkańców.
Linki zewnętrzne.
Uhorsk na stronie Rady Najwyższej Ukrainy

</doc>
<doc id="1791668" url="https://pl.wikipedia.org/wiki?curid=1791668" title="Union Pacific 3900">
Union Pacific 3900

Union Pacific 3900 – amerykańska lokomotywa parowa produkowana w latach 1936-1943 dla przewoźnika Union Pacific Railroad. Wyprodukowano 105 parowozów.
Historia.
Niektóre lokomotywy przystosowano do opalania olejem opałowym. Aby lokomotywa mogła skręcać na zwrotnicach podzielono podwozie na dwie części. Dzięki temu podwozie skręcało, gdy kocioł jechał jeszcze prosto. Lokomotywy miały ciągnąć składy towarowe, czasami długości nawet osiemdziesięciu wagonów, i czasami pomagać lokomotywom typu Big Boy. W spółce te lokomotywy głównie ciągnęły składy towarowe, lecz czasami i pasażerskie. Obecnie lokomotywy te są największymi działającymi lokomotywami, ponieważ grupa miłośników z "UPR" przywróciła dwie lokomotywy z tej spółki do pełnej sprawności. Obecnie ciągnie turystyczne składy pasażerskie z prędkością nawet 120 km/h. Dwa parowozy zachowano jako eksponaty zabytkowe. 

</doc>
<doc id="1791670" url="https://pl.wikipedia.org/wiki?curid=1791670" title="Andrzej Mundkowski">
Andrzej Mundkowski

Andrzej Mundkowski (ur. 24 kwietnia 1938 w Gdyni, zm. 29 grudnia 1979 w Warszawie) – polski kompozytor, aranżer i pianista jazzowy.
Życiorys.
Zadebiutował w 1957 r. na II Międzynarodowym Festiwalu Jazzowym w Sopocie wraz z zespołem Modern Jazz Sextet. Lata 60. i 70. XX wieku to dla Mundkowskiego okres komponowania i aranżacji. Oprócz piosenek (m.in. "Nic dwa razy się nie zdarza", "Jawność" do wierszy Wisławy Szymborskiej), które napisał dla żony Łucji Prus, pisał muzykę filmową (m.in. do filmu Kochankowie z Marony) i teatralną.

</doc>
<doc id="1791672" url="https://pl.wikipedia.org/wiki?curid=1791672" title="With a Child’s Heart">
With a Child’s Heart

With a Child’s Heart – singel Michaela Jacksona z albumu "Music &amp; Me".
Twórcy.
With a Child’s Heart.
Wokal: Michael Jackson 
Kompozytor: Sylvia Moy, Henry Cosby, Vicki Basemore 
Produkcja: Freddie Perren i Fonce Mizell 
Aranżacja: Freddie Perren
Morning Glow.
Wokal: Michael Jackson 
Kompozytor: Stephen Schwartz 
Produkcja: Bob Gaudio 
Aranżacja: Dave Blumberg

</doc>
<doc id="1791676" url="https://pl.wikipedia.org/wiki?curid=1791676" title="Karl Nordström">
Karl Nordström

Karl Fredrik Nordström (ur. 11 lipca 1855 na wyspie Tjörn, zm. 16 sierpnia 1923 w Sztokholmie) – szwedzki malarz. Malował głównie pejzaże. W latach 1893–1896 wraz z Richardem Berghiem i Nilsem Kreugerem tworzył ugrupowanie artystyczne, zwane Varbergsskolan (Szkoła z Varberg). W latach 1896–1920 był przewodniczącym związku artystów szwedzkich Konstnärsförbundet.
Życiorys.
Edukacja.
Karl Nordström urodził się i wychował w osadzie Hoga na wyspie Tjörn w zachodniej Szwecji, na północ od Göteborga. Ojciec, Anders Nordström, był komisarzem policji, matka, Britt-Louise Hellberg, zajmowała się domem. Mając 20 lat Karl Nordström przeniósł się do Sztokholmu. W latach 1875-1876, pomimo oporu ze strony rodziców, został słuchaczem kursu przygotowawczego do studiów na Konstakademien. Poznał tam swych przyszłych kolegów i bliskich współpracowników Richarda Bergha i Nilsa Kreugera, co miało w przyszłości okazać się dla niego ważniejsze od samego kursu, prowadzonego według anachronicznych zasad. Obdarzony przywódczymi cechami Karl Nordström zajął wkrótce centralne miejsce wśród młodszych kolegów.
W 1877 roku rozpoczął studia u Edvarda Perséusa, gdy odmówiono mu przyjęcia na kierunek antyczny w Konstakademien. Jesienią 1880 roku wyjechał do Antwerpii a następnie do Brukseli, gdzie przez trzy miesiące studiował zbiory tamtejszych muzeów. W styczniu 1881 przyjechał do Paryża, gdzie dołączył do kolonii artystycznej na Montmartre. Poświęcił się samodzielnym studiom. Udało mu się z czasem wynająć atelier wspólnie z jednym ze szwedzkich artystów. Lato spędził w Normandii, a na jesieni powrócił do Paryża.
1881–1892 Impresjonizm.
W marcu 1882 roku Karl Nordström razem z norweskimi malarzami Christianem Krohgem i Christianem Skredevigiem obejrzał siódmą wystawę impresjonistów w Paryżu. Na wystawie znalazło się 35 płócien Moneta, 36 – Pissarro, 25 – Renoira i 27 – Sisleya. Wystawa wywarła na nim ogromne wrażenie. Zainteresował się impresjonizmem, a zwłaszcza jego skupianiem się na powierzchowności i zdolnością do rejestracji ulotnej chwili czy nastroju. Postanowił pozostać dłużej we Francji. Zadebiutował w Salonie paryskim dwoma obrazami: "Studium z Eure" oraz "Ogród na Montmartre".
Wiosną tego samego roku Karl Nordström wybrał się do Grez-sur-Loing, niewielkiego, letniskowego miasteczka ze średniowiecznym kościołem i kamiennymi domami, zachowanego w niezmienionej formie od średniowiecza, sprawiającego wrażenie, jakby czas zatrzymał się w miejscu. Poczuł wówczas, że budzi się w nim chęć malowania. Był ciągle pod wrażeniem barwy i gry świateł w obrazach Maneta, Pissarro czy Sisleya. Pod ich wpływem zaczął malować jasne, nastrojowe obrazy, odznaczające się finezyjnym wykonawstwem. Latem powrócił do Szwecji. Na jesieni wziął udział w wystawie w Göteborgu.
W 1883 Karl Nordström przebywał na rodzinnej wyspie, a wiosną wystawiał swoje prace w Konstföreningen, w Göteborgu.
W marcu 1884 powrócił do Francji i zatrzymał się na dłużej w Grez-sur-Loing, gdzie mieszkał do lata 1886. W Paryżu pod przewodnictwem Ernsta Josephsona zawiązał się ruch Opozycjonistów (Opponenterna), który podjął decyzję o zorganizowaniu w 1885 roku w Sztokholmie wystawy „Från Seinens strand” („Znad brzegów Sekwany”).
W I połowie lat 80. XIX wieku w Gréz-sur-Loing pod Paryżem zamieszkała spora grupa szwedzkich malarzy; oprócz Karla Nordströma byli to Nils Kreuger i Carl Larsson. Ich prace, a także prace innych przedstawicieli nowego kierunku, zapowiadały rewolucję w malarstwie, opuszczenie ciemnych, zatęchłych pracowni na rzecz bezpośrednich obserwacji natury, dokonywanych w pełnym świetle dnia.
W 1885 Ernst Josephson wespół z osiemdziesięcioma czterema kolegami, w tym Karlem Nordströmem i Carlem Larssonem, przypuścili atak na dogmatyzm Królewskiej Akademii Sztuk Pięknych i na jej spetryfikowane, omszałe poglądy. Opozycjoniści przedstawili długą listę niezbędnych ich zdaniem zmian. Chodziło im między innymi o to, by nauczyciele mieli swoje atelier, by studenci mogli wybierać nauczycieli, by artyści spoza Akademii mogli dostawać granty. Władze Akademii odmówiły nawet dyskusji nad postulatami grupy. Karl Nordström przyjechał do Sztokholmu, by wziąć udział w przełomowej, jak się miało okazać, wystawie Från Seinens strand (Znad brzegów Sekwany) zorganizowanej przez Opozycjonistów. Zaprezentował tam swój obraz "Leśna polana, motyw z Grez", który wzbudził irytację tak u publiczności, jak i wśród krytyków. Po zakończeniu wystawy powrócił do Grez-sur-Loing, gdzie spędził większość czasu. Na jesieni zawarł znajomość z Augustem Strindbergiem, który przyjechał do Francji kilka miesięcy wcześniej.
Latem 1886 roku Karl Nordström ożenił się z Teklą Wilhelminą Lindeström, również artystką. Dołączyła ona również do kolonii artystycznej w Grez-sur-Loing. Ich córka Elsa w wieku dojrzałym również została artystką i zamieszkała we Francji. W tym samym roku Karl Nordström powrócił do Szwecji, gdzie uczestniczył w wystawach. Wstąpił do nowo założonego przez Opozycjonistów związku artystów Konstnärsförbundet. W październiku uczestniczył w debiutanckiej wystawie związku w galerii Blanchs konstsalong w Sztokholmie. Wystawa została przychylniej, niż przedtem przyjęta przez krytykę. Powodem mogła być duża ilość szwedzkich motywów w jego obrazach.
Lato 1887 roku spędził głównie na wyspie Lyrön koło Thorn. Wziął udział w drugiej wystawie Konstnärsförbundet w Göteborgu. Początek 1888 roku spędził na Thorn, a lato na wyspie Ekerö, po czym przeniósł się do Sztokholmu. Jesienią wynajął Gula huset (żółty dom) na terenie Skansenu na Djurgården. Uczestniczył następnie w drugiej wystawie Konstnärsförbundet w Sztokholmie, gdzie zaprezentował swoje trzy prace.
W 1889 wziął udział w Światowej wystawie w Paryżu prezentując 7 obrazów w dziale szwedzkim; jedno z jego dzieł zakupił książę Eugeniusz. W 1890 uczestniczył w kolejnej wystawie Konstnärsförbundet w Sztokholmie. W grudniu tego samego roku powstał konkurencyjny związek Svenska Konstnärernas Förening (Szwedzki Związek Artystów); Karl Nordström zawsze pozostawał w opozycji do niego.
W 1891 doszło do rozłamu w związku, do którego on sam należał. W lutym po przetasowaniach personalnych w kierownictwie Konstnärsförbundet i odejściu jego przewodniczącego, Georga Pauli nowym przewodniczącym został Richard Bergh, wiceprzewodniczącym Per Hasselberg, a sekretarzem Karl Nordström. W maju związek postanowił nie brać udziału w wystawach konkurentów, wskutek czego niektórzy jego członkowie, w tym Georg Pauli i Carl Larsson postanowili odejść.
Jesienią 1892 Karl Nordström wyjechał ze Sztokholmu na Tjörn. Uczestniczył następnie w wystawie Konstnärsförbundet w Kopenhadze. Obecny na wystawie duński historyk sztuki Emil Hannover nazwał Nordströma najbardziej niezależnym i oryginalnym spośród szwedzkich malarzy. Karl Nordström przy okazji udziału w wystawie, zapoznał się, razem z Richardem Berghiem i Nilsem Kreugerem, z pracami Paula Gauguina i Vincenta van Gogha.
1893–1907 Varbergsskolan.
W czerwcu 1893 Karl Nordström powrócił na Tjörn gdzie w Varberg założył kolonię artystyczną razem z przyjaciółmi Richardem Berghem i Nilsem Kreugerem. Po latach ochrzczono ich twórczość mianem Szkoły z Varberg (Varbergsskolan). Jeszcze w tym samym roku wziął udział w Światowej wystawie w Chicago. Rok 1894 spędził w Varberg. Wiosną 1894 i 1895 uczestniczył w wystawie Konstnärsförbundet w Sztokholmie.
W 1896 Karl Nordström został wybrany przewodniczącym Konstnärsförbundet. Lata 1897–1900 upłynęły pod znakiem uczestnictwa w kolejnych wystawach Konstnärsförbundet a także w wystawie sztuki szwedzkiej w Sankt Petersburgu. W 1900 doszło do rozłamu w Konstnärsförbundet, w następstwie którego wielu młodych członków opuściło szeregi związku. Nadchodzące lata to praca twórcza i uczestnictwo w kolejnych wystawach, między innymi: w Sztokholmie (1901), Międzynarodowej wystawie secesji w Monachium (1901), wystawie w Krefeld i Sztokholmie (1902)i w Kopenhadze (1903).
W 1904 Karl Nordström wprowadził się do własnego domu w Sztokholmie. W roku następnym świętował swoje 50. urodziny w towarzystwie między innymi Augusta Strindberga i księcia Eugeniusza.
W 1906 został nauczycielem w trzeciej szkole, założonej przez Konstnärsförbundet. 
Po 1908 Ekspresjonizm.
Uczestniczył w kolejnych, własnych wystawach: w Sztokholmie (1908), Uppsali (1909), oraz w wystawach Konstnärsförbundet w Berlinie (1910,Berliner Secession) i Göteborgu (1911).
W 1911 wszedł w skład komitetu organizacyjnego Liljevalchs komittén, powołanego w celu wybudowania nowej sali wystawowej w Sztokholmie.
W 1912 wziął udział w tzw. Wystawie olimpijskiej Konstnärsförbundet w Sztokholmie, wspólnie z księciem Eugeniuszem i Ivanem Aguélim. W 1913 miał pierwsze kłopoty ze zdrowiem – zoperowano mu woreczek żółciowy.
W 1914 zaczął pisać pamiętnik, który kontynuował do końca życia. Lata 1915-1916 upłynęły pod znakiem uczestnictwa w kolejnych wystawach, w tym w wystawie „De Ungas” w nowo otwartej Liljevalchs konsthall.
Kolejne lata nie były pomyślne dla artysty: w 1918 zmarła jego matka (w wieku blisko 100 lat) a w styczniu 1919 wieloletni przyjaciel Richard Bergh.
W 1920 został rozwiązany Konstnärsförbundet, a Karl Nordström wraz z żoną wyjechał do Francji, gdzie oboje spędzili cały następny rok.
W 1922 roku artysta powrócił do Sztokholmu.
W 1923 roku miał swoją indywidualną wystawę w Liljevalchs konsthall, po czym poświęcił się malowaniu w parku koło Drottningholm. Tam też zmarł 16 sierpnia tego samego roku.
Jego imię (Karl Nordströms Väg) otrzymała jedna z ulic na przedmieściu Sztokholmu.
Twórczość.
1881–1892 Impresjonizm.
W 1882 po zwiedzeniu wystawy impresjonistów Karl Nordström zainteresował się impresjonizmem. Tak opisał swoje wrażenia z tej wystawy:
Dobrym przykładem nowego stylu artysty jest obraz "Leśna polana, motyw z Grez", przedstawiający bezładną gęstwinę zielonych zarośli, spowitych mgłą, gdzie jedynym elementem porządkującym przestrzeń i wprowadzającym perspektywę jest migocące w oddali światełko.
Obraz ten, zaprezentowany po raz pierwszy w Szwecji na wspomnianej wystawie „Från Seinens strand” w Sztokholmie w 1885, stanowił tak pod względem treści jak i formy prawdziwe wyzwanie dla ówczesnego widza, nie przyzwyczajonego jeszcze, zwłaszcza w rodzimej Szwecji, do nowatorstwa w sztuce. Zarówno publiczność jak i krytyka przyjęła dzieło z irytacją:
1893–1907 Varbergsskolan.
Z okresu Varbergsskolan (po 1893) pochodzą takie prace artysty jak: "Twierdza w Varberg" (1894), "Motyw zmierzchu z Varberg", "Noc", "Zagrody w Appelvik" (1894), "Migotanie słońca na morzu" czy "Borreberg na Tjörn" (1895). W tym okresie Karl Nordström był pod wpływem dekoracyjnego, syntetycznego symbolizmu Gauguina oraz ekspresyjnej barwy i niespokojnej linii van Gogha. Sztuka jego stała się jeszcze bardziej nordycka w wyrazie – surowość przedstawianej natury, pierwotne piękno skał mających rzeźbiarskie formy, melancholijne, chłodne w wyrazie krajobrazy, spowite mgłą bezkresne przestrzenie wypełnione górami lub pagórkami i kontrastowe barwy: brunatna czerwień, brunatny fiolet, fiolet, ciemna zieleń, nade wszystko zaś – posępna atmosfera emanująca z jego dzieł. Fantazja splatająca się z rzeczywistością.
Ulubionym motywem Karla Nordströma stały się wiejskie krajobrazy malowane w monumentalnym stylu. Znana stała się zwłaszcza seria poświęcona twierdzy Varberg. Jeden z obrazów z tej serii zakupił malarz Anders Zorn i podarował amerykańskiej kolekcjonerce Isabelli Stewart Gardner, której zbiór, zawierający dzieła największych mistrzów (m.in. Vermeera i Rembrandta) stał się zalążkiem przyszłego Isabella Stewart Gardner Museum w Bostonie (Stany Zjednoczone).
Malarstwo Karl Nordströma z okresu Varberg to przykład malarstwa prowincjonalnego w okresie tzw. Narodowego romantyzmu w sztuce szwedzkiej schyłku XIX w. Wypracował on własny, nordycki styl, charakteryzujący się lokalną tematyką i pewną surowością formy. Przykładem tego jest obraz "Widok na Sztokholm ze Skansenu" (1889, 62 × 121 cm, Nationalmuseum).
Po 1908 Ekspresjonizm.
Po roku 1908 Karl Nordström zaczął natomiast skłaniać się ku ekspresjonizmowi, wykazując zwłaszcza zainteresowanie zagadnieniem koloru. Jego obrazy stały się jaśniejsze. Cechował je realizm i dokładność. To nowe malarstwo artysta zaprezentował po raz pierwszy na „olimpijskiej” wystawie Konstnärsförbundet w Sztokholmie w 1912. Ówczesny krytyk August Brunius tak odniósł się do zmiany stylu Karla Nördströma:
Po przebytej operacji żołądka w 1913 sztuka Karla Nordströma przeszła kolejną metamorfozę – stała się jeszcze bardziej pogodna w treści. Podczas rekonwalescencji malował on pogodne widoki Skärholmen, na południe od Sztokholmu. W liście do księcia Eugeniusza tak pisał o problemie odnowy w sztuce:
Obrazy (wybór).
Lista obrazów sporządzona na podstawie katalogu towarzyszącego wystawie objazdowej „Karl Nordström: en vandringsutställning” z 1993 roku:

</doc>
<doc id="1791680" url="https://pl.wikipedia.org/wiki?curid=1791680" title="José Luis Félix Chilavert">
José Luis Félix Chilavert



</doc>
<doc id="1791682" url="https://pl.wikipedia.org/wiki?curid=1791682" title="Teatr alternatywny w Izraelu">
Teatr alternatywny w Izraelu

Teatr alternatywny w Izraelu – pojęcie obejmujące szeroką grupę zjawisk z nurtu teatru offowego w Izraelu.
Obok teatrów repertuarowych, wystawiających zwykle klasykę światową i rodzimą dramaturgię, oraz projektów komercjalnych, nastawionych przede wszystkim na duże zyski (np. produkcje musicalowe), istnieje w Izraelu szereg zespołów teatralnych o charakterze kontestatorskim, które można nazwać zespołami z nurtu off. Są to grupy funkcjonujące często bez stałej sceny, tworzone zarówno przez obywateli o pochodzeniu żydowskim, jak i arabskim.
Od 1980 w Izraelu odbywa się jeden z najsłynniejszych na świecie festiwali teatru alternatywnego – Festiwal w Akce. W 2003 siedem teatrów offowych z Tel Awiwu zapoczątkowało konkurencyjny Festiwal Fringe.
Mimo że istotą teatrów alternatywnych jest działanie niezależne od wszelkich instytucji, zwłaszcza państwowych, to jednak część izraelskich teatrów offowych korzysta z patronatu Ministerstwa Oświaty i funduszy publicznych. Także Festiwal w Akce w 2000 przeszedł pod zarząd miasta.

</doc>
<doc id="1791683" url="https://pl.wikipedia.org/wiki?curid=1791683" title="Ben (singel)">
Ben (singel)

Ben – singel Michaela Jacksona z albumu "Ben". Jest to pierwszy jego singel, który dotarł do pierwszego miejsca na amerykańskiej liście Billboard Hot 100.
Twórcy.
Ben.
Wokal: Michael Jackson
Kompozytor: Walter Scharf i Don Black
Produkcja: The Corporation
Aranżacja: The Corporation
You Can Cry On My Shoulder.
Wokal: Michael Jackson
Kompozytor: Berry Gordy
Produkcja: Hal Davis
Aranżacja: Gene Page

</doc>
<doc id="1791684" url="https://pl.wikipedia.org/wiki?curid=1791684" title="Operator liniowy nieciągły">
Operator liniowy nieciągły

Operator liniowy nieciągły – operator liniowy (przekształcenie liniowe), który nie jest ciągły. Odwzorowania tego typu mogą pojawić się jedynie w kontekście przestrzeni nieskończeniewymiarowych. Ze względu na fakt, iż operatory liniowe stanowią klasę funkcji w pewnym sensie naturalnych (zachowują one strukturę algebraiczną przestrzeni liniowych; stosuje się je często w celu przybliżenia ogólniejszych funkcji – zob. aproksymacja liniowa, pochodna Frécheta), to mimo wszystko należy mieć na uwadze, że mogą one nie być ciągłe. Przekształcenia tego typu, mimo pozornie niepożądanych własności, znajdują zastosowanie w matematycznym opisie fizyki kwantowej.
Przykład konkretny.
Stosunkowo łatwo skonstruować przykłady operatorów liniowych nieciągłych w przestrzeniach niezupełnych; operator liniowy może rosnąć nieograniczenie na ciągu Cauchy’ego wektorów liniowo niezależnych, który nie ma granicy. Obrazowo: operatory liniowe mogą nie być ciągłe, ponieważ przestrzeń jest, w pewnym sensie, „dziurawa”.
Niech formula_3 będzie przestrzenią funkcji różniczkowalnych określonych na przedziale formula_34 z normą supremum, tzn.
Przekształcenie "pochodnej w punkcie" określone na formula_3 o wartościach rzeczywistych, dane wzorem
jest liniowe, lecz nie jest ciągłe. Rzeczywiście, niech dany będzie ciąg
dla formula_39 Ciąg ten jest zbieżny jednostajnie do funkcji stale równej zeru, ale
przy formula_41 zamiast formula_42 jak by to było w przypadku operatora ciągłego. Ponieważ formula_43 ma wartości rzeczywiste, jest więc funkcjonałem liniowym na formula_3 (elementem przestrzeni sprzężonej algebraicznie). Przekształcenie liniowe formula_45 które przypisuje każdej funkcji jej pochodną jest podobnie nieciągłe. Należy zwrócić uwagę, iż choć operator pochodnej nie jest ciągły, to jest domknięty.
Wyżej istotnie korzystano z faktu, iż rozważana przestrzeń nie była zupełna.
Przykład niekonstruktywny.
Ciało liczb rzeczywistych traktowane jako przestrzeń liniowa nad ciałem liczb wymiernych ma, na mocy aksjomatu wyboru, bazę nazywaną "bazą Hamela" (niektórzy matematycy bazą Hamela nazywają bazę dowolnej przestrzeni liniowej). Liczby 1 i formula_46, jako elementy przestrzeni liczb rzeczywistych nad ciałem liczby wymiernych, są liniowo niezależne. Z twierdzenia Steinitza wynika, że można znaleźć taką bazę Hamela, która zawiera te elementy. Na mocy twierdzenia o przekształceniu liniowym zadanym na bazie wynika, że dowolną funkcję określoną na elementach bazy Hamela można przedłużyć do przekształcenia liniowego określonego na formula_47 Niech formula_48 będzie bazą Hamela taką, że formula_49 oraz niech formula_50 będzie określone następująco: formula_51 oraz formula_52 dla elementów zbioru formula_53 różnych od formula_54 Niech ponadto formula_55 będzie takim przekształceniem liniowym, że formula_56 Jeżeli formula_57 jest ciągiem liczb wymiernych, zbieżnym do formula_58 to zachodzi
Funkcja formula_60 jest przykładem nieciągłego odwzorowania formula_61-liniowego. Można pokazać, że odwzorowanie formula_61-liniowe jest ciągłe wtedy i tylko wtedy, gdy jest mierzalne.
Ogólne twierdzenie o istnieniu.
Można dowieść istnienia nieciągłych operatorów liniowych w przypadku ogólnym; nawet, gdy rozważana przestrzeń jest zupełna. Niech formula_3 i formula_25 będą przestrzeniami unormowanymi nad ciałem formula_65 gdzie formula_66 lub formula_67 Bez zmniejszania ogólności można założyć, że formula_3 jest nieskończeniewymiarowa, a formula_25 nie jest zerowa. Dowód polega na wskazaniu nieciągłego funkcjonału liniowego formula_70 co będzie pociągać istnienie nieciągłego operatora liniowego formula_71 danego wzorem formula_72 gdzie formula_73 jest dowolnym niezerowym wektorem przestrzeni formula_32
W przypadku, gdy formula_3 jest nieskończeniewymiarowa, wykazanie istnienia funkcjonału liniowego, który nie jest ciągły, sprowadza się do skonstruowania przekształcenia formula_76 które nie jest ograniczone. Niech dany będzie więc ciąg formula_77 liniowo niezależnych wektorów formula_9 Niech dla każdego formula_79 dany będzie operator
Kolejny krok polega na uzupełnieniu tego ciągu liniowo niezależnych wektorów do bazy przestrzeni liniowej formula_3 i określenie formula_82 w pozostałych wektorach bazy jako równego zeru. Tak zdefiniowany formula_82 można jednoznacznie rozszerzyć do operatora liniowego na formula_84 a ponieważ nie jest on ograniczony, to nie może być ciągły.
Skorzystanie z faktu, iż dowolny zbiór liniowo niezależnych wektorów można uzupełnić do bazy, jest niejawnym użyciem aksjomatu wyboru, co nie było konieczne w poprzednim przykładzie.
Aksjomat wyboru.
Jak pokazano wyżej, ogólne twierdzenie o istnieniu nieciągłych operatorów liniowych wymaga użycia aksjomatu wyboru (AC). Istotnie, nie ma niekonstruktywnych przykładów nieciągłych operatorów liniowych określonych w dziedzinie zupełnej (jak na przykład przestrzeni Banacha). W analizie zakłada się zwykle aksjomat wyboru (jako jeden z aksjomatów teorii mnogości ZFC), dlatego praktykujący analitycy mogą stwierdzić, iż na wszystkich nieskończeniewymiarowych przestrzeniach liniowo-topologicznych można określić nieciągłe przekształcenia liniowe.
Z drugiej strony, w 1970 roku Robert M. Solovay przedstawił model teorii mnogości, w którym wszystkie podzbiory liczb rzeczywistych są mierzalne (np. w ZF + aksjomat determinacji wszystkie podzbiory prostej są mierzalne). Oznacza to, że nie istnieją nieciągłe rzeczywiste funkcje liniowe. Oczywiście brak w tym modelu AC.
Wynik Solovaya pokazuje, że założenie, iż na wszystkich nieskończeniewymiarowych przestrzeniach liniowych można zdefiniować nieciągłe przekształcenia liniowe jest zbędne, gdyż istnieją szkoły analizy, które przyjmują bardziej konstruktywistyczny punkt widzenia. Przykładowo H.G. Garnir poszukując tzw. „przestrzeni marzeń” (przestrzeni liniowo-topologicznych, w których każde przekształcenie liniowe w przestrzeń unormowaną jest ciągłe) przyjął w toku poszukiwań aksjomaty ZF + zasadę DC + BP (reguła wyborów zależnych, DC, jest słabszą formą AC, zaś własność Baire’a, BP, jest zaprzeczeniem silnego AC), aby udowodnić twierdzenie o wykresie domkniętym Garnira-Wrighta, które mówi między innymi, że dowolny operator liniowy z F-przestrzeni w przestrzeń liniowo-topologiczną jest ciągłe. Przy odpowiednich założeniach, zgodnie z duchem ekstremalnego konstruktywizmu, zachodzi twierdzenie Ceitina, które mówi, iż "każde" przekształcenie jest ciągłe. Takie zapatrywania przyjmuje zdecydowana mniejszość matematyków.
Ostateczną konkluzją jest to, iż nie można zrezygnować z AC: wszystkie nieciągłe przekształcenia liniowe określone na zupełnych przestrzeniach liniowo-metrycznych są niekonstruowalne. Dodatkowym, płynącym stąd wnioskiem, jest fakt, że konstruowalnych operatorów nieciągłych, takich jak operator pochodnej, nie można określić na całej przestrzeni zupełnej.
Operatory domknięte.
Wiele powszechnie występujących nieciągłych operatorów liniowych jest domkniętych, jest to klasa operatorów, które dzielą pewne wspólne cechy z operatorami ciągłymi. Ma sens analogiczne pytanie, czy wszystkie operatory liniowe określone na danej przestrzeni są domknięte. Twierdzenie o wykresie domkniętym zapewnia, że wszystkie wszędzie określone na przestrzeni zupełnej operatory domknięte są ciągłe, a więc w kontekście nieciągłych operatorów domkniętych trzeba zgodzić się na operatory, które nie są określone w każdym punkcie.
Tak więc niech formula_85 ma dziedzinę formula_86 Wykres formula_87 operatora formula_88 który nie jest wszędzie określony, będzie miał różne od niego domknięcie formula_89 Jeżeli domknięcie wykresu samo jest wykresem pewnego operatora formula_90 to formula_43 nazywa się domykalnym, a formula_92 nazywa się domknięciem formula_93
Nie wszystkie operatory liniowe określone na zbiorze gęstym są domykalne: można udowodnić, że na każdej nieskończeniewymiarowej przestrzeni unormowanej można określić niedomykalny operator liniowy. Dowód wymaga aksjomatu wyboru, stąd w ogólności jest niekonstruktywny, nie mniej jednak jeżeli formula_3 nie jest zupełna, to istnieją przykłady konstruowalne.
Istotnie, można podać przykład operatora liniowego, którego wykres ma domknięcie będące "całym" formula_95 Taki operator nie jest domykalny. Niech formula_3 będzie przestrzenią funkcji wielomianowych formula_97 a formula_25 będzie przestrzenią funkcji wielomianowych formula_99 Są one podprzestrzeniami odpowiednio przestrzeni formula_100 oraz formula_101 są więc unormowane. Niech dany będzie operator formula_82 przypisujący funkcji wielomianowej formula_103 określonej na zbiorze formula_104 tę samą funkcję określoną na zbiorze formula_105 Z twierdzenia Stone’a-Weierstrassa wynika, że wykres tego operatora jest gęsty w formula_106 co daje przykład w pewnym sensie "maksymalnie nieciągłego operatora liniowego" (por. funkcja nigdzieciągła). Należy zauważyć, że formula_3 nie jest zupełna, co musi być prawdą, skoro można skonstruować taki operator.
Trywialne przestrzenie sprzężone.
Jeżeli formula_3 jest przestrzenią liniową nad ciałem formula_65 to zbiór formula_110 wszystkich przekształceń liniowych przestrzeni formula_111 jest niepusty (dowolną funkcję określoną na wektorach bazy Hamela tej przestrzeni można przedłużyć do przekształcenia liniowego na całej przestrzeni). Istnieje jednak szeroka klasa przestrzeni liniowo-topologicznych, których przestrzeń sprzężona topologicznie formula_112 tzn. przestrzeń wszystkich ciągłych przekształceń liniowych tej przestrzeni w ciało skalarów, złożona jest tylko z przekształcenia zerowego (przestrzeń ta jest trywialna) – przykładem przestrzeni o takiej własności są przestrzenie "Lp" dla formula_113

</doc>
<doc id="1791686" url="https://pl.wikipedia.org/wiki?curid=1791686" title="Janusz Muniak">
Janusz Muniak

Janusz Józef Muniak (ur. 3 czerwca 1941 w Krakowie, zm. 31 stycznia 2016 tamże) – polski muzyk jazzowy klasy światowej, saksofonista, flecista, aranżer i kompozytor. Jeden z pionierów free jazzu w Europie. Zwany jest „sercem polskiego jazzu” i „Ojcem Chrzestnym” kilku pokoleń polskich muzyków jazzowych. 
Życie i twórczość.
Dzieciństwo i wczesna młodość.
Jako dziesięciolatek uczył się w klasie skrzypiec Państwowej Szkoły Muzycznej I stopnia przy ul. Basztowej w Krakowie. Szybko zainteresował się graniem na klarnecie a następnie na saksofonie. W okresie nauki w Średniej Szkole Muzycznej, dzięki przychylności Alojzego Thomysa, starał się rozwijać swoje zainteresowanie muzyką taneczną, dixielandem, stylem chicagowskim, swingiem oraz saksofonistami: Colemanem Hawkinsem, Benem Websterem i Stanem Getzem. 
Zaczął grać jazz jako 17-latek. Grywał w knajpach i zarabiał pieniądze by utrzymać rodzinę. 
Rozwój kariery.
Zadebiutował w 1960 roku w zespole Witolda Miszczaka w Lublinie. W 1963 roku Tomasz Stańko zaprosił go do swojej krakowskiej grupy Jazz Darings – pierwszej formacji w Europie grającej free jazz, zainspirowanej koncepcjami kwartetu Ornette’a Colemana. W 1964 roku po raz pierwszy wystąpił na festiwalu Jazz Jamboree w Warszawie z zespołem Andrzeja Trzaskowskiego. W styczniu 1965 roku Trzaskowski zaangażował Muniaka do nagrania legendarnego „Synopsis” – utworu trzyczęściowego, którego warstwę melodyczną tworzą sekwencje dodekafoniczne z elementami: serializmu, polimetrii ze zmiennymi podziałami rytmicznymi, kontrolowanego aleatoryzm oraz rozwiązań sonorystycznych. Utwór zamieszczono na płycie The Andrzej Trzaskowski Quintet, wydanej jako vol. 4 serii Polish Jazz. W nagraniu wyróżniają się partie solowe saksofonisty. 
Odtąd Muniak należał do stałego składu Kwintetu Trzaskowskiego, do którego dołączył na dwa lata amerykański trębacz Ted Curson – wcześniej członek formacji Charlesa Mingusa. Na przełomie 1965/66 roku nagrał z tym zespołem płytę Seant, firmowaną jako The Andrzej Trzaskowski Sextet (Polish Jazz vol. 11). Z Sekstetem Trzaskowskiego odbył trasę koncertową po Włoszech, Szwajcarii, Jugosławii, Belgii i Niemczech, zakończoną na festiwalu jazzowym w Norymberdze. W tym samym czasie rozpoczął współpracę z Krzysztofem Komedą, z którym koncertował i dokonał wielu nagrań, m.in. utworów: Cages, Wicklar Basked, Laterna Magica, zamieszczonych na płytach Zofia Komeda Presents Krzysztof Komeda – Moja Ballada i The Complete Recordings of Krzysztof Komeda. Z Komedą wystąpił latem 1965 roku na festiwalu w Bledzie w Jugosławii. 
Niezależnie od współpracy z Trzaskowskim i Komedą, Muniak grał ze Stańką, którego zespół Jazz Darings – po dojściu Zbigniewa Seiferta w 1968 roku – zmienił nazwę na Tomasz Stańko Quintet. Z tym zespołem nagrał płyty w Polsce Music for K (1970) i Stańko (W Pałacu Prymasowskim) (1973) oraz w Niemczech Jazzmessage from Poland (1972) i Purple Sun (1973). W 1973 roku koncerty Muniaka z Kwintetem Stańki wywołały sensację na festiwalu w norweskim Pori i podczas trasy koncertowej w USA, m.in. w Nowym Jorku i na Newport Jazz Festival. 
W drugiej połowie lat 60., po przeprowadzeniu się z Krakowa do Warszawy, dostał etat w Orkiestrze Polskiego Radia pod dyrekcją Edwarda Czernego i Bogusława Klimczuka. Brał udział w niezliczonych sesjach radiowych, nagrywał m.in. muzykę Jerzego „Dudusia” Matuszkiewicza do słynnych seriali telewizyjnych. Był też, jak się okazało, jednym z pierwszych jazzmanów, którzy podjęli współpracę z muzykami rockowymi, jeszcze przed Zbigniewem Namysłowskim i Włodzimierzem Nahornym. W 1967 roku grał w sekcji dęciaków na pierwszym albumie Czesława Niemena z Akwarelami „Dziwny jest ten świat”. 
Udzielał się również w wielu innych formacjach muzycznych: występował w Orkiestrze Polskiego Radia i Telewizji Studio S1 pod dyrekcją Andrzeja Trzaskowskiego, grał w Big Bandzie Polskiego Radia i Studiem Jazzowym Polskiego Radia pod dyrekcją Jana Ptaszyna Wróblewskiego, był muzykiem sesyjnym, nagrywał muzykę rozrywkową; z jego umiejętności korzystali: Niebiesko-Czarni, Dżamble, Skaldowie, Quorum, Maryla Rodowicz, Stan Borys, Piotr Figiel, No To Co, duet Danuta Rinn i Bogdan Czyżewski. 
Okresowo, przez część lat 70., grał muzykę taneczną na luksusowych statkach pasażerskich Norwegian Cruise Line – kilkakrotnie opłynął Ziemię. 
W latach 1972–1977 występował okazjonalnie z innymi luminarzami polskiego jazzu w Stowarzyszeniu Popierania Prawdziwej Twórczości „Chałturnik” – zespole parodiującym popularne przeboje. Największym jego hitem było "Kto tak pięknie gra?" – śpiewana przez Muniaka parafraza przedwojennego standardu Sweet Sue. Pod koniec 1974 roku ogromną popularność przyniosła mu śpiewana w duecie z Łucją Prus piosenka „Moja droga, ja Cię kocham”, będąca zabawną parodią hitu Bobby’ego Vintona pt. „My Melody of Love” (kilka miesięcy wcześniej oryginalny utwór śpiewany przez Vintona zajął pierwsze miejsce na amerykańskiej liście przebojów Billboard Hot 100). 
Muniak jako lider i uznany artysta.
Od 1976 roku Muniak grał z własnymi zespołami. Po ponownym sprowadzeniu się do Krakowa zadebiutował w roli lidera z autorskim Kwintetem, do którego pozyskał zdolnych muzyków młodego pokolenia: perkusistę Jerzego Bezuchę, gitarzystę Marka Blizińskiego, basistę Andrzeja Dechnika i pianistę Pawła Perlińskiego. W 1979 roku utworzył autorski kwartet z gitarzystą Jarosławem Śmietaną, a następnie powołał do życia grupę Janusz Muniak Quartet. W tym czasie został wybrany prezesem Oddziału Krakowskiego Polskiego Stowarzyszenia Jazzowego. Wbrew kryzysowi i trudnościom finansowym kontynuował kolejne edycje Zaduszek Jazzowych w Krakowie – najstarszego festiwalu jazzowego w Europie. 
W 1978 roku, w dorocznej ankiecie wpływowego pisma Down Beat, amerykańscy krytycy muzyczni wymienili nazwisko Muniaka wśród nazwisk najlepszych saksofonistów tenorowych zasługujących na szerokie uznanie. 
W 1980 roku koncert Kwartetu Janusza Muniaka z Donem Cherrym należał do największych sensacji Jazz Jamboree. 
W 1985 roku zespół Muniaka wystąpił na Jazz Jamboree z legendarnym pianistą Hankiem Jonesem. 
Muniak koncertował z własnymi zespołami w kraju i zagranicą. Wielokrotnie występował na festiwalach jazzowych: Zaduszki Jazzowe w Krakowie, Jazz Jamboree, Letni Festiwal Jazzowy w Piwnicy pod Baranami w Krakowie – Summer Jazz Festival Kraków, Festival International de Jazz de Montréal (Kanada), Leverkusener Jazztagen, Jazz Meeting Berlin, Berliner Jazz Tage, International New Jazz Meeting Burg Altena, Internationale Jazzwoche Burghausen, Palatia Jazz Festival (Niemcy), Gulf Jazz Nights (Zjednoczone Emiraty Arabskie), Montreux Jazz Festival (Szwajcaria), Pori Jazz Festival (Finlandia), Jazz en Nord, Jazzy Colours Festival (Francja), Umbria Jazz Festival (Włochy), London Jazz Festival (Anglia), Kongsberg Jazz Festival (Norwegia), Stockholm Jazz Festival (Szwecja), Copenhagen Jazz Festival (Dania), North Sea Jazz Festival (Holandia), Bratislava Jazz Days – Bratislavske Jazzove Dni (Słowacja).
Jego kilkudziesięcioletnia kariera obfitowała we współpracę m.in. z Tomaszem Stańką, Zbigniewem Seifertem, Krzysztofem Komedą, Adamem Makowiczem, Wojciechem Karolakiem, Janem Ptaszynem Wróblewskim, Zbigniewem Namysłowskim, Andrzejem Trzaskowskim, Krzysztofem Sadowskim, Andrzejem Dąbrowskim, Włodzimierzem Nahornym, Romanem Dylągiem, Janem Jarczykiem, Ryszardem Styłą, Jarosławem Śmietaną, Ewą Bem, Łucją Prus, Andrzejem Zauchą, Andrzejem Rosiewiczem, Michałem Urbaniakiem. Okazjonalnie koncertował i nagrywał z zespołami: Novi Singers, Dżamble, Skaldowie, Bemibek, Bemibem i Dżem. 
Miał okazję grać z takimi muzykami jak: Ronnie Burrage, George Cables, James Cammack, Don Cherry, Ted Curson, Art Farmer, Eddie Gladden, Dexter Gordon, Eddie Henderson, Freddie Hubbard, Hank Jones, Rusty Jones, Nigel Kennedy, Branislav Lala Kovačev, Joe Lovano, Branford Marsalis, Wynton Marsalis, Hank Mobley, Bennie Maupin, Emil Mangelsdorff, Takeo Moriyama, Joe Newman, Sal Nistico, Jasper van ’t Hof, Aladár Pege, Rufus Reid, Akira Sakata, Archie Shepp, Charlie Ventura, Yōsuke Yamashita. 
Od 1992 prowadził w Krakowie Jazz Club „U Muniaka” przy ul. Floriańskiej 3. Klub Muniaka zdobył popularność; na koncertach spotykano muzyków z całego świata, pracowników Konsulatu USA i goszczących w Krakowie przedstawicieli Departamentu Stanu USA, np. Condoleezzę Rice. W klubie odbyły się ważne wystawy malarstwa i rzeźby najbliższych przyjaciół Muniaka: Zbigniewa Rabsztyna (1992) i Wojciecha Firka (1993). Naukę u Muniaka – w jego krakowskim klubie i podczas Jazzowego Campingu na Kalatówkach – pobierali niemal wszyscy polscy muzycy grający dziś jazz głównego nurtu – od Leszka Możdżera i Pawła Kaczmarczyka po najmłodsze pokolenie. 
Według czasopisma Jazz Forum – European Jazz Magazine, w plebiscycie Jazz Top 2011, Janusz Muniak został uznany za najlepszego saksofonistę w Polsce.
Śmierć.
W sylwestrową noc 2015 roku Muniak grał po raz ostatni w swoim krakowskim klubie. Na początku stycznia trafił z rozległym zawałem serca do szpitala w Krakowie, gdzie leczono go po wprowadzeniu w stan śpiączki farmakologicznej. Zmarł w niedzielę 31 stycznia 2016 roku o godz. 13:10. Pogrzeb, poprzedzony mszą świętą żałobną w kaplicy cmentarnej, odbył się w piątek 5 lutego 2016 roku o godzinie 13.40 na Cmentarzu Rakowickim w Krakowie. Artysta spoczął tam w Alei Zasłużonych. 

</doc>
<doc id="1791687" url="https://pl.wikipedia.org/wiki?curid=1791687" title="W/w">
W/w



</doc>
<doc id="1791689" url="https://pl.wikipedia.org/wiki?curid=1791689" title="Parafia św. Pawła Apostoła w Wieliczce">
Parafia św. Pawła Apostoła w Wieliczce

Parafia św. Pawła Apostoła w Wieliczce – parafia należąca do dekanatu Wieliczka Zachód archidiecezji krakowskiej. Została utworzona w 1983. Kościół parafialny wybudowano w latach 2004–2010 przy ulicy Jaśminowej 2; kaplica parafialna wybudowana i poświęcona w 1983, mieściła się przy ulicy Krzyszkowickiej 66.

</doc>
<doc id="1791692" url="https://pl.wikipedia.org/wiki?curid=1791692" title="Pekin (stacja kolejowa)">
Pekin (stacja kolejowa)

Pekin () – jedna ze stacji kolejowych w Pekinie, w Chinach. Została otwarta w latach 50. XX wieku, nawiązując architekturą do budynków pekińskich z tego okresu. Znajduje się w centralnym miejscu miasta tuż obok Jianguomen.
Wyruszają z niego pociągi do Mandżurii (w tym Harbin, Shenyang i Dalian), Szantung (Qingdao, Jinan), wschodniego wybrzeża (Szanghaj, Nankin i Hangzhou) oraz do Mongolii. Niektóre międzynarodowe linie (zwłaszcza linia kolejowa łącząca Pekin z Pjongjang (Korea Północna), także wyruszają z tego dworca.
Stacja jest połączona z systemem metra. Znaczenie dworca spadło z otwarciem stacji Pekin Zachodni w 1996 roku, pozostaje jednak ruchliwym dworcem kolejowym.

</doc>
<doc id="1791694" url="https://pl.wikipedia.org/wiki?curid=1791694" title="Solemya velum">
Solemya velum

Solemya velum – gatunek mięczaka należącego do podgromady pierwoskrzelnych.
Muszla wielkości 2–2,5 cm. Niektórzy podają maksymalną wielkość muszli 3,8 cm. Kształtu podłużnego. Kolor muszli brązowy do brązowo-zielonego.
Siedliskiem są płytkie wody. Bytuje zagrzebany w piasku i mule.
Są rozdzielnopłciowe, bez zaznaczonych różnic płciowych w budowie muszli. Odżywiają się planktonem oraz detrytusem.
Występuje w Ameryce Północnej na terenie USA i Kanady od Nowej Szkocji do Florydy.

</doc>
<doc id="1791695" url="https://pl.wikipedia.org/wiki?curid=1791695" title="Okres perinatalny">
Okres perinatalny



</doc>
<doc id="1791696" url="https://pl.wikipedia.org/wiki?curid=1791696" title="Parafia św. Klemensa w Wieliczce">
Parafia św. Klemensa w Wieliczce

Parafia Świętego Klemensa w Wieliczce – parafia należąca do dekanatu Wieliczka Wschód archidiecezji krakowskiej. Została utworzona w XI wieku. Kościół parafialny wybudowany w XIX wieku, konsekrowany w 1825 roku. Mieści się przy ulicy Zamkowej.

</doc>
<doc id="1791697" url="https://pl.wikipedia.org/wiki?curid=1791697" title="Dyfuzja ułatwiona">
Dyfuzja ułatwiona



</doc>
<doc id="1791699" url="https://pl.wikipedia.org/wiki?curid=1791699" title="Wierzbowiec (rejon krzemieniecki)">
Wierzbowiec (rejon krzemieniecki)

Wierzbowiec (, "Werboweć") – wieś w rejonie krzemienieckim obwodu tarnopolskiego.
Wieś założona w 1643 r. Znajdował się tutaj zamek i pałac wzniesiony przez Stanisława Mniszcha, chorążego koronnego. W II Rzeczypospolitej miejscowość była do 1 października 1933 r. siedzibą gminy wiejskiej Wierzbowiec, następnie w gminie wiejskiej Wyszogródek w powiecie krzemienieckim województwa wołyńskiego. Wieś liczy 988 mieszkańców.

</doc>
<doc id="1791700" url="https://pl.wikipedia.org/wiki?curid=1791700" title="Bernd Lange">
Bernd Lange

Bernd Lange (ur. 14 listopada 1955 w Oldenburgu) – niemiecki polityk, nauczyciel i działacz związkowy, poseł do Parlamentu Europejskiego IV, V, VII, VIII i IX kadencji.
Życiorys.
Ukończył studia teologiczne na Uniwersytecie w Getyndze. Przez ponad dziesięć lat pracował jako nauczyciel w gimnazjum w miejscowości Burgdorf w regionie Hanower.
Od 1994 do 2004 sprawował mandat posła do Parlamentu Europejskiego, reprezentując Socjaldemokratyczną Partię Niemiec, do której wstąpił w połowie lat 70. Po odejściu z PE stanął na czele działu europejskiego i gospodarczego w jednym z okręgów zrzeszenia związków zawodowych Deutscher Gewerkschaftsbund.
Na skutek wyborów w 2009 po pięcioletniej przerwie powrócił do Europarlamentu. W VII kadencji przystąpił do grupy Postępowego Sojuszu Socjalistów i Demokratów, a także do Komisji Handlu Międzynarodowego. W 2014 i 2019 z powodzeniem ubiegał się o europarlamentarną reelekcję.

</doc>
<doc id="1791710" url="https://pl.wikipedia.org/wiki?curid=1791710" title="Wyszogródek">
Wyszogródek

Wyszogródek (, "Wyszhorodok") – wieś na Ukrainie, w obwodzie tarnopolskim, w rejonie krzemienieckim. W 2001 roku liczyła 690 mieszkańców.
Historia.
Miejscowość była wzmiankowana po raz pierwszy w 1152 roku.
W 1921 roku większość mieszkańców Wyszogródka (97% - 944 osoby) stanowili Żydzi.
W II Rzeczypospolitej miejscowość była siedzibą gminy wiejskiej Wyszogródek w powiecie krzemienieckim województwa wołyńskiego. 
Od lata 1941 roku okupowany przez wojska niemieckie. 16 marca 1942 roku wszystkich Żydów z Wyszogródka przesiedlono do getta w Wiśniowcu.
W lipcu 1943 roku Ukraińska Powstańcza Armia dokonała napadu na miejscowość. Według różnych źródeł wysadzono bądź spalono miejscowy barokowy kościół pw. Świętego Ducha wraz z wiernymi. W kościele zginęło około 150 osób, w tym proboszcz ks. Konstanty Turzański.

</doc>
<doc id="1791719" url="https://pl.wikipedia.org/wiki?curid=1791719" title="John Litel">
John Litel

John Litel (ur. 30 grudnia 1892 w Albany, zm. 3 lutego 1972 w Woodland Hills) – amerykański aktor, odtwórca roli gubernatora w serialu "Zorro" (wersja Disneya z Guyem Williamsem z lat 1957–1959).

</doc>
<doc id="1791720" url="https://pl.wikipedia.org/wiki?curid=1791720" title="Zarudzie (rejon zbaraski)">
Zarudzie (rejon zbaraski)

Zarudzie (ukr. Заруддя) – wieś w rejonie zbaraskim obwodu tarnopolskiego, założona w 1651 r. Wieś liczy 767 mieszkańców.
Nie mylić z pobliską wsią (również w rejonie zbaraskim) Trawniewo, noszącą do 1964 roku nazwę "Zarudzie" (w II RP od 1934 w gminie Czernichowce).
W II Rzeczypospolitej miejscowość była do 1 października 1933 r. siedzibą gminy wiejskiej Zarudzie, następnie w gminie wiejskiej Kołodno w powiecie krzemienieckim województwa wołyńskiego. W tym czasie była zamieszkana głównie przez Ukraińców, jedynie kilka rodzin było polskich i żydowskich.
W lipcu 1943 roku ukraińscy nacjonaliści zabili wszystkich polskich mieszkańców i spalili ich domy.

</doc>
<doc id="1791721" url="https://pl.wikipedia.org/wiki?curid=1791721" title="Kolokwinta">
Kolokwinta



</doc>
<doc id="1791725" url="https://pl.wikipedia.org/wiki?curid=1791725" title="Wzgórze Kapliczne">
Wzgórze Kapliczne

Wzgórze Kapliczne, też Święte Wzgórze – niewielkie wzniesienie o wysokości około 120 m n.p.m., sztucznie usypane na wrocławskim osiedlu Osobowice, na obrzeżach Lasu Osobowickiego. Jest ono miejscem kultu cudownej figury Matki Bożej Osobowickiej.
Historia.
Wzgórze było w okresie od VII do V w p.n.e. grodem zamieszkiwanym przez lud kultury łużyckiej.
Cudowna figura Matki Bożej Osobowickiej została wykonana ok. 1600 roku. Jak głosi legenda, została wykonana z drewna dębu, rosnącego niegdyś na wzgórzu. Od końca XVII w. Osobowice należały do sióstr klarysek. Z powodu cudu uzdrowienia z paraliżu znanego ówczesnego śpiewaka, na tym miejscu wybudowano drewnianą kaplicę, a dąb wycięto. Figurę ustawiono na ołtarzu bocznym. Wkrótce potem zbudowano większą, murowaną kaplicę wg projektu K. F. Langhansa. Kamień węgielny zawierał spisaną historię Osobowic. W 1870 roku dobudowano do kaplicy zakrystię zaprojektowana przez Carla Lüdecke, a w 1885 r. od strony wschodniej kaplicę rozbudowano według projektu Alexisa Langera. W krypcie pod kaplicą jest pochowany Johann Gottlieb Korn, fundator świątyni, protestant. Obecnie kaplica należy do parafii św. Teresy od Dzieciątka Jezus. Co niedzielę odbywa się tam msza święta, a w pierwszą niedzielę po 12 września uroczysty odpust. Obecnie kaplica została odnowiona dzięki staraniom ks. Krzysztofa Jankowiaka.

</doc>
<doc id="1791727" url="https://pl.wikipedia.org/wiki?curid=1791727" title="Elmarie Gerryts">
Elmarie Gerryts

Elmarie Gerryts (ur. 25 sierpnia 1972 w Kapsztadzie) – południowoafrykańska lekkoatletka, która specjalizowała się w skoku o tyczce.
Osiągnięcia.
W 2000 reprezentowała RPA podczas igrzysk olimpijskich w Sydney. Po przejściu eliminacji nie zaliczyła żadnej wysokości w finale i nie została sklasyfikowana.

</doc>
<doc id="1791728" url="https://pl.wikipedia.org/wiki?curid=1791728" title="Fludarabina">
Fludarabina

Fludarabina (łac. "Fludarabinum") – organiczny związek chemiczny z grupy analogów nukleozydów stosowany w leczeniu białaczki. Hamuje syntezę DNA, RNA oraz białek, co prowadzi do redukcji podziałów komórek.
Mechanizm działania.
Fludarabina słabo rozpuszcza się w wodzie i jest podawana w formie 5'-fosforanu, który jest bardzo dobrze rozpuszczalny. Przed wniknięciem do komórki musi nastąpić defosforylacja, a w komórce trzykrotna fosforylacja do trifosforanu fludarabiny (F-Ara-ATP), który jest aktywnym cytotoksycznym metabolitem. F-Ara-ATP konkuruje z trifosforanem deoksyadenozyny (dATP) i włączony do DNA powoduje terminację replikacji. F-Ara-ATP działa też jako inhibitor polimerazy RNA II (odpowiedzialnej za syntezę mRNA), co prowadzi do obniżenia biosyntezy białek. W odróżnieniu od innych antymetabolitów, fludarabina jest aktywna w niedzielących się komórkach. Wynika to prawdopodobnie z faktu, że głównym mechanizmem działania leku jest aktywacja apoptozy.
Dawkowanie.
Dożylnie. Fludarabina powinna być stosowana pod ścisłym nadzorem lekarza onkologa, doświadczonego w prowadzeniu terapii przeciwnowotworowych. Zwykle zalecana dawka dobowa u osób dorosłych wynosi 25 mg/m² powierzchni ciała. Lek podaje się przez kolejnych 5 dni w cyklach powtarzanych co 28 dni.
Uwagi.
Nie należy stosować w ciąży oraz w okresie karmienia piersią. U osób w wieku rozrodczym, przyjmującym fludarabinę, zaleca się stosowanie skutecznych metod antykoncepcji podczas leczenia oraz 6 miesięcy po nim.

</doc>
<doc id="1791729" url="https://pl.wikipedia.org/wiki?curid=1791729" title="Birgit Sippel">
Birgit Sippel

Birgit Sippel (ur. 29 stycznia 1960 w Bochum) – niemiecka polityk i związkowiec, posłanka do Parlamentu Europejskiego VII, VIII i IX kadencji.
Życiorys.
Po zakończeniu nauki była pracownicą w fabryce przetwórstwa metali. Później kierowała biurami poselskimi eurodeputowanego Helmuta Kuhne. Prowadziła także działalność w ramach związku zawodowego Industriegewerkschaft Metall. W 1982 wstąpiła do Socjaldemokratycznej Partii Niemiec. W 1996 weszła w skład władz tego ugrupowania, a w 2005 została przewodniczącą partii w powiecie Hochsauerland.
W wyborach w 2009 uzyskała mandat deputowanej do Parlamentu Europejskiego z ramienia SPD. Przystąpiła do grupy Postępowego Sojuszu Socjalistów i Demokratów, a także do Komisji Wolności Obywatelskich, Sprawiedliwości i Spraw Wewnętrznych. W 2014 i 2019 z powodzeniem ubiegała się o europarlamentarną reelekcję.

</doc>
<doc id="1791730" url="https://pl.wikipedia.org/wiki?curid=1791730" title="Terzan 7">
Terzan 7

Terzan 7 (Ter 7) – gromada kulista znajdująca się w odległości około 74,3 tys. lat świetlnych od Ziemi w kierunku konstelacji Strzelca. Została odkryta w 1968 roku przez francuskiego astronoma Agopa Terzana i skatalogowana w jego katalogu 11 gromad kulistych ukrytych za galaktycznym centrum, widocznych w podczerwieni. Jest położona w odległości 50,9 tys. lat świetlnych od centrum Galaktyki.
Terzan 7 może pochodzić z karłowatej galaktyki SagDEG i może też być z nią powiązana grawitacyjnie. Wiek gromady ocenia się na 7,5 miliarda lat.

</doc>
<doc id="1791732" url="https://pl.wikipedia.org/wiki?curid=1791732" title="Parafia św. Franciszka z Asyżu w Wieliczce">
Parafia św. Franciszka z Asyżu w Wieliczce

Parafia św. Franciszka z Asyżu w Wieliczce – parafia należąca do dekanatu Wieliczka Wschód archidiecezji krakowskiej. 
Parafia utworzona w 1983 roku, prowadzona przez ojców Franciszkanów-Reformatów. Kościół parafialny wybudowany w latach 1624–1626, konsekrowany w 1626 roku. Mieści się przy ulicy Brata Alojzego Kosiby.

</doc>
<doc id="1791734" url="https://pl.wikipedia.org/wiki?curid=1791734" title="Devin Britton">
Devin Britton

Devin Britton (ur. 17 marca 1991 w Jackson) – amerykański tenisista, wicemistrz juniorskiego turnieju US Open 2009, były członek męskiej drużyny tenisowej Ole Miss Rebels reprezentującej Uniwersytet Missisipi. Mieszka w Brandon.
Kariera tenisowa.
Lata juniorskie.
W 2008 roku osiągnął 16. miejsce w rankingu Międzynarodowej Federacji Tenisowej. Jego największym sukcesem było zwycięstwo w rozgrywanych w czerwcu 2008. "International Grass Courts Championships" (ang. "Międzynarodowe Mistrzostwa na Kortach Trawiastych"). We wrześniu, jako pierwszy zawodnik z dziką kartą w historii, awansował do finału juniorskiego US Open w singlu, w którym przegrał z Bułgarem Grigorem Dimitrowem.
College.
Mając zaledwie 18 lat zwyciężył w turnieju "NCAA Men's Tennis Championship" w 2009. Stał się w ten sposób pierwszym mistrzem z drużyny Ole Miss w singlu mężczyzn oraz pierwszym triumfatorem urodzonym w USA od czasu wygranej Cecila Mamiita w 2000.
Po spędzeniu roku w college'u, 1 lipca 2009, Britton ogłosił porzucenie studiów i przejście na zawodowstwo oraz podpisanie kontraktu z agencją sportową Octagon Worldwide.
Otrzymał dziką kartę do turnieju US Open 2009, gdzie zmierzył się w pierwszej rundzie z rozstawionym z jedynką Rogerem Federerem. Britton przegrał w trzech setach, ale w całym meczu dwukrotnie przełamał serwis Szwajcara.
Życie prywatne.
Britton rozpoczął grę w tenisa w wieku pięciu lat. Od siódmej klasy realizował indywidualny tok nauczania. Z powodu ciągłych podróży związanych z jego karierą tenisową liceum ukończył przez akademię Alpha Omega Online Academy.
Rodzice Devina to Scott i Cindy Britton. Jest najmłodszym z trojga rodzeństwa. Ma dwie siostry: Tarę Chez (25 lat) i Katie (22 lata).
Devin uczęszcza do Akademii Tenisowej Nicka Bollettieriego (ang. "IMG/Nick Bollettieri Tennis Academy"). Nad jego karierą czuwają Nick Bollettieri, David "Red" Amye and Gabe Jaramillo.

</doc>
<doc id="1791736" url="https://pl.wikipedia.org/wiki?curid=1791736" title="Puchar Wiktorii">
Puchar Wiktorii

Puchar Wiktorii (ang. Victoria Cup) – międzynarodowa, klubowa rozgrywka w hokeju na lodzie, utworzona z inicjatywy Międzynarodowej Federacji Hokeja na Lodzie (IIHF) w 2007 roku.
Spotkanie o Puchar Wiktorii był rozgrywany pomiędzy zwycięzcą Hokejowej Ligi Mistrzów, a drużyną National Hockey League. Rozgrywka została stworzona jako jeden z elementów uczczenia 100-lecia Międzynarodowej Federacji Hokeja na Lodzie. Nazwa rozgrywek pochodzi od hali - Victoria Skating Rink w której w 1875 roku odbył się pod dachem pierwszy mecz hokeja na lodzie.
Zwycięzca uzyskiwał premię 1 000 000 franków szwajcarskich.
Rozegrano dwie edycje. Po tym, jak zrezygnowano z organizowania Hokejowej Ligi Mistrzów, wstrzymano także organizację Pucharu Wiktorii.

</doc>
<doc id="1791740" url="https://pl.wikipedia.org/wiki?curid=1791740" title="Morten Messerschmidt">
Morten Messerschmidt

Morten Messerschmidt (ur. 13 listopada 1980 we Frederikssundzie) – duński polityk, poseł do Parlamentu Europejskiego VII i VIII kadencji, parlamentarzysta krajowy, od 2022 przewodniczący Duńskiej Partii Ludowej.
Życiorys.
Ukończył studia prawnicze na Uniwersytecie Kopenhaskim. Był asystentem europosła Mogensa Camre. Od 2001 do 2005 pełnił funkcję wiceprzewodniczącego organizacji młodzieżowej Duńskiej Partii Ludowej. W latach 2005–2009 sprawował mandat deputowanego do Folketingetu. Reprezentował krajowy parlament w Zgromadzeniu Parlamentarnym Rady Europy.
W wyborach w 2009 jako kandydat ludowców został wybrany do Parlamentu Europejskiego. Przystąpił do nowej grupy pod nazwą Europa Wolności i Demokracji, a także do Komisji Spraw Konstytucyjnych. Powołano go na wiceprzewodniczącego frakcji oraz komisji. W 2014 z powodzeniem ubiegał się o reelekcję, uzyskując najlepszy indywidualny wynik wyborczy. W Europarlamencie zasiadał do 2019, w tym samym roku ponownie wybrany do krajowego parlamentu.
W styczniu 2022 został nowym liderem Duńskiej Partii Ludowej. W wyborach w 2022 utrzymał mandat poselski na kolejną kadencję.

</doc>
<doc id="1791741" url="https://pl.wikipedia.org/wiki?curid=1791741" title="Znamię Suttona">
Znamię Suttona

Znamię Suttona (znamię „halo”) – znamię barwnikowe, wokół którego pojawiła się odbarwiona obwódka. Występuje najczęściej u dzieci i młodzieży, zwykle na tułowiu, rzadziej na skórze głowy lub kończyn. Istnieje tendencja do rodzinnego występowania tego typu znamion.
Jest to typowe znamię komórkowe, wokół którego pojawia się otoczka (o średnicy 0,5–1 cm) całkowicie odbarwionej skóry. Znamię centralne, wielkości 3–6 mm, charakteryzuje się regularnym, wyraźnym brzegiem i równomiernym jasno- lub ciemnobrązowym zabarwieniem. Czasami może być znamieniem zupełnie odbarwionym, jasnoróżowym lub w kolorze skóry. 
Pas odbarwionej skóry stopniowo się rozszerza. Znamię najczęściej zmniejsza się, czasem nawet całkowicie zanika.
Patogeneza tego zjawiska jest nieznana. Czasami powstanie tej zmiany jest poprzedzone ekspozycją na promieniowanie słoneczne. Wokół znamienia dochodzi do nagromadzenia limfocytów, powstania przeciwciał przeciwmelanocytowych i niszczenia melanocytów. 
Pozostała odbarwiona plama może utrzymywać się trwale lub powrócić do barwy skóry prawidłowej. U 30% osób pojawienie się takiego znamienia jest początkiem bielactwa. W 20% przypadków znamię Suttona powiązane jest ze znamieniem atypowym lub czerniakiem złośliwym. 
Postępowanie w przypadku znamienia Suttona różni się w zależności od obrazu klinicznego i wywiadu chorobowego. Istotny jest wywiad rodzinny w kierunku czerniaka złośliwego, znamion atypowych lub bielactwa. Znamię tego typu jest w większości przypadków zmianą łagodną i nie wymaga leczenia, a jedynie obserwacji. W przypadku wątpliwości (zaczerwienienia, powstania strupa, niesymetryczności aureoli) konieczne jest usunięcie zmiany i ocena histopatologiczna.

</doc>
<doc id="1791746" url="https://pl.wikipedia.org/wiki?curid=1791746" title="Bereżce (obwód wołyński)">
Bereżce (obwód wołyński)

Bereżce, "Bereźce" (, "Bereżci") – wieś na Ukrainie, w obwodzie wołyńskim, w rejonie lubomelskim. W 2001 roku liczyła 718 mieszkańców.
Wieś została założona w 1510 roku. W II Rzeczypospolitej miejscowość była siedzibą gminy wiejskiej Bereźce w powiecie lubomelskim województwa wołyńskiego.

</doc>
<doc id="1791748" url="https://pl.wikipedia.org/wiki?curid=1791748" title="Bajki i bajeczki">
Bajki i bajeczki

Bajki i bajeczki (ang. "Little Fables", 2006) – brytyjski serial animowany emitowany był w Polsce na kanale JimJam.
Opis fabuły.
Serial przedstawia urzekający świat klasycznych bajek Ezopa oraz La Fontaine’a. Każda z historyjek w lekki ciekawy sposób przedstawia dzieciom sytuacje, w których one same mogą się znaleźć. Na przykładzie świata zwierząt najmniejsi widzowie mogą zobaczyć jak zachować się różnych okolicznościach. Forma bajki oparta jest na japońskim „teatrze cieni”.
Wersja polska.
Wersja polska: na zlecenie JimJam – Studio EurocomPrzekład: Krzysztof HajdukOpowiadał: Wojciech Szymański

</doc>
<doc id="1791750" url="https://pl.wikipedia.org/wiki?curid=1791750" title="Søren Søndergaard">
Søren Søndergaard

Søren Bo Søndergaard (ur. 16 sierpnia 1955 w Kyndby Sogn) – duński polityk, deputowany krajowy, poseł do Parlamentu Europejskiego VI i VII kadencji.
Życiorys.
Po ukończeniu gimnazjum przeszedł przygotowanie do zawodu spawacza. Pracował do 1983 w stoczni koncernu Burmeister &amp; Wain. Odbył też w międzyczasie obowiązkową służbę wojskową. W latach 80. pełnił funkcję sekretarza generalnego Socjalistycznej Partii Robotniczej. Później był zatrudniony jako nauczyciel w szkole technicznej w Kopenhadze.
Od 1994 do 2005 sprawował mandat deputowanego do Folketingetu, reprezentował krajowy parlament w Zgromadzeniu Parlamentarnym Rady Europy.
W 2007, po rezygnacji Ole Krarupa, został posłem do Parlamentu Europejskiego. W wyborach w 2009 z powodzeniem ubiegał się o reelekcję jako kandydat Ruchu Ludowego przeciw UE. W VII kadencji przystąpił do grupy Zjednoczonej Lewicy Europejskiej i Nordyckiej Zielonej Lewicy, a także do Komisji Kontroli Budżetowej i Komisji Spraw Konstytucyjnych. Zrezygnował z mandatu na kilka miesięcy przed końcem kadencji na rzecz Riny Ronja Kari.
W 2015, 2019 i 2022 z ramienia ugrupowania Czerwono-Zieloni ponownie wybierany do Folketingetu.

</doc>
<doc id="1791751" url="https://pl.wikipedia.org/wiki?curid=1791751" title="Soren Sondergaard">
Soren Sondergaard



</doc>
<doc id="1791752" url="https://pl.wikipedia.org/wiki?curid=1791752" title="Sérgio Luís Donizetti">
Sérgio Luís Donizetti

João Paulo, właśc. Sérgio Luís Donizetti (ur. 9 lipca 1964 w Campinas) – piłkarz brazylijski, występujący na pozycji pomocnika.
Kariera klubowa.
Karierę piłkarską João Paulo zaczął w klubie Anapolina Anápolis w 1982 roku. Następny rok grał w Goiânia EC, po czym na prawie 6 lat przeniósł się do Guarani FC. W 1989 przeszedł do włoskiego AS Bari. W Bari grał do 1994 roku. W sezonie 1991/92 był trenowany przez Zbigniewa Bońka i przeżyli razem spadek z Serie A. W 1994 roku powrócił do Brazylii do CR Vasco da Gama, z którym zdobył mistrzostwo stanu Rio de Janeiro - Campeonato Carioca 1994.
W następnych lata wielokrotnie zmieniał barwy klubowe. Grał m.in. w Ponte Preta Campinas, Goiás EC, Corinthians Paulista, Sport Recife, Portuguesa São Paulo, EC Bahia, União São João, Vitória Salvador, Paulista Jundiai, América Natal, CSA Maceió i Guarani FC FC.
João Paulo piłkarską karierę zakończył w Internacional Limeira w 2004 roku.
Kariera reprezentacyjna.
W reprezentacji Brazylii João Paulo zadebiutował 23 maja 1987 w meczu z reprezentacją Irlandii. Miesiąc później uczestniczył w Copa América 1987, jednakże nie zagrał w żadnym meczu. Cztery lata później ponownie wystąpił na Copa América 1991. Podczas tych mistrzostw zagrał we wszystkich meczach i strzelił 2 bramki. Ostatni raz w reprezentacji zagrał 9 listopada 1991 w meczu z reprezentacją Walii. Bilans jego występów reprezentacji to 16 spotkań i 4 bramki.
W 1988 João Paulo pojechał z olimpijską reprezentacją Brazylii na Letnie Igrzyska Olimpijskie 1988 do Seulu. Brazylia zdobyła na tych igrzyskach srebrny medal olimpijski, przegrywając w finale z reprezentacją ZSRR. João Paulo wystąpił na Igrzyskach w 3 spotkaniach, w tym półfinale i finale.

</doc>
<doc id="1791754" url="https://pl.wikipedia.org/wiki?curid=1791754" title="Huszcza (Ukraina)">
Huszcza (Ukraina)

Huszcza (ukr. Гу́ща) – wieś w rejonie lubomelskim obwodu wołyńskiego, założona w 1510 r. W II Rzeczypospolitej miejscowość była siedzibą gminy wiejskiej Huszcza w powiecie lubomelskim województwa wołyńskiego. Wieś liczy 945 mieszkańców. Do II wojny światowej w pobliżu miejscowości znajdował się niewielki przysiółek "Oleszkowiec".
Linki zewnętrzne.
Huszcza na stronie Rady Najwyższej Ukrainy

</doc>
<doc id="1791755" url="https://pl.wikipedia.org/wiki?curid=1791755" title="Raptofilia">
Raptofilia

Raptofilia - odmiana sadyzmu, która polega na osiąganiu rozkoszy przez gwałt na partnerach seksualnych.

</doc>
<doc id="1791760" url="https://pl.wikipedia.org/wiki?curid=1791760" title="Katarzyna Sowa">
Katarzyna Sowa

Katarzyna Sowa (ur. 19 listopada 1985 w Gdańsku) – polska lekkoatletka uprawiająca skok o tyczce.
Medalistka mistrzostw kraju w różnych kategoriach wiekowych, m.in.: złoto podczas mistrzostw Polski juniorów (2004), srebro na młodzieżowych mistrzostwach Polski (2006) oraz brązowy medal halowych mistrzostw Polski seniorów (2005). Wielokrotnie reprezentowała Polskę na międzynarodowych imprezach, jej największym osiągnięciem jest 5. miejsce podczas mistrzostw świata juniorów (Grosseto 2004) oraz 13. miejsce podczas Młodzieżowych Mistrzostw Europy w Debreczynie (2007).

</doc>
<doc id="1791770" url="https://pl.wikipedia.org/wiki?curid=1791770" title="Katalog Terzana">
Katalog Terzana

Katalog Terzana – katalog astronomiczny zawierający 11 gromad kulistych ukrytych za galaktycznym centrum Drogi Mlecznej, widocznych w podczerwieni, odkrytych przez francuskiego astronoma Agopa Terzana. Początkowo, w wyniku błędu, katalog ten zawierał 12 gromad przy czym gromada Terzan 5 znalazła się w nim po raz drugi jako "Terzan 11". Błąd ten został naprawiony poprzez zmianę nazwy gromady "Terzan 12" na "Terzan 11".

</doc>
<doc id="1791777" url="https://pl.wikipedia.org/wiki?curid=1791777" title="Qatar ExxonMobil Open 2007">
Qatar ExxonMobil Open 2007

Qatar ExxonMobil Open 2007 – tenisowy turniej ATP z cyklu Qatar ExxonMobil Open rozgrywany w dniach 1–6 stycznia 2007 roku w Dosze na kortach twardych o puli nagród wynoszącej 1 000 000 dolarów amerykańskich.
Eliminacje gry pojedynczej.
Drabinka eliminacji

</doc>
<doc id="1791781" url="https://pl.wikipedia.org/wiki?curid=1791781" title="ICarly leci do Japonii">
ICarly leci do Japonii

iCarly: Lecę do Japonii (ang. "iCarly: iGo to Japan") – amerykański film komediowy wyprodukowany na podstawie serialu "iCarly". Jego światowa premiera miała miejsce w USA 8 listopada 2008 roku, zaś w Polsce premiera odbyła się 18 października 2009 roku na kanale Nickelodeon Polska.
Opis fabuły.
Trójka przyjaciół – Carly Shay (Miranda Cosgrove), Sam Puckett (Jennette McCurdy) i Freddie Benson (Nathan Kress) wraz ze Spencerem Shay (Jerry Trainor) i panią Benson (Mary Scheer) lecą do Japonii, kiedy ich program "iCarly" został nominowany do nagrody iWeb Awards w kategorii Serial Komediowy. Bohaterowie wyruszają antysanitarnym, niebezpiecznym samolotem
towarowym sterowanym przez kolegę Skarpety, najlepszego przyjaciela Spencera, który sprzedaje mu skarpety. Na miejscu spotykają swoich rywali Kyoko i Yuki.

</doc>
<doc id="1791783" url="https://pl.wikipedia.org/wiki?curid=1791783" title="Witowt Putna">
Witowt Putna

Witowt Kazimirowicz Putna (ros. Витовт Казимирович Путна; lit. "Vytautas Putna"; ur. w Maćkańcach w powiecie trockim guberni wileńskiej, zm. 11 czerwca 1937 w Moskwie) – komkor Armii Czerwonej.
Życiorys.
Urodzony w guberni wileńskiej w litewskiej rodzinie chłopskiej. Ukończył w Rydze szkołę handlową i zawodowo-rzemieślniczą, pracował jako robotnik. W 1913 zatrzymany za propagandę rewolucyjną.
Uwolniony po wybuchu I wojny światowej, w 1915 został powołany do armii carskiej. W 1917 ukończył szkołę chorążych, awansując do stopnia chorążego. Dowodził batalionem na froncie. Po rewolucji lutowej i obaleniu caratu wstąpił do Socjaldemokratycznej Partii Robotniczej Rosji, związany z frakcją bolszewików. Prowadził rewolucyjną działalność wśród żołnierzy 12. Armii. W kwietniu 1918 wraz z żołnierzami batalionu wstąpił do Armii Czerwonej. Od maja 1918 szef wojskowej komendy uzupełnień (ros. "военкомат") w Witebsku.
Od września 1918 do maja 1919 komisarz 1. Smoleńskiej (później 26) Dywizji Strzelców (DS), od maja 1919 dowódca 228. Karelskiego Pułku Strzeleckiego, od lipca dowódca 2. Brygady Strzelców w 26. DS, od grudnia 1919 dowódca 27 Dywizji Strzeleckiej. Walczył na Froncie Wschodnim, gdzie jego dywizja odznaczyła się w walkach i uzyskała miano „żelaznej”, i na Froncie Zachodnim w wojnie polsko-bolszewickiej 1920. W wojnie z Polską Putna zdobył sławę jednego z najlepszych dowódców dywizji w Armii Czerwonej. Dzięki jego umiejętnościom i działaniom resztki wojsk 16. i 3. Armii sowieckich uniknęły zniszczenia i przerwały okrążenie pod Białymstokiem, po czym wycofały się na wschód. Brał udział w likwidacji powstania w Kronsztadzie i tłumieniu powstań chłopskich na Powołżu. Po ukończeniu Wyższych Kursów Akademickich w 1923 komendant i komisarz 2. Moskiewskiej Szkoły Piechoty. W 1923 związał się z opozycją trockistowską. Później z nią zerwał. W latach 1924–1927 służył w sztabie i centralnych zarządach Armii Czerwonej, dowodził korpusem. W 1927–1931 attaché wojskowy w Japonii. W latach 1931–1934 dowódca korpusu, później dowódca Nadmorskiej Grupy Wojsk na Dalekim Wschodzie. W latach 1934–1936 attaché wojskowy w Wielkiej Brytanii. W 1935 został mianowany komkorem.
W okresie "wielkiego terroru" został odwołany z placówki, 20 sierpnia 1936 aresztowany przez NKWD pod zarzutem "udziału w spisku wojskowym w Armii Czerwonej i przygotowaniu obalenia władzy sowieckiej drogą powstania zbrojnego i klęski ZSRR w nadchodzącej wojnie" i poddany długotrwałemu śledztwu, będącym przygotowaniem sprawy przeciwko marszałkowi Michaiłowi Tuchaczewskiemu. Sądzony przez nadzwyczajne zgromadzenie Sądu Najwyższego ZSRR i skazany 11 czerwca 1937 na śmierć. Wraz z nim zostało skazanych siedmiu innych wysokich dowódców Armii Czerwonej: Michaił Tuchaczewski, Jona Jakir, Robert Ejdeman, August Kork, Witalij Primakow, Boris Feldman, Ijeronim Uborewicz. Stracony 12 czerwca 1937. Ciało skremowano w krematorium na Cmentarzu Dońskim, prochy pochowano anonimowo.
Zrehabilitowany postanowieniem Kolegium Wojskowego Sądu Najwyższego ZSRR 31 stycznia 1957.
Trzykrotnie odznaczony Orderem Czerwonego Sztandaru.

</doc>
<doc id="1791790" url="https://pl.wikipedia.org/wiki?curid=1791790" title="Pierre Joseph Bonnaterre">
Pierre Joseph Bonnaterre

Pierre Joseph Bonnaterre (ur. 1752, zm. 20 września 1804) – opat, przyrodnik francuski.
Był pierwszym badaczem, który zajął się dzikim chłopcem z Aveyron. Jako zoolog przyczynił się do identyfikacji blisko 25 gatunków ryb. W swoim dziele "Tableau encyclopédique et méthodique des trois règnes de la nature" zebrał prawie 400 ich rysunków.

</doc>
<doc id="1791794" url="https://pl.wikipedia.org/wiki?curid=1791794" title="Rochlitz">
Rochlitz

Rochlitz – miasto w Niemczech, w kraju związkowym Saksonia, w okręgu administracyjnym Chemnitz, w powiecie Mittelsachsen, siedziba wspólnoty administracyjnej Rochlitz. Według danych z roku 2009 miasto liczyło 6361 mieszkańców.
Historia.
Już pomiędzy IX i X wiekiem na terenie miasta znajdowała się słowiańska osada zwana w języku staroserbskim "Rochelinzi". W XIII wieku nadano osadzie prawa miejskie. W 1430 roku zostało opanowane przez husytów. Od 1537 roku wprowadzono w mieście reformację. W 1632 i 1681 roku poważnie zniszczone przez pożary. W 1872 roku doprowadzono tutaj kolej. 14 kwietnia 1945 roku zajęte przez oddziały 3. Armii Stanów Zjednoczonych.
W mieście znajduje się zamek Rochlitz, którego początki pochodzą z X w., a przez stulecia znajdował się w rękach Wettynów.
Współpraca.
Miejscowości partnerskie:

</doc>
<doc id="1791795" url="https://pl.wikipedia.org/wiki?curid=1791795" title="Wojciech Rozpara">
Wojciech Rozpara

Wojciech Rozpara (ur. 14 lutego 1883 w Roztokach, zm. 27 maja 1965 w Jaśle) – nauczyciel, społecznik, działacz w kółkach rolniczych, pszczelarz i sadownik.
Początki działalności.
Pierwsze zachowane informacje pochodzą z ok. 1904 roku, kiedy Wojciech Rozpara jest wymieniony jako nauczyciel w opisie historii szkoły w Umieszczu (gmina Tarnowiec), gdzie przebywał do 1905 roku: „Pierwszym nauczycielem w roku szkolnym 1904/05 był Wojciech Rozpara. W tym czasie wybudowano budynek gospodarczy i zakupiono ogród o powierzchni 75 arów na potrzeby szkoły”.
Kolejny zapis pochodzi z historii OSP w Kątach (gmina Nowy Żmigród), gdzie wymieniono Wojciecha Rozparę, jako twórcę ochrony przeciwpożarowej w Kątach: „Za oficjalnego twórcę ochrony przeciwpożarowej w Kątach uchodzi ówczesny kierownik szkoły Wojciech Rozpara. W 1908 roku z jego inicjatywy został powołany tzw. Korpus Wiejskiego Pogotowia Ogniowego przy Kółku Rolniczym w Kątach. W chwili powstania oddział ten liczył ośmiu członków. Jego komendantem był Antoni Gryziec”.
Działalność w Sowinie.
Po 1936 roku Rozparowie wraz z rodziną zamieszkali w Jaśle. W okresie II wojny światowej zostali wysiedleni, a ich dom został spalony.
Kontynuatorem pasji pszczelarstwa, był syn Rozparów, Kazimierz (sędzia sądu powiatowego i rejonowego w Jaśle), który posiadał w latach 60. pokaźną hodowlę pszczół we wsi Folusz (powiat jasielski) oraz pełnił szereg ważnych funkcji w Związku Pszczelarzy.

</doc>
<doc id="1791797" url="https://pl.wikipedia.org/wiki?curid=1791797" title="Pulemiec">
Pulemiec

Pulemiec (ukr. Пулемець) – wieś w rejonie szackim obwodu wołyńskiego. W II Rzeczypospolitej miejscowość była siedzibą gminy wiejskiej Pulmo, a następnie Pulemiec w powiecie lubomelskim województwa wołyńskiego. Wieś liczy 667 mieszkańców. Znajduje się tu cerkiew św. Michała, wybudowana w latach 1991-1996. Do II wojny światowej w pobliżu miejscowości znajdował się chutor "Podgórze".
Linki zewnętrzne.
Pulemiec na stronie Rady Najwyższej Ukrainy

</doc>
